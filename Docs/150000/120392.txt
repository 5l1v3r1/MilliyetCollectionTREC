<DOC>
<DOCNO> 120392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sondun14.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Birlik partileri "Türkiye'ye tarih macera olur" 
</HEADLINE>
<TEXT>

     Alman Birlik partilerinin CDU CSU Federal Meclis Grubu Avrupa politikası sözcüsü Peter Hintze, Türkiye'ye Kopenhag zirvesinde AB üyeliği müzakerelerine başlanması için somut bir takvim verilmesinin macera olacağını savundu. 
     Hintze, Türkiye'nin AB üyeliği ile ilgili yaptığı yazılı açıklamada, ''Kopenhag zirvesi, AB'ye üyelik için kesin siyasi ve ekonomik şartların bulunduğunu açık şekilde ortaya koymak durumundadır. Bu belirgin kriterlerin arka plana atılarak, Türkiye'ye müzakerelere başlanması için somut bir takvim verilmesi macera olacaktır'' ifadelerini kullandı. 
     ''Türkiye'deki yeni dinci hükümetin nasıl bir politika izleyeceğini şimdiden kimsenin bilemeyeceğini'' belirten Hintze, ''AB'nin, somut takvim vererek, kendi kendini bağlaması çok kötü sonuçlar doğurabilir. NATO çerçevesinde iyi bir ortaklık ve yakın siyasi ilişkiler, AB üyeliği dışında da çok iyi korunabilir'' şeklinde görüş bildirdi. 
     Hintze, Başbakan Gerhard Schröder'in bu konudaki tutumunu da eleştirerek, ''Schröder, hükümetinin büyük güven kaybından dolayı çaresizlik içerisinde, oy potansiyelini artırmak amacıyla Türkiye'ye takvim verilmesi vaadinde bulunmamalıdır'' görüşünü savundu. 
     





</TEXT>
</DOC>
