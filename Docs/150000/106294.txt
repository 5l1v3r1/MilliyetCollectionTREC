<DOC>
<DOCNO> 106294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sontur13.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Sinan Aygün seçimlerde aday olmayacak... 
</HEADLINE>
<TEXT>

     Ankara Ticaret Odası ATO Başkanı Sinan Aygün, 3 Kasım seçimlerinde herhangi bir partiden aday olmayacağını 
     açıkladı. 
     Aygün yaptığı açıklamada, bir çok partinin kendi listelerinden milletvekili adayı olması yönünde teklifte bulunduğunu belirterek, "Bu kararı tek başıma değil, yönetim kurulumuz, Oda Meclisimiz, danışmanlarımız ile görüşerek aldık. Oda Başkanı olarak tüccar ve esnafa daha fazla yararlı olacağım sonucunu çıkardık" dedi. 
     Camiadan "bugünkü koşullarda parlamento dışında daha iyi hizmet verirsin" yönünde telkinler aldığını, bu nedenle aday olmamaya karar verdiğini kaydeden Aygün, şöyle devam etti 
     "Üyelerimiz, Oda başkanlığı görevimi sürdürerek başladığım işleri sürdürmemi istediler. Teveccühleri için siyasi partilerimize teşekkür ediyorum. Bugüne kadar olduğu gibi, bundan sonra da bütün siyasi partilerimize eşit mesafede kalmaya devam edeceğiz. Bir yandan üyelerimizin hak ve çıkarları koruma çabası içinde olurken, diğer yandan ülke çıkarlarını her şeyin üzerinde tutarak, Türkiye ekonomisinin krizden hızla çıkması için olağanüstü çaba göstereceğiz." 
     





</TEXT>
</DOC>
