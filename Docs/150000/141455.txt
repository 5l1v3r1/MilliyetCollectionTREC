<DOC>
<DOCNO> 141455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/pulur.html </URL>
<DATE> 2003/03/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
AKP seçmeninden Osmanlı paşasına... 
</HEADLINE>
<TEXT>

     Denedi, pek de memnundu "Abi bunlar değişmiş " diyor, bize de laf dokunduruyordu 
     "Değişmedi, takiyye yapıyorlar diyenler de yakında hidayete ererler " 
     
     GEÇEN gün, uğradık, suratından düşen bin parçaydı, dudakları titriyordu 
     "Abi bu vergiler nasıl ödenecek, bu zamları millet nasıl kaldıracak, bittik mahvolduk, akaryakıtı otomatiğe bağladılar, adamın bir evi var, çift vergi, kırık dökük bir araba var çift vergi, olacak iş değil " 
     
     AKLIMIZA Süleyman Nazif’in bir fıkrası geldi... 
     Köprüden geçerken yolunu sakat bir dilenci kesmiş, kolu çolak, ayağı topal, bir gözü yok, üstelik konuşamıyor dilsiz, el açmış, sadaka istiyor... 
     Süleyman Nazif adamı itip geçerken "Bana ne " demiş. 
     "Ben mi yaptım, ben mi seni bu hale getirdim, yapana git " 
     Bunu anlattık, ne demek istediğimi anlamasına anladı da, onun plak takılmıştı 
     "Yazın bunları, yazın Seçimden önce neler söylemişlerdi, şimdi neler yapıyorlar, bunları yazın " 
     
     HAYIR, yazamayacağız, o eskidendi, politikacıların seçimden önce neler söyleyip, seçildikten, hükümet olduktan sonra neler yaptıklarını yazıp, karşılaştırmak bir marifet sayılırdı. 
     "Dün böyle dediler, bugün bakın ne yapıyorlar " demenin "kıymet - i harbiyesi" kalmadı çünkü politika işse, bu işin kuralı da bu, seçimden önce söyledikleri hiç önemli değil, herkes bunu anladı... 
     Baksanıza "Asker konuşmasın, Avrupa kızıyor" diyenler, tezkere kabul edilmeyince "Keşker asker konuşsaydı, asker niye konuşmadı" muhabbetine başladılar, Genel Kurmay Başkanı konuşunca da öyle sevindiler ki 
     Hani asker konuşmamalıydı 
     
     BU AKP hükümeti de, eskilerden farklı değil, ama gidenlerin Allah’ı var, hiç biri yeni vergilerin ve zamların gerekçesini "Barışın maliyeti" olarak açıklamamıştı, bu da Maliye Bakanı Unakıtan’a nasip oldu. 
     
     ZAMLAR ve vergiler kadar asıl önemli olan "devlet kadroları"nın yağmasıdır, hemen her iktidar, belirli yerlere kendi adamlarını yerleştirir ama, göreceksiniz bunlar hepsinden ileri gidecekler, asıl o zaman iktidar olacaklar... 
     Savaş, barış, tezkere, zam, vergi derken bir de bakacaksınız ki, devlet kadrolarını adamlarıyla doldurmuşlar. Lafın kısası her şey "gelen, gideni aratır" deyimine uygun yürüyor, elbette boynuz kulağı geçecek. 
     
     OSMANLI’nın son sadrazamlarından "mütercim" Mehmet Rüştü Paşa, bir sohbette, devlet işlerinden şikayet edince biri sormuş 
     "Siz de kaç kere, aynı makama gelip gittiniz, niye düzeltemediniz " 
     Paşa anlatmış 
     "Biz makama gelince, uzakta denizin üzerinde dümeni bozuk, yelkeni yırtık, direkleri kırık bir tekne görüyoruz, çala kürek kurtarmaya gidiyoruz, içeri girince bakıyoruz ki herkes bir alem, kimi rakı içiyor, kimi şarkı söylüyor, kimi çalıp oynuyor... Biz, yahu bu ne haldir deyince de, çok söylenme, bize uy, böyle gelmiş, böyle gider diyerek elimize bir kadeh rakı veriyorlar, biz de onlara uyuyoruz, vur patlasın, çal oynasın " 
     Bu Osmanlı paşasının teşhisine itirazınız var mı 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
