<DOC>
<DOCNO> 133141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sontur01.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin istasyonunda silahlı soygun... 
</HEADLINE>
<TEXT>

     Menderes ilçesinde bir benzin istasyonu, yüzleri kar maskeli ve silahlı 3 kişi tarafından soyuldu. Silahlı kişiler, istasyondan 600 milyon lira alarak kaçtılar. 
     Kuşadası yolu üzerinde bulunan Fikret Güre'ye ait Türk Petrol İstasyonu'na gelen silahlı 3 kişi, istasyon görevlileri Mehmet Avcı 35 ile Ersin Özgeren'i 25 tehdit ederek üzerlerinde bulunan 600 milyon lirayı aldılar. Soyguncular, benzin istasyonu görevlilerini mutfağa kilitleyerek olay yerinden kaçtılar. 
     Mehmet Avcı, soyguncular olay yerinden ayrılmasından sonra mutfağın camını kırarak dışarıya çıktı ve istasyonun sahibi Fikret Güre'yi telefonla arayarak, soyulduklarını haber verdi. 
     İstasyona gelen Güre, soygunu güvenlik güçlerine bildirdi. Olay yerine gelen polis, parmak izi incelemesinde bulundu. Yapılan aramalara rağmen, soyguncular bulunamadı. 
     İşyeri sahibi Fikret Güre, ''Şimdiye kadar böyle bir iş başıma gelmedi. Son bir ayda bu üçüncü benzin istasyonu soygunu. Kardeşimin bana 10 kilometre mesafede bulunan işyeri de maskeli ve silahlı üç kişi tarafından soyuldu. Buradan da 500 milyon lira alındı. Bu soygundan sonra Opet Benzin istasyonu yine elleri silahlı ve yüzleri maskeli 3 kişi tarafından soyularak 900 milyon lira alındı. Dün gece de benim yerim soyuldu'' dedi. 
     Soyulan Türk Petrol benzin istasyonunda bulunan güvenlik kamerasının kaydettiği görüntüler, incelenmek üzere güvenlik güçleri tarafından alındı. 
     Olayla ilgili olarak başlatılan soruşturmanın sürdürüldüğü kaydedildi. 
     





</TEXT>
</DOC>
