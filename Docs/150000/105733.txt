<DOC>
<DOCNO> 105733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sonspo01.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor noktayı koydu "Kaptan, Gökdeniz Karadeniz'dir" 
</HEADLINE>
<TEXT>

     Trabzonspor Kulübü Genel Sekreteri Mahmut Ören, bordo-mavili takımın gündeminde kaptanlık konusunun bulunmadığını ve takım kaptanlığını Gökdeniz Karadeniz'in sürdürdüğünü söyledi. 
     Gaziantepspor'dan Trabzonspor'a dönmesinin ardından bazı basın organlarında Gökdeniz'den kaptanlığının Fatih Tekke'ye devredilebileceği yönünde çıkan haberlerin maksatlı olduğunu ifade eden Ören, ''Birtakım gerçek dışı dedikoduların tek amacı Trabzonspor'umuzu yıpratmak ve güçsüz duruma düşürmektir'' dedi. 
     Ören, dün akşam yaptıkları yönetim kurulu toplantısında böyle bir konunun gündeme dahi gelmediğini kaydederek, ''Trabzonspor'un gündeminde asla kaptanlık konusu yoktur. Şu an futbol takımımızın kaptanı Gökdeniz Karadeniz'dir'' diye konuştu. 
     





</TEXT>
</DOC>
