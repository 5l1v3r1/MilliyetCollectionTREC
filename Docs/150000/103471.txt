<DOC>
<DOCNO> 103471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy04.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasaklı Hoca Aday olurum 
</HEADLINE>
<TEXT>

AKP için "çoluk çocuk partisi" diyen Erbakan, bağımsız adaylığı önünde hiçbir yasal engel bulunmadığını savundu 
     ANKARA Milliyet 

     Eski RP Genel Başkanı Necmettin Erbakan, SP Genel Başkanı Recai Kutan ve çok sayıda partilinin katılımıyla düzenlediği basın toplantısıyla SP’nin seçim kampanyasını başlattı. AKP için "çoluk çocuk partisi" diyen ve "Araba uçuruma kayarken deneme olmaz" diyerek yenilere oy verilmemesini isteyen Erbakan, bağımsız adaylığı önünde hiçbir yasal engel bulunmadığını savundu. 
     Erbakan şunları söyledi "Milli Görüş’ü sadece SP temsil etmektedir. Parti adedi 50’yi buldu. Önüne gelen parti kurdu. Benim vatandaşa tavsiyem şudur bu iş çoluk çocuk işi değil. Araba uçurumdan aşağı kayarken Şunu bunu deneyelim’ demek doğru değil." Erbakan, seçime 23 partinin gireceğini, bunlardan DSP, ANAP, MHP, CHP, DYP ve SP’nin köklü partiler olduğunu belirtirken, "Bunun dışındaki partileri elinizin tersiyle bir kenara itin" dedi. Erbakan, "Yasaklılık süresince değiştiniz mi " sorusuna, "Araba uçuruma giderken değişim olmaz" diye yanıt verdi. 
     
YSK Aday olamazlar      ERSAN ATAR 

     Yüksek Seçim Kurulu YSK , dün bağımsız milletvekili adayı olacağını açıklayan Necmettin Erbakan’ın milletvekili seçilmek için gerekli şartlara sahip olmadığı görüşünü yineledi. YSK’daki yorumlara göre, Erbakan gibi 312. maddeden hüküm giyen AKP Genel Başkanı Recep Tayyip Erdoğan da seçimlerde aday olamayacak. 
     



 SİYASET 





















</TEXT>
</DOC>
