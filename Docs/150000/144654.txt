<DOC>
<DOCNO> 144654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/siyaset/siy09.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasap kontenjanı’ başına iş açtı 
</HEADLINE>
<TEXT>

Yargıtay, eski Diyanet İşleri Başkanı Yılmaz hakkında soruşturma istedi 
     GÖKÇER TAHİNCİOĞLU Ankara 

     Yargıtay, Ankara Başsavcılığı’na bir yazı göndererek, Hac sırasında Bazı Yargıtay üyeleri bile kasap kontenjanından hacca gidiyor’ diye açıklama yapan eski Diyanet İşleri Başkanı Mehmet Nuri Yılmaz hakkında soruşturma açılmasını istedi. 
     Yılmaz’ın, AKP hükümetinden siyasi baskı gördüğü gerekçesiyle emekliye ayrılmadan önce gittiği hacda gazetecilerle sohbet sırasında söylediği sözler basında geniş biçimde yer alınca, başına iş açıldı. Yargıtay Başkanlığı, Diyanet’ten söz konusu Yargıtay üyelerinin isimlerini istedi ve iddiaların doğru olması halinde bu kişiler hakkında işlem yapılacağını belirtti. 
     
     Çark etmek’ de kurtarmadı 
     Yılmaz ise Yargıtay’a gönderdiği yanıtta bu şekilde hacca giden Yargıtay üyesi olmadığını anlatarak, sözlerinin çarpıtıldığını iddia etti. 
     Ancak bu açıklama Yargıtay’ı tatmin etmedi. Diyanet’ten kasap kadrosundan hacca gidenlerin isimlerini alan Yargıtay, aralarında Yargıtay üyesine rastlayamayınca, Ankara Başsavcılığı’ndan iddialarıyla adliyenin manevi şahsiyetine hakaret ettiği’ gerekçesiyle Yılmaz hakkında soruşturma açılmasını istedi. Başsavcılığın önümüzdeki günlerde soruşturmayı başlatması bekleniyor. 
     



 SİYASET 


















</TEXT>
</DOC>
