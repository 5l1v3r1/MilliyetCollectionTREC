<DOC>
<DOCNO> 140426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/gun01a.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtlerin Türk bayrağı yakması, Ankara’da tepki yarattı 
</HEADLINE>
<TEXT>
Yaptıkları nankörlüktür’ 
Erbil’de düzenlenen gösteriyi, Türk yetkililer, nankörlük olarak yorumladı 
     ANKARA Milliyet 

     Kuzey Irak’taki Kürt grupların Türk bayrağını yakmaya varan Türkiye aleyhtarı gösterileri Ankara’da tepki topladı. Kürtlerin tutumunu "nankörlük" olarak değerlendiren Ankara, Kuzey Irak’ta önceki gün sona eren Saddam muhalefeti toplantısının da Kürtler tarafından "ayrılıkçı" zemine kaydırıldığını düşünüyor. Kuzey Irak’ta yaşayanların son 12 yıl içinde Türkiye’den destek gördüğünü vurgulayan bir yetkili, "Yanlış yapıyorlar. Bize muhtaçken ilişkilerimiz iyiydi de şimdi niye kötü olduk Unutmasınlar tek gelirleri olan petrol karşılığı gıda yardımını bile bizim sayemizde alıyorlar" dedi. 
     ABD’nin katılımıyla Kuzey Irak’ın Selahaddin şehrinde düzenlenen "Saddam Muhalifleri" toplantısında alınan kararlar da Ankara’da masaya yatırıldı. Yapılan ilk değerlendirmede Kürt grupları KDP ve KYB’nin toplantıda, "ayrılıkçı" tavır izlemeleri not edildi. 
     
     TAVIRLARI AYRILIKÇI’ 
     Yetkililer Barzani ve Talabani’nin tavrını şöyle yorumladı "Toplantıyı yönlendirdiler, kendi görüşlerini zorla kabul ettirdiler. Ortaya çıkan görüntü, karmaşık ve ayrılıkçı bir fotoğraf." Ankara’nın tepkisi üzerine de ABD yönetimi Kürt grupları uyardı. 
     



 GÜNCEL 


















</TEXT>
</DOC>
