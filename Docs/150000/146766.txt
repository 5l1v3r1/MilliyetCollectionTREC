<DOC>
<DOCNO> 146766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun44.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Irak'ta kitle imha silahı bulamadık" 
</HEADLINE>
<TEXT>

     Amerikalı komutan Vincent Brooks, Irak'ta henüz yasaklanan kitle imha silahlarını bulamadıklarını açıkladı. 
     ABD Merkez Komutanlığı'nın Katar'daki karargahında basın toplantısı düzenleyen Brooks, ''Halihazırda herhangi bir kitle imha silahı bulamadık'' diye konuştu. 
     Brooks, ayrıca Necef yakınlarında 7 Iraklı sivili Amerikan askerlerinin öldürmesine rağmen, Amerikan askerlerinin kontrol noktalarında mevcut güvenlik prosedürlerini uyguladıklarını, bu konudaki kuralların değişmediğini söyledi. 
     Bu arada Kerbela yakınlarında eşzamanlı olarak düzenlenen operasyonlardan birinde bir Iraklı generalin esir alındığını belirten Brooks, bu operasyonların hedefinin Cumhuriyet Muhafızlarının seçkin birliklerini zayıflatmaya yönelik olduğunu söyledi. 
     Brooks, ''Bu saldırılar çok etkili ve çok değerli bilgilere sahip bir generalin yakalanmasıyla sonuçlandı'' dedi. 
     





</TEXT>
</DOC>
