<DOC>
<DOCNO> 121316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun13.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Iraklı muhaliflerin eğitine başlıyor... 
</HEADLINE>
<TEXT>

     ABD Savunma Bakanlığı'nın Pentagon , Iraklı 5 bin kadar muhalifin eğitimine başlamayı planladığı bildirildi. 
     ABCNews'un internet sitesindeki haberde, Amerikan Merkezi Haberalma Teşkilatı CIA ve Dışişleri Bakanlığı tarafından seçilecek kişilerin eğitimine Ocak ayında başlanacağı belirtildi. 
     Haberde, ismi açıklanmayan bir yetkiliye dayanılarak, muhaliflerin ABD yerine Avrupa'da eğitileceği ve Macaristan'ın bu eğitime ev sahipliği yapmak için gönüllü olduğu kaydedildi. 
     Amerikan ordusu tarafından eğitilecek muhaliflerin, Irak Devlet Başkanı Saddam Hüseyin'in güçleriyle savaşacak gizli bir ordu biçimini almayacağı belirtildi. 
     Haberde, eğitimlerini tamamlayan muhaliflerin, küçük gruplar halinde Amerikan birliklerine katılacakları ifade edildi. 
     





</TEXT>
</DOC>
