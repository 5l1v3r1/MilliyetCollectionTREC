<DOC>
<DOCNO> 126510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/spor/spo05.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ALTIN ÇOCUKLAR 
</HEADLINE>
<TEXT>

İspanyol basını, Nihat Kahveci için "El Turco’yu durdurabilen varsa rakip hocalara söylesin" derken, İtalyanlar ise Interli futbolcumuza, "Emre, Parma’nın ipini çekti" yorumunu yaptı 
     Gururlarımız 
     TÜRKİYE’NİN yurtdışındaki en büyük gururu Nihat Kahveci ile Emre Belözoğlu, İspanya ve İtalya’yı sarsmaya devam ediyor. Attıkları ve attırdıkları gollerle takımlarını zirveye taşıyan süper bücürler, geçen hafta da büyük sükse yaptı. Nihat, attığı muhteşem futbolunu iki golle süslerken, Emre Belözoğlu ise penaltı yaptırarak, Inter’in Parma’yı 2-1 geçmesine yardımcı oldu. 
     
     "Noel hediyesi" 
     MARCA gazetesi, "R.Sociedad Nihat ile daha güzel" başlığını atttı. El Mundo Deportivo ise "Nihat’tan Noel hediyesi" dedi. Diario Vasco gazetesi de "El Turco’nun hızı, topun hızıyla aynı. Onu durdurabilen varsa, rakip takımın hocalarına söylesinler " yorumunu getirdi. Diario As gazetesi de "Nihat’ın sırrı çözüldü. Varlığı rakip defansları strese sokuyor" diye yazdı. 
     
     "Topkapı’nın esiri" 
     İTALYA’NIN en yüksek tirajlı gazetesi Corriere della Sera, "Sadece penaltıyı yaptırmayla değil, sürekli hareket etmesiyle de Parma’nın ipini çekti" diye yazdı. Corriere dello Sport, "Sol kanatta, daha yaratıcı olmak için boşluklar oluşturamadığından dolayı Topkapı’nın bir esirine benziyordu" değerlendirmesini yaparken, Tuttosport da Emre’nin daha 45. saniyede tehlikeli olduğuna dikkat çekti. 
     



 SPOR 























</TEXT>
</DOC>
