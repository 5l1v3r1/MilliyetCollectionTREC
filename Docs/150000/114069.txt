<DOC>
<DOCNO> 114069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/soneko05.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprülerden kartlı geçiş uygulaması... 
</HEADLINE>
<TEXT>

     Yaklaşık üç yıl önce İstanbul Boğaziçi ve Fatih Sultan Mehmet köprüleri ile otoyollarda başlatılan otomatik geçiş uygulamasının kapsamı genişliyor. 
     Köprü ve otoyollardaki araç trafiğine kalıcı çözüm sağlamak amacı ile Karayolları Genel Müdürlüğü'nün ilk etapta İstanbul'da boğaz köprülerinden uygulayacağı kartlı geçiş sistemi ile ilgili altyapı hazırlıkları tamamlanma aşamasına getirildi. Aselsan ile Karayolları Genel Müdürlüğü arasında yapılan anlaşma çerçevesinde otoyol ve boğaz köprüleri elektronik ücret toplama istasyonlarına kurulması öngörülen kartlı geçiş sistemi için yaklaşık 19 trilyon liralık harcama yapılacak. 
     Sistem, 2003 yılı sonu ile 2004 yılı başında öncelikli olarak boğaziçi köprülerinde uygulanacak. Daha sonra paralı otoyollarda uygulanacak sistemle araç sahipleri belirli bir ücret karşılığında temin edecekleri elektronik kartları gişelerdeki sistemlere işlemek sureti ile geçişlerini yapabilecekler. 
     





</TEXT>
</DOC>
