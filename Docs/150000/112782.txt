<DOC>
<DOCNO> 112782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/guncel/gun01.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Faciaya tanık olan turistler anlattı... 
</HEADLINE>
<TEXT>
Bir kadın yanarak bize doğru koştu 
Güzel bir tatil geçirmek hayaliyle Bali’ye gelenler, kendilerini parçalanmış cesetler, bombalar ve yıkılan binalarla dolu bir korku filminin içinde buldu 
     Dehşet dakikalarının görgü tanıklarından 18 yaşındaki Avustralyalı turist Rachael Hughes da, patlama sırasında, sevgilisiyle Kuta kumsalına henüz gelmişti. Hughes, hayatının sonuna kadar unutamayacağı faciayı anlatırken titriyordu "Herkes eğlenirken kulakları sağır eden bir patlama oldu. Bir anda etrafımdan çığlıklar yükselmeye başladı. Kimi yere düşmüş, kimi üstü başı kan içinde sağa sola koşturuyordu. Olay anında içeride olmayanlar bile yaralanmıştı, sığınmak için Bounty Oteli’ne akın ediyorlardı." 
     
     HER ŞEY PARAMPARÇA’ 
     Bir otelde şoförlük yapan Wayan Putra da, patlamanın ardından bölgede yaşayan yüzlerce insanla birlikte kurtarma çalışmalarına katılmak için Sari Club’ın önüne gelmişti. Putra ve çok sayıda meslektaşı, normal zamanlarda turistleri plajlara taşıdıkları taksileriyle, bu kez onlarca yaralı taşıdı. Putra, yaşadığı korku dolu anları, "Korkunçtu. Şok oldum. Bali her zaman güvenli bir yer olarak bilinirdi. Turizm hayatımızdı. Bu korkunç patlamayla her şey paramparça oldu" ifadeleriyle özetledi. 
     
     ÜZERİMİZE UÇAK MI DÜŞTÜ ’ 
     Bali’ye 10 gün önce geldiğini söyleyen 27 yaşındaki Parisli taksi şoförü Karim Ansel ise, patlamayı şu sözlerle dile getirdi "100 metre ötede yemek yiyordum. Bir patlama oldu, ancak çok şiddetli değildi. Üç - dört saniye sonra ikinci patlama oldu. Bu çok şiddetliydi, kendimi masanın altına attım. Herkes bağırıyordu, her yer toz duman oldu, elektrikler kesildi. Birisi bana, Üzerimize uçak mı düştü ’ diye sordu. Dışarıya çıktığımda çok korkunç şeyler gördüm. Biri kanlar içinde yere uzanmıştı. Üzerindeki elbiseleri yanan bir kadın çığlık atarak bizim olduğumuz tarafa koşuyordu." 
     
OLAĞAN ŞÜPHELİ EL KAİDE      Türkiye dahil pek çok ülkeden turist alan Endonezya’nın Bali adasında yabancılara yönelik olarak yapılan bombalı saldırıları henüz hiçbir örgüt üstlenmedi. Ancak uzmanlar, kullanılan yöntem dolayısıyla saldırıların Usame Bin Ladin önderliğindeki El Kaide örgütü tarafından düzenlendiğini tahmin ediyor. Amerika’da Dünya Ticaret Merkezi kulelerini 11 Eylül’de düzenledikleri uçaklı saldırılarla yıkan El Kaide, bu eylemi de üstlenmemiş, daha sonra Ladin’in açıklamaları konuya açıklık getirmişti. Uzmanlar, Ladin’in hayatta olup olmadığı bilinmediği için El Kaide’nin bu kez kendi başına hareket etmiş olabileceğini ihtimali üzerinde de duruyor. 
     



 GÜNCEL 











</TEXT>
</DOC>
