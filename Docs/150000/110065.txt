<DOC>
<DOCNO> 110065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/son/sonspo01.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'tan basına tavır 
</HEADLINE>
<TEXT>

     Fenerbahçe Teknik Direktörü Werner Lorant, bugün düzenlediği basın toplantısında, yalnızca 1 soruya yanıt verdikten sonra, hiçbir neden göstermeden toplantıyı terk etti. 
     Samandıra Tesisleri'nde gerçekleştirilen toplantıya oldukça neşeli bir biçimde gelen Werner Lorant'ın toplantıdan bir anda ayrılışı, basın mensuplarını şaşırttı. Alman çalıştırıcı ligin 8. haftasında Altay ile yapacakları lig maçına kadar da basın toplantısı düzenlemeyeceğini söyledi. 
     Lorant, bir basın mensubunun sorduğu, "AIK Solna maçı öncesi takımın temposunda düşüş vardı. Siz de maçtan sonra kondisyon çalışmalarına ağırlık verdiniz. Bu çalışmalarınızı değerlendirir misiniz " biçimindeki toplantının tek sorusuna şu yanıtı verdi 
     "AIK Solna maçı sonrası, Galatasaray maçının da ilerki bir tarihe ertelenmiş olmasıyla hazırlanmak için güzel bir zaman bulduk. Önümüzdeki 'İngiliz haftası' öncesi gayet güzel çalıştık. Kondisyon çalışmalarına ağırlık verdik." Alman çalıştırıcı daha sonra, verilebilecek tüm yanıtları verdiğini belirterek toplantıyı terk etti. 
     





</TEXT>
</DOC>
