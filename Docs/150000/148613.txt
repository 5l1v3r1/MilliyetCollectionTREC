<DOC>
<DOCNO> 148613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/soneko35.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışma Bakanı İşsizlik Fonu'nu daha elverişli hale getireceğiz 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, ''İşsizlik Fonu'ndan yararlanmak için, şartları belki de daha elverişli hale getirmek için bir düşüncemiz var'' dedi. 
     Başesgioğlu, Maliye Bakanlığı'nda düzenlenen Ekonomik Sorunları Değerlendirme Kurulu toplantısının ardından, ''İşsizlik fonu için işverenden kesilecek payın 1 puan düşürülmesi nedeniyle meydana gelecek kaybın nasıl telafi edileceği'' yönündeki soru üzerine, şunları söyledi 
     ''İşsizlik Fonu'na kesilen İşveren payı 2002 yılında da 1 puan düşürülmüştü. Bu yıl yeni bütçe kanuna koyduğumuz bir hükümle, aynı uygulamaya devam ediyoruz. Bir puan düşürülmesi nedeniyle, sektöre 750 trilyon liralık bir kaynak yaratılması imkanı doğmuştur. Çok başarılı yönetilen bir fondur. Şu anda, kendi aktüeryal dengesi içinde onu telafi edebilecek bir mali yapıya sahiptir. İşsizlik Sigortası Fonu'ndan yararlanmak için, şartları belki de daha elverişli hale getirmek için bir düşüncemiz var.'' 
     
     İŞÇİ TEMSİLCİLERİ NEDEN YOK 
     Sanayi ve Ticaret Bakanı Ali Coşkun ise Ekonomik Sorunları Değerlendirme Kurulu'nda neden işçi temsilcilerinin neden yer almadığı sorusunu yanıtlarken, şöyle konuştu 
     ''Ekonomik ve Sosyal Konsey'de tartışlan konular da bizim gündemimizde. Önem sırasına göre, onları çözücü bir kurul olarak değerlendirilmelidir. Orada görüşülen konular, meselelerin ortada kalmaması için, önem sırasına göre Başbaka'nın talimatları ile kurul da oluşturulur. Sadece Başbakan daimi üye olarak gözükse de, ilgili Bakanları ve kurumları davet ediyoruz. Örneğin iş yasasıyla sosyal güvenliği ilgilendiren konularda, bakanımızın ev sahipliğini yapacağı bir toplantıya, sendikaların temsilcileri de davet edilecek.'' 
     
     TOBB BAŞKANI HİSARCIKLIOĞLU 
     Türkiye Odalar ve Borsalar Birliği TOBB Başkanı Rifat Hisarcıklıoğlu ise bakanlara yöneltilen aynı soruları yanıtlarken, devamla şöyle dedi 
     ''Ekonomik ve Sosyal Konsey, ekonomik meselelerin ele alındığı bir platformdur, istişare anlamında yapılan bir platformdur. Ekonomik ve Sosyal Konseyi yasasının 2 yıl önce çıkmasına rağmen, ilk toplantısını Ak Parti iktidarı döneminde gerçekleşmiştir. İkincisi önümüzdeki hafta gerçekleştirilecektir. 
     Ekonomik Sorunları Değerlendirme Kurulu ile Ekonomik ve Sosyal Konseyi, birbirinden ayırt etmek lazım. Ekonomik sorunlarla, sosyal sorunları zaten soyal kesimlerler biraraya gelerek çözmekteyiz. Ama ekonominin üzerindeki yükler, ancak Türk işalemi tarafından bilinmektedir. Türk iş aleminin içine düştüğü sıkıntıyı çözebilmek, ancak bu yükün altında kalanlar bildiği için 19 Ocak'ta gerçekleştirlen Ekonomi Zirvesi sonrasında Ekonomik Soruları Değerlendirme Kurul toplantıları gerçekleştiriliyor.'' Kurul'un, Türk işaleminin önündeki engellerin kaldırılması, pratik ve hızlı çözümü ortaya koyabilmek için oluşturulduğuna işaret eden Hisarcıklıoğlu, ''bu kurullar, bir dönem ekonomik krizlerden çıkmak için, ABD ve Malezya'da da kuruldu. Krizden hızla çıkmada bu kurullar ön ayak olmuştur'' dedi. 
     
     AB ÜYELİĞİ FAALİYETELERİ SÜRÜYOR 
     Bir gazetecinin, AB üyeliği konusundaki çalışmaların nasıl gittiğini sorması üzerine Hisarcıkloğlu, şunları kaydetti 
     ''Türk özel sektörü olarak geçmiş dönemde yapmış olduğumuz çalışmalar ne ise bugün daha aktif olarak hem içerde hem de dışarda yoğun lobi faaliyetleri içinde bulunmaya devam edeceğiz. Tüm sivil kuruluşlar, aynı hasasiyetle üzerine gideceğiz. Türkiye'nin hedefi bellidir. Türkiye'nin hedefi, kurucusu Mustafa Kemal Atatürk'ün Kurtuluş Savaşı'nın hemen ardından göstermiş olduğu hedefle aynı doğrultudadır.'' 
     





</TEXT>
</DOC>
