<DOC>
<DOCNO> 129956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yazar/temelkuran.html </URL>
<DATE> 2003/01/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dün kaç kişi öldün sen 
</HEADLINE>
<TEXT>

     Dün kaç kişi öldük biz bok yoluna Toplam olarak ama 
     
     "Ülke güvenliği için" bir cihazın takılmasından kaçınılmış hava alanına. Diyorlar ki, o yüzden çakılmış bir uçak toprağa. Bu ülkede, bu ülkenin insanlarından daha önemli bir şey mi var acaba O şey nedir hakikaten Bizden daha önemli olan Bizim nehre kapılmış karıncalar gibi ölmemizi gerektiren Hatta "Niye böyle oluyor " diye sorduğumuz zaman suçlu ve hain ilan edildiğimiz Bir yaşında bir çocuğun kalbi bir üniversitede bir makineye bağlanmış şimdi. Tıp tıp tıp... tıp.. tıp... .... .... 
     Değdi mi 
     O kalpçik ne kadar olabilir ki Kibrit kutusu kadar var mıdır mesela Daha mı küçüktür yoksa .. Değdi mi "Büyüklerimiz" daha iyi bilirler. Onlar kibrit kutusu kalpler konusunda azami derecede tecrübelidirler 
     
     Aynı uçaklarla Diyarbakır’a gidip geliyorum ben de. Her seferinde üç beş kişi gözlerimizden yaşlar gelerek tutuyoruz kulaklarımızı. Basınçtan mıdır, neydendir, bir şeyden, kafamız patlayacak gibi oluyor uçak alçalırken. Hostesi çağırıyoruz. Hostes şöyle diyor, üç seferdir 
     "Bize bir şey olmuyoor " 
     Acı bu ülkede neden bu kadar önemsiz oluyor Bedensel, içsel acı, neden bu kadar kıymetsiz Çok bulunan mallar gibi niye deniz kenarlarına dökülüyoruz biz Tesadüfen yaşadığımız bir ülke bizimkisi, acımız tedavülden kalkmış banknotlar kadar değersiz. 
     Tıp... tıp... ... ... Değer mi 
     Dün siz kaç kişi ölmüştünüz acaba Kaç kişi yaralı kurtuldunuz düşen bir uçaktan Kurtulabildiniz mi 
     Ve bu ülke bu ülkede yaşayan insanlardan başka nedir ki Hepsi ölse, kalır mı geriye bir ülke Hepsi bir gün gitse... Sessizce toplayıp çantasını, tıpkı aslında yapıyor oldukları gibi, gidiverse, bu çok kıymetli topraklar, güvenlikten sorumlu olanların elinde kalıverse... 
     Tıp... tıp... ... ... Ülke mi kalır geriye 
     
     







Genelkurmay’ı dinlerken 


"Kimbilir nerde, nasıl, kaç yaşında..." 


Gel de çıldırma 


Kırmızı hatlar 


Özkök Paşa’nın konuşması üzerine... 


Fay hattı 


Eğitimin en önemli sorunu 2 


Üniversite reformu 2 


Asker "siyasi karar" istiyor... 


Askeri konularda doğru bilgi ihtiyacı 


Halk dalkavukluğu... 


Özkök, ordu, Irak 


Özal’dan beri en büyük Davos çıkartması 


Dün kaç kişi öldün sen 


Cumhuriyet tarihimizin en büyük sorunları ile karşı karşıyayız 


</TEXT>
</DOC>
