<DOC>
<DOCNO> 104927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/spo01.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Egoistlik yaptık" 
</HEADLINE>
<TEXT>

Teknik Direktör Lucescu, 2-0’dan sonra oyundan koptuklarını, rehavete kapılınca, hataların peş peşe geldiğini söyledi 
     "Saha yakışmıyor" 
     BEŞİKTAŞ’IN teknik patronu Mircea Lucescu’yu sadece skor memnun etti. Oyuncularını eleştiren Rumen çalıştırıcı, "2 - 0’dan sonra oyun disiplinimizi kaybettik. Oyuncularım rahat alırız’ düşüncesiyle rehavete kapıldılar. Egoistçe hatalar yaptılar. Sahanın zemini iyi olsa Sergen golü atar, 3 - 0 yapardı. Böyle bir saha Beşiktaş’a yakışmıyor" diyerek, yönetime mesaj gönderdi. 
     
     "Tümer bireysel" 
     HER maça farklı kadro çıkardığını hatırlatan Lucescu, "Aslında bunların hazırlık kampında olması gerekiyordu. Ama tam kadro çalışma imkanı bulamadık" ifadelerini kullandı. Sergen ve Tümer’e de değinen başarılı hoca, "İkisini oynatınca defansta problemler doğacağını biliyorum. Tümer daha bireysel. Ama esas görevim ikisini birlikte oynatmak. İleride daha iyi olacaklar" dedi. 
     
Ambrosetti geliyorSiyah - Beyazlı yönetim, transferin son gününde İtalyan futbolcu ile her konuda anlaşmaya vardı. 29 yaşındaki oyuncu bugün İstanbul’a çağrıldı 

     Lucescu bitirdi 
     BEŞİKTAŞ, Brescialı Giunti’nin transferinde pürüz çıkması üzerine rotayı bir başka İtalyan Gabriele Ambrosetti’ye çevirdi. Lucescu’nun her konuda anlaşma sağladığı tecrübeli futbolcunun mukavele imzalamak için bugün İstanbul’a geleceği öğrenildi. 29 yaşındaki Ambrosetti, hem sağ hem de sol kanatta görev yapıyor, her iki ayağını da etkili kullanabiliyor. 
     
     Aslan’a gol attı 
     AMBROSETTİ konusunda sır vermeyen Lucescu, "Ancak her an sürpriz olabilir" açıklamasını yaptı. Ambrosetti, Galatasaray’ın Chelsea ile oynadığı maçlarda da forma giymişti. İngiltere’de yapılan ve 1 - 0 sona eren ilk karşılaşmada 52 dakika sahada kalan yıldız futbolcu, Ali Sami Yen’deki 5 - 0’lık mücadelede ise 88’de Zola’nın yerine oyuna sürülmüş ve bir gol atmıştı. 
     
Ambrosetti kimdir      29 yaşında, 1.78 boyunda ve 69 kilo ağırlığındaki Ambrosetti futbol hayatına Varese’de başladı. Sırasıyla Brescia, Venezia, Vicenza, Chelsea ve Piacenza’da forma giyen İtalyan oyuncu, daha sonra Vicenza’ya geri döndü. Sahanın iki kanadında forma giyebilen Ambrosetti, isabetli ortaları ile tanınıyor. 
     
Nouma fethetti      İSTANBULSPOR maçında kırmızı kart gören Pascal Nouma, cezalı olmasına karşın arkadaşlarını yalnız bırakmadı. Fransız yıldıza taraftarlar yine büyük ilgi gösterdi. Sevgi gösterilerine karşılık verip, tribünleri dolaşan Nouma’nın yumruk şovu İnönü Stadı’nı adeta ayağa kaldırdı. 
     



 SPOR 



























</TEXT>
</DOC>
