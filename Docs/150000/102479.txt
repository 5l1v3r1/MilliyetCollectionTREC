<DOC>
<DOCNO> 102479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/spor/spo02.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"KAHRAMANLARIN DA SONU VARDIR" 
</HEADLINE>
<TEXT>

Stevic, Fenerbahçe’nin bu yıl Galatasaray’ı geride bırakacağını söyledi, "Bizim daha güçlü kadromuz var. Büyük başarılar yakalayacağız" diye konuştu 
     YALÇIN TÜRK 

     Hatasını kabul etti 
     FENERBAHÇE’NİN yeni transferi Stevic bomba gibi açıklamalar yaptı. Yugoslav futbolcu, büyük bir camiaya geldiğini söyledi, "Herkes bana kucak açtı. Üç aydır maç oynamamıştım ama kendimi iyi hissediyorum. Futbol takım oyunudur. Herkesin görevi ayrıdır. Feyenoord maçında yapmamam gereken bir hareket yaptım. Bunun tekrarı olmayacak. Eğer arkadaşlarım hakemin etrafını sarıp onu etki altına almasalardı kırmızı kart görebilirdim" diye konuştu. 
     
     Terim’in eseri’ 
     TAKIMDAKİ arkadaşlığın çok iyi olduğunu da belirten Stevic sözlerini şöyle sürdürdü "İki kez Galatasaray’a karşı oynama fırsatı buldum. Galatasaray o sezon UEFA Kupası’nı kazandı. Çok uyumlu ve disiplinli bir takımdı. Galatasaray bana göre tamamen Fatih Terim’in eseriydi. Bugünkü kadro yapısı olarak Galatasaray’a oranla daha büyük başarılara uzanacak güçteyiz. Kahramanların da sonu vardır. Kahramanları geçeceğiz." 
     
Kaptan Ogün dert küpü      SARI - Lacivertli takımın tecrübeli kaptanı Ogün her yenilgiden sonra hedef tahtası olduğunu söyledi. Ogün, "Takımı benim yaptığımı iddia ediyorlar. bu nasıl olur Teknik kadronun üzerine nasıl çıkarım Bana çok yükleniyorlar. Bu yerlere kolay kolay gelmedim. Kimse de kolay kolay silemez" açıklamasını yaptı. 
     LORANT ile özel olarak görüştüğünü de belirten Ogün, "Hocama eğer beni kaptanım diye oynatırsan hemen bu görevi bırakmak istiyorum’ dedim. Hiçbir zaman torpille oynamadım, oynayamam da. Lorant da "Bu tür şeylere kulak asma, işine bak" cevabını verdi. Benim takım içinde kimseyle sorunum yok" diye konuştu. 
     
Lorant Alıştım artık      YUSUF KOBAL 

     TEKNİK Direktör Lorant, Ankaragücü maçında koşan, mücadele eden, kanatları kullanan, bol pozisyon üreten bir Fenerbahçe’nin izleneceğini söyledi. Alman hoca kendisi hakkında yapılan eleştirilere aldırmadığını da kaydetti, "Bunlara alıştım artık. Bir maçtan sonra yer yerinden oynadı. Ben neler döndüğünü biliyorum. Ama tur için ümidim sonsuz. Bunu herkes görecek" ifadelerini kullandı. 
     ANKARAGÜCÜ karşısında değişik bir kadro ile çıkacaklarını da belirten Lorant, "Feyenoord maçında yeteri kadar ofansif oynayamadık. Belki rakip UEFA şampiyonu olduğu için bu tehlikeli olabilirdi. Ama oyuncularım taktik uygulamada eksik kaldılar. Antrenörlük yaşantımda takımlarımın futbolundan hiçbir zaman memnun kalmadım. Çünkü her zaman daha iyisini yapmak için uğraştım" dedi. 
     
Mirkoviç tribüne      BU sezon ilk kez seyircisinin önüne çıkacak olan Fenerbahçe, Ankaragücü maçının hazırlıklarını dün yaptığı çalışmayla tamamladı. Teknik Direktör Lorant, antrenman öncesi Başkent ekibinin geçen hafta oynadığı maçın kasetini izlettirdi ve uyarılarda bulundu. Alman hoca tribüne gidecek yabancıyı Mirkoviç olarak belirledi, Ceyhun ve Cem’i de kadroya almadı. 
     



 SPOR 






























</TEXT>
</DOC>
