<DOC>
<DOCNO> 101760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy01.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ofis ve araba kiralama olayı’ sarsıyor 
</HEADLINE>
<TEXT>
Saflık ve iyi niyet kurbanı olduk’ 
Kemal Derviş, işadamı Necati Yağcı’yla olan bağlantının gazetelerde haber olmasına çok üzüldü. Yakın çevresine olayı anlatırken kelimeler Derviş’in boğazına düğümleniyor 
     MURAT SABUNCU 

     Kemal Derviş’in Gaziosmanpaşa’daki yeni ofisi. Üç katlı boş binanın iki odalı dairesinde Derviş ve yakın arkadaşları, işadamı Mehmet Necati Yağcı’nın kullanımlarına verdiği daire ve arabalarla ilgili haberleri konuşuyorlar. Derviş haberlere "çok üzüldüğünü" ifade ediyor. Konuşurken kelimeler boğazına düğümleniyor. Odadaki yakın arkadaşlarından biri, durumunu "adeta omuzları çöktü" diye tanımlıyor. 
     Danışmanı Oya Ünlü, haberler üzerine görüştüğü kişilere "30 yıldır politikanın içinde olan ve her zaman şeffaflığa önem veren bir aileden geliyoruz. Haksızlık bu" diye isyan ediyor. Hatta zaman zaman gözyaşlarına h kim olamıyor. Peki Derviş cephesinden "ofis ve araba kiralama" olayı ile Ünlü ailesi ve işadamı Mehmet Necati Yağcı arasındaki ilişki nasıl anlatılıyor Yorum katmadan aktaralım 
     
     Bedava kullanım niyeti yok’ 
     "Kemal Bey’in solda birlik arayışlarını yapabileceği, rahat çalışabileceği bir yer arıyorduk. Bu büro bulundu. Kemal Bey henüz büroyu görmemişti. İlk kez pazartesi günü saat 16.00’da kendisini büroya götürdük. Kemal Bey titiz bir insan, binanın konumundan odaların ışığına kadar her şeyi kontrol etti. Ve tutulabilir’ deyince çalışma kararı alındı. Hiçbir zaman niyetimiz bedava kullanım’ olmadı. Evet dostluğumuzu kullandık. Çünkü binayı bir ya da iki ay kullanacaktık. Hiçbir ev sahibi kendi mülkünü bu kadar kısa bir zaman için kiralamak istemez. Bu noktada kendisi yardımcı oldu. Onun haricinde biz baştan beri tüm harcamalarımızı şeffaf götürmeyi hedefledik. Ve dün sabah itibariyle kontrat yapıldı. 1.5 milyar eve 1.5 milyar da arabalara kira ödenecek. Aslında ev 1.5 milyar etmez, ama içinde mobilyası olduğu için bu kadar büyük bir rakam verilecek. Zaten Kemal Bey, iki koli şahsi eşyasıyla büroya gelip hemen çalışmaya başladı." 
     Bu noktada "Bir ya da iki aylık kiraladık, diyorsunuz. Yani Derviş, Yeni Türkiye Partisi’ne katılmak için bu kadar bekleyecek mi " sorusunu yöneltiyoruz. 
     Yanıt net oluyor 
     "Hayır, muhtemelen perşembe günü Yeni Türkiye’ye katılacak. Ama çalışmalarını parti binası yerine hep bu ofisten yürütecek. Parti binalarının kalabalığına karışmadan sakin bir ortamda çalışmayı hedefliyor." 
     Gelelim Ünlü Ailesi ile Mehmet Naci Yağcı’nın ilişkisine. Aileler 15 yıldır tanışıyor. Yazlık komşusu olarak başlayan ilişkiler, daha sonra sıcak bir hal alarak yıllardır devam ediyor. İki aile haftada iki kez buluşup akşam yemeği yiyecek kadar samimiler. 
     Sonuçta Derviş cephesi "saflığın ve iyi niyetin kurbanı olduklarını" yakın çevrelerine söylediler. 
     
Ne yapsın, eşim çalışmasın mı ’      Oya Ünlü, eşinin, işadamı Yağcı’nın yanında çalışmasıyla ilgili olarak "Dereceyle okul bitirmiş adam. İşsiz güçsüz otursun mu " dedi... 
     Piyasalarda dün konuşulan yeni bilgi, Oya Ünlü’nün eşi Emre Kızıl’ın Mehmet Necati Yağcı’nın satın aldığı İnter Yatırım’da çalışmasıydı. Önce piyasadan bize aktarılan bilgilere göre kısaca Emre Kızıl’dan bahsedelim 
     Emre Kızıl Boğaziçi Üniversitesi Makine Mühendisliği’nden üçüncülükle mezun oldu. Ardından George Washington Üniversitesi’nde finans masteri yaptı. Zaten Oya Ünlü’yle de ABD’de tanıştılar. Ve Eylül 2000’de evlendiler. Ardından dünyanın önde gelen finans şirketlerinden Emre Kızıl’a teklifler geldi. Ancak kısa bir süre sonra Kemal Derviş Türkiye’den aldığı teklifle bakanlığa giderken Oya Ünlü’yü de danışmanı yaparak ülkeye döndürdü. Bu aşamada eşini yalnız bırakmak istemeyen Kızıl da Türkiye’ye dönüş yaptı. Önce İktisat Bankası’nda çalıştı. Ancak bankaya el konulunca işsiz kaldı. Ardından İnter Yatırım’da çalışmaya başladı. 
     Dün konuşulan haberler üzerine Oya Ünlü, yakın çevresine şu yorumu yaptı 
     "Oya Ünlü’nün eşi Eczacıbaşı Menkul Kıymetler’de çalışsa Vay Derviş - Eczacıbaşı’ ilişkisi diyecekler. Yabancı bir kuruluşta çalışsa yabancılar adına iş kovalıyor’ söylentisi çıkaracaklar. Citibank’a girse Derviş Fischer’e rica etti’ dedikodusu çıkacak. Ne yapsın, dereceyle okul bitirmiş adam işsiz güçsüz otursun mu " 
     
Kira kontratı dün imzalandı      SEÇKİN ÜREY Ankara 

     Kemal Derviş ve Oya Ünlü’ye kendine ait ofis ve makam araçlarını tahsis eden Zafer İnşaat’ın sahibi Mehmet Necati Yağcı’nın, önceki gün tanımadığını iddia ettiği Derviş ile 10 aydır tanıştığı ortaya çıktı. Bu arada gazetemizde çıkan haber üzerine ise dün ofis ve makam araçları için aylık 3 milyar liralık kira sözleşmesi imzalandı. Yağcı, dün yaptığımız görüşmede Derviş’i yaklaşık 10 aydır tanıdığını kabul etti. Yakın bir aile dostu olarak Oya Ünlü’nün kendisine ricada bulunduğunu söyleyen Yağcı, "Son derece insani bir şey. Bunu yapmak kadar doğal bir şey olabilir mi " dedi. 
     Yağcı, Oya Ünlü’nün kocası Emre Kızıl’ın, sahibi olduğu İnter Yatırım’da "dealer" olarak çalıştığını söyledi. 
     



 SİYASET 



















</TEXT>
</DOC>
