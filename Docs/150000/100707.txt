<DOC>
<DOCNO> 100707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun05.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail - Ürdün sınırında alarm. 
</HEADLINE>
<TEXT>

     İsrail, Ürdün sınırından sızan silahlı kişilerin aranması faaliyeti çerçevesinde, sınır boyunda oturan İsraillilere evden çıkmamaları talimatını verdi. 
     İsrail ordusundan yapılan açıklamada, Ürdünlü yetkililerin dün gece İsrail sınırı yakınında Suudi Arabistan plakalı bir aracı durdurdukları, otomobildeki kişilerden birinin yakalandığı, diğer 4'ününse kaçtığı bildirildi. 
     Açıklamada, Ürdün güvenlik güçlerinin kaçan 4 zanlı için sınırda yoğun aramalarını sürdürdükleri kaydedildi. 
     Bu arada İsrail radyosu, otomobilin patlayıcı yüklü olduğunu duyurdu. 
     İsrail'in güneydoğusunu orta kesimlerine bağlayan anayol kapatılırken, sınır bölgesindeki İsraillilerden de evden çıkmamaları istendi. 
     İsrail ve Filistinliler arasında yaklaşık 2 yıldır süren çatışmalara rağmen, İsrail-Ürdün sınırında olay meydana gelmiyordu. 
     





</TEXT>
</DOC>
