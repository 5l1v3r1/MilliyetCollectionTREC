<DOC>
<DOCNO> 109274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/yazar/dundar.html </URL>
<DATE> 2002/09/24/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Bir örnekleşme tehdidi 
</HEADLINE>
<TEXT>

     Çocuğunuzu sinemaya götürmek mi istediniz Tek seçeneğiniz var 
     Bir Walt Disney yapımı... 
     Mesela "Lilo ve Stiç"e gideceksiniz. Filmde bol bol Elvis Presley dinleyeceksiniz. İzlerken patlamış mısır yiyip cola içeceksiniz. Çıkışta kuyruğa girip Stiç oyuncağı alacaksınız. Ufaklık evde filmin dergisini okuyacak, müziğini dinleyecek, oyuncağıyla oynayacak. Bütün bunlara bayılıp haftaya yeniden gitmek isteyecek. 
     Biliyor musunuz yalnız değilsiniz 
     Dünyanın her köşesinde ana babalar, aynı salgınla baş etmeye çalışıyor. 
     
     Bu mücadelenin önemli adımlarından biri geçen hafta Türkiye’de atıldı. 
     112 ülkenin kültür bakanları İstanbul’daki UNESCO toplantısında buluşup küreselleşme selinin, ülkelerin kültürel mirasında yarattığı erozyonu ele aldı. 
     20 yıl önce dünya, endüstrileşmenin doğaya verdiği zararı tartışırdı. Şimdi globalleşmenin topluma verdiği zarar tartışılıyor. 
     20 yıl önceki mücadele sonucu, yok olma tehlikesi yaşayan canlı türleri nasıl korumaya alındıysa şimdi de, örneğini verdiğim kültürel hegemonya tarafından tehdit edilen kültürleri korumanın yolları aranıyor. 
     Biyolojik çeşitlilik doğa için ne kadar elzemse, kültürel çeşitliliğin de insanlık için o kadar vazgeçilmez olduğunun bilincine varılıyor. 
     
     İstanbul zirvesinde neler konuşulduğunu, Türkiye delegasyonunun danışmanlarından antropolog Tayfun Atay’a sordum 
     "Söz alan 100’den fazla ülkenin temsilcisi, küreselleşmenin yarattığı tektipleşme sorunlarından yakındı, buna karşın hepsi de ülkelerinin çok kültürlülüğüyle övündü" dedi 
     "Kongo delegesi ülkesinin 400 etnik unsurdan oluştuğunu, Sudanlı ülkesinde 80 halkın 150 lehçe konuştuğunu, Endonezyalı 500’den fazla ırka, 600’den fazla dile sahip olduğunu ballandırarak anlattı." 
     Atay’ın altını çizdiği önemli bir nokta var 
     UNESCO, "yok olan kültürleri korumak" derken bunları "müzede saklama"yı kastetmiyor. Tersine etnik unsurları, yerel dilleri, geleneksel yemekleri, Hollywood’a yenik düşmüş sinemayı, masalları, folkloru, mimariyi, el sanatlarını yaşatmanın ve geliştirmenin yollarını arıyor. 
     Bugüne dek "birlik"e yapılan vurgu, yerini "çeşitlilik"e bırakıyor. 
     
     Böyle bakıldığında toplantının Türkiye’de yapılması özellikle anlamlı. Çünkü Türkiye, hem sözü edilen kültürel çeşitliliğin en zengin örneklerinden biri, hem de adeta o zenginliğinden utanan bir ülke... 
     Toplantının yapıldığı hafta, ülkedeki inanç sistemlerinin ve konuşulan dillerin bir resmi geçidi sayılabilecek Sezen Aksu konseri, "bölücülük" suçlamasına uğramış, siyasette farklı düşünce sahipleri yasaklanmış, aileler çocuğuna koyduğu isim yüzünden gözaltına alınmıştı. 
     Böyle bir ülkeyi temsil eden Kültür Bakanı’nın kültürel çeşitliliğin nimetlerinden fazlaca söz etmesi beklenemezdi zaten... Türkiye, açılış ve kapanış dışındaki oturumlarda söz almadı "etniğe, sütlüğe karışmadı". 
     Neyse ki, insanlık, kimi baskıcı ulusal politikalara rağmen, yeryüzünün çok renkliliğini korumaya kararlı... 
     Dünya, kültürel ve etnik mirasına sahip çıkıyor. 
     Ülkeler artık "mozaiköleriyle gururlanıyor. Bunu yaparken de "Bende bunlar var" diye böbürlenmiyor, "Biz bu renklerden oluştuk" diye övünüyor. 
     Farklıya tahammülü, "öteki"ne saygıyı öğreniyor. 
     Darısı başımıza 
     
     







Hukuk ve ideoloji 


Şimdi itfaiyeci 


Erdoğan’a temiz sicil kaydı veren hatalıdır 


Siyaset yasakları, istikrara yatırım değil 


Oyların yüzde 51’i 


Bir örnekleşme tehdidi 


Ek kontenjanlar ne zaman 


Hayırlı seçimler 


Schröder rüzg rı 


AKP de, CHP de bu sorulara cevap versin 


Barajlar bedava’ 


Liberal sol çatışması sertleşiyor 


</TEXT>
</DOC>
