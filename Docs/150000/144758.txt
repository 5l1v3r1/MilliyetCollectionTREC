<DOC>
<DOCNO> 144758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun49.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzlerce Iraklı, kayıp 2 İngiliz pilotu arıyor... 
</HEADLINE>
<TEXT>

     Bağdat üzerinde düşen İngiliz uçağının iki pilotu, yüzlerce Iraklı tarafından ödül için aranıyor. Iraklılar, Dicle Nehri çevresinde, başlarına konan 12 bin 500 dolarlık ödülü alabilmek için pilotları arıyor. 
     Televizyonlarda, Iraklı askerlerin Dicle'de hız tekneleriyle arama yaptığı ve nehir kenarından kimliği bilinmeyen bir hedefe yarı otomatik silahlarla ateş açtıkları görüldü. 
     El Cezire televizyonunun, görgü tanıklarına dayandırdığı haberinde, askerlerin, paraşütle atlayan İngiliz pilotları aradığı belirtildi. 
     Haberde, İngiliz uçağının Irak uçaksavar birliklerince vurulduğu kaydedilirken, 2 pilotun Bağdat'a inmek zorunda kalıp kalmadıklarının henüz belli olmadığı ifade edildi. 
     Bu arada BBC televizyonu 1 pilotun uçaktan atlamayı başardığını bildirirken Arap televizyonları Bağdat'ta bulunan pilot sayısının 2 olduğunu açıklıyor. 
     Öte yandan ABD, "düşen uçakla ilgili bir bilgi yok" açıklamasını yaptı. Olayla ilgili gelişmeleri izliyoruz... 

     
</TEXT>
</DOC>
