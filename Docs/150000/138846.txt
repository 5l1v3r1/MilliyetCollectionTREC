<DOC>
<DOCNO> 138846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/aspo.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YOLU ŞAŞIRMADI 
</HEADLINE>
<TEXT>

Galatasaray, Hasan Şaş’tan ümidini kesti ama yıldız futbolcu kulübünü yolda bırakmadı. Fenerbahçe’nin devre arasında yaptığı teklifi, "Sözleşmem sürüyor" diyerek geri çevirdi 
     ERHAN TELLİ 

     Nazikçe reddetti 
     MALATYASPOR maçının 18 kişilik kadrosunda yer almayan, kulüple arası iyice soğuyan Hasan Şaş ın, buna rağmen kulübünü satmadığı ortaya çıktı. Fenerbahçe Başkanı Aziz Yıldırım’ın talimatıyla harekete geçen Sarı - Lacivertli yöneticilerin, yıldız oyuncuyla devre arasında pazarlık masasına oturmak istedikleri, ancak ret cevabı aldıkları öğrenildi. Hasan’ın, Fenerbahçe’ye "Önce kulübüm, sonra Avrupa" diyerek Sarı - Lacivertliler’i nazikçe geri çevirdiği ortaya çıktı. 
     
     Yakışık almaz’ 
     FENERBAHÇELİ yöneticilere teşekkür ederek, Galatasaray’dan başka bir kulüpte oynamayı düşünmediğini bildiren Hasan Şaş’ın, "Ben Galatasaray’ın h l sözleşmesi devam eden bir oyuncusuyum. Böyle bir durumda sizinle görüşmem yakışık almaz. Transferde benim için önce kulübüm, sonra Avrupa geliyor. Kulübümle anlaşamassam Avrupa’ya gideceğim" dediği öğrenildi. Bu durum karşısında Sarı - Lacivertliler’in Hasan’a parasal teklifi bile iletemedikleri belirtildi. 
     
     Yıldırım etkilendi 
     MİLLİ oyuncunun bu cevabı, Aziz Yıldırım’ı daha da etkiledi. Revivo olayı nedeniyle Galatasaray’a oldukça kızgın olduğu bilinen Sarı - Lacivertli kanadın, Hasan Şaş’ın tutumunu örnek bir hareket olarak gördükleri öğrenildi. Yıldırım’ın da yakın çevresine, Revivo’nun kendilerine haber vermeden anlaştığını, Hasan’ın ise onurlu bir davranış sergilediğini söylediği ifade edildi. Fenerbahçe, yıldız futbolcu ile sezon sonu bir kez daha görüşecek. 
     
Manevi baskı      CÜNEYT KARAKAYA 

     Gençlerle çalışıyor 
     HASAN Şaş, Florya’da yalnızları oynuyor. Teknik Direktör Fatih Terim tarafından kadroya alınmayan Şaş’ın adeta psikolojik baskı altında tutulduğu ifade edildi. Antrenmanlarda basına açık olan 15 dakikalık bölümlerin ardından herkesi dışarı çıkaran Teknik Direktör Fatih Terim’in, Hasan’ı PAF takımdan gelen genç oyuncularla birlikte çalıştırması yıldız futbolcunun moralini bozdu. 
     
     Sakin ol Hasan’ 
     YÖNETİMİN basın toplantısı isteğine direnen Hasan’ın bu ısrarı, gerilimi daha da artırdı. Malatya maçı kadrosuna alınmayan futbolcuya, arkadaşlarının sakin olması yönünde tavsiyelerde bulunduğu öğrenildi. Galatasaray Yönetimi ise farklı bir yorum getirdi. 2. Başkan Ali Dürüst, "Hasan bir aydır topuğundan sakat. Ondan vazgeçemeyiz " dedi. 
     



 SPOR 
























</TEXT>
</DOC>
