<DOC>
<DOCNO> 139294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/ekonomi/eko07.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank’ın Yapı Kredi ve Turkcell hisseleri Fon’a geçti 
</HEADLINE>
<TEXT>

Pamukbank ve bazı iştiraklerinin elinde bulunan Yapı Kredi Bankası ile Turkcell hisseleri bir protokol kapsamında TMSF’ye devredildi 
     EKONOMİ SERVİSİ 

     BDDK ile Çukurova Grubu arasında imzalanan protokol kapsamında, Pamukbank ve bazı iştiraklerinin sahip olduğu Yapı Kredi Bankası ile Turkcell hisseleri TMSF’ye devrine karar verildi. 
     TMSF’den İMKB’ye gönderilen açıklamaya göre, Pamukbank’ın sahip olduğu 75 milyar 230 milyon 174 bin 847 adet, Pamuk Faktoring’in sahip olduğu 8 milyar 95 milyon 411 bin 734 adet, Pamuk Leasing Finansal Kiralama’nın sahip olduğu 1 milyar 75 milyon adet, Pamuk Yatırım Menkul Değerler’in sahip olduğu 677 milyon 648 bin 164 adet ve Pamuk Spor ve Turizm Hiz. San. ve Tic. A.Ş.’nin sahip olduğu 11 milyar 953 milyon 536 bin 5 adet Yapı Kredi Bankası hissesi TMSF’ye devredilecek. Pamukbank’ın sahip olduğu 2 milyar 563 milyon 848 bin 863 adet yüzde 0.51 , Pamuk Faktoring’in sahip olduğu 312 milyon 652 bin 83 adet yüzde 0.06 Turkcell hissesinin de TMSF’ye devrine karar verildi. Ayrıca, Pamukbank’ın elindeki yüzde 0.08’lik 10 milyon 668 bin 800 adet EGS Ege Giyim Sanayi hissesi de Fon’a geçecek. 
     



 EKONOMİ 




















</TEXT>
</DOC>
