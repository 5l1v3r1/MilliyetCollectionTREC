<DOC>
<DOCNO> 149254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/spo01.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
K buslar zinciri 
</HEADLINE>
<TEXT>

Beşiktaş'ta önce Ahmet Yıldırım'ın burnu, ardından İbrahim'in elmacık kemiği kırıldı. Son şoku İlhan yaşattı. Dizinde ödem oluşan yıldız futbolcu, Malatya ve Diyarbakır maçlarında yok 
     Kadrodan çıkarıldı 
     LİGDE son haftalara girilirken, sakatlıklar nedeniyle sıkıntılı günler yaşayan Beşiktaş dün İlhan Mansız şokuyla sarsıldı. Daha önce iki kez operasyon geçirdiği dizinde ağrılar hisseden yıldız futbolcu, kontrolden geçti. İlhan Mansız'ın yine aynı dizinde ödem tespit edildi ve bugün oynanacak olan Malatyaspor maçında forma giyemeyeceği açıklandı. 
     
     Fener derbisinde zor 
     DOKTORLAR İlhan'ın hafta içinde Diyarbakırspor ile oynanacak olan erteleme maçında da takımdaki yerini alamayacağını açıkladı. Golcü futbolcunun, Fenerbahçe derbisinde oynayıp oynamayacağının ise belirsiz olduğu bildirildi. Malatyaspor maçı öncesinde İbrahim ve Pancu'nun ardından İlhan'ın sakatlanması, Ronaldo'nun durumunun netlik kazanmaması Lucescu'nun bütün planlarını alt üst etti. 
     
Kesenin ağzı açıldı      KRİTİK maçlar öncesinde futbolcuların moral-motivasyonunu yüksetmek isteyen Beşiktaş Yönetimi, Malatya, Diyarbakır ve Fenerbahçe maçları için paket prim vermeyi kararlaştırdı. Siyah - Beyazlılar'ın, bu 3 karşılaşmadan 9 puan çıkardıkları takdirde yaklaşık 20'şer bin dolar prim kazanacakları bildirildi. Net rakamın pazartesi günü kesinleşeceği açıklandı. 
     
Artık Beşiktaşlı      ORHAN YILDIRIM 

     850 bin dolar alacak 
     SEZON başında Rapid Bükreş'ten kiralanan Rumen Pancu, dün 4 yıllık sözleşme imzalayarak Beşiktaş'ta kaldı. Yıllık 850 bin dolara anlaşan yıldız futbolcunun, bu rakamın yüzde 30'unu garanti para olarak alacağı açıklandı. Diğer kalan miktarın ise maç başına ödeneceği bildirildi. Pancu'nun bonservisi için Rapid Bükreş Kulübü'ne ise 1 milyon 750 bin dolar ödenecek. 
     
     'Önceden anlaştım' 
     KALDIĞI için mutlu olduğunu dile getiren Pancu, "Daha önceden anlaşmıştım" diye konuştu. Rumen futbolcu şunları söyledi "Bundan sonra Siyah - Beyazlı forma altında hem şampiyonluk hem de Avrupa'da başarı hedefliyorum." İmza töreninde konuşan Asbaşkan Yıldırım Demirören ise, Pancu'nun uzun yıllar Beşiktaş forması altında büyük başarılara imza atacağını iddia etti. 
     
Önce idman sonra uçuş      KARTAL Malatyaspor ile bugün deplasmanda oynayacağı maçın son hazırlıklarını dün Ümraniye'de yaptığı tek çalışmayla tamamladı. Siyah - Beyazlılar, antrenmanın ardından Malatya'ya uçtu. Kafileyi Malatya'da taraftarlar büyük ilgiyle karşıladı. Özellikle Teknik Direktör Mircea Lucescu ve Sergen Yalçın'a taraftarların büyük ilgisi vardı. 
     
Cerrah'a ziyaret      CENGİZ MALGIR 

     DİVAN Kurulu Başkanı Şeref Nasır ve yönetim kurulu üyeleri dün İstanbul Emniyet Müdürü Celalettin Cerrah'ı ziyaret ederek, yeni görevinde başarı diledi. Aynı zamanda kulübün kongre üyesi olan Cerrah'a 100. yıl anısı olarak bir de Kartal hediye edildi. 
     
     


SPOR 




























</TEXT>
</DOC>
