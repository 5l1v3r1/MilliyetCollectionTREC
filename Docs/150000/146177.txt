<DOC>
<DOCNO> 146177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun31.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush İttifak askerleri Bağdat'a 80 km'den daha yakın mesafede 
</HEADLINE>
<TEXT>

     ABD Başkanı George Bush, Irak'ta savaşan ittifak güçlerinin başkent Bağdat'a 80 kilometreden daha yakın mesafede olduğunu söyledi. 
     Bush, haftalık radyo konuşmasında, ölmekte olduğunu ileri sürdüğü Saddam Hüseyin rejiminin, kendi halkına ve savaş esirlerine zulüm uyguladığını belirtti ve Iraklı bir kadının ittifak askerlerine el salladığını için asıldığına ilişkin haberi örnek verdi. 
     Başkan Bush, Irak güçlerinin savaşmayı reddeden, vatandaşlarını öldürdüğünü, savaş esirlerin acımasızca davrandığını ve idam ettiğini, Irak ordusunun teslim olan Iraklılara ateş açtığını belirtti. 
     Bağdat'ta bir pazar yerine düzenlenen ve 50'den fazla insanın ölümüyle ilgili olarak Iraklı yetkililerin ABD'yi suçlamasını da değinen Bush, her zulmün adaletçe ortaya çıkarılacağını belirterek, savaş suçlularının amansızca yakalanacağını ve şiddetle cezalandırılacağını söyledi. 
     Savaş stratejilerinin eleştirilmesi ve Irak'ın güneyinde beklenenden daha fazla direnişle karşılaşılmasıyla ilgili olarak da konuşan Bush, Amerikan ve İngiliz kuvvetlerinin ülkenin kontrolünü ele geçirmeyi sürdürdüklerini ve başkent Bağdat'a yaklaştıklarını kaydetti. 
     Bush, ''Amerikan ve ittifak güçleri düzenli ilerleyişlerine devam ediyorlar, şu an Bağdat'a 80 kilometreden daha az mesafedeyiz. Irak'ı teröre boğan rejim, bugün bu ülkenin sadece küçük bir parçasını denetiminde bulunduruyor'' dedi. 
     ''Diktatörün Saddam Hüseyin gözü dönmüş ordularına karşı savaştıklarını'' söyleyen Bush, savaşın şiddetli olduğunu ve süresini bilmediklerini belirterek, ''Ancak bu savaşın, Irak rejimini silahsızlandıracağı ve iktidarın yıkılmasını sağlayacağı sonucu doğuracağını biliyoruz'' diye konuştu. 
     





</TEXT>
</DOC>
