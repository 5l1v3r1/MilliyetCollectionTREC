<DOC>
<DOCNO> 139494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo34.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Türkiye için ter dökecek... 
</HEADLINE>
<TEXT>

     UEFA Kupası 4. turu ilk maçında Portekiz'in FC Porto takımına 6-1 yenilerek tur umudunu büyük ölçüde kaybeden Denizlispor, bu akşam oynanacak rövanş karşılaşmasında rakibini devirip ülke puanını artırmak istiyor. Yeşil-siyahlılar'da maç öncesinde kaleci Heinen'in grip, yedek kaleci Süleyman'ın da cildinden rahatsız olması teknik heyeti endişelendiriyor. Heinen'in, maç saatine dek hazır duruma gelmesi için sağlık ekibi yoğun çaba harcarken, Alman kalecinin oynayamaması durumunda kaleyi genç Soner'in koruyacağı kaydedildi. 
     Öte yandan Porto kafilesi önceki akşam Denizli'ye gelerek Pamukkale Polat Otel'de kampa girdi. Portekiz ekibi dün akşam maçın oynanacağı Denizli Atatürk Stadı'nda hafif bir antrenman yaptı. 
     Denizlispor'un muhtemel 11'i ise şöyle Heinen Soner , Servet, Kratochvil, Özgür, Ali Tandoğan, Kabat Bencik , Bülent Ertuğrul, İlyas, Hakan Çimen, Mustafa Özkan, Ersen Martin. 
     Atatürk Stadı'nda saat 21 00'da oynanacak olan maç, TRT-2'den naklen yayınlanacak. 
     





</TEXT>
</DOC>
