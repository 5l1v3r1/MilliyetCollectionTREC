<DOC>
<DOCNO> 125650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo09.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Dardanelspor, kamp yeri arıyor... 
</HEADLINE>
<TEXT>

     İkinci Futbol Ligi A Kategorisi takımlarından Çanakkale Dardanelspor, ikinci yarı hazırlık ikinci etap çalışmaları için kamp yeri arıyor. 
     Çanakkale Dardanelspor Kulübü Genel Menajeri Nahit Güzel, ikinci yarı öncesinde 2 Ocak'a dek futbolcuların izin yapacaklarını hatırlatarak, ''İkinci yarı ilk etap hazırlık kampını 2-17 Ocak tarihleri arasında Çanakkale'de yapacağız. Bu çalışmanın ardından Antalya veya KKTC'de ikinci etap kamp yapabiliriz. Kamp yeri olarak önceliğimiz Antalya bölgesidir'' dedi. 
     Güzel, ikinci yarının ilk maçını deplasmanda Mersin İdmanyurdu ile yapacaklarını belirterek, kampın ardından Mersin'e geçeceklerini ve lig maçını yaptıktan sonra Çanakkale'ye döneceklerini bildirdi. 
     Güzel, ikinci etap kamp yeri için arayışlarını sürdürdüklerini sözlerine ekledi. 
     





</TEXT>
</DOC>
