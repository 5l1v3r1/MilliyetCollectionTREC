<DOC>
<DOCNO> 140410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/ekonomi/aeko.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere paketi 
</HEADLINE>
<TEXT>
Tezkerenin acısı Ayşe Teyze’den çıktı 
Af çıkararak 7.5 katrilyonluk vergi alacağından vazgeçen hükümetin yeni kaynak paketinden evi, arabası olana ek vergi, köprülere zam, çalışana ve emekliye kesinti çıktı 
     ANKARA Milliyet 

     Türkiye’de yabancı asker bulundurulmasını öngören hükümet tezkeresinin Meclis’te kabul edilmemesinin, ekonomide yeni bir dalgalanmaya yol açması olasılığından çekinen hükümet, 15.8 katrilyonluk yeni tasarruf ve gelir önlemlerini açıkladı. 9.8 katrilyonu tasarruftan, 6 katrilyonu gelirden oluşan paketten sürpriz vergiler çıktı. 
     Başbakan Abdullah Gül’ün yaptığı açıklamaya göre hükümet bu yıl ek motorlu taşıtlar ve ek emlak vergisi alarak yaklaşık 2 katrilyon lira ek gelir sağlayacak. Yani vergi affı ile 10 katrilyonluk vergi alacağının 7.5 katrilyonundan vazgeçen hükümet yine vergilere yüklenerek gelir sağlayacak. 
     
     Rantiyeye vergi yok 
     Dün, sabah saat 09.00’da basın toplantısı düzenleyen Başbakan Gül, tasarruf ve gelir artırmaya yönelik tedbirleri açıkladı. Artık vergi affı veya yapılandırması olmayacağını belirten Gül’ün açıkladığı paketten dar gelirliye yine vergi yükü çıkarken, yüksek faiz geliri elde edenler için vergi öngörülmedi. Hükümetin kaynak sorununun dar gelirliye vergi, köprü ve otoyol zamları ile çözeceği anlaşıldı. 
     
     BDDK ve Merkez’e destek 
     Daha önce AKP yöneticileri ve bazı bakanların sert eleştirilerine hedef olan BDDK’ya da destek çıktı. BDDK’nın bağımsızlığına inandıklarını belirten Başbakan Gül, "BDDK’nın kararlarını uygulamda zaafiyetlere yol açan hususların ortadan kaldırılması için tedbir alınacak" dedi. Gül, Merkez Bankası’nın da para politikası araçlarını siyasi baskı olmaksızın serbestçe belirleyip, etkin kullanabileceğini söyledi. 
     
     Atıl istihdama takvim 
     Seçim nedeniyle geciken atıl istihdamın çözümüne yönelik takvimin de kamuoyuna sunulacağını kaydeden Gül, IMF ile yürütülen görüşmelerin, tezkere konusu ile ilişkilendirilmemesi gerektiğini vurguladı. Gül, "IMF bağımsız bir kuruluş. Tezkere kararını Meclis verdi. IMF ile tezkere arasında bir irtibat kurmak doğru değil" dedi. 
     
     EVE-ARABAYA 
Bir vergi daha geliyor      Depremde getirilen ek motorlu taşıtlar ve ek emlak vergisi yeniden getiriliyor. Evi arabası olan bu yıl ikinci kez vergi verecek. Arabanın yaşına, ağırlığına göre değişen bu vergi ortalama 150 milyon liradan başlayarak milyarları bulabiliyor. Emlakta da illere, semtlere, bina özelliğine göre değişen oranlarda ödenen vergiler bu yıl ilk taksidi mayısta olmak üzere ikinci kez yeniden ödenecek. 
     
     İŞÇİYE 
İkramiyenin biri gitti      Kamu işçisinin, dört ikramiyesinden birisi erteleniyor. Böylece işçilerin gelirinde bir maaş 850 milyon lira - 1 milyar lira kayıp yaşanacak. Ayrıca maaş ve ücret zamları da 2003’te yüzde 20 oranındaki hedef enflasyona göre belirlenecek. Çiftçilerin doğrudan gelir desteği ödemelerinde de 1.4 katrilyonluk kesinti yapılacak. Bu da çiftçi kesimini önemli bir gelirden yoksun bırakacak. 
     
     EMEKLİYE-MEMURA 
Maaş kesintisi artacak      Memur kesenek oranı yüzde 15’den yüzde 16’ya çıkarılıyor. Bu maaşlara yüzde 2 eksilme olarak yansıyacak. Emekli aylıklarından da yüzde 1 sağlık primi kesilecek. İlaç giderlerinde artış olacak. Böylece örneğin 300 milyon aylık alan bir emekli ayda 3 milyon lira prim ödeyecek. Gönüllü sigortada prim yüzde 20’den yüzde 30’a çıkarılıyor. Bu da kişilerin ödediği prim yükünün yüzde 50 artırıyor. 
     
     ŞİRKETLERE 
Peşin vergi yüzde 5 arttı      Yeni vergi paketinden şirketler de nasibini alıyor. Kurumlar vergisinin yüksekliğinden yakınan ve düşürmeyi vaad eden hükümet, şimdilik geçici vergi oranını yükseltmeyi tercih etti. Başbakan Gül’ün açıkladığı paket ile şirketlerin vergi yükü de artıyor. Geçici verginin kurumlar vergisi genel oranına çıkarılması ile şirketlerin ödedikleri peşin vergi miktarı yüzde 5 artacak. 
     
Ek vergi ödemeleri mayısta başlıyor      Gelirler Genel Müdürü Osman Arıoğlu, ek motorlu taşıt ve ek emlak vergisinin ilk taksidini, mayısta almayı düşündüklerini söyledi. 2003 yılına ait emlak vergisi birinci taksidinin mayıs ayı içinde ödendiğine dikkati çeken Arıoğlu, ek emlak ile ek motorlu taşıt vergisinin birinci taksidinin de bu dönemde ödenmesinin vatandaş açısından da daha kolay olacağını vurguladı. 
     
IMF paketi beğendi      IMF Türkiye Masası Şefi Juha Kahkonen, hükümet tarafından açıklanan önlemlerin, memnuniyet verici olduğunu bildirdi. Kahkonen yaptığı yazılı açıklamada, 2003 yılı bütçesinin, Gayrisafi Milli Hasıla’nın GSMH yüzde 6.5’i oranındaki faiz dışı fazla hedefine uygun göründüğünü ifade etti. Kahkonen, dördüncü gözden geçirmenin diğer unsurlarına ilişkin görüşmelerin ise halen devam ettiğini vurguladı. 
     
Harcamalarda 9.8 katrilyon liralık tasarrufa gidilecek Personelden 545 trilyonluk tasarruf  Trilyon lira - Personel açıktan atamaları 35 bin ile sınırlandırılacak 50 - İşçilerin 1 ikramiyesi ertelenecek 140 -İlaç katkı payları memurların aylığından kesilecek 65 - İlaçta ortalama fiyat uygulamasına geçilecek 150 - Antibiyotiklerde yeni esaslar uygulanacak 45 - Ödeme öncesi reçete kontrolü uygulaması başlatılacak 50 - Sarf malzemelerinde standart ve fiyat birliği sağlanacak 20 - Negatif ilaç listesi uygulamasına gidilecek 25 - Toplam personael ve sağlık tasarrufu 545      
Milli Savunma bütçesinden 710 trilyonluk kesinti  Trilyon lira - Milli Savunma Bakanlığı MSB ödeneklerinden tasarruf 450 - MSB ödeneklerinden harcanmadan 2004'e devredecek kısım 270 - 3418 sayılı Kanuna göre yapılan diğer cari harcamalardan kesinti 50 - Diğer cari ödeneklerinden kesinti 404 - Kamu dernek ve vakıf taşıtlarına harcaması yapılmaması 10 Toplam diğer cari harcamalardan tasarruf 1.184      
Yeni araba alınmayacak  Trilyon lira - Yeni binek ve hizmet taşıtı alımı yapılmayacak 90 - Yatırım ödeneklerinin harcamaya dönüşmeyecek kısmı 450 - Yatırım programının rasyonalize edilmesi ve ödenek kesintisi 2.600 - Nakdi dış proje kredi kullanımından kesinti 400 - Ayni dış proje kredi kullanımından kesinti 417 - Dış proje kullanımından kesinti iye KDV tasarrufu 148 Toplam 4 katrilyon 105 trilyon      
En büyük tasarruf Emekli Sandığı'nda 766 trilyon lira  Trilyon lira - İlaçta ortalama fiyat uygulaması 330 - Antibiyotiklerin reçetelenmesinde yeni uygulama 45 - Sarf malzemelerinde standart, fiyat birliği sağlanması 20 - Heyet raporu ile ilaç kullananlarda ihale ile ilaç temini 65 - Negatif ilaç listesi uygulaması 20 - Memur, kesenek oranının yüzde 15'den yüzde 16'ya çıkarılması 146 - Emekli aylıklarından yüzde 1 oranında sağlık primi kesilmesi 78 - Ziraat Bankası'na maaş ödemede komisyon ücreti ödenmemesi 61      
Bağ - Kur'ludan 350 trilyon  Trilyon lira - Bağ - Kur'da ilaç katılım payının maaştan kesilmesi 30 - Negatif ilaç listesi uygulamasına gidilmesi 20 - 5 yıldır prim ödemeyenlerin sistemden çıkarılması 100 - 1479 sayılı Kanun tahsilat oranının yüzde 60'dan yüzde 63'e, 2926 sayılı Kanun tahsilat oranının yüzde 50'den 53'e yükseltilmesi 10 - Prim tahsilatına ilişkin takibatın avukatlara verilmesi 85 - Taksitlendirmeyi ihlal edenlerde icrai takibatı 90 - Bazı hastalıkların tedavisinde paket anlaşmalar 15      
SSK'da 190 trilyonluk tasarruf  Trilyon lira - Bildirge ve bordro birleştirilmesi 45 - İş gücü beyanlarının karşılaştırılması 20 - İşveren bildirimlerine internet kontrolu 20 - Kaçak işçilerin tespiti 5 - Gönüllü sigortada primin yüzde 20'den yüzde 30'a çıkarılması 100      
Kuruluş transferlerinden 347 trilyonluk kesinti  Trilyon lira - Yeşil kartın karneye dönüştürülistismarın önlenmesi 130 - Kuruluş transferleri 217      
KİT işçisinin bir ikramiyesi erteleniyor  Trilyon lira - İhracatta vergi iadesi sistemine ilişkin düzenleme 294 - KİT işçilerinin 1 ikramiyesinin ertelenmesi 44 - Tarımsal destekleme ödeneklerinden kesinti 73 - Doğrudan gelir desteğinden kesinti 1.400 - Yatırımları hızlandırma ödeneğinden kesinti 16 - Kıbrıs ödeneklerinden tasarruf 50 - Destekleme ve Fiyat İstikrar Fonu ödeneklerinden kısıntı 90 - Maliye ve Hazine transfer kalemlerinden kesinti 148 - Kredi ve Yurtlar Kurumu'nun yatırımlarından kesinti 50 - Kamulaştırma ödeneğinden kesinti 150      
Emlaka, arabaya ek vergi  Trilyon lira - Vergi barışı geliri 750 - Kurumlarda geçici verginin kurumlar vergisi oranına yükseltilmesi 780 - Yatırım indirimi dahil vergi istisnalarının gözden geçirilmesi 200 - 2003 yılı için ek emlak vergisi alınması 650 - 2003 yılı için ek motorlu taşıtlar vergisi alınması 1.100 - Büyükşehir belediyelerinin vergi payından kesinti 275 - Döner sermaye hasılatı kesintisinin yüzde 15'e çıkarılması ve personel ödemelerine sınır getirilmesi 250 - Kurum bütçelerine özel gelir, özel ödenek kaydına kısmen son verilmesi ve harcanamayacak bu tutarların gelir kaydedilmesi 1.440 - Otoyol ve köprü geçiş ücretlerine artış yapılması 200 - Kamu taşınmazlarının değerlendirilmesi 200 - İş Yurt Hasılatından kalanın yarısının geliri olarak kaydedilmesi 127      



 EKONOMİ 




















</TEXT>
</DOC>
