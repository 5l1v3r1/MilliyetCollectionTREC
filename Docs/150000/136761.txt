<DOC>
<DOCNO> 136761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun57.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya... Berlusconisahte bilanço davasından aklandı... 
</HEADLINE>
<TEXT>

     İtalya Başbakanı Silvio Berlusconi, sahibi olduğu Fininvest Holding'de sahte bilanço yapıldığı gerekçesiyle yapılan ön soruşturmanın zaman aşımına uğramasından dolayı aklandı. 
     Milano Savcılığı'nın yürüttüğü soruşturma çerçevesinde, Başbakan Berlusconi ve kardeşi Paolo Berlusconi'nin yanı sıra AC Milan Kulübü'nün 2. başkanlığını yürüten Adriano Galliani'nin de aralarında bulunduğu Fininvest'in 16 yöneticisi, 1989-1996 yılları arasında grup içindeki bilançolarda yaklaşık bir milyar euro oynama yapmakla suçlandı. 
     Berlusconi hükümetinin 2001 Haziran ayında göreve gelmesinden hemen sonra yapılan yasa değişikliği sayesinde, soruşturmanın zaman aşımına uğradığı yorumu yapıldı. 
     Savcılık, yeni yasa gereği soruşturmanın 2001 Haziran ayından önce zaman aşımına uğradığını açıkladı ve sahte bilanço suçlamasına maruz kalan 18 kişinin, haklarında dava açılmadan aklandığını ifade etti. 
     





</TEXT>
</DOC>
