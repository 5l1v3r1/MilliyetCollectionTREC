<DOC>
<DOCNO> 127925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sondun12.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan, Pakistan ile görüşmeye yanaşmıyor 
</HEADLINE>
<TEXT>

     Hindistan Başbakanı Atal Behari Vajpayii ile Pakistan Devlet Başkanı Pervez Müşerref arasında, Nepal'in başkenti Katmandu'da yapılacak Güney Asya Bölgesel İşbirliği Örgütü SAARC toplantısı sırasında görüşme olmayacağı bildirildi. 
     Adının açıklanmasını istemeyen bir Hintli yetkili, ''iki ülkenin liderleri arasında görüşme şansı olmadığını'' söyledi. 
     Aynı yetkili, iki ülkenin dışişleri bakanlarının da görüşmeyeceğini belirtti. 
     Örgütün dışişleri bakanları toplantısı yarın, liderler zirvesi de hafta sonunda yapılacak. 
     Pakistan Dışişleri Bakanı Abdül Settar ve Hindistan Dışişleri Bakanı Jasvant Singh'in, daha önce yaptıkları açıklamalarda ikili bir görüşmeye açık kapı bırakmışlardı. 
     






</TEXT>
</DOC>
