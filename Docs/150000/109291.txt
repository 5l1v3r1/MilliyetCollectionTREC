<DOC>
<DOCNO> 109291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun10.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus güzeli ''Hamile değilim...'' 
</HEADLINE>
<TEXT>

     Porto Riko'da 4 ay önce yapılan dünya güzellik yarışmasında kraliçe seçilen, ancak anlaşma koşullarına uymadığı gerekçesiyle tacı elinden alınan Rus güzeli Oksana Federova 24 , New York Post gazetesinde yer alan, evlendiği ve kilo aldığı yönündeki iddiaları yalanladı. 
     Rus Gazeta gazetesine yaptığı açıklamada, ''Evli değilim ve kilo almadım'' diye konuşan Federova, kendisi için eğitimin ön planda olduğunu ve derslerine ağırlık vermek istediğini söyledi. 
     Federova'nın San Petersburg'daki Rusya İçişleri Bakanlığı Üniversitesi'nde, medeni hukuk konusunda tez vereceği belirtiliyor. 
     Tacı elinden alınan Federova'nın yerine Panama güzeli Justine Pasek'in kraliçe ilan edildiğinin açıklanmasının ardından, New York Post gazetesi, Federova'nın kilo aldığını, hamile olduğunu ve zengin bir Rus işadamıyla evlendiğini ileri sürmüştü. 
     Organizatörler, Oksana Federova'nın tacının, ''anlaşma koşullarına uymadığı ve gerekli promosyonlara katılmadığı için'' geri alındığını açıklamıştı. 
     





</TEXT>
</DOC>
