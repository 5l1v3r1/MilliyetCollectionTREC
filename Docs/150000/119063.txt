<DOC>
<DOCNO> 119063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/soneko14.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 124 puanlık artışla tamamladı 
</HEADLINE>
<TEXT>

     Piyasalar günün ilk yarısında, AK Parti Genel Başkanı Recep Tayyip Erdoğan'ın Cumhurbaşkanı Ahmet Necdet Sezer ile yaptığı görüşmeye odaklandı. 
     Borsa iniş çıkışlı bir seyir sonunda ortalama yüzde 0.96 artış kaydederken, döviz ve faizdeki düşüşler de devam etti. 
     İMKB Ulusal-100 Endeksi, 124.34 puan artarak 1. seansı 13,095.43 puandan tamamladı. Seansta en düşük 12,735.18 puana kadar gerileyen endeks, en yüksek değer olarak 13,111.36 puana kadar çıktı. 
     Seans,13.17 puan artışla 12,984.26 puan seviyesinden açıldı. Seansın ilk yarısı 84.65 puan artışla 13,055.74 puandan geçildi. Seansın ikinci yarısında da sakin bir seyir izleyen endeks 13,095.43 puandan kapandı. 
     Seans kapanışında mali endeks 290.93 puan artışla 17,052.75 puana ve sanayi endeksi de 77.04 puan artışla 12,131.99 puana çıkarken, hizmetler endeksi 24.33 puan düşüşle 7,890.61 puana geriledi. 
     Böylece önceki kapanışa göre mali grup hisseler ortalama yüzde 1.74, sanayi grubu hisseler ortalama yüzde 0.64 oranında değer kazanırken, hizmetler grubu hisseler ortalama yüzde 0.31 oranında değer yitirdi. 
     İşlem gören toplam 282 hisse senedinden 133'ü değer kazanırken, 64 hisse senedi değer yitirdi. 85 hissenin fiyatında ise değişiklik olmadı. 
     Seansta, 484 trilyon 520 milyar 821 milyon liralık işlem hacmi oluştu. 
     Doğan Holding, Yapı ve Kredi Bankası, Garanti Bankası, İş Bankası C ve Sabancı Holding en yoğun işlem gören hisseler oldu. 
     Borsa uzmanları, Irak'ın BM kararını kabul ettiğini bildirmesinin ardından piyasaların geriliminin azaldığını ve endeksin 13.488 seviyelerine kadar bir yükseliş denediğini hatırlatarak, endeksin 13,500 puan seviyelerindeki dirence yaklaşmasıyla satışların yoğunlaştığını kaydediyorlar. 
     Uzmanlar, hükümetin kurulması, Kıbrıs müzakerelerindeki gelişmeler ve AB görüşmeleri öncesinde piyasanın yatay bir trend içinde kalmasının beklendiğini belirterek, önümüzdeki günlerde endeksin 12,700-13,500 aralığında seyredeceği tahmininde bulunuyorlar. 
     





</TEXT>
</DOC>
