<DOC>
<DOCNO> 112998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/siyaset/siy04.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkı söylerdim, Sezer efk rlanırdı 
</HEADLINE>
<TEXT>

Askerlik arkadaşı, Sezer’i anlattı. Sezer, askerde "El çek tabip el çek yarem üstünden, derdime çare bilmezsin" şarkısını istermiş 
     GÜNSELİ ÖNAL Ankara 

     Askerliğini 1963’te Ankara Polatlı Topçu Yedek Subay Okulu’nda yedek subay olarak yapan DSP İstanbul Milletvekili, eski Enerji Bakanı Ziya Aktaş, orada en yakın arkadaşlarının Cumhurbaşkanı Ahmet Necdet Sezer, Gürbüz Tabar savcı ve Orhan Adsan ziraat mühendisi olduğunu söyledi. 
     Aktaş, o günleri şöyle anlattı "Söğüt ağaçlarının altına oturup şarkı ve türkü söylerdik. Ahmet Necdet Sezer tek söylemez, koro olarak bize katılırdı. Benden hep, El çek tabip el çek yarem üstünden, sen benim derdime çare bile bilmezsin, sen nasıl tabipsin yoktur ilacın, yarem derindedir sarabilmezsin’i isterdi, ben söylerken o da katılırdı. O günlerde çok duygusaldı." 
     
     Çok temiz giyinirdi 
     En güzel "anölarının hafta sonları birlikte Ankara’ya gelmeleri olduğunu vurgulayan Aktaş, anımsadıklarını şöyle anlattı "Gösterişten uzaktı, sadeydi, sıcaktı. Güvenilirdi. Her türlü sorununuzu açıp dertleşebileceğiniz bir dosttu. Görevleri titizlikle yapardı, hiç kaytarmazdı. Abartıdan uzak ve çok temiz giyinirdi. Ayakkabısının boyasına, giysisinin temiz ve ütülü olmasına dikkat ederdi." 
     
O günlerde CHP’liydik      Aktaş, bir ders sırasında hocanın Sezer’e, "Senin soyadın Sezer mi, Sezar mı Sezar sizin oralardan geçmiş olabilir mi " diye takıldığını, Sezer’in de, "Sezar bizim oralardan geçmedi ama babam oralardan geçmiş olabilir" esprisinin tüm sınıfı kahkahaya boğduğunu kaydetti. Aktaş, "O günlerde CHP’liydik. Zaten o zaman CHP, AP, bir de YTP vardı. Tek düşüncemiz hayata atılıp çalışmak, ekmek paramızı kazanmaktı" diye konuştu. 
     



 SİYASET 


















</TEXT>
</DOC>
