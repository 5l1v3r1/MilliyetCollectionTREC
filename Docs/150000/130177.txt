<DOC>
<DOCNO> 130177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/guclu.html </URL>
<DATE> 2003/01/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ayda 45 milyona nasıl yaşanır 
</HEADLINE>
<TEXT>

     Üniversitelerde öğrenim gören öğrencilerden yarıdan fazlasının ailesi yoksulluk sınırının altında bir gelire sahip. Bu yüzden öğrenimlerini devam ettirebilmeleri devletin onlara sağlayacağı desteğe bağlı. Ama nedense hükümet bu konuda müthiş derecede duyarsız... 
     İstediği zaman istediği konuda para bulan devlet, örneğin hiçbir aciliyeti yokken duble yollar için trilyonlar harcayan devlet, iş öğrenci burslarına zam yapmaya gelince kaynak yok diyor. 
     Devletin bir üniversite öğrencisine verdiği aylık burs miktarı 45 milyon lira. Şimdi vicdanı olan biri çıkıp açıklasın 45 milyon lira ile bir öğrenci bir ay nasıl geçinebilir Hele bu kentler Ankara, İstanbul, İzmir, Adana ve diğer büyük kentler olursa... 
     Üniversite okul değil. Farklı misyonları da var. Gençlerin kişiliğinin oluşması, vizyon kazanması, kültürel yönlerinin gelişmesi, üretkenliğe adım atması, bir meslek kazanması bunlardan sadece birkaçı... 
     Ama siz öğrenciye ayda sadece 45 milyon lira veriyorsanız, bırakın sinemaya tiyatroya gitmeyi, karınlarını doyurmaya bile yetmiyor. İşte bu yüzden ki gelişme çağındaki bu gençlerin çoğu günü bir öğün yemekle geçiriyor. Onlarca kilometre uzaktaki fakültelerine kar, kış demeden yürüyerek gidip gelmek zorunda kalıyor... 
     Hükümet istese öğrenci burslarını bir kalemde 100, 150 milyon liraya çıkartamaz mı Kesinlikle çıkarır. Batık bankalara ayırdığı kaynaklardan sadece birisi bu işe yeter de artar. Ya da yüzlerce trilyon lira harcanarak yapıldıktan sonra kapatılan havaalanları ve benzeri yatırımlardan birisi ertelenerek öğrencilere insanca yaşayabilecekleri bir burs verilebilir. Ama umurlarında değil. Tıpkı kendilerinden önceki hükümetler gibi... 
     Bir YÖK tartışması başladı gidiyor. YÖK’ün başına kimin nasıl geleceği mi önemli yoksa günü bir öğün yemekle geçiren öğrencilerin durumu mu Kalbinde biraz olsun insani duygular bulunanlar için elbette öğrenciler çok önemli ama biz haftalardır YÖK’ü tartışmaya devam ediyoruz... 
     Gençlerimizin tarikat ve şer odaklarının kucağına düşmesi hep bu yüzden. Devlet sahip çıkmayınca, birileri sahip çıkıyor. Ama nedense bu durum hemen her konuda görüş bildiren MGK’nın da bir türlü gündemine gelmiyor. 
     Gençlerin barınma ve burs ihtiyacı, kesinlikle ulusal bir sorundur ve olabilecek en üst düzey toplantılarda ivedilikle ele alınması gerekir. İş işten geçtikten sonraki ahların, vahların hiç kimseye bir yararı yoktur. 
     Milli Eğitim Bakanı Mumcu, çetrefilli konulara çomak sokup boşuna zaman kaybediyor. Oysa önce iyi niyetini göstermesi gerekiyor. Arkası zaten sonra kendiliğinden gelir. Öğrencilerin, yurt, burs ve mediko sosyal ihtiyaçlarını karşılasın bakın o zaman bazı konular kendiliğinden nasıl çözülecektir... 
     Özetin özeti Kolayca yapılabilecek işler varken kısa sürede çözülemeyecek sorunlarla boğuşmak iktidarı ve öğrencileri daha da fazla yıpratmanın ötesinde bir işe yaramaz. Araştırma görevlileri gibi 857 bin üniversiteli gencin gözü kulağı Ankara’da. Ey hükümet gör artık onları AB ülkeleri ile ufacık bir kıyaslama durumun vahametini ortaya koyacaktır. 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
