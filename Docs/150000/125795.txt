<DOC>
<DOCNO> 125795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yasam/yas05.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM’de facia ucuz atlatıldı 
</HEADLINE>
<TEXT>

K ğıthane’de virajı alamayıp köprüden TEM’e uçan kamyonun sadece şoförü yaralandı. Ya otoyolda trafik yoğun olsaydı .. 
     M. AKİF ERDEM İstanbul 

     K ğıthane’de virajı alamayarak kontrolden çıkan kamyon, köprüden TEM Otoyolu’na uçtu. Kamyon şoförünün ağır yaralandığı kaza sırasında otoyoldan araç geçmemesi muhtemel faciayı önledi. 
     Kemerburgaz Caddesi’nden Arıcılar istikametine gitmekte olan Ali Polat’ın 55 kullandığı 34 KGM 58 plakalı kamyon, dün saat 12.00 sıralarında TEM Otoyolu üzerindeki köprüye geldi. Aşırı hız ve dikkatsizlik sonucu virajı alamayan kamyon, kontrolden çıkarak otoyola uçtu. Kamyonda sıkışan Polat, vatandaşların yardımıyla kurtarılarak SSK Okmeydanı Hastanesi’ne kaldırıldı. Vücudunda kırıklar olan Polat’ın durumunun ağır olduğu belirtildi. 
     Olay yerinden geçen bir aracın olmaması muhtemel bir faciayı önlerken, hurdaya dönen kamyon çekici yardımıyla kaldırıldı. 
     
     Yağışla gelen kazalar 
     Bu arada İstanbul’da sabah saatlerinden itibaren etkili olan yağmur trafik kazalarına neden oldu. Bahçelievler’deki kazada üç, Beşiktaş’taki kazada ise bir kişi yaralandı. Avcılar’da ise, şüpheli gördükleri bir otomobilin peşine düşen ekip otosu, yağmur nedeniyle kayganlaşan yolda kontrolden çıkarak, bir evin bahçe duvarına çarptı. Polis memurları Erdoğan Gökçe 37 ile Berk Derya Öznacar 28 yaralandı. Otomobildeki iki kişinin ise alkollü oldukları anlaşıldı. 
     



 YAŞAM 


















</TEXT>
</DOC>
