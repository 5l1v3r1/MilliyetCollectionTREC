<DOC>
<DOCNO> 105112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yazar/temelkuran.html </URL>
<DATE> 2002/09/01/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Johannesburg’da "sürdürülebilir tıkınma zirvesi" 
</HEADLINE>
<TEXT>
Dünyanın öldüren sessizliği 
Dünya Bankası ekonomik büyüme ile refah arasındaki ilişkiyi sorgulayan bir rapor yayımladı. The Economist yorumu patlattı "Dünya Bankası Marksist mi oldu " Çünkü artık eşitsizlikten bahsetmek çok ayıp bir şeydi 
     Güney Afrika’nın Johannesburg kentinde Birleşmiş Milletler’in Dünya 4. Sürdürülebilir Kalkınma Zirvesi "ağızlara layık" bir biçimde düzenlendi. Milyonlarca çocuğun açlıktan öldüğü memlekette kurulan şahane zirve sofrasında 182 ülkeden 60 bin delege açlığı ve yoksulluğu, muhtemelen yoksulları daha yoksullaştırıp açlıktan gebertmek suretiyle yok etmek için buluştular. Tabii insan konuştukça acıkıyor. Bu sebepten, zirvenin mutfağında 5 bin istiridye, yarım ton ıstakoz, kovalar dolusu havyar, 2 tondan fazla fileto, tavuk göğsü, 250 kilo somon balığı ve yarım tondan fazla domuz eti ve sosis bulunduruldu. Milliyet Dış Haberler Servisi’nin haberine göre, toplantının yapıldığı Michelangelo Oteli’nin şefi Desmond Morgan şöyle bir açıklama yaptı 
     "Liderler son dakikaya kadar ne yiyip içeceklerine karar veremediklerinden, isteyebilecekleri her şeyi depolarımızda bulundurmaya özen gösteriyoruz." 
     Otelin çöplüklerini görür gibi oluyor insan Gettolardan yürüyerek gelen yalın ayak çocuklar bayatlamış balıklar ve tiftik edilmiş etler arasında dolaşıp buldukları şeyleri naylon poşetlerine dolduruyorlar ve zirvede çok mühim şeyler konuşan adamların toplantı salonları çöplük tarafına bakmadığı için konuşmalar sakin sakin devam ediyor Muhtemelen böyledir yani. Ve muhtemelen en kötü sonucu bu olmayacak meşhur zirvenin. 
     
Eşitsizlik artık "demode"      Artık pek kaba bulunuyor açlıktan, eşitsizlikten bahsetmek. Kapitalizmin "insan doğasının karşılığını en iyi bulduğu sistem" ilan edilmesinden ve karşı söz söylemenin "gerçeği görmeyi engelleyen bir tür çocuksuluk" olarak zararsızlaştırılmasından sonra, "Bu adamlar burada limuzinlerle tıkınacakları toplantı salonları arasında gidip gelirken bir kilometre ötede çocuklar açlıktan ölüyor" demek her nasılsa "hastalıklı" bulunuyor 
     Şöyle ki... 
     Dünya Bankası bu zirveden önce bir rapor yayımladı. Rapor ekonomik büyüme ile ekonomik refah arasındaki ilişkiyi sorguluyordu. Özetle, ekonomik büyümenin ekonomik refah getirmediğini, büyümenin çoğu kez zenginin daha zengin, yoksulun daha yoksul olması anlamına geldiğini yer yer sezdiriyor, yer yer söylüyordu. Bu yüzden The Economist dergisi bu raporu şu başlıkla verdi 
     "Dünya Bankası, Marksist mi oldu " 
     Hani "Ateşli bir hastalık geçirip kafayı mı yedi " gibisinden. Yani kapitalizmin evlerinden biri olan Dünya Bankası bile "Marksist" ilan edilme tehlikesiyle karşılaşabiliyor laf gerçeklerden açılınca... 
     
Zirvede şenlik var      Peki iyi niyetlerle yapılan bir zirve midir bu "Demode" ilan edilmekten ürkmeyen, aklı başında adamların yazıp çizdiklerine bakılırsa, hükümetler ve çokuluslu şirketlerin buluşması, el ele verip yeryüzünü ve insanlığı daha beter hale getirmek için projeler ürettiği bir buluşma olarak geçecek zirve. Hatta öyle ki, The Guardian’ın yazdıklarına bakılırsa Tony Blair zirveye çevre bakanı yerine, çevre suçlarında bir numara olan çokuluslu bir şirketin sahibiyle gitmek istemiş de kamuoyu ayağa kalkınca mecburen çevre bakanını da yanına almış. Yani hükümetlerin serbest ticaret yolları üzerindeki insani ve doğal engelleri yerle bir etme zirvesi olacak bu da. Herkes yine -her ne demekse- kalkınma ile ilgilenecek, "sürdürülebilir" olması ile değil... Peki Türkiye’den kimler gidiyor Çoğu İngilizce bile bilmeyen, olaylarla pek ilgisi olmayan bir grup bürokrat ve eşleri... 
     Böyle yani... 
     
     







Vardikara geliyor, tasasından ölüyor... 


Rus mizahı 


Erdoğan’ın adaylığı 


Türkiye’nin 3 Kasım seçiminde yırtması için... 


Ufukta bulutlar 


Paşa, Efes’te olsaydı... 


Üniversiteler özgür mü 


Nereden, nereye baktığınıza bağlı... 


Kadın koalisyonu girişimi 


Ömer Uluç Türkbükü’nde müze kuruyor 


Dünyanın öldüren sessizliği 


Devlet borcunda gerçekler ve tevatür 


Balık mevsimi başladı 


Sanayici Ar-Ge’ye küskün’ 


</TEXT>
</DOC>
