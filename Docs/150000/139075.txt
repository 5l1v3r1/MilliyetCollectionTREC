<DOC>
<DOCNO> 139075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/siyaset/siy10.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluk belgesi gönderin 
</HEADLINE>
<TEXT>

TBMM Yolsuzluk Komisyonu, devletin tüm kurumları ile basından ellerindeki yolsuzluklarla ilgili belgeleri istedi 
     SALİHA ÇOLAK Ankara 

     TBMM Yolsuzluk Komisyonu, Cumhurbaşkanlığı Devlet Denetleme Kurulu, Başbakanlık, tüm bakanlıklar, ilgili kurum ve kuruluşlarla Jandarma Genel Komutanlığı’na birer mektup göndererek, "Yolsuzluklarla ilgili elinizde ne varsa gönderin" dedi. 
     Komisyon ilk iş olarak, resmi sivil tüm kurum kuruluş ve kişilerin ellerindeki yolsuzluk dosyalarını, belge ve bilgileri 15 gün içinde Meclis’te toplama kararı aldı. Komisyon Başkanı Azmi Ateş, parti ayrımı yapmaksızın yolsuzluklarla mücadele edeceklerini söyledi. Komisyon, "resmi" belgelerin yanı sıra, Türkiye’de yolsuzlukların ortaya çıkarılmasında başı çekerek önemli rol oynayan basından da, "resmen" yararlanmaya karar verdi. Komisyon, yolsuzlukları ortaya çıkaran ünlü televizyon programcıları, köşe yazarları ve muhabirlerden, yolsuzluklarla ilgili ellerinde bulunan belge ve bilgileri de istedi. Susurluk Komisyonu’ndan da destek talep edildi. Komisyon, Alo Yolsuzluk’ hattı kurma kararı aldı. 



 SİYASET 















</TEXT>
</DOC>
