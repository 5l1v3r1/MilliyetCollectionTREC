<DOC>
<DOCNO> 128153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur12.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikte tartıştığı kişiyi korkutmak isterken arkadaşını öldürdü 
</HEADLINE>
<TEXT>

     Nevşehir'in Ürgüp İlçesi'nde, tartıştığı kişiyi korkutmak için silahını havaya ateşleyen kişi, kazayla yanındaki arkadaşının ölümüne neden oldu. 
     Alınan bilgiye göre, Nevşehir'in Ürgüp İlçesi'ne bağlı Ortahisar Beldesi'nde, Erol Yolalan, yönetimindeki 50 EL 400 plakalı otomobille Ürgüp İlçesi'ne giderken, hatalı sollama yaptığı gerekçesiyle, 50 UC 350 plakalı aracı kullanan Mehmet Adalı ile tartıştı. Tartışmanın büyümesi üzerine Erol Yolalan, Mehmet Adalı'yı korkutmak amacıyla üzerinde taşıdığı tabancayla havaya ateş etmek istedi, ancak tabancadan çıkan kurşun, yanındaki arkadaşı Ahmet Öğütlü'nün 43 boynuna isabet etti. 
     Ağır yaralanan Ahmet Öğütlü, kaldırıldığı Nevşehir Devlet Hastanesi'nde müdahalelere rağmen kurtarılamadı. 
     Kazayla arkadaşının ölümüne neden olan Erol Yolalan, çıkartıldığı mahkemece tutuklanarak Ürgüp Kapalı Cezaevi'ne gönderildi. 
     
</TEXT>
</DOC>
