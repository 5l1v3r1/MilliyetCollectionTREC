<DOC>
<DOCNO> 130329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/yilmaz.html </URL>
<DATE> 2003/01/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tam güvenlikli meydanımız bulunmuyor 
</HEADLINE>
<TEXT>

     Sonrası, siyaset - bürokrasi üçgeni ve para, para, para 
     Bunu da nereden çıkardın diye soracaksınız elbette. 
     Söyleyeyim, birincisi Diyarbakır’daki kazada yaşamını yitiren ikinci pilot Altuğ Ulusu’nun babası Kemal Ulusu ve ikincisi de Atatürk Hava Meydanı Dış Hatlar Terminali işletmesi TAV’ın ortağı Akfen Başkanı Hamdi Akın’ın anlattıklarından. 
     Cevaplarını almak istediğim sorular, henüz karanlıkta... 
     Atatürk Hava Meydanı’nda kurulu Aletli İniş Sistemi ILS çalışıyor mu 
     Diyarbakır Hava Meydanı’na ILS takılması nasıl engellendi 
     Devlet Hava Meydanları İşletmeleri DHMİ güvenlikle ilgili modernizasyon çalışmalarını nasıl yürütüyor 
     DMHİ’de çalışanların yüzde kaçı işini iyi biliyor Neden genel müdür yardımcıları veya kurum içinden genel müdür çıkmaz da, her iktidar döneminde genel müdür dışarıdan gelir 
     
Ulusu bakanlıktaydı      Genç Parti Muğla milletvekili adayı da olan ve kamuoyunda Türkiye Futbol Federasyonu eski Başkanı olarak tanınan Kemal Ulusu, 1989 - 1992 yılları arasında Ulaştırma Bakanlığı’nda danışman olarak çalıştı. Daha sonraki yıllarda, 2 yıl Yalım Erez’in Sanayi Bakanlığı ve 2 yıl da Fikret Ünlü’nün Spor Bakanlığı döneminde danışmanlık görevlerinde bulunan Ulusu, DHMİ’nin nasıl çalıştığını iyi bilecek kadar devlet deneyimine sahip. 
     DMHİ’nin işini bilen uzmanlar tarafından değil, siyasi atamalarla yönetildiğini söyleyen acılı baba Ulusu, ILS sistemi olmayan hava meydanlarına duyduğu güvensizliği, "Gaziantep, Diyarbakır’a uçarken Altuğ Bir gün piyango bize vuracak. Uçaklar çok iyi ama meydanlar riskli derdi" sözleriyle aktarıyor. 
     Ulusu, "Bu işin peşini bırakmayacağım. İşi bilmeyen insanlarla devleti yönetmeye kimsenin hakkı yok. Madem ILS takamıyorlardı, meydanı kapatsalardı. Diyarbaktır’a indiğimizde insanlar haykırıyorlardı" diyor ve özellikle de Başbakan Abdullah Gül’ü göreve davet ediyor. 
     Ulaştırma eski bakanlarından Enis Öksüz ve Oktay Vural’ın kendisini arayıp, başsağlığı dileklerini ilettiklerini söyleyen Ulusu, ILS ile ilgili spekülasyonlara değiniyor 
     "Her iki bakan da Diyarbakır’a ILS aldırdıklarını belirttiler, ancak askeri uçuşları engelleyecek gerekçesiyle takılmamış." 
     
Tam güvenli liman yok      Hamdi Akın ile görüşmemize geleyim... 
     Akın uzman değil ama havalimanı inşaatı yapması ve işletmeci de olması nedeniyle sektör ile yakın temasta. Akın, hava meydanlarının 3 ana kategoriye ayrıldığını, birincisinin güvenliksiz, üçüncüsünün ise sıfır riskli limanlar olduğunu belirtiyor. Bu kategorilere göre Atatürk Hava Limanı ve ILS takılı diğer limanlar ikinci kategoriyi temsil ediyor, birinci kategorideki limanlar ise Diyarbakır gibi diğer limanlar. Üçüncü yani en güvenli liman hangisi Yok. 
     Çünkü en güvenli limanda, sıfır görüş mesafesinde uçağı körüğe kadar yürütecek MLS sisteminin de olması gerekiyor. 
     Cenazedeki yorumlardan kulağıma gelen bir başka iddia daha da çarpıcı 
     "Abdullah Öcalan’ın yatırıldığı İmralı Adası’na konulan radarın etkilenmemesi için, Atatürk Hava Meydanı’ndaki ILS sistemi çalıştırılmıyor..." 
     
"Baba Altuğ"      Ulusu ailesi ile yeni dost olmuş, Altuğ’dan övünerek anlattığı THY’ye girme öyküsünü dinlemiştim. Annesi İlkin’in gözlerine bakarken yüreğinin ışıltısını gördüğüm Altuğ’u tanıdıktan sonra, cenazede annelik kimliğimi aşıp, gazetecilik yapmam çok zordu... 
     Ulusu arkadaşlarının "Baba Altuğ" dedikleri oğlu için gönül rahatlığı ile "Adam gibi yaşadı, adam gibi gitti" diyor. 
     Ya adam gibi yönetiliyor muyuz 
     Kursağına bir dilim ekmek giremediğinden veya güvenlik para etmediğinden insanlarımız ölüyorsa... 
     İnsanı değerli kımak yerine, paranın peşinde koşan bir düzen tutturulmuşsa... 
     Kaç paralık dünya burası bir milyon lira mı, bir milyon dolar mı Hiç farkı yok, "piyango" gelip vuruyor. 
     Allah acımızı unutturmasın. Unutturmasın ki, sarılalım hırsızsın, sorumsuzun yakasına 
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
