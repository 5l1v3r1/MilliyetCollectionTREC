<DOC>
<DOCNO> 134372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/dunya/dun02.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ın günleri sayılı 
</HEADLINE>
<TEXT>

ABD ve İngiltere liderleri, BM’deki çabalarını "haftalarla" sınırlı tutma ve sonuç alamamaları halinde Irak’a karşı ortak askeri harek ta girişme konusunda anlaştı 
     YASEMİN ÇONGAR Washington 

     ABD ve İngiltere, Irak’ın BM kararlarına uyarak silahsızlanması için sürenin çok azaldığını ve bu kapsamdaki son diplomatik girişimlerin birkaç hafta içinde tamamlanacağını bldirdi. 
     İngiltere Başbakanı Tony Blair’le Beyaz Saray’da dün görüşen ABD Başkanı George W. Bush, "Aylar değil haftalarla sınırlı bir süreçten söz ediyoruz. Süreci bunun ötesine taşıma girişimi ABD’nin direnişiyle karşılaşacaktır" dedi. Gerek Bush, gerek Blair, ikinci bir Güvenlik Konseyi kararını bekleyip beklemeyecekleri konusundaki soruları, kendilerini bağlayıcı şekilde yanıtlamaktan kaçındı. Blair, BM Güvenlik Konseyi’nin 1441 sayılı kararını ihlal eden Irak’ın bu tavrından sorumlu tutulmasının, uluslararası topluluk için bir sınav oluşturduğunu söyledi. 
     
     İkinci karar çıkmazsa 
     Milliyet’in Beyaz Saray kaynaklarından edindiği bilgiye göre ABD ve İngiltere, ikinci bir BM Güvenlik Konseyi kararı için önümüzdeki hafta zemin yoklayacak. ABD’li yetkililer, "askeri harekata ilişkin bir karar mümkün olmasa bile, en azından Irak’ın 1441 sayılı kararı ihlal ettiğine ilişkin bir durum tespitinin Güvenlik Konseyi’nde yapılması için çalışacağız" bilgisini verdiler. 
     Bush ve Blair, dünkü ortak basın toplantılarında, Irak’ın BM silah denetçilerini ülkesine geri çağırmasını da, "kandırmacanın devamı" ve "dünyayı oyalayarak zaman kazanma taktiği" diye nitelendirdi. 
     
     



 DÜNYA 














</TEXT>
</DOC>
