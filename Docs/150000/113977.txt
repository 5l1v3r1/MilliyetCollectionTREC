<DOC>
<DOCNO> 113977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/guncel/gun06.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacılara TSE damgası 
</HEADLINE>
<TEXT>

Emniyet Müdürlüğü özel kurs verdiği bomba uzmanlarında Türk Standartları Enstitüsü’nün belirlediği 147 şartı arıyor 
     TOLGA ŞARDAN Ankara 

     AB’ye uyum hazırlıklarına devam eden Emniyet Genel Müdürlüğü, yetiştirdiği bomba uzmanlarında da "TSE standartı" uygulamasına başladı. Yurt genelindeki bomba uzmanları, TSE standartı için bir haftalık eğitim aldı. 
     Yıllarını bombalar ve bombalı olaylarla geçirmiş olan uzman polisler, Ankara’da aldıkları yeni eğitim sonrası TSE belgeli oldu 
     
     Önce kurs sonra sınav 
     Kriminal Polis Laboratuarları Daire Başkanlığı, yurt genelindeki bomba uzmanlarını 25’er kişilik gruplar halinde Gölbaşı’ndaki tesislerinde eğitime aldı. Türk Standartları Enstitüsü’nün belirlediği koşulları taşıyan bomba uzmanları kurs bitiminde özel sınava girdi. Sınavı kazanan bombacılar TSE belgeli olurken, kazanamayan 13 kişinin uzmanlıkları sona erdi. Bu personel, diğer branşlara kaydırılacak. 
     
     Her 5 yılda bir sınav 
     Uzmanlar, TSE belgesi kursunda yeni gelişmeleri izleyip teknolojiye karşı bilgilendirilirken, özellikle digital bombalara karşı alınacak önlemler tek tek anlatıldı. Uzmanlara, Vali Ayhan Çevik’e düzenlenen bombalı saldırı, Mısır Çarşısı olayı, Umut operasyonu, intihar saldırıları ders olarak verildi. Beş gün boyunca teorik ve pratik eğitim alan bomba uzmanları, son gün özel sınava girdiler ve C4 ile TNT’den oluşan tuzaklara karşı imha operasyonu gerçekleştirdiler. Uzmanların her beş yılda bir TSE’nin standart sınavına girecekleri kaydedildi. 
     Bombacılar, TSE belgesini alabilmek için Enstitü’nün belirlediği tam 147 ayrı yeteneğe sahip olmak zorunda. 
     
İşte TSE’nin aradığı özellikler      Uzmanların taşıdığı 147 özellikten bazıları şöyle 

</TEXT>
</DOC>
