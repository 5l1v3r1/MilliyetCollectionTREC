<DOC>
<DOCNO> 119229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/okur.html </URL>
<DATE> 2002/11/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yeni slogan Dengeli popülizm’ 
</HEADLINE>
<TEXT>

     Hepimiz "Başbakan kim olacak, Bakanlar Kurulu’nda kimler yer alacak " diye bekliyoruz. 
     Özellikle de ekonominin iplerini kimin elinde tutacağını, ekonomiden sorumlu başbakan yardımcısının kim olacağını bir an önce öğrenmek istiyoruz. 
     Ancak biliyoruz ki AKP önümüze bir takvimle çıkacak. Takvim, üç aylık, altı aylık ve bir yıllık... Takvimin adı "Acil Eylem Planı." En geç salı günü açıklanacak. İçeriğine bakarsak Mali milat ve nereden buldun kesinkes kalkıyor. Üç aylık geçici bir bütçe hazırlanıyor. Daha önce hazırlanan geçici bütçe, AKP kurmayları tarafından "sanal " olarak niteleniyor. IMF ile ilişkiler, üç aylık takvimde çok önemli bir yer tutuyor. Dördüncü gözden geçirmeye devam ediliyor ama bundan sonraki dönem için masaya oturulacak. O yüzden IMF’ye verilecek randevu tarihi çok önemli... Ve en önemlisi, üç aylık takvimde reel sektör ve özellikle KOBi’lere dönük çalışma planı ortaya çıkacak. AKP KOBi’ler konusunda çok hassas. Halk Bankası’nı KOBİBANK’a dönüştürmek istediklerini her fırsatta dile getiriyorlar. İşte üç aylık dönemle ilgili yansıyan hava "dengeli popülizm". 
     Ne enflasyon azdırılacak, hedefler şaşacak. Ne de yaprak kıpırdamayan iç piyasa böylesine bırakılacak. Onlara göre talep enflasyonu değil, maliyet enflasyonu olanca ağırlığıyla kendini hissettiriyor. Üretim yapılmış, stoklar yığılmış. Bu sürede iç piyasanın biraz canlandırılmasından başka çıkar yol var mı 
     
"Sinan Cemgil ölmeseydi sol bu hale gelmezdi"      Dr. Hilmi Güler... AKP Genel Başkan Yardımcısı. AR - GE’den sorumlu. Hiperaktif, yaratıcı... Roketler, uçaklar, TÜBİTAK, derken AKP lideri Tayip Erdoğan’ın İstanbul Büyükşehir Belediye Başkanlığı döneminde İGDAŞ’ın genel müdürlüğünü yapmış. Ama siyasete yabancı değil, ANAP’lı kadrolarla, özellikle Rahmetli Adnan Kahveci ile çalışmış. 53 yaşında. Bizim dönem "uçuktu" diyor. 68 kuşağından olmasını çok önemsiyor. 1972’de ODTÜ’yü bitirmiş. Ertuğrul Günay dönem arkadaşı. Öğrencilik yıllarında Hür Düşünce Fikir Kulübü üyesi. 
     "Biz, liberal sağcıydık" diye bakış açısını özetliyor. AKP’nin kuruluşundan bu yana görev yapıyor. Unutmadan hatırlatalım. Vekil lojmanlarının satışı fikri de Dr. Güler’e ait. 
     AKP’nin izleyeceği stratejinin çok açık olduğunu söylerken Türkiye solu ile ilgili bir değerlendirmede bulunuyor. Üniversite yıllarında arkadaşı olan sol görüşlü Sinan Cemgil’i yad ediyor 
     "Keşke Sinan Cemgil ve arkadaşları ölmeseydi. İnanın Türk solu çok farklı yerde olacaktı " Yorumu bize ilginç geliyor. 1968’de ODTÜ’deki boykota önderlik eden THKO’nun kurucularından Cemgil, Deniz Gezmiş ve Yusuf Arslan’ın Gemerek’te yakalanmaları üzerine Nurhak Dağı’na çıkmış burada çıkan çatışmada vurulmuştu. 68 kuşağının temsilcileri ne der bilemeyiz ama bildiğimiz Güler’in hazırladığı stratejik her raporun önümüzdeki döneme nasıl yansıyacağının önemi. 
     Çünkü, "üretim ve verimlilik" diyerek yola çıkan bu ekip, bürokrasiye getireceği performans kriteri ile yol haritasını da çizmiş olacak. Herkes üç - dört ay içinde bürokraside taşlar yerinden oynayacak diye bekliyor. Ama bizim edindiğimiz izlenim, altı - yedi bürokrat dışında çok fazla bir değişiklik olmayacağı yönünde. 
     
Genç kurmay Babacan’ın amca oğlu DPT’de      AKP’lilerin ortak söylemi "Ortak akıl." O yüzden bakan olmak önemli değil. Önemli olan ilgili bakanı besleyecek raporlar, bu raporları hazırlayacak "teknokrat kadro". 
     Ekonomik İşler Koordinatörlüğü Genel Başkan Yardımcısı Ali Coşkun’a bağlandı. Diğer başkan yardımcıları Abdullah Gül, Abdüllatif Şener, Hilmi Güler, çalışmalarda bizzat yer aldı. 
     Koordinatör olarak 35 yaşındaki Ali Babacan atandı. Babacan, gençti. Finansı biliyordu. Ama tecrübesi 1995 ile 1997 yılları arasında Ankara Büyükşehir Belediye Başkanı Melih Gökçek’e danışmanlık yapmaktan öteye gitmiyordu. Ancak fark etmezdi. 
     Özellikle Abdullah Gül, işe el atmış, Devlet Planlama Teşkilatı’ndaki DPT kadroların bilgi akışını sağlamıştı. Ali Babacan’ın babasının amcası oğlu DPT’de görev yapıyordu. Aziz Babacan, Hayri Marazlıoğlu, Ahmet Tıktık, Hacı Bayram Bulgurlu, Rıdvan Kutluk gereken desteği verdi. Bir dönem rahmetli Yusuf Bozkurt Özal’ın özel kalem müdürlüğünü yapan Reha Denemeç, Refahyol döneminde kısa bir süre Vakıflar Bankası’nda çalışan Nazım Ekren kafa kafaya verdi. 40 kişiden oluşan AKP Ekonomik İşler Koordinatörlüğü bu sayede 100 kişiye ulaştı. 
     Hatırlatalım, Hazine’den Dış Ekonomik İlişkiler, KİT ve Kamu Finansmanı Genel Müdürlüğü’nden de büyük destek geldi. 
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
