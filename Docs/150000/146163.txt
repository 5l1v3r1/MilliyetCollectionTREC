<DOC>
<DOCNO> 146163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sondun17.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Enformasyon Bakanı Son 24 saatte 68 ölü, 107 yaralı var 
</HEADLINE>
<TEXT>

     Irak Enformasyon Bakanı Muhammed Essahaf, Amerikan ve İngiliz kuvvetlerinin son 24 saat içindeki saldırılarında başkent Bağdat'ta 68 Iraklının öldüğünü, 107'sinin de yaralandığını söyledi. 
     Essahaf, Iraklı askerlerin sivil giysiler içinde Amerikan ve İngiliz askerlerine saldırdığı iddialarını da reddederek, sivil kıyafet içinde hiçbir Irak askerinin olmadığını, bunların asılsız Amerikan ve İngiliz iddiaları olduğunu ifade etti. 
     Essahaf, Basra'da İngiliz tanklarının 75 bin ton gıda maddesini imha ettiğini de ileri sürdü. 
     Bu arada görgü tanıkları, Bağdat'ın güneyinde 3 şiddetli patlama duyduklarını bildirdiler. 
     Görgü tanıkları, bölgede uçaksavarların ateşini duyduklarını belirterek, patlamaların şehir merkezindeki binaları bile sarstığını belirttiler. 
     Bu arada bölgedeki kaynaklar, Bağdat'ın merkezinde de şiddetli bir patlama olduğunu söylediler. 
     


     




</TEXT>
</DOC>
