<DOC>
<DOCNO> 139927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo13.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, Bursaspor'u deplasmanda yendi 2-1 
</HEADLINE>
<TEXT>

     Stat Atatürk . 
     Hakemler M.Selçuk Dereli xx, Sürhat Müniroğlu xx, Zeki Aksoy xx . 
     Bursaspor Majdan xx, Emre xx, Ömer xx, Mustafa Er xx, Yakup xx, Ender xx, Erkan xxx, Bulat x, Junior xx, Okan xx, Mustafa Şahintürk xx . 
     İstanbulspor Zdravkov xx, Deniz Uygar xx, Petkov xx, Yordanov xx, Cenk xx, Kona xx, Saidou xx, Selçuk xx, Musa xx, Niyazi xx, Saffet xx . 
     Birinci Süper Lig'de Bursaspor, sahasında İstanbulspor'a 2-1 yenildi. 
     Karşılaşmanın ilk 45 dakikası orta alan mücadelesi biçiminde geçti. Evsahibi Bursaspor, bu yarıda orta alan üstünlüğünü eline almasına karşın hücum organizasyonlarında çok sayıda pas hatası yapınca, gollük pozisyonları yakalayamadı. 
     Mücadeleli, ancak futbol kalitesinin düşük olduğu ilk yarıda konuk İstanbulspor ise önce gol yememeyi düşünen bir anlayış sergiledi. 4-4-2 sistemiyle sahaya yayılan konuk ekip, hızlı hücumlarla Bursaspor kalesine gelmeye çalıştı, ancak bunda başarılı olamadı. 
     10. dakikada İstanbulspor'un geliştirdiği atakta, Yordanov'un arapasıyla sol kanattan ceza alanı içine giren Cenk, kaleci Majdan ile karşı karşıya kaldığı anda topu aşırtma bir vuruşla kaleye gönderdi. Meşin yuvalak, direğin hemen üstünden auta çıktı. 
     15. dakikada Bursaspor'un geliştirdiği atakta, sol kanattan hareketlenen Ender, topu ceza alanı içine ortaladı. Pozisyonu iyi izleyen Okan, uygun durumda topa kötü bir vuruş yapınca pozisyon autla sonuçlandı. 
     33. dakikada Bulat'ın sağ kanattan ceza alanı içine gönderdiği topa Junior altıpas üzerinde dönüşüne sert vurdu. Top, üstten auta çıktı. 
     35. dakikada Yordanov, topu ceza alanı içine ortaladı. Kona'dan seken topu Cenk kafayla tamamladı. Top, yine üstten autu boyladı. 
     Kalan dakikalarda gol olmayınca, Bursaspor-İstanbulspor karşılaşmasının ilk yarısı 0-0'lık skorla tamamlandı. 
     
     İKİNCİ YARI 

     Karşılaşmanın ikinci yarısı oldukça çekişmeli geçti. Bursaspor özellikle kalesinde 47. dakikada gördüğü ilk golün ardından oyuna iyice ağırlığını koymaya başladı. 56. dakikada beraberlik golünü bulan yeşil-beyazlı takım, üstünlük sağlamak ve öne geçmek için çok sayıda pozisyon geliştirdi ancak bunlardan sonuç alamadı. 
     Konuk İstanbulspor ise penaltıdan bulduğu ilk golün ardından skoru korumak için iyice savunmaya çekildi. Sarı-siyahlı ekip zaman zaman hızlı hücumlarla Bursaspor kalesine gelmeye çalıştı, ancak aradığı golü Bursasporlu Erkan'ın kendi kalesine atmasıyla buldu. 
     Bursaspor, ikinci yarıya Ender'in yerine Fatih'i xx alarak başladı. 
     47. dakikada İstanbulspor 1-0 öne geçti. Yordanov'un uzun pasıyla ceza alanı içine giren Cenk'in kaleci Majdan tarafından düşürülmesini hakem Selçuk Dereli penaltı olarak değerlendirdi. Atışı kullanan Cenk, topu kaleci Majdan'ın solundan filelere gönderdi 1-0. 
     50. dakikada Fatih'in pasıyla ceza alanı içinde buluşan Okan, ön direkte uygun pozisyonda topa vuramayınca, İstanbulsporlu savunma oyuncuları araya girerek topu uzaklaştırdı. 
     51. dakikada Bulat'ın ceza alanı içine gönderdiği topu Okan penaltı noktası üzerinde göğsüyle yumuşattıktan sonra sert bir vuruşla kaleye gönderdi. Meşin yuvarlak üstten auta çıktı. 
     56. dakikada Bursaspor beraberliği yakaladı. Mustafa Er'in ceza sahası dışından sert şutunda top İstanbulspor savunmasından döndü. Dönen topu Okan, ceza yayı içindeki takım arkadaşı Fatih'in önüne aktardı. Bu oyuncunun yerden sert şutunda top, rakip takımın fileleriyle buluştu 1-1. 
     58. dakikada Bursaspor'da Emre, yerini Mirza'ya xx bıraktı. 
     61. dakikada Selçuk'un yaklaşık 25 metreden sert şutunda, köşeden kaleye giden topu kaleci Majdan son anda tokatlayarak kornere çeldi. 
     62. dakikada İstanbulsporlu Selçuk sarı kart gördü. 
     69. dakikada İstanbulspor'da, Musa'nın yerine Güven x , Kona'nın yerine de Mehmet xx oyuna dahil oldu. 
     71. dakikada İstanbulsporlu Mehmet sarı kart gördü. 
     73. dakikada Ömer'in yaklaşık 30 metreden kullandığı serbest atışta, top üstten az farkla auta çıktı. 
     81. dakikada Mehmet'in pasıyla ceza alanı içinde buluşan Saidou'nun yerden sert vuruşunda, kaleci Majdan topa son anda müdahale ederek kornere çeldi. 
     87. dakikada Bursaspor'da, Yakup'un yerine Franja oyuna girdi. 
     88. dakikada İstanbulspor 2-1 öne geçti. Gelişen atakta Yordanov, orta alandan aldığı uzun pasla Bursaspor ceza alanına doğru hareketlendi. Kalesinden açılan Majdan ile anlaşmazlığa düşen Erkan, topa kafayla vurarak meşin yuvarlağı kendi kalesine gönderdi 2-1. 
     90. dakikada İstanbulspor'da Cenk, yerini Bekir'e x bıraktı. Aynı dakikada Niyazi sarı kart gördü ve karşılaşma konuk ekip İstanbulspor'un 2-1 üstünlüğüyle sonuçlandı. 
     DAT-GÜL-İN 18 42 01 03 03 
     





</TEXT>
</DOC>
