<DOC>
<DOCNO> 135339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/dunya/adun.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da newline başka ülkenin bakanı oldu 
</HEADLINE>
<TEXT>

Yugoslavya, önceki gün resmen tarihe karışınca, salı günü Ankara’ya Yugoslav Dışişleri Bakanı’ olarak gelen Goran Svilanoviç, İstanbul’dan, Sırbistan ve Karadağ Dışişleri Bakanı’ olarak ayrıldı. Svilanoviç, AB’ye Türkiye’den önce gireriz’ dedi 
     MENDERES ÖZEL 

     Yugoslavya Federal Cumhuriyeti Dışişleri Bakanı olarak Türkiye’ye gelen Goran Svilanoviç, önceki gün ülkesinin Karadağ ile yeni bir birlik oluşturarak adını değiştirmesiyle, Belgrad’a "Sırbistan ve Karadağ Dışişleri Bakanı" olarak döndü. 
     
     En genç ülke 
     Eski Yugoslavya Federasyonu içinde kalan son iki cumhuriyet olan Sırbistan ve Karadağ’ın 2002 Mart’ında varılan anlaşma gereğince Sırbistan ve Karadağ adını almasıyla Avrupa’nın en genç ülkesinin Dışişleri Bakanı olan Svilanoviç, Ankara’da Başbakan Abdullah Gül ve muadili Yaşar Yakış ile görüştü. 
     Dün İstanbul’a geçen Svilanoviç, tarihi ve turistik yerleri gezdikten sonra ülkemizden ayrıldı. Svilanoviç, İstanbul’dan ayrılmadan önce Milliyet’e yeni birlik, AB ve Irak konularında değerlendirmelerde bulundu 
     SIRBİSTAN VE KARADAĞ’DAN UMUTLUYUM Yeni oluşumun başarıyla işleyeceğini söylemek için henüz erken. Sırbistan ve Karadağ’ın attığı adım sadece başlangıç. Bekleyip göreceğiz. Ancak çok umutluyum. 
     10 YIL İÇİNDE AB’DEYİZ Gerekli hazırlıkların tamamlanmasıyla birlikte en kısa sürede Sırbistan ve Karadağ, Avrupa Birliği’ne AB üyelik için başvuruda bulunacak. Büyük olasılıkla Türkiye’den daha önce AB’ye üye olacağız. En geç 10 yıl içinde Birliğe tam üyelik hakkı kazanacağımızı umuyorum. 
     IRAK, BM KARARLARINA UYSUN Kosova operasyonu sırasında yoğun NATO bombardımanını yaşayan bir ülkenin Dışişleri Bakanı olarak Irak yönetiminin Birleşmiş Milletler BM Güvenlik Konseyi kararlarına uymasını, BM silah denetçileriyle tam işbirliği yapmasını ve bir an önce silahsızlanmasını istiyorum. 
     HALK MİLOŞEVİÇ’İ SİLDİ Sırp halkı, Lahey’deki Uluslararası Savaş Suçları Mahkemesi’nde yargılanan Yugoslavya eski Cumhurbaşkanı Slobodan Miloşeviç’in duruşmalarını dikkatle izliyor. Ancak Miloşeviç’in yaptığı etkili savunmaya rağmen halkın sempatisini kazanamıyor. 
     
Yarı bağımsız olacaklar      İkinci Dünya Savaşı’nın ardından kurulan Yugoslavya Federasyonu’nun son kalıntıları Sırbistan ve Karadağ Cumhuriyetleri, önceki gün Sırbistan ve Karadağ adını aldı. Yeni birliğin ortak bir anayasası, federal bir devlet başkanının yanı sıra federal savunma ve dışişleri bakanlıkları olacak. Ancak her iki cumhuriyetin de kendi ekonomilerinden sorumlu yarı bağımsız bir statüleri olacak. Üç yıl sonra iki cumhuriyet de düzenlenecek referandumların ardından bağımsızlık isteme hakkına sahip olacak. Sırbistan’ın nüfusu 10 milyon, Karadağ’ınki ise çoğu Sırp olmak üzere yaklaşık 650 bin. 
     



 DÜNYA 










</TEXT>
</DOC>
