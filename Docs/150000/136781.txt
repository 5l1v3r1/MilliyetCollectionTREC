<DOC>
<DOCNO> 136781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sonspo04.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Mehmet Yılmaz 2. yarı en az 10 gol atacağım 
</HEADLINE>
<TEXT>

     Trabzonspor'un golcü oyuncusu Mehmet Yılmaz, ligde 8 maçtır yaşadığı gol özlemini sona erdirmek istiyor. 
     Bordo-mavili takımda ortaya koyduğu futbolu beğeni kazanan, ancak ligin 11. haftasındaki Diyarbakırspor karşılaşmasında kaydettiği 2 golden sonra gol atma başarısı gösteremeyen Mehmet Yılmaz, Altay maçıyla birlikte gol özlemini sona erdireceğine inandığını söyledi. 
     Ligde 4 golü bulunan Mehmet Yılmaz, kendisi ve takımı için Altay maçının çok önemli olduğunu belirterek, ''Üzerimde bir psikolojik baskı yok. Ancak Altay maçında gol bulup şansızlığımı kırıp, ligin ikinci yarısında en az 10 gol atmayı hedefliyorum'' dedi. 
     Trabzonspor'un Elazığspor beraberliği ile ligin ikinci yarısına kötü bir başlangıç yaptığını kaydeden Mehmet Yılmaz, ''Ligin ilk yarısında da lige kötü başlamıştık. Bunu yine üzerimizden atacağımızı düşünüyoruz. Altay maçı çok zor olacak ama bu maç bizim dönüm maçımız olacak'' diye konuştu. 
     Trabzonspor'un UEFA Kupası'na katılma hedefini sonuna kadar kovalayacağını dile getiren Mehmet Yılmaz, şunları söyledi 
     ''Altay maçının bir seri galibiyetin başlangıcı olması amacındayız. Altay da çok ciddi bir rakip. Punlarının çoğunu kendi sahasında topladı. Hedeflerimizi gerçekleştirme doğrultusunda bu maçı kayıpsız tamamlamalıyız.'' 
     





</TEXT>
</DOC>
