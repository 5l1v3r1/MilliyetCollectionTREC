<DOC>
<DOCNO> 108442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/okur.html </URL>
<DATE> 2002/09/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Batık banka tosunları’ 
</HEADLINE>
<TEXT>

     Eski bir bankacı aradı. Neredeyse iki yıldır işsizmiş. İyi eğitimli, iyi bir bankacı. Konuşmasından sıkıntısının hafife alınmayacak kadar ciddi olduğunu fark ettik. 
     Sonunda patladı, "Biz işsiz kalarak ağır bir fatura ödemeye devam ediyoruz. Ama batık banka tosunları evvel Allah aslanlar gibi geziyor " dedi. Sustuk... Artık susuyoruz 
     Vatandaş, sosyal acıyı derinden yaşıyor, yaşanılan ekonomik krizin neden çıktığını h l anlamaya çalışıyor. Komik değil mi 
     İki yılda 20 banka Tasarruf Mevduatı Sigorta Fonu’na TMSF geçti. 20 milyar dolarlık bir fatura hem halkın, hem de yabancının sırtına yüklendi. Krizimizi ateşleyen temel noktanın "mali kesim" olduğu gün gibi ortada iken, hesap sorulması gerekirken gündemimizi siyaset işgal etti. 
     
Tarih yeniden yazılacak      Beş aydan bu yana ülkeyi siyasete kilitleyen siyasetçilere, bu konuda şimdiye kadar ne yaptıklarını sormanın en doğal hakkımız olduğunu düşünüyoruz. 
     Ve bundan sonraki süreçte mali kesimin yeniden yapılandırılması konusunda ne düşündüklerini de açık açık öğrenmek istiyoruz. 
     Çünkü 1997 ile 2002 yılları arasında yapılan banka operasyonları "bankacılık tarihinin" yeniden yazılmasını zorunlu kılıyor. 
     Şimdi burada duralım ve batık banka tarihimizi sizlere kısaca bir özetleyelim. Çünkü geçmiş unutulmamalı, kişisel servete dönüşen milyar dolarların hesabı mutlaka sorulmalı. 
     İşte anlı şanlı banka tarihimiz. 
     İnterbank 7 Ocak 1999’da, Bank Kapital 27 Ekim 2000’de, Bank Ekspres 12 Aralık 1998’de, Egebank 28 Eylül 2000’de, Sümerbank, Esbank, Yurtbank, Yaşarbank 22 Aralık 1999’da, Bayındırbank 9 Temmuz 2001’de, İktisat Bankası 15 Mart 2001’de, Kentbank ve EGS Bank 9 Temmuz 2001’de, Toprakbank 30 Kasım 2001’de, Pamukbank 19 Haziran 2002’de Tasarruf Mevduat Sigorta Fonu’nun yönetimine geçti. Etibank, Demirbank, Site Bank, Park Yatırım Bankası listede yer alan diğer bankalar. Tarişbank ve Türk Ticaret Bankası beklemede... 
     
20 milyar dolar zarar      Zarar tek tek yazmaya gerek yok, söylediğimiz gibi 20 milyar dolar. 
     Devlet bu zararı nasıl karşıladı Görev zararı ne oldu derseniz, zaten biliyorsunuz. Ama hatırlatmakta yarar var. 
     Bu bankaları bünyesine alan Tasarruf Sigorta Fonu’nun görev zararı 14.3 katrilyon lira oldu. 
     Peki ne yapıldı 
     Çok basit Hazine ve Merkez Bankası devreye girdi. Hazine, haziran ayına kadar 22 katrilyonluk kredi açtı, Merkez Bankası 1.6 katrilyon lira kısa vadeli avans kullandırdı. 
     TMSF oluşan görev zararı karşılığı yürüttüğü bu yapılandırma programında Hazine ve Merkez Bankası’ndan kullandığı kredi imkanını da ek faiz ödeyerek karşıladı. 
     
Batırandan hesap sorulmadı      Ve TMSF’nin gelir ve gider dengesi bozuldu. 
     Şimdi diyeceksiniz ki, bankalarını kötü yönettikleri için ciddi olarak kurumlarını zarar ettiren banka patronlarından tahsilat yapılmadı mı Ne gezer Sadece ve sadece 1.5 milyar dolar tahsilat yapılabildi. Çünkü el konulan bankaların patronları ve yöneticileri TCK’nın 313. maddesi kapsamında DGM’de yargılanırken 2001 yılında DGM’ler kapsam dışı bırakıldı. Ağır ceza mahkemeleri davaları görmeye başladı. Banka patronları için ticari dava ve haciz yolu seçildi. 
     Şimdi, tahsilat timleri işbaşında ihtiyatı hacizlerle boğuşuyor. Bize de bir bardak soğuk su içmek düşüyor. Anladınız mı 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
