<DOC>
<DOCNO> 108652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun12.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkswagen efsane otomobil Bugatti'yi üretecek... 
</HEADLINE>
<TEXT>

     Dünyanın sayılı otomobil üreticilerinden Volkswagen VW , efsane otomobil Bugatti'yi yeniden üreteceğini açıkladı. 
     Volkswagen'in yan kuruluşu olarak faaliyet gösteren Bugatti S.A.S. tesislerinde 2004 yılından itibaren üretilecek Bugatti Veyron modeli, efsane otomobilin dünyada 1000 potansiyel müşterisi olduğu belirtiliyor. Bugatti S.A.S. şirketinin Başkanı Karl - Heinz Neumann, sipariş üzerine haftada iki adet üretilecek Bugatti-Veyron modelinin satış fiatının 1 milyon euro olacağını, sipariş sırasında 300 bin euro peşinat alacaklarını söyledi. 
     Sipariş üzerine üretileceği belirtilen Bugatti Veyron modeli otomobiller 1001 beygir gücünde PS , 16 silindirli bir motora sahip olacak ve saatte 406 km. sürat yapabilecek. 
     Volkswagen şirketinin isim hakkını dört yıl önce satın aldığı Bugatti otomobillerini 1910 -1940 yılları arasında Ettore Bugatti'nin yarış otomobili olarak ürettiği belirtiliyor. 
     Volkswagen yetkilileri, Bugatti Veyron modeli otomobilin trafiğe çıkış izni verilen dünyadaki en hızlı otomobil olacağını kaydediyor. 
     





</TEXT>
</DOC>
