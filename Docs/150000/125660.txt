<DOC>
<DOCNO> 125660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo19.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da, Gençlerbirliği maçı hazırlıkları... 
</HEADLINE>
<TEXT>

     Türkiye Kupası'nda Konyaspor'u eleyerek çeyrek final vizesi alan Kocaelispor, deplasmanda yapacağı Gençlerbirliği maçının hazırlıklarını sürdürüyor. 
     Çalışmalarını Ankara'da sürdüren Kocaelispor'da, teknik direktör Güvenç Kurtar, deplasmanda karşılaşacakları Gençlerbirliği'nin çok formda olduğunu söyledi. Kendileri için zor maç olacağını ifade eden Kurtar, ''Rakibimiz, konuk ettiği her takıma bol gol atıp gönderiyor. Ancak, bizim de puana ihtiyacımız var. Rakibimizin gol silahları için önlem alacağız'' diye konuştu. 
     Türkiye Kupası'nda 3. turda yaptıkları Konyaspor maçını da değerlendiren Kurtar, kötü hava ve zemin koşullarında mücadele ettiklerini, ancak penaltılarla turu geçtiklerini kaydetti. 
     Öte yandan, Konyaspor maçında sakatlanan Bülent'in Gençlerbirliği maçında forma giyip giyemeyeceği maç saatinde belli olacak. 
     





</TEXT>
</DOC>
