<DOC>
<DOCNO> 116588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur06.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanbeyli afiş kavgası 1 ölü 
</HEADLINE>
<TEXT>

     Sultanbeyli'de, afiş yapıştıran bir grupla çevredeki bazı kişiler arasında çıkan kavga sonucu 1 kişi öldü. 
     Yavuz Selim Mahallesi'ndeki Anafartalar İlköğretim Okulu'nun duvarına AK Parti'nin afişlerini yapıştıran bir grup ile bu sırada çevrede bulunun alkollü bazı kişiler arasında tartışma çıktı. 
     Tartışmanın kavgaya dönüşmesi üzerine, afiş yapıştıran gruptan Emir Carlı 37 , darp edilerek kafasından sopayla yaralandı. 
     Kavga sonrası evine giden Carlı, bir süre sonra fenalaşınca ailesi ve arkadaşları tarafından kaldırıldığı Özel Ersoy Hastanesi'nde hayatını kaybetti. 
     Olayın ardından çevrede çalışma başlatan Sultanbeyli İlçe Emniyet Müdürlüğü ekipleri, afiş yapıştıran kişilere saldırıp kavga ettikleri ileri sürülen Bilal Yıldız, Bilgin Altan, Selami Günay, Yusuf Tan ve Bülent Karadağ'ı gözlem altına aldı. 
     Olayın siyasi bir yönü bulunmadığını belirten polis yetkilileri, gözlem altına alınan bu kişilerden bazılarının sabıkaları da olduğunu kaydettiler. 
     





</TEXT>
</DOC>
