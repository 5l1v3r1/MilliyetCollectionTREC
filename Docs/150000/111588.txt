<DOC>
<DOCNO> 111588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun01.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan okullarında seks skandalları artıyor 
</HEADLINE>
<TEXT>

     ABD'deki okullarda, öğrencisinden hamile kalan kadın öğretmen sayısının artmakta olduğu bildirildi. 
     Olayı skandal olarak nitelendiren bazı okulların yöneticileri, hamile kalan veya öğrencisinden çocuk doğuran öğretmenler hakkında soruşturma açtı. 
     Mary Kay Letourneau ile başlayan skandallar dizisi, son olarak 2 kadın öğretmenin daha öğrencilerinden hamile kalması ve çocuk doğurmasıyla gündeme geldi. 
     Bunlardan, 17 yaşındaki öğrencisinden hamile kalan 29 yaşındaki kadın öğretmenin, çocuğunu dünyaya getirdiği, ancak hakkında soruşturma açıldığı bildiriliyor. 
     Bu arada sadece New York'ta öğretmen-öğrenci ilişkilerin sayısının geçen yıl 24'e ulaştığı ve artmakta olduğu ifade edildi. Tüm Amerika'da ise bu tür ilişki sayısı 242'yi buluyor. 
     Bu olaylara adı karışan 38 öğretmen hakkında soruşturma başlatıldı. 
     Kamuoyuna yansıyan ilk öğretmen-öğrenci ilişkisinin kadın kahramanı Mary Kay Letourneau, 14 yaşındaki öğrencisinden iki kez hamile kalmış ve 2 çocuk doğurmuştu. 33 yaşındaki Californialı lise öğretmeni Tanya Hadden de 15 yaşındaki öğrencisiyle cinsel ilişkide bulunmaktan mahkemeye sevk edildi. Bu arada 34 yaşındaki New Yorklu kadın öğretmen Mildred Colon'un 16 yaşındaki öğrencisiyle New York'taki otellerde aşk hayatı yaşadığı yolundaki haberler medyada geniş yer aldı. 
     





</TEXT>
</DOC>
