<DOC>
<DOCNO> 100414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/ekonomi/eko05.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce kapıştılar, sonra kucaklaştılar 
</HEADLINE>
<TEXT>

     İş güvencesi yasa tasarısı konusunda karşı karşıya gelen işçi ve işveren kesimi bir taraftan Meclis’e görüşlerini aktarmaya çalışırken, bir taraftan da birbirleriyle kucaklaştı. Dün 11 işveren kuruluşu, milletvekillerine ortak mektup gönderdi. 250’ye yakın oda başkanı, TOBB’da bir araya gelerek, ortak bir bildiri okudu. Bu arada iş güvencesinin yasalaşmasını isteyen Türk - İş Başkanı Bayram Meral, Hak - İş Başkanı Salim Uslu, DİSK Başkanı Süleyman Çelebi, 100 kadar sendikacı ile TOBB merkezlerine yürüyerek karanfil bıraktı. Başkanlar, polis tarafından iki kez durduruldu. Sendikacıları TOBB Başkanı Rifat Hisarcıklıoğlu, ASO Başkanı Zafer Çağlayan karşıladı. 
     Bu arada TBMM Genel Kurulu, toplantı yeter sayısı bulunamadığı için tatile girdi. DSP ve MHP grup başkanvekilleri olağanüstü toplantıya çağıracaklarını belirterek, milletvekillerinin Ankara’dan ayrılmamalarını istediler. 
     



 EKONOMİ 
















</TEXT>
</DOC>
