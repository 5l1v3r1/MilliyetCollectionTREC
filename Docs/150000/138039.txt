<DOC>
<DOCNO> 138039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur15.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk hava etkisini sürdürecek... 
</HEADLINE>
<TEXT>

     Yurdun kuzey, iç ve doğu kesimlerinde görülen soğuk ve yağışlı hava, hafta sonunda ve önümüzdeki haftanın ilk günlerinde de etkisini sürdürecek. Kar yağışı, Doğu Anadolu ile Marmara'nın doğusu ve Karadeniz'de yer yer etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, soğuk ve yağışlı hava, hafta sonunda ve yeni haftanın ilk günlerinde de etkisini devam ettirecek. Doğu Anadolu ile Marmara'nın doğusu ve Karadeniz kıyılarında yer yer etkili kar yağışı bekleniyor. 
     Buna göre, yarın Marmara'nın doğusu, Karadeniz, İç Anadolu, Doğu ve Güneydoğu Anadolu bölgeleri genellikle kar olmak üzere yağışlı geçecek. Yağışlar, Doğu Karadeniz kıyılarında karla karışık yağmur şeklinde olacak. 
     22 Şubat Cumartesi günü Marmara'nın doğusu, Karadeniz, İç Anadolu'nun kuzey, Doğu Anadolu'nun kuzey ve doğusu yağışlı geçecek. Yağışların genellikle kar, Doğu Karadeniz kıyılarında karla karışık yağmur şeklinde olacağı tahmin ediliyor. 
     23 Şubat Pazar günü ise Marmara'nın doğusu, Karadeniz, İç Anadolu'nun kuzey ve doğusu ile Doğu ve Güneydoğu Anadolu bölgesi yağışlı olacak. Yağışların genellikle kar şeklinde görülmesi bekleniyor. 
     Hava sıcaklıkları ise mevsim normallerinin altında seyretmeye devam edecek. 
     Soğuk ve yağışlı hava, önümüzdeki haftanın ilk günlerinde de etkisini sürdürecek. 
     
     KAR KALINLIKLARI 

     Bu arada, bazı merkezlerde ölçülen kar kalınlıkları şöyle 
     ''Uludağ-240, Ilgaz-198, Kartalkaya-145, Saklıkent-100, Sarıkamış- 75, Hakkari-66, Ağrı-58, Afyon-40, Palandöken-38, Erzurum ve Elazığ- 25, Kahramanmaraş-20, Malatya-19, Kayseri ve Kütahya-18, Kars ve Sabiha Gökçen Havaalanı-17, Niğde-15, Aksaray ve Sivas-12, Diyarbakır-11, Van-10, Bolu-5, Ankara ve Kocaeli-2 santimetre.'' 
     





</TEXT>
</DOC>
