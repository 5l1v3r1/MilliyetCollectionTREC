<DOC>
<DOCNO> 141209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sondun14.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler, Türk askerlerine saldırırsa ABD için kabus olur... 
</HEADLINE>
<TEXT>

     Kuzey Iraklı Kürtlerinin Amerikan birlikleri ile birlikte bölgeye girebilecek Türk askerlerine saldırması halinde bunun ABD için bir kabus olacağı öne sürüldü. New York Times gazetesi, Kürtlerin Türk askerlerini durdurmak için "insan zinciri" oluşturmayı planladıklarını belirtti. 
     Gazete, "Iraklı askerler ve Türklerle savaşmak için saldırı tüfeklerini satın alan genç erkekler sayesinde silah dükkanların işleri tıkırında" diye yazdı. 
     New York Times "Kürtler İçin Büyük Tehdit Türklerin Bölgeye Girmesidir" başlıklı Erbil kaynaklı haberinde Kürtlerin Türk askerlerinin bölgeye girmesi olasılığına gösterdiği tepkileri geniş bir biçimde yansıttı. 
     Kürtlerin Türk askerlerinin bölgeye girmesini önlemek için bir insan zinciri oluştumayı planladıklarını belirten gazete, Zaho halkının tankları durdurmak için köprüde duracağı duyumlarına da yer verdi. Gazetede "Iraklı askerler ve Türklerle savaşmak için saldırı tüfeklerini satın alan genç erkeklerin sayesinde silah dükkanlarının işleri tıkırında" denildi. 
     Amerikan ve Türk yetkililerinin Kürtlerin korkularının abartılı olduğunu söylediklerini kaydeden gazete, ancak Kürtlerin şimdi Türk askerlerini Saddam Hüseyin kadar tehdit ilan ettiklerine dikkat çekti. Gazetede şöyle devam edildi 
     "Kürtlerin Amerikan kuvvetleri ile birlikte bölgeye girmesi halinde Türk askerlerini bloke etmesi veya saldırması ABD için bir kabus olur. Birkaç Kürt ile Türk askerleri arasında patlak veren bir çatışma hızlı bir biçimde bir spiral gibi artabilir." 
     





</TEXT>
</DOC>
