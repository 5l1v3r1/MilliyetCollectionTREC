<DOC>
<DOCNO> 133473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sonspo16.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepsporlu Kemal, Fenerbahçe'de... 
</HEADLINE>
<TEXT>

     Fenerbahçe Futbol Şube Sorumlusu Sadettin Saran ile Gaziantepspor Kulübü Başkanı Celal Doğan, Kemal Arslan'ın transferi konusunda anlaştı. 
     Celal Doğan ile İstanbul'da Ritz Carlton Oteli'nde biraraya gelen Saran, Galatasaray'ın da ilgilendiği Kemal Arslan'ın Fenerbahçe'ye transferi konusunda anlaşma sağladı. 
     Daha önce sarı-lacivertli kulübün 1,5 milyon dolarlık teklifi karşısında Kemal için 2,5 milyon dolar isteyen Celal Doğan ile günlerdir süren pazarlıklar bugün sonuca ulaşırken, Gaziantepsporlu futbolcu artık sarı-lacivertli formayı giyecek. 
     Fenerbahçe, önümüzdeki günlerde İstanbul'a gelecek Kemal ile resmi sözleşme imzalayacak. 
     Ara transfer dönemini bir hayli hareketli geçiren Fenerbahçe, Vladimir Beschastnykh, Erhan Albayrak ve Sergei Rebrov'dan sonra 4. transferini Kemal Arslan ile gerçekleştirdi. 
     





</TEXT>
</DOC>
