<DOC>
<DOCNO> 148928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sontur15.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıklarının birleştirilmesi, Meclis alt komisyonunda... 
</HEADLINE>
<TEXT>

     Çevre ve Orman Bakanlıklarının birleştirilmesini öngören yasa tasarısı, TBMM Plan ve Bütçe Komisyonu'nda, alt komisyona sevk edildi. 
     Komisyon toplantısına CHP milletvekilleri tam kadro katılırken, AK Parti'den sadece 3 milletvekilinin geldiği görüldü. Komisyon Başkanvekili Altan Karapaşaoğlu, Başbakan Recep Tayyip Erdoğan'ın komisyon üyelerini Genel Merkez'e çağırdığını söyledi. 
     Komisyon Başkanı Sait Açba, tasarının maddelerine geçilmesini oylattıktan sonra, tasarının altkomisyona sevkedilmesine ilişkin CHP ve AK Parti milletvekillerinin ortak imzasıyla verilen önergeyi işleme koydu. 
     Önergenin kabul edilmesiyle Plan ve Bütçe Komisyonu bugünkü çalışmasını tamamladı. 
     





</TEXT>
</DOC>
