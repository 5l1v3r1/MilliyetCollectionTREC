<DOC>
<DOCNO> 100612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur28.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu, ANAP'tan istifa sinyali verdi... 
</HEADLINE>
<TEXT>

     Bir süre önce ANAP Genel Başkanı Mesut Yılmaz'a bayrak açan Erkan Mumcu, Başkanlık Divanı'nda kendisine teklif edilen genel başkan yardımcılığı görevini kabul etmedi. 
     Erkan Mumcu, MKYK toplantısından ayrılırken gazetecilerin soruları üzerine, Genel Başkan Mesut Yılmaz ile yönetim anlayışlarının bağdaşmadığını kamuoyunun bildiğini söyledi. Mumcu, "Seçime giderken yönetme anlayışını paylaşmadığım bir Başkanlık Divanı'nda görev almayı ahlaki bulmadığım için görev almadım. Siyasete ilişkin tüm tutumumu gözden geçireceğim. İçişleri Bakanlığı'na vekalet ettiğim günden bu yana izlediğim kamuoyunda bilinen Erkan Mumcu çizgimi sürdüreceğim" dedi. 
     Mumcu, "Bu ANAP'tan istifa edeceğiniz anlamına mı geliyor " sorusuna, "Buna karar verecek olan ben değilim ANAP'tır" karşılığını verdi. Mumcu, Türkiye'de yapay elitlerin ittifak oluşturmak istediklerini ifade ederek, "Siyaset mühendisliğine soyunan elitlerin Türkiye'ye uymayacak kıyafet giydirmeye çalıştıklarını görüyorum. Siyaset profesörleri kendi koltuklarını korumaya çalışıyorlar" dedi. 
     Mumcu, bugünkü insanlık dışı düzeni sürdürmek için Türkiye'de "maymuna bak" oyunu oynandığını ifade ederek, vicdanının sesini dinleyeceğini ve buna göre hareket edeceğini söyledi. 
     





</TEXT>
</DOC>
