<DOC>
<DOCNO> 100289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun19.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac'a suikast girişimine karışan sağcı gruba yasak 
</HEADLINE>
<TEXT>

     Fransız kabinesi, Cumhurbaşkanı Jacques Chirac'a suikast girişiminde bulunan kişiyle bağlantısı olan aşırı sağcı grubu yasaklama kararı aldı. 
     Aşırı uçtaki çeşitli grupları aynı çatı altında toplayan Radikal Birlik'in, 1936 tarihli bir yasa uyarınca yasaklanması kararlaştırıldı. 
     Yasak kararının alınması için bastıran İçişleri Bakanı Nicolas Sarkozy, Radikal Birlik'in her tür göçe karşı düşmanca bir tutum sergilediğini ve grubun ideolojisinin, yabancılara karşı nefret ve beyaz ırkın yüceltilmesi üzerine temellendiğini söyledi. 
     Grubun anti-semitik tutumunu gizlemediğini belirten İçişleri Bakanı, kamu düzeninin korunması için bu grubun dağıtılması gerektiğini söyledi. 
     Radikal Birlik eylemcisi Maxime Brunerie, 14 Temmuz'daki Bastil Günü'nde, askeri geçit töreni sırasında Chirac'a ateş etmişti. 
     





</TEXT>
</DOC>
