<DOC>
<DOCNO> 143080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/guncel/gun01.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlara ne oldu 
</HEADLINE>
<TEXT>

Suriye yakınındaki Doyuran Köyü’nde son 20 günde onlarca hayvan telef oldu. Köylüler, 2 hafta önce gelen ABD’lilerden şüpheleniyor 
     ÖMER ERBİL Mardin 

     ABD’nin yeni askeri üssü durumuna gelen Mardin Kızıltepe’den Suriye sınırındaki Şenyurt’a doğru yola çıktık. Beldeye yaklaşırken yol kenarlarındaki hayvan leşleri dikkatimizi çekti. İlk gördüğümüz keçinin otomobil çarpması sonucu ölmüş olabileceğini düşündük. Bir kilometre sonra bu kez yaklaşık bir haftalık olduğu belirtilen bir at ölüsüyle karşılaştık. Şenyurt’ta da yolda bir dana ölüsü gördük. Yanımızdan sürüsüyle geçen çobana hayvan ölülerini sorduk. Yakındaki bir köyde hayvanların ansızın ölmeye başladığını, ilk defa böyle bir durumla karşılaştığını söyledi. 
     
     SİYAH CİPLİ ADAMLAR 
     Sınıra beş kilometre mesafede, 800 nüfuslu Doyuran Köyü’ne yöneldik. Her yer hayvan ölüleriyle doluydu. Hayvanların üç hafta önce telef olmaya başladığını söyleyen köylüler, "Önce tavuklar, son 10 gündür de büyükbaş hayvanlar art arda can verdi. Bölgedeki kuşlar da bundan nasibini aldı" dedi. 
     Manzara bize, kimyasal silah saldırılarını zamanında haber alabilmek için Körfez’de tavukları kullanmaya hazırlanan ABD askerlerini hatırlattı. Vatandaşlar da bundan şüphelenmiş olacak ki iki hafta önce köye ABD’ye ait siyah ciplerle birtakım yabancıların gelip inceleme yaptıklarını söyledi. 
     
     SALGIN SANDIK’ 
     Köylülerden Ahmet Şahin, "Hiç tavuğum kalmadı. 20’ye yakın koyunum öldü. Bir o kadar da hasta var" derken, Doyuran Köyü Muhtarı Osman Kılıç, "Benim de koyunlarım öldü. Kaymakamlığa bildirmedik. Salgın hastalık sandık. Haber versek bile gelen zaten olmazdı. Ne yapalım Allah’tan" dedi. 
     Bu gelişmeler üzerine aradığımız Kızıltepe Kaymakamı Tayyar Şaşmaz, şunları kaydetti "Bölgede bir salgın hayvan hastalığı yok. Bize bu konuda bilgi gelmiş değil. İlginç bir durum. Tarım İl Müdürlüğü ile Sağlık Kurulu’ndan arkadaşları görevlendireceğiz. Sonucu ben de merak ettim." 
     
Mutlaka incelenmeli’      İstanbul Veteriner Hekimler Odası Başkanı Tahsin Yeşildere, konuyla ilgili şunları söyledi "Tavuklarda virel hastalığı, sığırlarda sığır vebası, koyunlarda şarbon olabilir, toplu ölümlere yol açabilir. Ancak bütün hayvanları kapsayacak şekilde bir anda toplu ölüm varsa, ciddi boyutuyla araştırılması gerekir. Bölgede Tarım İl Müdürlüğü’nün ve İl Sağlık Müdürlüğü’nün harekete geçmesi lazım. Biz de buradan bir ekiple gidebiliriz. Çünkü bunların laboratuvarlara gönderilip incelenmesi gerekir. Olağanüstü durumdan dolayı hayvanlarda başgösteren bu durum insanlarda da olabilir. Ama hayvanların içme suyuna katılan bir şey varsa, bir suikast’ olabilir " 
     
Kuşlar da telef oldu      Doyuran Köyü sakinleri, önce tavukların ölmeye başladığını, son 10 gündür de 50’ye yakın büyükbaş hayvanın öldüğünü" söyledi. Koyunlar, buzağılar ve bölgedeki kuşlar da bu esrarengiz ölümlere yenilmişti. n Fotoğraf 
     
     



 GÜNCEL 














</TEXT>
</DOC>
