<DOC>
<DOCNO> 115614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko17.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BUSEB'de ticaret hacmi artıyor... 
</HEADLINE>
<TEXT>

     Bursa Serbest Bölgesi'nde BUSEB , Ocak-Eylül döneminde 309 milyon 374 bin dolarlık ticaret hacmi gerçekleşti. 
     BUSEB verilerine göre, yılın ilk 9 ayında, Türkiye'den bölgeye 50 milyon 444 bin ve bölgeden Türkiye'ye 93 milyon 739 bin dolara ulaşan ticaret, yurtdışından bölgeye 94 milyon 801 bin, bölgeden yurtdışına ise 70 milyon 390 bin dolar olarak gerçekleşti. 
     Bu dönemde toplam 309 milyon 374 bin doları bulan ticaret hacminin, 307 milyon 460 bin dolarlık ezici çoğunluğunu, sanayi grubu mallar oluşturdu. Bu ürünler arasında 118 milyon 483 bin dolar ile taşıt araçları, malzeme ve ekipmanları ilk sırada yer alırken, onu 85 milyon 82 bin dolar ile dokuma mamülleri ve 49 milyon 4 bin dolar ile makina sanayi mamülleri izledi. 
     Tarım grubu, BUSEB'den yapılan toplam ticaret hacminin, 1 milyon 798 bin dolarlık kısmını, madencilik grubu da sadece 115 bin dolarlık bölümünü oluşturdu. 
     
     66 ÜLKE İLE TİCARET 
     BUSEB, 11 Mayıs 2001 tarihinde faaliyete geçmesine rağmen önemli bir ticaret potansiyeline ulaşırken, Ocak-Eylül döneminde 66 ülke ile bir Gümrük Hattı Dışı Mağaza ve çok sayıda serbest bölgeye ihracat gerçekleştirdi. 
     OECD ülkeleri, ticarette 133 milyon 60 bin dolar ile ilk sıraya yerleşti, İslam ülkelerine ise 7 milyon 622 bin dolar tutarında ticaret yapıldı. 
     BUSEB, ticaret hacmi açısında Türkiye'nin 6. büyük serbest bölgesi konumunda bulunuyor. 
     





</TEXT>
</DOC>
