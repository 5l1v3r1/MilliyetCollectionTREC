<DOC>
<DOCNO> 109500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko10.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Parlemento zikzak tekrar getirilirse istikrarsızlık olur" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, parlamentonun seçim kararı verdiğini hatırlatarak, ''Şimdi zikzak tekrar getirilirse yine istikrarsızlık olur'' dedi. 
     Sakıp Sabancı, TÜSİD YİK toplantısı öncesinde basın mensuplarının seçime ilişkin sorularını yanıtladı. 
     Seçim erteleme çalışmalarının piyasalara olan etkisine ilişkin bir soru üzerine Sabancı, hep beraber karar verdiklerini belirterek, ''Bizim derdimiz, istikrar yok'' dedi. 
     İstikrarsız ortam devam ederken güven kaybının olduğunu, gelen yabancı sermayenin gittiğini, Türk müteşebbisinin yatırım yapmadığını ve işsizliğin arttığını anlatan Sabancı, şunları kaydetti 
     ''Bir an evvel istikrarlı ortam aranıyordu. Güven gelsin isteniyordu. Herkes, konuştu. Enine boyuna karar verdi. Seçim kararı veren parlamento. Şimdi zikzak tekrar getirilirse yine istikrarsızlık olur. Faizler de anormal. Borsa'da anormal. Zaten normal değildi ki...Borsaları, başka borsalarla karşılaştırırsan, faizleri başka ülkelerin faizleri ile karşılaştırırsan inanılmaz derecede pahalıydı, inanılmazdı. Bu faizle yatırım olur mu '' 
     
     ''BUNDAN FARKLI NE OLUR '' 
     Sabancı, dertlerinin iç para, dış para ve faiz yüksekliği olduğunu dile getirerek, ''Farzet uzattık. Farzet yeni bir tarih konuldu ve seçim oldu. Ne bekliyorsun, bundan farklı ne olur Burada, kişisel hesaplar ülke hesaplarının önüne gelemiyor'' dedi. 
     Türkiye'de fazla parti bulunduğuna dikkati çeken Sabancı, asıl enflasyonun burada yaşandığını belirterek, ''Barajı aşağı indirelim, daha dağılalım...Birleşme, toplanma, el ele vermeyi denize atalım. Daha dağılalım. Ne de güzel oluyor '' diye konuştu. 
     Dar gelirlerinin hakkının yendiğini dile getiren Sabancı, şunları kaydetti 
     ''Daima söylüyorum, benim bir öğretmenim var, kaç liraya çalışıyor. Bir polisim var, kaç liraya çalışıyor. Evine nasıl mutluluk götürecek Öğretmen gelip nasıl moralli olacak ki, gelip çocuklarımıza sahip olsun.'' 
     





</TEXT>
</DOC>
