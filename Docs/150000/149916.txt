<DOC>
<DOCNO> 149916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun16.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen'in AB sırlarını ortaya döken bant 24 Nisan'da TV'de... 
</HEADLINE>
<TEXT>

     AB Dönem başkanlığını Yunanistan'dan önceki dönemde yürüten Danimarka'nın Başbakanı Anders Fogh Rasmussen'in bir televizyon ekibinin filme almasına izin vererek AB zirvelerinin kulislerinin ortaya dökülmesine yol açan kaset, 24 Nisan'da DR1 televizyonunda yayınlanacak. 
     Fransa Cumhurbaşkanı Jacques Chirac'ın, Almanya Dışişleri Bakanı Joschka Fischer'in, ABD Başkanı George Bush ya da Rusya Devlet Başkanı Vladimir Putin'in konuşmalarını, Alman hükümetinin Türkiye'nin AB üyeliğiyle ilgili görüşlerini sık sık değiştirdiğini hatta, Danimarka Dışişleri Bakanı Per Stig Möller'in ''Fischer'in 12 saatte 3 başka bakış açısı ortaya koyduğunu ve Türkiye için öyle ya da böyle bir adaylık türü bulunması gerektiğini, ancak Türkiye'nin asla AB üyesi olmayacağını'' söylediğini açığa çıkaran bandın bir versiyonu daha önce İsveç ve Polonya televizyonlarında yayınlanmıştı. 
     Bantta ayrıca, Bush'un Türkiye'nin adaylığının hızlandırılmasıyla ilgili Rasmussen'e açtığı telefonlar ve Rasmussen'in Türk liderlerin niye ısrarla müzakerelerin başlangıç tarihi istediğini anlamadığını söylediği de yer alıyor. 
     





</TEXT>
</DOC>
