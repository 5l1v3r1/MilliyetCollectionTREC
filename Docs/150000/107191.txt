<DOC>
<DOCNO> 107191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun14.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Savunma Bakanı Sabahattin Çakmakoğlu Avustralya'da 
</HEADLINE>
<TEXT>

     Avustralya'da temaslarda bulunan Milli Savunma Bakanı Sabahattin Çakmakoğlu, Irak lideri Saddam Hüseyin'in BM silah denetçilerinin ülkeye dönüşüne izin vermesi gerektiğini belirterek, Bağdat'a yönelik olası bir harekat durumunda da bunun BM kararına dayanmasının zorunlu olduğunu bildirdi. 
     Çakmakoğlu, Melbourne'de Avustralyalı muadili Robert Hill ile görüşmesinden sonra yaptığı açıklamada, ''Irak'ın BM kararlarına uyması gerektiği ve ülkeyi tamamen BM silah denetçilerine açması gerektiği görüşündeyiz'' dedi. 
     Çakmakoğlu, Türkiye'nin Irak'a olası bir müdahalenin BM kararına dayanarak yapılması gerektiğine inandığını belirtti. 
     Avustralya Başbakanı John Howard da bugün yaptığı açıklamada, Saddam Hüseyin'in hemen, BM silah denetçilerinin ülkeye girişine hiçbir sınır koymaksızın izin vererek, Batı ile çatışma tehdidini yumuşatabileceğini bildirdi. 
     





</TEXT>
</DOC>
