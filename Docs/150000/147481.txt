<DOC>
<DOCNO> 147481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun29.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "Zafer için Saddam'ın ele geçmesi şart değil" 
</HEADLINE>
<TEXT>

     Washington Post gazetesi, ABD yönetiminin Irak'ta zaferini ilan etmesi için, Irak lideri Saddam Hüseyin'in ele geçirilmesinin şart olmadığı yorumunda bulundu. 
     Washington Post'un haberinde, ''ABD Başkanı George W. Bush'un, Saddam Hüseyin ve başkomutanları yakalanmasa da, Irak direnişinin büyük bölümünün yok edilmesinin ardından zaferini ilan edeceği'' ifade edildi. 
     Haberde, Amerikan güçlerinin ''yeterince'' bölgeyi denetimleri altına aldığında ve Irak direnişini kırdığında zaferin ilan edileceği, bunun ardından bölgede muhtemelen Bağdat dışında bir operasyon üssü kurulacağı ve yeni dönemin başlayacağı belirtildi. 
     Gazetede bir Amerikalı yetkilinin, ''Amaç, bazı bina ve bölgeleri ele geçirmek değil. Önemli olan insanlar ve onlara yönetimin sona erdiği gerçeğini kabul ettirmek'' sözlerine de yer verildi. 
     





</TEXT>
</DOC>
