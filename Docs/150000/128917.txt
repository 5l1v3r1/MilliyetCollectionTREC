<DOC>
<DOCNO> 128917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sonspo07.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, akşam saatlerinde kamp için İspanya'ya gidecek... 
</HEADLINE>
<TEXT>

     Birinci Süper Futbol Ligi'nde ikinci yarı hazırlıklarına dün başlayan Galatasaray, çalışmalarının İstanbul etabını tamamladı. 
     Florya Metin Oktay Tesisleri'nde teknik direktör Fatih Terim yönetiminde gerçekleştirilen ve 15 dakikalık bölümü basına açık tutulan antremanda futbolcular, kondisyon çalışması yaptı. 
     İdmana, İstanbul'a dün geç saatlerde gelen Brezilyalı futbolcu Pinto ile Mehmet Polat da katılırken, Batista ise uyanamadığı için gecikmeli çalışmaya dahil olabildi. 
     Ayrıca, kampa çağrılmasına karşın hala kendisinden haber alınamayan Christian ile Almanya'dan İspanya'ya geçecek olan Ümit Karan antrenmanda yer almadı. 
     Sarı-kırmızılı takım, 10 günlük kamp için bugün akşam saatlerinde İspanya'nın Marbella kentine gidecek. 
     





</TEXT>
</DOC>
