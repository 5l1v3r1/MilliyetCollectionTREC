<DOC>
<DOCNO> 115242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun10.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyonda özel maddeler kullanılmış... 
</HEADLINE>
<TEXT>

     Vasiliyev, operasyonda üzerlerinde patlayıcı bulunan kadın eylemcileri etkisiz hale getirmek için ''özel maddeler'' kullanıldığını belirtti. Bakan yardımcısı, rehinelerin birçoğunun bu ''özel maddeler'' yüzünden öldüğü iddiasını ise yalanladı. 
     Bazı görgü tanıkları, özel kuvvetlerin bir çeşit gaz kullandıklarını söylemişler ve bu gazın rehinelerin ölmesine ya da yaralanmasına yol açtığını iddia etmişlerdi. 
     Operasyondan sonra birçok rehinenin uyurken görüldüğü görüntüler TV'lere yansımıştı. Tiyatro koltuklarında da koltuğa yığılıp kalmış ve uyuduğu ya da ölmüş olduğu izlenimini veren terörist kadın görüntüleri vardı. 
     Bu arada, Rusya Devlet Başkanı Vladimir Putin de, Sklifosovski Hastanesi'ne giderek yaralıları ziyaret etti. Hastanede 10 dakika kalan Putin ve beraberindekiler daha sonra hastaneden ayrıldı. 
     





</TEXT>
</DOC>
