<DOC>
<DOCNO> 102002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/akyol.html </URL>
<DATE> 2002/08/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Aşiret, siyaset ve GAP 
</HEADLINE>
<TEXT>

     Şanlıurfa... Herkes, kendi partisini övüyor. Hele de HADEP’liler... Gittiğimiz her yerde çevremizi alıp aynı şeyleri söylüyorlar Kimlik, eşitlik, baraj kalksın... "Ekonomi daha önemli" diyenlere de itiraz ediyorlar. Şanlıurfa’nın karmaşık yapısını belki en iyi yansıtan DSİ’den emekli şoför Abdullah Sabat’ın sözleri 
     - Ben solcuyum ama oyum DYP’ye. Çünkü ben Arap kökenliyim, DYP’nin adayı da öyle. Burada particilik yok, aşiretçilik var Derin devlete kızanlar AKP’ye oy verecek. 
     Sorum üzerine, "Burada sanayi ve ticaret yok, Derviş de yok" diyor. Üç ili gezdim, "Kemal Derviş" diyen tek kişiye Şanlıurfa’da rastladım Yusuf Geçgel... Avrupa görmüş bir çiftçi, "Kürt’üm ama önce ekonomi" diyor. Burada DYP, ANAP ve AKP var, Saadet’in güç kaybettiği söyleniyor. HADEP aktif ama öteki bölge illeri kadar güçlü değil. Geçen seçimlerde oyu yüzde 17’de kalmış. 
     
     Bizde ticaret zihniyeti yok’ 
     Milyarlarca dolar akıtılan GAP’ın merkezindeki Şanlıurfa gelişiyor ama niye ticari ve sınai bir atılım yapamıyor Ticaret ve Sanayi Odası’nın 500 bin nüfuslu Şanlıurfa’da 4 bin, 800 bin nüfuslu Diyarbakır’da 10 bin üyesi var. 
     Müthiş bir ticari zekaya sahip olduğunu gördüğüm Nihat Akıllı sözü alıyor 
     - Abi burası asırlarca köylü, tarımcı kalmış. Bizde ticari zihniyet yok... Geri kalmamız ondan. Kusuru kendimizde arayalım. 
     
     Önce ekonomi... 
     Akıllı’nın İstanbul’da ayakkabı imalathanesi var, Şarlıurfa’da dükkanı... İşini genişletiyor. Büyük bir kapitalist olmasını dilediğimi söyledim, gözleri parlayarak "İnşallah, olacağım" diye cevap verdi 
     - Etnik metnik, yahut siyaset boş bunlar... Önce ekonomi Bunun için sistem değişmeli. Habur açılmalı, sınır ticareti gelişmeli... 
     Aşiret geleneğinin ekonomik zihniyeti nasıl engellediğini gösteren bir tespit de Sait Koyuncu’dan 
     - Parası olan adamlar çok ama on tanesi bir araya gelip şirket kuramıyor 
     Ağalıktan ve partilerin ağalara dayanmasından büyük şikayet var. Çözüm tabii kentleşme, sanayileşme, eğitim, ticarileşme... 
     Diyarbakır Valisi Cemil Serhatlı, sorumuz üzerine şunu şöylemişti 
     - Aile planlaması ve ana sağlığı çalışmalarımız çok iyi gidiyor. Çok çocuk doğurmak kadınların canına tak demiş Kadınların kendisi gönüllü olarak sağlık merkezlerine başvuruyorlar. Eskiden çekinirler, hatta karşı çıkarlardı... 
     Şanlıurfa Valisi Muzaffer Dilek’in sözleri 
     - Çok önem veriyoruz ama direnç var. Diyanet fetva verdiği halde günah sayanlar az değil. Çok çocukluluk geleneği çok güçlü. Aile planlaması ve aile sağlığı işini müftü, din görevlisi, doktor ve gönüllü kuruluşlar ele ele yürütmeli... Resmi politikalarla olmuyor. 
     
     Değişimi Özal’a borçluyuz’ 
     Feodal kültürden hızla kurtulup kendi girişimci sınıfını yaratan Diyarbakır’la, hızla büyüdüğü halde feodal kültürü o kadar aşamayan ve GAP yatırımlarına rağmen kendi güçlü işadamı sınıfını henüz yeterli düzeyde yaratamayan Şanlıurfa. 
     Yine de, krizlerle de olsa GAP sayesinde devam eden ekonomik gelişme sosyal yapıyı yeniden şekillendiriyor. Zamanla aşiret ve etnisite bağlarını aşan modern bir sosyal yapı oluşacak... 
     Çiftçilikten ticarete yönelen İbrahim Kurt, "Bu değişimi Özal’a borçluyuz, ama önümüzde daha çok problem var" diyor. 
     
     







Aşiret, siyaset ve GAP 


Değişik pencerelerden görüntüler... 


AKP’ye yatırım 


Kucağımızı açtık birleşmeyi istiyoruz’ 


Ertegün haklı ama sözleri büyük gaf... Ve ayıp .. 


Çağrı - yankı 


Mutaassıp Urfa’nın imdat’ sinyalleri 


Tüketimde güvensiz canlanma gözleniyor 


KKTC’deki sivil toplumu dinlemeli 


Uzak diyarlarda evli barklı... 


Değişim, gelişim, ittifak, CHP 


Züğürt Ağa’ya oy yok 


İttifak arayışı, Derviş’e yarıyor 


Bakkal sıfırı tüketince eski defteri karıştırırmış 


İlle de yeni olsun 


</TEXT>
</DOC>
