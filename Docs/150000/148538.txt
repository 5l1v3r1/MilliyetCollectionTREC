<DOC>
<DOCNO> 148538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun18.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta yağmalama başladı... 
</HEADLINE>
<TEXT>

     Başkent Bağdat'a yönelik yoğun bombardıman sürerken, patlama seslerinin de duyulduğu bildirildi. Bu arada başkentte başgösteren kargaşadan yaralananlar resmi hükümet binalarını yağmaladığı bildirildi. 
     Amerikan birliklerinin kontrolu altına geçen bölgelerde, yoksul halkın binalara girerek kutulara doldurdukları eşyaları evlerine götürdükleri gözleniyor. 
     Amerikan askerleri ise yağmalamayı sadece seyretmekle yetiniyor. Ajansların geçtikleri fotoğraflar, yağmalamanın giderek yaygınlaştığını gösteriyor. 
     Kentte ilaç ve anestezi malzemesi ise kalmadı. Bağdat'ın hastanelerinde yaralılar için narkozsuz ameliyatlar yapılıyor. Hastaneler, savaş yaralılarını tedavide aciz duruma düştü. 
     
     Yağmacılar BM binasında... 

     Bölgedeki Reuters muhabiri, yağmacıların Bağdat'taki BM binasını ele geçirdiğini, dükkanları soymaya başladığını söyledi. 
     Reuters muhabiri, Irak lideri Saddam Hüseyin'in büyük oğlu Uday'ın başkanı olduğu Olimpiyat Komitesi merkezinin çevresindeki dükkanların yağmalanmaya başladığını belirtti. 
     Yağmacılara müdahale edecek herhangi bir güvenlik gücünün görülmediğini söyleyen muhabir, yağmacıların, otomobillerini ve kamyonlarını doldurdukça sevinç çığlıkları attıklarını belirtti. 
     

     
</TEXT>
</DOC>
