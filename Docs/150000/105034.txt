<DOC>
<DOCNO> 105034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/ekonomi/eko02.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim beklentisi canlanmayı kesti 
</HEADLINE>
<TEXT>

     AÇIK KOYU SOHBETLER EYLEM TÜRK 

     Metro Genel Müdürü Hakan Ergin satışların toparlanma aşamasına geldiği sırada, erken seçimin gündeme gelmesiyle piyasada yeniden durgunluk yaşandığını, insanların zorunlu olmayan ihtiyaçlarını ertelediklerini söyledi. 
     Ergin, "Ankara, Seçimin ekonomiye etkisi olmaz’ diyor. Ama onların söylediği ekonomi dolar, faiz. Bizim konuştuğumuz şeyse talep. Piyasa yavaş yavaş cansızlaşmaya başladı" diye konuştu. 
     Tüketicinin temel gıda dışındaki alışverişlerini sürekli ertelediğini vurgulayan Ergin, "Eğilim, hangi ürün pahalıysa onun alternatifi olan ucuz ürünü almak yönünde" dedi. 
     
Seçim sürecinin perakende sektörüne etkisi ne oldu 
     Piyasa mayıstan sonra toparlanmaya başlamıştı. Ta ki erken seçim söylentilerine kadar. Seçim söylentileri satışları olumsuz etkiledi. İnsanlar zorunlu olmayan ihtiyaçlarını almamaya başladı. Türkiye’de şu an da seçim, siyasiler tarafından en iyi sonuç olarak gösteriliyor ama seçimden çıkacak tablonun berrak bir sonuç getirmeyeceği anlaşıldı. Bu nedenle insanların güveni yok. Seçime gidilen son dakikalarda çok gol atmamız lazım. Atılmazsa Türkiye için olumlu olmaz. Sektör 2000 yılının h l çok gerisinde. Eğer bu erken seçim vesaire olmasaydı daha mı iyi olurdu Bu subjektif bir değerlendirme Tabiki daha iyi olurdu. 
     
Seçime rağmen eylülde bir canlanma bekliyor musunuz 
     Evet. Eylül canlanma ayıdır. Eylülde yüzde 20 - 25 canlanma olması gerekiyor. Firmalar bütçelerini buna göre yaptılar. Olmazsa işimiz zor. Dünyada hiçbir toplumun cebinde bu kadar yabancı para yoktur. Bu da güven eksikliğini gösteriyor. Türkiye’deki kişi başına gelir 3 bin dolardan 2 bin 250 dolara düştü. 500 bin nüfuslu bir ülke olsak neyse ama 60 milyonluk bir ülke için bu büyük bir darbe. Bunu kapatmak ne yazık ki zaman alacak. 
     
Açık satışlar, marketlerin satışlarını etkiliyor mu 
     Açık pazarların sayısı üç kat arttı. Buralar yeraltı ekonomisinin tezahür ettiği yerler, ne KDV, ne de hijyen var. Rekabet etmek çok zor. Popülist politikalarla pazarlar destekleniyor. Geleneksel bakkala, toptana baktığınızda onların durumu modernlere göre daha iyi. Modern alışveriş zincirlerinin durumu bakkalardan daha kötü. Hem sektörün aşırı yatırımları, hem de talepteki düşüşle iki kriz yaşadık. Bunun üzerine bu sektörde metrekare azaldı. Bence mağaza kapatmalar devam edecek. Yeraltı ekonomisinin kötülüğü de var ama varlığı da sosyal patlamaları engelliyor. Merdivenaltı sektör krizdeki insanları ayakta tuttu ve bu sektörde büyüme oldu. 
     
Gelecek yılı nasıl görüyorsunuz 
     2003 yılı tamamıyla seçim ve sonuçlarına endeksli. Gelecek olan hükümetin vereceği güven ve uygulayacağı politikalar çok önemli. Şu anda önümüzde duran sorular, borçlarımızı ödeyebilecek miyiz Türkiye ayakta kalacak mı Ne yapacakta gelişmiş ülkeler seviyesine gelecek Bunlar çok önemli. Yurtdışındaki bizimle ilgili genel intiba iyi değil. IMF sizi batırdı’ , IMF’nin dünyada kurtardığı ülke yok’ diyorlar. Türkiye IMF’yle gitmek zorunda. Başka alternatifi yok. Ama sonra ne yapacağı çok önemli. 
     
     Ucuzun da ucuzu çıktı 
Son dönemdeki tüketici eğilimi ne yönde 
     Şu anda gördüğüm gıda dışında sorun olduğu. İnsanlar temel ihtiyaçlarının haricindeki alışverişlerini sürekli erteliyorlar. Tüketici, ucuz ürünü tercih etmeye devam ediyor. Ama ürünlerde kalite düştü. Markalı ve markasız ürünlerde kalite düştü. Kimse kanunsuz bir şey yapmadı ama kurumlar tasarrufa gitmek zorunda kaldı. İddia ediyorum Türkiye’de geçen seneki ve bu seneki aynı ürünlerde kalite düşmüştür. Bazı firmalar D grubu, yani kategorisi belirlenmemiş mal çıkarttı. Yani piyasaya ucuzun ucuzu ürünler çıktı ve ortalama kaliteyi düşürdü. Türkiye de 2001 yılı içinde marka bağımlılığı darbe yedi. 
     
     Hedefimiz her yıl üç yeni mağaza açmak 
Gelecek yıl da yatırımlarınız devam edecek mi 
     Yaşadığımız krize rağmen Türkiye’nin geleceği önemli. Türkiye’nin son 70 senesine bakıp buna göre yatırım yapılmaz. Türkiye’nin geleceği çok parlak. Büyükçekmece ve Konya’daki mağazalardan sonra yeni bir mağaza daha açmayı düşünüyoruz. Birkaç hafta içinde yeri belli olacak. Yılda üç mağaza hedefimizi ocak ayı sonuna kadar gerçekleştirmek istiyoruz. Geçen yılki ciromuz 400 milyon euro. Bu yıl 450 milyon euro’ya çıkarmayı planlıyoruz. Tabi yeni mağazaların da desteğiyle. 
     



 EKONOMİ 

















</TEXT>
</DOC>
