<DOC>
<DOCNO> 116345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun14.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam'daki yangınla ilgili 2 kaynakçı gözaltına alındı 
</HEADLINE>
<TEXT>

     Vietnam'ın Ho Şi Min kentinde büyük bir iş merkezinde çıkan ve çok sayıda kişinin ölümüne yol açan yangını kazara çıkarmakla suçlanan 2 kaynakçının gözaltına alındığı bildirildi. 
     Dışişleri Bakanlığı'ndan bir yetkili, 2 işçinin yangının başladığı diskoda kaynak yaparken, dikkatsizlik sonucu yangın çıkarmakla suçlanarak gözaltına alındığını açıkladı. 
     Yetkili, bu kişilerin ''Ceza yasasının 240'ıncı maddesi uyarınca, yangından korunmayla ilgili kanunu ihlal etmekle'' suçlandığını ve haklarında soruşturma başlatıldığını belirtti. 
     Polis, üçüncü kaynakçının ise kaçtığını veya yangında öldüğünü düşünüyor. 
     İşçilerin patronunun da polise teslim olduğu kaydedildi. 
     Son belirlemelere göre, yangında 4'ü yabancı 61 kişi öldü. 
     





</TEXT>
</DOC>
