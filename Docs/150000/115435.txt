<DOC>
<DOCNO> 115435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sondun07.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinema tarihinin en korkunç filmleri... 
</HEADLINE>
<TEXT>

     Başrolünde Anthony Perkins'in yer aldığı ''Sapık-Psycho'', sinema tarihinin en korkunç filmi seçildi. İnternet sitesi ''msn'', yaklaşan ''Cadılar Bayramı-Halloween'' dolayısıyla ''sinema tarihinin en korkunç 10 filmi'' anketi düzenledi. 
     Ankette ipi, Alfred Hitchcok'un imzasını taşıyan 1960 yapımı ''Sapık'' göğüsledi. Anthony Perkins ve Janet Leigh'in rol aldığı film, Norman Bates adlı ruh hastasının annesinin kılığına girerek işlediği cinayetleri konu alıyor. Ürkütücü öğeleri nedeniyle sansüre de uğrayan filmin ''banyo sahnesi'', sinema tarihinin korku klasikleri arasında gösteriliyor. 
     Yönetmen Roman Polanski'nin, Catherine Denevue'nun rol aldığı ''Repulsion'' adlı 1965 yapımı filmi ikinci olurken, bu filmi 1968'de çekilen ''Yaşayan Ölülerin Dönüşü-Night of the Living Dead'' izledi. Film, ''zombilerin'' bir çiftlik evini basarak insanları yemek amacıyla öldürmesini konu alıyor. 
     Freddie Krugger'ın dehşet saçtığı ''Elm Sokağı'nda Kabus'' ve korku klasiği ''Şeytan'' filmlerinin de bulunduğu sinema tarihinin en korkunç 10 filmi ve yönetmenleri şöyle 

1- Sapık-Psycho Alfred Hitchcock 
2- Repulsion Roman Polanski 
3- Yaşayan Ölülerin Dönüşü-Night of the Living Dead George Romero 
4- ''Suspiria Dario Argento 
5- Elm Sokağı'nda Kabus-The Nightmare on Elm Street Wes Craven 
6- The Texas Chainsaw Massacre Tobe Hooper 
7- Şimdi Bakma-Don't Look Now Nicolas Roeg 
8- Halloween John Carpenter 
9- Şeytan-The Exorcist'' William Friedkin 
10-Eraserhead David Lynch 
     





</TEXT>
</DOC>
