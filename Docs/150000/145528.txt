<DOC>
<DOCNO> 145528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/soneko33.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Ali Coşkun, TÜSİAD'ın açıklamalarını değerlendirdi... 
</HEADLINE>
<TEXT>

     Sanayi ve Ticaret Bakanı Ali Coşkun, TÜSİAD Yönetim Kurulu Başkanı Tuncay Özilhan'ın hükümete yönelik eleştirileriyle ilgili olarak, ''Eğer hakikaten hükümetin programlarını etkileyecek bir konu ise değerlendiririz, değilse onlar söylemekle kendilerini tatmin etmiş olurlar'' dedi. 
     İstanbul Sanayi Odası İSO Meclis Toplantısı öncesinde gazetecilerin sorularını yanıtlayan Coşkun, Özilhan'ın eleştirilerini nasıl değerlendirdiğine ilişkin soruya şu yanıtı verdi 
     ''Demokrasi, hukukun üstünlüğü ve özgürlükleri benimsemiş bir ülke olarak sivil toplum kuruluşlarının görüşlerini saygı ile karşılıyorum. Eğer hakikaten hükümetin programlarını etkileyecek bir konu ise değerlendiririz, değilse onlar söylemekle kendilerini tatmin etmiş olurlar.'' Coşkun, ''Türkiye'nin içine kapandığı yönünde eleştirileri var, bu konuda ne düşünüyorsunuz '' sorusu üzerine şunları söyledi 
     ''Gerek Avrupa Birliği AB , gerek müttefikimiz ABD ve gerekse komşularımızla ilişkiler dengeli bir biçimde gidiyor. Biz hiçbir zaman savaştan yana olmadık. Hükümet olarak barış için sonuna kadar uğraştık. Ama hepimizi üzen, bütün dünyayı ilgilendiren, en çok da ülkemizi ilgilendiren Irak savaşı dolayısıyla bazı tedereddütler, korkular var. 
     Ama hiç kimse korkmasın, hükümet olarak bütün tedbirler alınmıştır. Tabii ki savaşın sonucunun ne olacağını şimdiden kestirmek mümkün değil ama her türlü gelişme dikkatle izleniyor. Gerek TÜSİAD, gerek odalarımız, borsalarımız ve diğer sivil toplum kuruluşlarının görüşlerini her zaman saygı ile değerlendiririz.'' 
     




</TEXT>
</DOC>
