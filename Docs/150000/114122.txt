<DOC>
<DOCNO> 114122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/guncel/gun09.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güldüren vaatler dünya basınında 
</HEADLINE>
<TEXT>

Fransız haber ajansı AFP, Milliyet’in dünkü manşetini dünyaya duyurdu 
     DIŞ HABERLER SERVİSİ 

     3 Kasım seçimleri öncesi siyasi partilerin ilginç vaatlerinin ele alındığı Milliyet’in dünkü manşeti Fransız Basın Ajansı AFP’de yankı buldu. 
     Tüm dünyaya haber geçen AFP, dün de Bahar Atakan imzalı habere gönderme yaparak, "Diğer ülkelerdeki politikacılar seçim kampanyaları sırasında sosyo - ekonomik sorunlara yönelik makul vaatlerde bulunurken, gelecek ay yapılacak seçimlende oy kapma yarışında olan Türk siyasiler, futbolun kurallarını yeniden yazmayı ve her mahalleden trilyonerler yaratmayı vaat ediyorlar" ifadesini kullandı. 
     Milliyet’in haberini kaynak gösteren AFP, Liberal Demokrat Parti lideri Besim Tibuk’un "İktidara gelince futbolda ofsaytı kaldıracağız" dediğini DYP lideri Tansu Çiller’in de, "Türkiye’nin her mahallesinde 100 tane trilyoner yaratacağız" vaadinde bulunduğunu belirtti. Haberde ayrıca Genç Parti lideri Cem Uzan’ın, "Her aileye Hazine arazilerinden 200 metrekare arsa verilecek" şeklindeki sözlerine de yer verildi. 
     



 GÜNCEL 



















</TEXT>
</DOC>
