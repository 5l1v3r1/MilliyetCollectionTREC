<DOC>
<DOCNO> 119015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yasam/yas15.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarınızı fast food’dan uzak tutun 
</HEADLINE>
<TEXT>

Damar tıkanıklığına yol açan yağlar barındıran fast food yiyeceklerle beslenen çocukların, kalp hastalığına yakalanma riskinin çok yüksek olduğu açıklandı 
     ALP CEVHERSÖZ Bolu DHA 

     Dengeli beslenme şart 
     BOLU İzzet Baysal Kadın Doğum ve Çocuk Hastanesi’nde görevli uzman diyetisyen Hülya Eren, obeziteye yakalanan çocukların sayısında son yıllarda büyük artış olduğunu söyledi. Ailelere, çocukları fast food türü yiyeceklerden uzak tutmaları ve dengeli beslenme kurallarına uymaları uyarısında bulunan Eren, "10 yaşından itibaren çocuklarda damar tıkanıklığı sorunları başlar" dedi. 
     
     Hareket etmiyorlar 
     GÜNÜMÜZDE, bilgisayar ve televizyonun da çocuklarda hareket yeteneğini azalttığını belirten Eren, "Bilgisayar ve televizyon başında vakit geçiren çocuklar hareket yeteneğini kaybederek kilo sorunu yaşıyor. Ailelerin, düzgün beslenme konusunda hassas olması kadar, çocuklarını bir spor dalına yöneltmeleri de gerek" diye konuştu. 
     



 YAŞAM 















</TEXT>
</DOC>
