<DOC>
<DOCNO> 129434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas02.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah tehdidiyle böbreğim alındı’ 
</HEADLINE>
<TEXT>

Yalova’da Ünal Özen, böbreğini satmak için anlaşıp vazgeçtiği üç kişinin, silah zoruyla böbreğini aldırdığı iddiasıyla şik yetçi oldu 
     İddiaya göre, Sultaniye prefabrik konutlarında oturan elektronikçi Ünal Özen 28 , Başkent Üniversitesi’ne bağlı Elmalık Diyaliz Merkezi’nin bitişiğindeki bir binaya uydu anten takarken, Ali adlı bir hastabakıcıyla tanıştı. 
     Hastabakıcının, 25 bin dolara böbreğini satabileceğini söylemesi üzerine Özen, böbreğini alacak kişi bulması halinde satışa razı olacağı yanıtını verdi. Hastabakıcı da kan tahlili yaptırdığı Özen’i, diyaliz merkezine tedaviye gelen Yakup A. ile tanıştırdı. 
     
     Beş kurşun sıktı’ 
     Tahliller sonucu dokuların tuttuğu belirlenince İstanbul Numune Hastanesi’nde ameliyat randevusu alındı. Özen suç duyurusunda, sonraki gelişmeleri şöyle anlattı 
     "Sağlığımın tehlikeye gireceğini düşünerek böbreğimi vermekten vazgeçtim. Kararımı A.’ya bildirdim. A., kardeşi ve bir arkadaşıyla geldiği evimde silahla bacaklarımın arasına beş kurşun sıkıp, böbreğimi vermediğim takdirde beni öldüreceğini söyledi. Tehditler üzerine ameliyatı kabul ettim. Kardeşi Dursun kimliğinde sahte belgelerle ameliyat oldum." 
     
     Annem felç oldu’ 
     Ameliyattan sonra vaat edilen paranın küçük bir kısmını alabildiğini, kalanını istediğinde yine tehdit edildiğini öne süren Özen, "Annem üzüntüden felç oldu, bacağı kesildi. Özürlü bir kız kardeşim ve yeğenim var. Paraya ihtiyacım olmasa böbreğimi verir miydim " dedi. 
     A. da, sadece yasal yollardan organ naklinin gerçekleştiğini söylemekle yetindi. Cumhuriyet Savcılığı ise soruşturma için polise talimat verdi. 
     



 YAŞAM 























</TEXT>
</DOC>
