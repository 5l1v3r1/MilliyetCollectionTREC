<DOC>
<DOCNO> 114133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/siyaset/siy02.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’ın ancak yarısını topladılar 
</HEADLINE>
<TEXT>

İzmir’de bir gün önce CHP Genel Başkanı Deniz Baykal 80 bin kişiye konuştu. Aynı yerde Erdoğan 30 bin, Ecevit 7000, Perinçek de 3000 kişi toplayabildi... 
     İZMİR DHA 

     CHP Genel Başkanı Deniz Baykal’ın İzmir mitingi, tarihi bir rakama ulaşıldığını ortaya koydu. Baykal’dan bir gün sonra İzmir’de miting düzenleyen AKP Genel Başkanı Recep Tayyip Erdoğan 30 bin, Bülent Ecevit 7000, İP Genel Başkanı Doğu Perinçek ise sadece 3000 kişiye hitap etti. 
     
     ARTIK AYRILMA DÖNEMİM GELDİ’ 
     DSP’nin Karşıyaka Demokrasi meydanındaki mitinginde, Ecevit, alandaki partililerce "Halkçı Ecevit" sloganlarıyla selamlandı. Ecevit partililere, "Artık genel başkanlıktan ayrılma dönemim geldi. Ancak DSP’den ayrılmam. DSP’yi eşim Rahşan Ecevit ile birlikte büyüttük, vazgeçmeyiz" diye konuştu. Ecevit, terör konusunda olduğu gibi inanç istismarı ve laikliğe karşı olanlarla da mücadele ettiklerini, kimsenin başörtüsüne karışılmadığını, ancak okullar ve devlet kurumlarında bazı kurallar bulunduğunu vurguladı. 
     
     BİZİ YETKİYLE DONATIN’ 
     AKP lideri Erdoğan ise, Gündoğdu meydanındaki mitingde, "İnsanı yaşat ki devlet yaşasın" felsefesiyle yola çıktıklarını, yapamayacaklarını vaat etmediklerini savundu. Erdoğan şöyle konuştu "Bizi öyle yetkilerle donatın ki, daktiloyu başbakana fırlatan olmasın. Biz ne kırmaya, ne yıkmaya, ne dökmeye vallahi yapmaya geliyoruz. Bu yola çıkarken, Mevlana’yız, Yunus’uz, Pir Sultan Abdal’ız’ dedik." 
     
     PERİNÇEK, UZAN’I ELEŞTİRDİ 
     Bornova’da 3000 kişiye hitap eden Perinçek ise, Genç Parti Genel Başkanı Cem Uzan’ı şöyle eleştirdi "Adamın biri meydanlarda köfte ekmek dağıtıyor. Zamanında, İmar Bankası’nın batacağı söylentileriyle halka vadesinden önce parasını çektirip faizlerin üzerine oturdu. Müteahhitlik diye devleti hortumladı. Şimdi şarkı dinlemeye gelenlere, Namusum üzerine yemin ederim’ diyor. Namusu olmayan, üzerine yemin edemez. İktidara gelirsem mal varlığına el konulacak." 
     
Ecevit’e yakın koruma ..      Karşıyaka Demokrasi Meydanı’nda, otobüsün üstünde halkın karşısına çıkan Ecevit’in konuşması sırasında, dengesinin bozulması ihtimaline karşı koruması arkasında sürekli hazırda bekledi ve zaman zaman omuzuyla destek oldu. Erdoğan ise önceki gün CHP’nin miting yaptığı alanda partililere seslendi. Yaklaşık 30 bin kişi toplayan AKP lideri, vatandaşlardan kendisine yetki vermelerini istedi... 
     



 SİYASET 















</TEXT>
</DOC>
