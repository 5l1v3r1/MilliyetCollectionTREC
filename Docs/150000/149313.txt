<DOC>
<DOCNO> 149313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun19.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar fikir değiştirdi Irak'a asker gönderelim 
</HEADLINE>
<TEXT>

     Almanya'da düzenlenen bir kamuoyu araştırmasında, halkın çoğunun, Irak'ta görev yapacak olası BM Barış Gücü'nde Alman askerlerin de yer almasından yana olduğu tespit edildi. 
     Der Spiegel dergisi tarafından yapılan araştırmaya göre, halkın yüzde 57'si, Alman askerlerinin olası BM Barış Gücü kapsamında Irak'ta görev almalarını onaylarken, halkın yüzde 40'ı ise buna karşı çıktı. 
     Özellikle koalisyon ortağı Birlik 90 Yeşiller Partisi taraftarlarının yüzde 67'si bunu desteklerken, sadece yüzde 26'sı Alman askerlerinin Irak'ta görev yapmasına karşı olduğunu söyledi. 
     İktidardaki Sosyal Demokrat Parti SPD taraftarlarının ise yüzde 50'si Alman askerlerinin Irak'a gitmesinden yana olduklarını ifade ederken, yüzde 47'si buna karşı çıktıklarını belirtti. 
     Irak'a BM kapsamında Alman askerlerinin gönderilmesini isteyen Birlik partileri CDU CSU taraftarlarının yüzde 62, Hür Demokrat Parti FDP taraftarlarınınsa yüzde 58 olduğu bildirildi. 
     





</TEXT>
</DOC>
