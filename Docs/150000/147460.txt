<DOC>
<DOCNO> 147460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun08.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Suriye ve İran kitle imha silahı geliştiriyor" 
</HEADLINE>
<TEXT>

     ABD Dışişleri Bakanı Colin Powell, Suriye ve İran'ın kitle imha silahları geliştirmek ve teröre destek vermekle suçladı. 
     Powell, Alman ZDF televizyonuna verdiği demeçte, ülkesinin, ''İran, Suriye ve Kuzey Kore gibi ülkelerin uluslararası silah sözleşmelerini gözardı ettiğine ve teröristlere destek verdiğine dair delillere sahip olması'' durumunda sesini yükseltmesi gerektiğini söyledi. 
     Powell, Suriye ve İran'ı işaret ederek ABD'nin, ''terörizme destek verdiği herkes tarafından bilinen bu ülkelerin'' kitle imha silahları geliştirdiklerini bildiklerini söylemenin ve dünya ülkelerinin bu konuya dikkatini çekerek kitle imha silahlarının geliştirilmesine 'dur' demenin yanlış olmadığını savundu. 
     Bu gibi konularda ''bazen siyasi veya ekonomik tedbirler almanın, bazen istihbarat imkanlarından faydalanmanın veya bazen de güç kullanmanın uygun olduğunu ileri süren Powell, ancak ABD'nin savaşmak için mazerek aramadığını ifade etti ABD'nin, NATO içindeki ve Almanya ile arasındaki ilişkilerinin, Irak'ın silahsızlandırılması konusundaki yaşanan fikir ayrılıkları ve Irak Devlet Başkanı Saddam Hüseyin'in devrilmesinden sonra BM'nin oynayacağı rol gibi konular nedeniyle hırpalandığına işaret eden Powell, ancak bu ilişkilerin tekrar düzeleceği konusunda iyimser olduğunu belirtti. 
     





</TEXT>
</DOC>
