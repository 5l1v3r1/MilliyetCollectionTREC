<DOC>
<DOCNO> 109204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/ekonomi/eko04.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom ve Koç Grubu Bulgar Telekom’dan vazgeçti 
</HEADLINE>
<TEXT>

Çıkartılan zorluklar nedeniyle Bulgar Telekom’u almaktan vazgeçen Koç ve Türk Telekom girişimi bugün Bulgaristan’a sadece nezaketen gidecek 
     EKONOMİ SERVİSİ 

     Türk Telekom ve Koç Holding, Bulgarian Telecommunications Company’nin BTC yüzde 65’ini almaktan vazgeçti. 
     Türk Telekom ile yüzde 80 nispetinde ortaklığı bulunan Koç Bilgi Grubu İletişim ve Teknolojı Hizmetleri AŞ arasında imzalanan ortak girişim niyet beyanı ile BTC’nin özelleştirme ihalesine birlikte katılma kararı alınmıştı. BTC’ye, Koç, Türk Telekom girişiminin yanı sıra İngiliz iştirak şirketi Advent International önderliğindeki grup, ayrıca Amerikan yatırım fonu International Group Inc. talip olmuştu. Bulgaristan’ın telekom tekeli BTC için ön elemeyi geçen adayların nihai teklif verme tarihi iki hafta uzatılarak 24 Eylül’e alınmıştı. Teklif verme süresi BTC’nin satışı için oluşturulan kısa listede yer alan üç adayın isteği üzerine uzatıldı. Nihai tekliflerin dün akşam verilmesi gerekiyordu. 
     
     Bulgarlar zorluk çıkarttı 
     Ancak, Bulgar Tselekom tekeli BTC’nin bazı konularda zorluk çıkartması ve fiyat konusunda anlaşma zemini sağlanamaması nedeniyle T. Telekom ve Koç’un satınalma girişiminden vazgeçtiği öğrenildi. Koç Grubu yetkilileri, Bulgaristan’a nezaketen gidecek ve teşekkür edecek. 
     Koç Holding Bilgi Grubu Başkanı Ali Koç, daha önceki açıklamalarında ortak girişim oluşturdukları Türk Telekom’un bölgesel servis, kendilerinin ise telekom operatörü olmak istediklerini belirterek, "Bulgar Telekom, güzel tecrübe kazanabileceğimiz bir alan" demişti. 
     
     



 EKONOMİ 






















</TEXT>
</DOC>
