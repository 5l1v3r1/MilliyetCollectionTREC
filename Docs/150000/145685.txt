<DOC>
<DOCNO> 145685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun22.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'a çok sayıda ABD kargo uçağı indi 
</HEADLINE>
<TEXT>

     Kuzey Irak'taki bir piste, bu sabaha karşı çok sayıda Amerikan askeri kargo uçağının indiği ileri sürüldü. 
     Görgü tanıklarına göre, uçaklar Süleymaniye ve Çemçemal kentleri arasındaki Bakraco bölgesinde bulunan piste indi. Bölgedeki Kürt yetkililer, bin kadar Amerikan askerinin dün bu bölgeye indiğini söylemişti. 
     Bakraco sakinlerinden biri, bölgedeki piste 40 kadar uçağın indiğini gördüğünü söyledi. Bir başka görgü tanığı da 3 saat süresince uçak sesleri duyduğunu anlattı. 
     Gece boyunca Çemçemal'da elektriklerin kesik olduğunu ve bölge sakinlerinin, kalabalık bir Amerikan askeri konvoyunun Kerkük yakınlarındaki cephe hattına doğru ilerlediğini gördükleri belirtiliyor. 
     Amerikalı askeri yetkililer, ordu hava indirme birliğinden askerlerin paraşütle Kuzey Irak'a indiğini ve bölgedeki önemli bir havaalanının kontrolünü ele geçirdiğini doğrulamıştı. 
     




</TEXT>
</DOC>
