<DOC>
<DOCNO> 116668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/spor/spo04.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZİ BOZAR 
</HEADLINE>
<TEXT>

Samet Aybaba, üst üste alınan başarılı sonuçlar sonrası camianın şampiyonluk hesapları yapmasını eleştirdi, "Kimse havaya girmesin. Büyük hedeflerin anlamı yok" diye konuştu 
     Endişe yarattı 
     DİYARBAKIRSPOR engelini de farklı bir skorla geçerek iki yıl aradan sonra üst üste dördüncü galibiyetini alan Trabzonspor’da camianın zirve hesapları yapmaya başlaması teknik heyet ve yöneticileri endişelendirdi. Teknik Direktör Samet Aybaba, "Sakın bu sonuçlar kimseyi havaya sokmasın. Takımımız çok genç ve yeni oluşuyor. Bu nedenle büyük hedefler çizmenin anlamı yok" ifadelerini kullandı. 
     
     Abartılmasın’ 
     ŞAMPİYONLUK sözünü kullanmanın çok erken olduğuna değinen tecrübeli teknik adam, "Futbolcularımızın kafası karıştırılmasın. Şu anda en iyi oynayan takım Trabzon. Buna karşın lig çok uzun bir maraton. Yarının ne getireceği hiç belli olmaz. Biz şu anda önümüzdeki maçları düşünüyoruz" dedi. 2. Başkan Ahmet Ağaoğlu ise "Kimse alınan galibiyetleri ve gelinen noktayı abartmasın" uyarısında bulundu. 
     
İki gün tatil      BORDO - Mavili takım Diyarbakırspor maçından sonra gece hafif bir ter idmanı yaptı, ardından Teknik Direktör Samet Aybaba futbolcularına iki gün izin verdi. Aybaba, "Takımın biraz dinlenmeye ihtiyacı var" diye konuştu. Pazartesi günü Göztepe maçı hazırlıklarına başlayacak olan Trabzonspor’da Lee Yong’un da iyileştiği ve idmanlara çıkacağı açıklandı. 
     



 SPOR 































</TEXT>
</DOC>
