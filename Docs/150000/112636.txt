<DOC>
<DOCNO> 112636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/guncel/agun.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sizin kaynananız hangisi 
</HEADLINE>
<TEXT>

Fıkraların en sevilen konusu "kaynanalar" sonunda kitap oldu. Radyo programcısı Şebnem Güler Karacan, kaynanaları çeşitlerine ayırdı... "Kaynanamın Hakları" adlı kitapta kaynanalar yaş, burç özelliklerine göre ayrılıyor. Kitapta ayrıca bir test ve yaşanan gelin - kaynana hik yeleri de yer alıyor... 
     SEMRA KARDEŞOĞLU İstanbul 

     Radyo programcısı Şebnem Güler Karacan, kaynanalarla ilgili değişik bilgileri bir araya toplayarak, "Kaynanamın Hakları" adıyla kitaplaştırdı. Kitapta gelin ve kaynanalarla ilgili söylenenler, yaş, burç ve özelliklerine göre kaynana, gelin ve damatlar ile itiraflar bölümü yer alıyor. 
     Kaynana, gelin ve damat türleri şöyle sıralanıyor 
     Asabiler Söylenen her sözde art niyet arar, sorun çıkarır, bayılma numarası yapar ve sinir hapı içerler. 
     Yardımseverler Geceleri uyumaz, her şeyi kontrol eder, sokak köpeklerini eve toplarlar. 
     Şik yetçiler Gelin ve damadı hiçbir zaman onun istediği gibi çıkmaz, gelen hediyeler mutlaka kötüdür, çamaşır, bulaşık makineleri mutlaka sorun çıkarır. 
     Köylüler Gelini ve oğlu özel günleri bayram vs. çok erken saatlerde gelerek onlarla birlikte geçirmelidir, bir yere gidilecekse mutlaka onun haberi olmalı ve kafile halinde gidilmeli, eğer gelinle aynı apartmanda oturuyorsa kapının üstünde mutlaka anahtar olmalı ki evi her zaman kontrol edebilsin. 
     Şehirliler Şehirde ulaşım zor olduğu için gelin ya da damadın mutlaka aynı mahallede oturmasını isterler, tatile giderken gelin, damat ve torunlar mutlaka yanında olmalıdır, TV’deki Brezilya ve Amerikan dizilerini takip ederek ordaki gelin ve damat türlerini kendilerininkiyle kıyaslarlar, yeni mobilya ve perdeler en önemli istekleridir. 
     Temizlikçiler Gelinleri ve damatları mutlaka çok pis ve dağınıktır, tüm temizlik malzemelerinin ismini ezbere bilirler, çamaşır suyuyla dolaşır, bittiğinde paniğe kapılırlar. 
     Geziciler Çat kapı gelip çat kapı giderler, günün her saati dışarı çıkmaya hazırdırlar, genellikle zararsızdırlar. 
     Patronlar En ufak olayda evlatlıktan reddetmekle tehdit ederler, gelin ya da damadın evine bir şey aldığında etiketini çıkarmaz, her konuda kendisine danışılmasını ister, kendisine ait bir evde oturan gelin ya da damada her koşulda bunu hatırlatırlar. 
     Büyücüler Kapı kapı dolaşıp gelin ya da damadını yola getirmeye ya da kızını - oğlunu kurtarmaya çalışır, kapılara domuz yağı sürerler, sonunda şans eseri gelin ya da damadını kaçırırsa yenisini bulmak için yine büyücülere koşarlar. 
     
Bunlar da gelinlerin anıları...      Kaynanamın Hakları adlı kitapta gerçek kişilerin kaynanaları hakkındaki itirafları da yer alıyor. İşte onlardan birkaçı 

</TEXT>
</DOC>
