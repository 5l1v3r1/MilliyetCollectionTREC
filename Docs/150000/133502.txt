<DOC>
<DOCNO> 133502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur25.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri taş attı, diğeri çaldı... 
</HEADLINE>
<TEXT>

     Konya'da otomobilinin camına taş atan kişilerin peşine düşen muhasebecinin aracında bıraktığı 18 milyar lira çalındı. 
     Supar Motor Fabrikası'nda Mali İşler Grup Lideri olarak çalışan Rahmi Akça, Nalçacı'da Vakıflar Bankası'ndan şirket adına çektiği 18 milyar lirayı çantasına koyarak otomobiline bindi. 
     Bu sırada 3 kişinin otomobilinin camına taş attığını görerek şaşkına dönen Akça, aracından çıkarak taş atanları kovalamaya başladı. Akça'yı araçtan uzaklaşmasından yararlanan, şebekenin diğer üyeleri otomobildeki para dolu çantayı alarak kayıplara karıştı. 
     Taş atanları yakalayamayarak aracının yanına dönen Akça, 18 milyar liranın bulunduğu çantanın yerinde olmadığını görerek, ikinci bir şok yaşadı. 
     Yetkililer, geçen günlerde aynı yöntem kullanılarak Akşehir'de de bir kuyumcu dükkanının soyulduğunu belirterek, hırsızların yakalanması için çalışma başlattıklarını kaydettiler. 
     Olay yerine gelen Supar Motor Fabrikası Genel Müdürü Bülent Kaymaz, genellikle para çekmek için iki kişi yolladıklarını ancak, bugün acil bir iş çıktığı için parayı çekmeye bir kişinin geldiğini söyledi. 
     
</TEXT>
</DOC>
