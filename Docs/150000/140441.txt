<DOC>
<DOCNO> 140441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/siyaset/siy01.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclisimiz yol geçen hanı değil 
</HEADLINE>
<TEXT>

TBMM Başkanı Arınç, "Siyaseten doğru olan şey, Meclis’ten kabul oyu alamayan tezkerenin tekrar aynı şekilde gelmemesidir" dedi 
     ABD basınında Türkiye’yi halı tüccarı gibi gösteren karikatürlerin milletvekillerini olumsuz etkilediğini belirten TBMM Başkanı Bülent Arınç, "Hükümet, her konuda yeniden tezkere gönderebilir. Bunlar aynı şekilde işleme alınır ve sonuçlandırılır. Böyle bir hakkı olduğunu düşünüyorum, ancak, gelinen noktada hem Türk milletinin hissiyatını hem de TBMM iradesini gözeterek bu konuda karar vereceğine inandığını söyledi. Arınç, sözlerini şöyle sürdürdü 
     "Kararın şöyle ya da böyle olması gerektiğini düşünenler sadece sonuca bakarak, millet iradesinin bu şekilde tecelli ettiğini kabul etmelidirler. Bu karar, TBMM’yi, milletvekilerimizi, her iki siyasi partiyi ve belki de en başta hükümeti güçlendirmiştir." 
     
     TERS DÜŞMEYİZ’ 
     Tezkerenin görüşülmesinde tarafsız davrandığını vurgulayan Arınç, "İktidar ve muhalefet partisi, düşüncelerini açıkça ifade etmelidir. Suçlanacak hiç kimse yoktur" diye konuştu. 
     Tezkere konusunda hükümet ve partisiyle ters düşmesinin söz konusu olmadığını savunan Arınç, "Üsluplarımız, bulunduğumuz konum itibariyle farklı olabilir, ama temelde hiçbir zaman birbirimize ters düşecek bir hareketi yapmadık. Birbirimizden bağımsız liderlik kavgası içinde bulunduğumuz iddialarına sadece güler geçerim. Bunların hiçbirine bir gram bile değer vermem" dedi. 
     
     TUTANAKLAR GİZLİ’ 
     Meclis Başkanı Bülent Arınç, TBMM Kanunlar ve Kararlar Müdürlüğü ile Tutanak Müdürlüğü’ne, kendisi dahil kimseye kapalı oturumun tutanaklarını ve oylama sonuçlarını vermemeleri için kesin talimat verdiğini de sözlerine ekledi. 
     



 SİYASET 















</TEXT>
</DOC>
