<DOC>
<DOCNO> 142803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/siyaset/siy07.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Kıbrıs’ta paralar konuştu 
</HEADLINE>
<TEXT>

KKTC Cumhurbaşkanı Denktaş, planın kabul edilmesi için Türk halkının içinde teşkilat kurulduğunu iddia etti 
     SERHAT OĞUZ İstanbul 

     Harp Akademileri’nde düzenlenen "Dünyada Yeni Güvenlik Arayışları, Türkiye’nin Durumu ve İhtiyaçları" konulu sempozyumun son oturumunda Denktaş’ın yanı sıra 9. Cumhurbaşkanı Süleyman Demirel ve 7. Cumhurbaşkanı Kenan Evren konuştu. Salonu dolduran subayların yoğun alkışı altında kürsüye gelen Denktaş, Annan Planı’nın kabulü için yaşadığı baskıları anlatarak şöyle konuştu 
     
     Para ile besliyorlar’ 
     "Halkın içinde muazzam bir teşkilat kurmuşlar. Zaten muhalefet var. Parayla beslemeye başlamışlar ki, çeşitli insanları, muazzam bir faaliyet. Derhal imzalayın. Ya imzala ya istifa et’ diye... Türk basınında da Kıbrıs meselesinin, Türkiye’nin AB’ye girmesine engel olduğu yönündeki haberler bunlara umut veriyor. Halkımız isyan etmek için doğrudan kışkırtılıyor. Plan geliyor, daha okumadan imza et ya da istifa et’ çağrıları devam ediyor. Bunu da hatırımızda tutalım. Çünkü bu baskılar ve zannedersem bu paralar Kıbrıs’ın içinde devam edecektir." 
     
     Rumlar taviz vermez’ 
     Denktaş adadaki uzlaşma ihtimalleriyle ilgili de şöyle dedi "Bunca yıldır neden sonuç alınamadı İki nedenle. Birincisi halkımızın statüsü azınlık’ diyorlar, ikincisi ise Türkiye’nin garantörlüğü meselesi. Bu iki noktada taviz vermediğim için anlaşma olmadı, olmuyor ve olmayacak. Kıbrıs Rum Kesimi yönetimi taviz veremez, Rum halkı vereni öldürür de onun için. Türkiye’nin onay vermediği bir anlaşmayı imzalayıp Türkiye’nin elini kolunu bağlayamayız. Türkiye’nin garanti etmediği bir hak k ğıdın üzerinde kalır, yırtılıp atılır. Türkiye bize yol gösterecektir. Biz o yolda yürümeye hazırız. Yeter ki bu yol hürriyet yolu olsun." 
     
     



 SİYASET 



















</TEXT>
</DOC>
