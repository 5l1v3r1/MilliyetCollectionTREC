<DOC>
<DOCNO> 135323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sontur22.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran kursu hocası, 17 yaşındaki kıza tecavüzden gözaltında 
</HEADLINE>
<TEXT>

     Sivas'ta 70 yaşındaki bir kişi, ''evinde kuran kursu verdiği 17 yaşındaki kıza tecavüz ettiği'' iddiasıyla gözaltına alındı. 
     Rahmi Budak'ın 70 evinde ders alan S.A.D 17 , ailesine Budak'ın kendisine zorla tecavüz ettiğini söyledi. Ailenin şikayeti üzerine harekete geçen güvenlik güçleri, Devlet Demiryolları'ndan emekli olduğu öğrenilen Rahmi Budak'ı, gözaltına aldı. 
     Sivas Cumhuriyet Başsavcılığı'nda ifadesi alınan S.A.D, 11 yaşından beri Budak'ın evinde düzenlenen kuran kursuna katıldığını söyledi. S.A.D, Budak'ın kendisine, emekli maaşımı alırsın, evimi veririm diyerek, evlenme vaadiyle zorla tecavüz ettiğini öne sürdü. S.A.D, Budak tarafından, olayın kimseye söylememesi konusunda tehdit edildiğini de iddia etti. 
     Budak'ın din dersi verme konusunda resmi bir yetkisinin olmadığını belirten yetkililer, olayla ilgili soruşturmanın sürdürüldüğünü kaydettiler. 
     





</TEXT>
</DOC>
