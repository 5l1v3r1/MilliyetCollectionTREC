<DOC>
<DOCNO> 129390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun10.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat onu güldürmedi 
</HEADLINE>
<TEXT>

Genç yaşında hapse düştü, inşaatlarda çalışırken kör oldu. Ölüm orucuna başlayan kızı yaşamını yitirdi, oğlu Wernicke-Korsakoff hastası oldu. Şimdi tek tutanağı diğer çocukları 
     NESLİHAN CUYAR İstanbul 

     İbrahim Ertürk’ün 51 yaşadıkları, "bu kadar da olmaz" dedirtecek cinsten. Ertürk’ün dramı daha gençlik yıllarında başladı. Yaklaşık 20 yıl önce göç ettiği İstanbul’da kendine bir gecekondu yaptı ancak belediye yıktı. Bu olayın etkisiyle kavgaya karışıp hapse düştü. 12 yıl ceza aldı, aftan yararlanıp iki yıl sonra çıktı. Ertürk para kazanmak için inşaatlarda amelelik yaparken gözüne kaçan kireçle kör oldu. Daha sonra evlendi ve altı çocuğu oldu. 
     Bu kez Seyrantepe’de yaptığı gecekonduda yaşamaya başladı. "Örgüt üyeliği" ve "ölüm orucu" kavramlarıyla Oğlu Ferhat 21 ve kızı Zeliha 24 sayesinde tanıştı. Kızı 1996’da, oğlu ise 1998’de yasadışı örgüt üyesi olduğu iddiasıyla tutuklandı. 
     
     Anne kalpten öldü 
     Cezaevinde oldukları dönemde iki kardeş ölüm orucuna başladı. Bu acıya dayanamayan anne Fatma Ertürk, kalp krizi geçirerek öldü. 
     Ferhat ölüm orucunun 300. gününde bilincini kaybederken, Zeliha ise 30 Kasım 2002’de ölüm orucunun 551. gününde öldü. 
     Tutuksuz yargılanmak üzere geçen yıl serbest bırakılan Ferhat, Wernicke - Korsakoff hastası oldu. Ertürk, daha sonra çocukları Semiha 15 ve Özgür’ü 7 yanına alıp bir hurdacı dükk nında yaşamaya başladı. Semt sakinleri onları şimdi oturdukları K ğıthane’deki gecekonduya yerleştirdi. Bir çocuğu askerde, diğeri evli olan Ertürk, şimdi iki çocuğuyla hayat mücadelesi veriyor. 
     



 GÜNCEL 






















</TEXT>
</DOC>
