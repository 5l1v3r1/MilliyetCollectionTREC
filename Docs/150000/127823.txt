<DOC>
<DOCNO> 127823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur03.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel üniversitelerin yarısı boş kaldı... 
</HEADLINE>
<TEXT>

     Vakıf üniversitelerinin, 2002 yılında toplam kontenjanlarının ancak yarısının dolduğu bildirildi. 
     22 vakıf üniversitesinin 17 bin 899 olan toplam kontenjanın yüzde .21'lik kısmına kayıt yaptırıldı. En fazla öğrenci çeken özel üniversite Sabancı olurken, Işık Üniversitesi ise toplam kontenjanın yüzde 61'ni doldurdu. Vakıflar tarafından kurulan ve sayıları 22'ye ulaşan Vakıf üniversitelerinin, 2002 yılında istediği kadar öğrenci çekemediği görüldü. Paralı ve çoğunluğu dolara endeksli olan vakıf üniversiteleri, iki önemli ekonomik krizin etkilerini yakından hissediyor. 
     2002 ÖSS sonucunda toplam kontenjanları 17 bin 899 olan vakıf üniversitelerine, ÖSYM'ce 11 bin 807 öğrenci yerleştirildi. Yerleştirilen öğrencilerden ise sadece 9 bin 523'ü kayıt yaptırdı. Böylece 22 üniversitenin toplam kontenjanın yüzde .21'lük bölümünü doldurulabildi. 
     
     SABANCI VE KOÇ'UN HEMEN HEMEN TAMAMI DOLDU 

     2002 yılında öğrenci bulmakta zorluk çeken özel 
     üniversitelerin hepsi aynı sorunu yaşamadı. Sabancı Üniversitesi en fazla öğrenciyi çekti. Sabancı, 200'ü ücretli 170'i burslu olmak üzere 370 kişilik kontenjanını yüzde 97.03'lük bir oranda doldurdu. Sabancı Üniversitesi'ne 359 kişi kayıt yaptırdı. 
     Koç Üniversitesi de öğrenci bulma sıkıntısı yaşamadı. 
     Bu üniversitenin 565 olan konjenjanına 528 kişinin kayıt yaptırması sonucunda, doluluk oranı yüzde 93.46'ya ulaştı. 
     En az sayıda öğrenci kaydeden özel yükseköğretim kurumu ise Yaşar Üniversitesi oldu. Yaşar Üniversitesi, 150 olan kontenjanına sadece 55 kişi kaydedebildi. 
     IŞIK ÜNİVERSİTESİ YÜZDE 61'Nİ DOLDURDU 

     Işık Üniversitesi'nin 365 kişilik kontenjanına 222 kişi kayıt yaptırdı. Bu üniversite yüzde 60.83'lük doluluk oranı yakaladı. 
     Fatih Üniversitesi de 1115 olan toplam kontenjanına 417 kişinin kaydını gerçekleştirdi. 
     





</TEXT>
</DOC>
