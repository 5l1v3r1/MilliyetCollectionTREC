<DOC>
<DOCNO> 143361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yazar/tamer.html </URL>
<DATE> 2003/03/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Savaş haftasında Amerika 
</HEADLINE>
<TEXT>

     Havam değişsin diye sinemaya sığındım, ama karşıma yine Amerika çıktı. Hem de ne Amerika Bush yönetiminin bugünkü gözü dönmüşlüğünün 100 yıl önceki izlerine uzanıverdim. 
     Türk - Amerikan İş Konseyi’nin yeni Başkanı Dr. Vural Akışık, Konsey toplantısı için ABD’ye gitmeden önce geçen hafta içinde düzenlediği medya yemeğinde "Aslında Amerikan yönetiminin politikası bellidir. Başkan Bush olmuş, Clinton olmuş farketmez. Ancak başkanların kişilikleri ve üslupları, karşı tarafın algılamalarını ciddi biçimde etkiler ve farklılık yaratır. Mesela şimdi Clinton Başkan olsaydı ABD’nin Ortadoğu’ya ilişkin tavrı belki yine değişmeyecekti, ama biz farklı algılayacağımız için farklı tepki verecektik..." demişti. 
     
     Ha Clinton, ha Bush 
     Chicago müzikalini de, New York Çeteleri’ni de izlerken Akışık’ın bu sözleri aklıma geldi. Ne yani Türkiye’ye geldiğinde müthiş bir piar kampanyasıyla tüm halkımızın gönlünü fetheden Clinton da, -eğer ABD politikası gerektiriyorsa- deprem bölgesinde kucağına alıp burnunu sıktırdığı küçük Erkan’ın üzerine gözünü kırpmadan bombalar yağdıracak mıydı 
     Demek yağdıracaktı... 
     Gidin Martin Scorsese’nin New York Çeteleri’ni görün. Benim gibi müzikal filmlerden hiç hazzetmeyen biri olsanız bile gidin Chicago’yu görün. Hatta Barış Girişimi adına bugünlerde sık sık Beyoğlu Alkazar’da gösterilen Benim Cici Silahım’ı da bugüne dek görmediyseniz mutlaka araya sıkıştırın. Sonra konuşalım 
     
     Chicago sürprizi 
     New York Çeteleri ve Benim Cici Silahım’da nasıl bir tabloyla karşılaşacağım belki baştan belliydi, ama Chicago’ya gitmemin tek nedeninin "Şu 13 dalda Oscar alan film de neymiş bakalım " merakı olduğundan emin olabilirsiniz. Hatta sinemaya girerken, "Sıkılıp yarısında çıkarım herhalde" diyordum. 
     Film bittiğinde ise "İyi ki gelmişim, Bush yönetiminin bugünkü pervasızlığını kavramama katkısı oldu" havalarındaydım. Hoş ben bir konudan diğerine -beni en yakından tanıyanları bile zaman zaman hayrete düşürecek şekilde- en olmadık sıçramaları yapmaya pek meraklıyımdır. Ama bu garip yeteneğe sahip olmayanlar bile, 1920’lerin Şikago’sunda yaşanmış gerçek bir olayı, o dönemin adliye muhabirinin kaleminden izlerken, bugün dünyaya egemen olan Amerikan tarzı düşünme ve davranış tarzıyla eminim sıkı paralellikler kuracaklardır. 
     
     Fırsatlar ülkesi 
     Yaşanan her şey bir fırsat. Her şeyi bir fırsata dönüştürdüğünüz zaman, yaptığınız ne olursa olsun kazançlı çıkabilirsiniz. Cinayet işleyenler bile, eğer ondan bir ün kazanmayı becerebiliyorlarsa, k rlı çıkanlar arasına katılabilirler. 
     2 katil kız, biri dansçı, diğerinin hayali dansçı olmak. Dansçı olan, birlikte sahneye çıktığı kızkardeşiyle kocasının ilişkisi olduğunu anlayınca ikisini birden öldürüyor. Diğeri sevgilisini öldürmüş. İkisi de hapishanede. Zaten filmin büyük bölümü hapishane ortamında geçiyor, ama öylesine tempolu ve akıcı, göz kamaştırıcı ve dinamik ki... 
     Ve bu 2 katil kız, para karşılığı medyayı manipüle eden uyanık bir avukatın sayesinde hapishaneden kurtulmakla kalmayıp, yine medyanın pompalamasıyla "Katil Kızlar" adını verdikleri bir şovla sahneye çıkıyorlar ve ellerinde silahlarıyla müthiş sükse yapıyorlar 
     
     







Savaş hali’ 


Bağdat neresi 


İvedilikle tezkere 


Savaşla birlikte tezkere yine kapıda 


Hamza... kardeşim .. 


Devletin tepesinde küslük olmaz 


Piyasalar savaş mı istiyor 


Belirsizlik daha kötü... 


Türkiye, ABD’nin dostluğunu kaybeder mi 


Savaş kapıda 


Savaş haftasında Amerika 


Büyük sermaye abartmayı seviyor 


Amerika ile ekonomik ilişkiler de zora giriyor 


</TEXT>
</DOC>
