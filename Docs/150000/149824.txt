<DOC>
<DOCNO> 149824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/ekonomi/eko05.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yabancı sermayeli teknopark 
</HEADLINE>
<TEXT>

     EKONOMİ SERVİSİ 

     Türkiye'nin özel sektör girişimi ile kurulan, yabancı ortaklı ilk teknoparkı faaliyete geçti. İsrail modeli örnek alınarak kurulan teknoparka, Sabancı, Kocaeli ve Tel - Aviv üniversiteleri destek sağlayacak. 
     Gebze Organize Sanayi Bölgesi GOSB Teknopark'ı Sabancı Center'da tanıtıldı. 10 yıl içinde 150 şirketin, 2 binin üzerinde Ar - Ge personeli, yazılımcı ve araştırmacının faaliyet göstermesi ve yılda yaklaşık 1 milyar dolar ihracat yapılması hedeflenen teknopark, Gebze OSB, Tefen Teknopark ve Teknoloji Geliştirme AŞ, Sabancı Üniversitesi, Kocaeli Üniversitesi, Kocaeli Sanayi Odası ve Gebze Ticaret Odası ortaklığı ile kuruldu. İsrailli ortak teknoparkın yüzde 48'ine sahip oldu. GOSB Teknopark AŞ Yönetim Kurulu Başkanı Stef Z. Wertheimer, bu girişimle Türkiye'nin ihracatını iki katına çıkarmaya yardımcı olmayı hedeflediklerini söyledi. 
     


SİYASET 





















</TEXT>
</DOC>
