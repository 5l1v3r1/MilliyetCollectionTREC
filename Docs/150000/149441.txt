<DOC>
<DOCNO> 149441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/ekonomi/eko11.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hibeye Kuzey Irak koşulu kesinleşti 
</HEADLINE>
<TEXT>

     YASEMİN ÇONGAR Washington 

     ABD Kongresi, Başkan Bush'un Türkiye için önerdiği Türkiye'ye 1 milyar dolar hibe ya da 8.5 milyar dolara kadar kredi Türkiye'nin Kuzey Irak'a tek yanlı girmemesi koşuluyla onayladı. Temsilciler Meclisi ve Senato'da 4 Nisan'da kabul edilen, ancak aralarında farklar olan 2 bütçe metni Konferans Komitesinde birleştirildi. Komite, yardımın koşullarını, "Irak'ın özgürlüğü operasyonu kapsamında işbirliği, Türkiye'nin Irak'a insani yardım katkısını sürdürmesi ve Türk askerinin Kuzey Irak'a tek taraflı olarak müdahale etmemesi" olarak belirledi. Türkiye'nin bu koşullara uyumu konusunda karar verme yetkisi ise ABD Dışişleri Bakanı Colin Powell'a bırakıldı. Bush yönetiminin Kongre'ye sunarken koşula bağlamadığı bu yardım, Ankara ile Washington arasında ciddi anlaşmazlıklar olması halinde, Bush yönetiminin hibeden vazgeçmesi ya da askıya alma olasılığını güçlendiriyor. 
     


SİYASET 




















</TEXT>
</DOC>
