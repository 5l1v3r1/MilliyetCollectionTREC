<DOC>
<DOCNO> 113176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/siyaset/siy03.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan Ecevit’e 
</HEADLINE>
<TEXT>
Vah zavallı vah’ 
Ordu mitinginde "ağzını bozan" AKP lideri, Yılmaz için "Sevsinler seni" dedi 
     ABDULLAH KARAKUŞ Giresun - Ordu 

     AKP Genel Başkanı Recep Tayyip Erdoğan, dünkü mitinglerde başta Başbakan Bülent Ecevit ve ANAP Genel Başkanı Mesut Yılmaz olmak üzere siyasilere sert eleştiriler yöneltti. Erdoğan, AKP’nin iktidar olacağı bir hükümetin AB’ye giremeyeceğini savunan Ecevit’e, "Vah zavallı, vah", Yılmaz’a da, "Sevsinler seni" dedi. 
     Seçim gezilerini dün Karadeniz Bölgesi’nde sürdüren Erdoğan, Ordu mitinginde hükümet ortaklarına yüklendi. Konuşmalarında sert üslup kullanan Erdoğan, Ordu mitinginde hükümet ortaklarını "Sizi gidi palavracılar sizi. Bunların her yeri yanlış. İki yol var. Tükeniyorlar, bitiyorlar, yok oluyorlar. 3 Kasım’da bir daha çıkmamak üzere sandığa gömülecekler" sözleriyle eleştirdi. 
     Giresun mitinginde de futbol dilini kullanarak siyasi parti liderleriyle dalga geçen ve birçok partinin baraj korkusu yaşadığını savunan Erdoğan, "Bana frikik attırıyorlar. Merak etmeyin iyi frikik atarım. Bunlar kurusıkı atıyor. Bunların kafaları basmaz. Bunlar aciz, beceriksiz ve basiretsizdir. Vatandaşı sürüm sürüm süründürüyorlar" diye konuştu. 
     



 SİYASET 
















</TEXT>
</DOC>
