<DOC>
<DOCNO> 119600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur27.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Bakanların özgeçmişleri... 
</HEADLINE>
<TEXT>

     Türkiye Cumhuriyeti'nin 58. hükümeti Kayseri milletvekili Abdullah Gül'ün başbakanlığında kuruldu. 
     Hükümette yer alan bakanların özgeçmişleri şöyle 
     
     DEVLET BAKANI ALİ BABACAN 

     Ali Babacan 1967 yılında Ankara'da doğdu. 
     1985'te TED Ankara Koleji'ni birincilikle bitiren Babacan, ODTÜ Endüstri Mühendisliği Bölümü'nü kazandı. Babacan, 1989 yılında ODTÜ'den 4.00 üzerinden 4.00 ortalama ile üniversite birinciliğiyle mezun oldu. 
     1990 yılında Fulbright bursunu kazanarak Amerika Birleşik Devletleri'ne giden Babacan, 1990-92 yılları arasında ABD Northwestern Üniversitesi Kellogg School'da işletme dalında yüksek lisans MBA yaptı. Babacan, yüksek lisans çalışmalarında, Pazarlama, Organizasyon ve Uluslararası İş İdaresi dallarında uzmanlaştı. 
     Babacan, 1992-1994 yılları arasında Amerika'da finans sektörünün üst düzey yöneticilerine danışmanlık yapan bir özel şirkette danışman olarak çalıştı. 
     İngilizce bilen Babacan, evli ve 1 çocuk babası. 
     Ali Babacan 3 Kasım 2002'de Ankara Birinci Bölge'den milletvekili seçildi. 
     
     ADALET BAKANI CEMİL ÇİÇEK 

     Cemil Çiçek 1946 yılında Yozgat'ta doğdu. İstanbul Üniversitesi Hukuk Fakültesi'nden mezun olan Çiçek, Anavatan Partisi'nin kurucu üyeleri arasında yer aldı. 
     ANAP iktidarlarında devlet bakanlığı görevinde bulunan Çiçek, daha sonra Adalet ve Kalkınma Partisi'ne katıldı. 
     İngilizce ve Fransızca bilen Çiçek, 3 çocuk babası. 
     
     MİLLİ SAVUNMA BAKANI MEHMET VECDİ GÖNÜL 

     Mehmet Vecdi Gönül, 1939 yılında Erzincan'da doğdu. 
     Devlet bursu ile kazandığı Ankara Üniversitesi Siyasal Bilgiler Fakültesi'ni 1960 yılında bitiren Gönül, aynı yıl Erzincan İl Maiyet Memurluğu'na atandı. 37. Dönem Kaymakamlık Kursu'nu birinci olarak bitiren Gönül, 9 yıl süre ile değişik yerlerde kaymakam vekilliği ve Kaymakamlık yaptı Araban, Tercan, Gerger vekaleten, Doğanhisar, Çamardı, Hozat, Narman asil Kaymakam olarak . 
     1970 yılında İçişleri Bakanlığı Özlük İşleri Şube Müdürlüğü'ne getirilen Gönül, 1972 yılında açılan Mülkiye Müfettişliği sınavını birincilikle kazanarak Mülkiye Müfettişi oldu. 
     1975 yılında İçişleri Bakanlığı Özlük İşleri Genel Müdürlüğü'ne atanan Gönül, 1976 yılı başında Kocaeli Valiliğine atandı. 
     Vecdi Gönül, 1977 yılında Emniyet Genel Müdürlüğü'ne, 1978 yılında Merkez Valiliği'ne 1979 yılında ise Ankara Valiliği'ne getirildi. 
     1981 yılı sonunda Yüksek Öğretim Kurulu Kurucu Üyeliği'ne seçilen Gönül, daha sonra 1984 yılında İzmir Valisi oldu. 
     1988 yılından itibaren de İçişleri Bakanlığı Müsteşarlığı görevinde bulunan Gönül, TBMM'nin 8 Mayıs 1991 günlü Resmi Gazetede yayınlanan kararı ile Sayıştay Başkanlığı'na seçildi. Gönül, başkanlık görevinin sona ermesinin ardından Sayıştay'da bir süre üye olarak görev yaptı. 
     18 Nisan 1999'da Kocaeli milletvekilli olarak parlamentoya giren Gönül, 1999 yılında da TBMM Başkanvekilliği'ne seçildi. 2001 yılında bu görevden ayrılan Gönül, Adalet ve Kalkınma Partisi'ne geçti. 
     AK Parti'de MKYK üyesi ve Genel Başkan Yardımcısı görevi yapan Vecdi Gönül, Avrupa Konseyi Parlamenter Meclisi Üyeliği görevinde de bulundu. 
     Gönül, evli ve üç çocuk babası. 
     Mehmet Vecdi Gönül, 3 Kasım 2002 seçimlerinde Kocaeli milletvekili olarak parlamentoya seçildi. 
     
     İÇİŞLERİ BAKANI ABDULKADİR AKSU 

     Abdulkadir Aksu 1944 yılında Diyarbakır'da doğdu. İlköğretimini Diyarbakır Cumhuriyet İlkokulu'nda, orta öğrenimini Ziya Gökalp Lisesi'nde yaptı. 
     1968 yılında Siyasal Bilgiler Fakültesi'nden mezun olan Aksu, aynı yıl Diyarbakır Maiyet Memurluğuna atandı. Aksu, staj dönemi içinde Ergani Kaymakam Refikliği, Bismil İlçesi Sinan Bucak Müdürlüğü, Genç, Akçadağ ve Doğanşehir Kaymakamlığı yaptı. 1970 yılında 50'nci Dönem Kaymakamlık Kursu'nu bitiren Aksu, Kınık Kaymakamlığı'na atandı. 
     1971-1973 yılları arasında askerlik görevini yapan Aksu, daha sonra sırasıyla, 1973-1976 yılları arasında Sarıkaya Kaymakamlığı, 1 Eylül 1976-9 Ekim 1977 tarihleri arasında Malatya Emniyet Müdürlüğü, 9 Ekim 1977-30 Ocak 1978 tarihleri arasında Kahramanmaraş Valiliği ve 1980 Eylül ayına kadar Merkez Emniyet Müdürlüğü ve Emniyet Genel Müdürlüğü görevlerinde bulundu. 
     Aksu, 29 Ağustos 1980 tarihli Bakanlar Kurulu Kararı ile Rize Valiliği'ne, 17 Ekim 1980 tarihli Kararnameyle de Merkez Valiliği'ne atandı. Abdulkadir Aksu, Rize Valiliği sırasında Belediye Başkanlığı görevini de yürüttü. 
     9 Şubat 1984-18 Eylül 1987 tarihleri arasında Gaziantep Valiliği yapan ve 1985 yılında Yılın Bürokratı seçilen Aksu, 29 Kasım 1987 tarihinde Anavatan Partisi'nden 18'nci Dönem Diyarbakır Milletvekili seçildi, Aralık 1987 tarihinde de Anavatan Partisi Türkiye Büyük Millet Meclisi Grup Başkan Vekili oldu. 
     31 Mart 1989 tarihinde İçişleri Bakanlığı'na atanan Aksu, bu görevini 24 Haziran 1991 tarihine kadar yürüttü. 
     Abdulkadir Aksu, 24 Aralık 1995'te ANAP Diyarbakır Milletvekili olarak Parlamentoya girdikten kısa bir süre sonra ANAP Grup Başkan Vekilliğine daha sonra da GAP'tan Sorumlu Devlet Bakanlığı'na getirildi. 
     16 Ağustos 1996 tarihinde Refah Partisi'ne RP katılan Aksu, bu partide Genel İdare Kurulu üyesi ve Genel Başkan Yardımcılığı görevlerinde bulundu. Aksu, RP'nin Anayasa Mahkemesi tarafından kapatılmasından sonra Fazilet Partisi'ne FP girdi. 
     FP'nin kapatılmasının ardından yeni kurulan AK Parti'ye katılan Aksu, bu partide Yerel Yönetimlerden Sorumlu Genel Başkan Yardımcılığı görevini sürdürüyordu. 
     Aksu, 3 Kasım 2002 tarihinde yapılan seçimde İstanbul 3. Bölgeden milletvekili seçildi. 
     Evli ve iki çocuk sahibi olan Aksu, Almanca biliyor. 
     
     SANAYİ VE TİCARET BAKANI ALİ COŞKUN 

     Ali Coşkun, 1939 yılında Erzincan'ın Kemaliye ilçesine bağlı Başpınar köyünde doğdu. 
     1960 yılında Yıldız Üniversitesi Mühendislik Fakültesi'ni bitiren Coşkun, yüksek lisansını İstanbul Üniversitesi İşletme Fakültesi'nde tamamladı. 
     Birçok özel şirkette kurucu olarak görev alan Coşkun, bir dönem TOBB Yönetim Kurulu Başkanlığı, İslam Ülkeleri Odalar Birliği başkan vekilliği yaptı. 
     Mali Müşavir olarak da çalışan Coşkun, İhlas Finans Kurumu A.Ş. ve Bisan Bisiklet Sanayi ve Ticaret A.Ş.Yönetim Kurulu Başkanı, İSO Yön.Kur.Bşk.Yrd., Milletlerarası Ticaret Odası Türk Milli Komitesi Başkanı, DEİK Kurucu Başkanlığı görevlerinde bulundu. 
     Anap'tan 20. Dönem İstanbul Milletvekili olarak parlamentoya giren Coşkun, daha sonra RP'ye ardından da FP'ye geçti. 
     Coşkun AK Parti'nin kuruluşunda da kurucu üye olarak görev aldı. 
     Evli ve iki çocuk babası olan Coşkun, Almanca ve İngilizce biliyor. 
     Ali Coşkun 3 Kasım 2002 seçimlerinden İstanbul 3. bölgeden milletvekili seçilerek parlamentoya girdi. 
     
     DIŞİŞLERİ BAKANI YAŞAR YAKIŞ 

     Yaşar Yakış, 1938 yılında Akçakoca'da doğdu. 
     Ankara Üniversitesi Siyasal Bilgiler Fakültesi'nden mezun olan Yakış, 1962 yılında Dışişleri Bakanlığı'na girdi. 
     Yakış, Anvers Başkonsolosluğu'nda ve Lagos Büyükelçiliği'nde görev yaptı. 
     Roma'da NATO Savunma Koleji'ne devam eden Yakış, Brüksel'de NATO Daimi Temsilciliği'nde ve Şam Büyükelçiliği'nde Müsteşarlık görevlerinde bulundu. Yaşar Yakış, Türkiye Cumhurbaşkanına, İslam Konferansı Örgütü Ekonomik ve Ticari İşbirliği Daimi Komitesi Başkanlığı görevinde sekreterya hizmeti sunmak üzere Devlet Planlama Teşkilatı bünyesinde oluşturulan İSEDAK Koordinasyon Bürosu'nu kurdu ve başkanlığını yaptı. 
     1988 yılında Riyad Büyükelçisi olan Yakış, 1992-1995 yılları arasında Dışişleri Bakanlığı'nda Ekonomik İşlerden Sorumlu Müsteşar Yardımcılığı görevinde bulundu. 
     Yakış, 1995 yılında Kahire Büyükelçisi, 1998 yılında Birleşmiş Milletler Viyana Ofisi nezdinde Türkiye Daimi Temsilcisi oldu. 
     2001 yılında emekliye ayrılan Yakış, evli ve bir çocuk babası. 
     Fransızca, İngilizce ve Arapça bilen Yakış, Türk-Suudi ilişkilerinin gelişmesine katkısı nedeniyle, Suudi Hükümeti tarafından Kral Abdülaziz nişanı birinci derece ile taltif edildi. 
     AK Parti'de Genel Başkan Yardımcılığı görevini sürdüren Yaşar Yakış, 3 Kasım 2002 seçimlerinde Düzce'den milletvekili seçildi. 
     
     ENERJİ VE TABİİ KAYNAKLAR BAKANI HİLMİ GÜLER 

     Mehmet Hilmi Güler, 1949 yılında Ordu'da doğdu. 
     İlk, ortaokul ve lise öğrenimini Ordu'da tamamlayan Güler, 1972 yılında ODTÜ'den Metalürji Mühendisi olarak mezun oldu. Güler, aynı üniversitede yüksek lisans ve doktora yaptı. Dr. M. Hilmi Güler, bazı üniversitelerde asistan ve öğretim görevlisi olarak çalıştı. 
     Daha sonra Türk Uçak Sanayii T.A.Ş-TUSAŞ'ta proje mühendisi ve grup başkanı, Türkiye Bilimsel ve Teknik Araştırma Kurumu-TÜBİTAK'ta uzman müdür, başkan yardımcısı ve yönetim kurulu üyesi olarak görev yapan Güler, aktif olarak bilimsel ve teknik araştırma projeleri yürüttü. 
     Güler, Ereğli Demir ve Çelik Sanayii T.A.Ş, İGDAŞ gibi resmi kurum ve özel sektör kuruluşlarında yönetim Kurulu Üyesi, Murahhas Aza ve Genel Koordinatör olarak çalıştı. 
     Güler, Makina ve Kimya Endüstrisi Kurumu MKEK ve Etibank'ta Genel Müdürlük ve Yönetim Kurulu Başkanlığı yaptı. 
     Evli ve iki çocuk babası olan ve İngilizce bilen Dr. Mehmet Hilmi Güler, Araştırma ve Geliştirme, Yatırım, Proje Yönetimi, Şirketlerin Yeniden Yapılanması ile Etkinlik ve Verimlilik konularında danışmanlık yaptı. 
     Güler, 3 Kasım seçimlerinde Ordu'dan milletvekili seçilerek parlamentoya girdi. 
     
     MİLLİ EĞİTİM BAKANI ERKAN MUMCU 

     Erkan Mumcu, 1963 yılında Isparta'nın Yalvaç ilçesinde doğdu. 
     İstanbul Üniversitesi Hukuk Fakültesi mezunu olan Mumcu, 20 ve 21. dönemde Isparta Milletvekili olarak parlamentoda görev yaptı. 
     57. hükümette Turizm Bakanı olarak görev alan Mumcu, ANAP Genel Başkan Yardımcılığı da yaptı. 
     Mumcu, daha sonra AK Parti'ye katıldı. 
     Erkan Mumcu, 3 Kasım 2002 tarihinde yapılan seçimlerde Isparta milletvekili olarak yeniden parlamentoya girdi. 
     İngilizce bilen Mumcu, evli ve 2 çocuk babası. 
     
     ORMAN BAKANI OSMAN PEPE 

     Osman Pepe, 1954 yılında Akçaabat'ta doğdu. 
     Karadeniz Teknik Üniversitesi Makina Fakültesi'ni bitiren Pepe, İstanbul Üniversitesi İşletme Fakültesi İşletme İktisadi Enstitüsü'nde yüksek lisansını tamamladı. 
     20. Dönem Kocaeli Milletvekili olarak parlamentoya giren Pepe, TBMM Başkanlık Divanı İdare Amirliği görevinde bulundu. 
     İngilizce bilen Pepe, evli ve 4 çocuk babası. 
     Osman Pepe, 3 Kasım 2002 tarihinde Kocaeli'nden milletvekili seçildi. 
     
     ÇALIŞMA VE SOSYAL GÜVENLİK BAKANI MURAT BAŞESGİOĞLU 

     Murat Başesğioğlu, 1955 yılında Kastamonu'da doğdu. İstanbul Üniversitesi Hukuk Fakültesi'nden mezun olan Başesgioğlu, 18, 19 ve 20. dönemlerde Kastamonu'dan milletvekili seçildi. 
     55. Hükümette İçişleri Bakanlığı yapan Başesgioğlu, bir süre önce ANAP'tan istifa ederek AK Parti'ye katılmıştı. 
     Fransızca bilen Başesgioğlu, evli ve iki çocuk babası. 
     Başesgioğlu 22. dönem parlamentosuna İstanbul milletvekili olarak girdi. 
     
     DEVLET BAKANI VE BAŞBAKAN YARDIMCISI ABDULLATİF ŞENER 

     Abdullatif Şener, 1954 yılında Yıldızeli'nde doğdu. 
     İlk ve orta öğrenimini Sivas'ta tamamlayan Şener, Ankara Üniversitesi Siyasal Bilgiler Fakültesi'ni 1977 yılında bitirdi. 
     Bazı kamu kuruluşlarında memur ve denetim uzmanı olarak çalıştıktan sonra, Gazi Üniversitesi Bolu İktisadi ve İdari Bilimler Fakültesi'nde akademik çalışmalara başlayan Şener, aynı üniversitede Maliye Anabilim Dalı'nda doktorasını tamamladı, bulunduğu fakültede Dekan Yardımcısı olarak görev yaptı. Daha sonra Hacettepe Üniversitesi İktisadi ve İdari Bilimler Fakültesi'ne geçen Şener, bu üniversitede görev yaparken doçent oldu. 
     1991 seçimlerinde Sivas milletvekili olarak Parlamentoya giren Şener, 1996-1997 yıllarında 54. Hükümette Maliye Bakanlığı yaptı. 
     19, 20 ve 21. Dönem Sivas milletvekili olarak TBMM'de bulunan Şener'in, yayınlanmış bir kitabı bulunuyor. 
     Şener, evli ve dört çocuk babası. 
     Abdullatif Şener, 3 Kasım 2002'de yapılan seçimlerde Sivas'tan parlamentoya girdi. 
     
     DEVLET BAKANI BAŞBAKAN YARDIMCISI ERTUĞRUL YALÇINBAYIR 

     Ertuğrul Yalçınbayır, 1946 yılında Hasköy'de doğdu. İstanbul Üniversitesi Hukuk Fakültesi'ni bitiren Yalçınbayır, serbest avukat olarak çalıştı. 
     Futbol Federasyonu Müşahidi, Bursa Belediye Meclis Üyeliği de yapan Yalçınbayır, 20, 21. Dönem Bursa Milletvekilliği yapan Yalçınbayır, TBMM Anayasa Komisyonu Başkanlığı da yaptı. 
     Evli, 2 çocuk babası olan Yalçınbayır İngilizce bulunuyor. 
     Yalçınbayır, son seçimde Bursa'dan milletvekili oldu. 
     
     BAYINDIRLIK VE İSKAN BAKANI ZEKİ ERGEZEN 

     Zeki Ergezen, 1949 yılında Ahlat'da doğdu. 
     Ankara Devlet Mühendislik ve Mimarlık Akademisi Mimarlık Bölümü'nü bitiren Ergezen, Bitlis, Muş Bayındırlık İl Müdürü, Köy Hizmetleri Genel Müdürlüğü İnşaat Dairesi Başkanı, Emniyet Genel Müdürlüğü İnşaat Emlak Dairesi Başkanı olarak çalıştı. 
     19 ve 20 ve 21. dönem Bitlis Milletvekili olan Ergezen, TBMM Başkanlık Divanı Katip Üyeliği de yaptı. 
     Ergezen, evli ve 4 çocuk babası. 
     
     TURİZM BAKANI GÜLDAL AKŞİT 

     Güldal Akşit, 1960 yılında Malatya'da doğdu. Akşit, İstanbul Üniversitesi Hukuk Fakültesi'ni bitirdi. 
     Avukatlık stajından sonra İstanbul Barosu'na bağlı olarak serbest avukatlık yapan Akşit, özel sektörde çalıştı. Evli olan Güldal Akşit İngilizce biliyor. 
     
     ULAŞTIRMA BAKANI BİNALİ YILDIRIM 

     Binali Yıldırım, 1955 yılında Erzincan'da doğdu. İstanbul Teknik Üniversitesi Gemi İnşa ve Deniz Bilimleri Fakültesi'nden mezun olan Yıldırım, aynı bölümde yüksek lisans yaptı. Yıldırım, 1978-1993 yılları arasında Türkiye Gemi Sanayi Genel Müdürlüğü ve Camialtı Tershanesi'nde çeşitli kademelerde yöneticilik yaptı. 
     1990-1991 yılları arasında İsveç'te bulunan Birleşmiş Milletler Uluslararası Denizcilik Örgütü IMO ne ait Dünya Denizcilik Üniversitesinde WMU Denizde Can ve Mal Güvenliği Yönetimi konusunda ihtisas eğitimi alan Yıldırım, bu eğitim sırasında toplam 6 ay İskandinav ülkeleri ve Avrupa'da çeşitli ülke limanlarında Denizcilik İdaresi Uzmanları ile birlikte kontrollerde bulundu. 
     1994-2000 yılları arasında İstanbul Büyükşehir Belediyesi Deniz Otobüsleri İşletmeleri İDO da Genel Müdürlüğü yaptı. 
     1999 yılında deniz toplu taşımacılığı ve turizme katkılarından dolayı uluslararası 'Skal' kulübü tarafından verilen kalite ödülüne layık görüldü. 
     Binali Yıldırım, evli ve üç çocuk babası. Yıldırım, İngilizce ve Fransızca biliyor. 
     
     TARIM VE KÖYİŞLERİ BAKANI SAMİ GÜÇLÜ 

     Sami Güçlü, 1950 yılında Konya'da dünyaya geldi. İstanbul Üniversitesi İktisat Fakültesi'nden mezun olan Güçlü, iki yıl özel sektörde çalıştıktan sonra, Türkiye Zirai Donatım Kurumu Teftiş Heyeti'nde görev yaptı. 
     Güçlü, 1976 yılında Sakarya D.M.M. Akademisi'ne asistan olarak girdi. 1980 yılında İ.Ü. İktisat Fakültesinde doktorasını tamamlayan Güçlü, 1985-86 döneminde Leicester Üniversitesi'nde misafir öğretim üyesi olarak görev yaptı. Güçlü, 1995 yılında profesör oldu. 
     
     KÜLTÜR BAKANI HÜSEYİN ÇELİK 

     Hüseyin Çelik, 1959 yılında Van'ın Gürpınar ilçesinde doğdu. 
     1983 yılında İstanbul Üniversitesi Edebiyat Fakültesi'nden mezun olan Çelik, aynı yıl Yüzüncü Yıl Üniversitesi'ne asistan olarak girdi. 
     1987 yılında İstanbul Üniversitesi'ne geçen Çelik, 1988-1991 yılları arasında doktorası ile ilgili araştırmalarda bulunmak üzere İngiltere'de bulundu. Çelik, aynı zamanda Londra Üniversitesi School of Oriental and African Studies'te Turkish Politics bölümünde Master programına devam etti. 
     Türkiye'de ilk siyasal hareket olan Yeni Osmanlılar Cemiyeti ile ilgili araştırmalar yapmak üzere Belçika, Hollanda, Almanya, Avusturya, İsviçre, İtalya ve Fransa'da bulunan Çelik, 1991 yılında Ali Suavi ve Dönemi konulu doktorasını tamamladı. 1992'de Yüzüncü Yıl Üniversitesi'nde yardımcı doçent, 1997 yılında doçent olan Çelik, 18 Nisan 1999 seçimlerinde DYP'den Van Milletvekili seçildi. 
     3 Temmuz 2001'de DYP'den istifa ederek AK Parti'nin kurucuları arasında yer alan Çelik son seçimde Van milletvekili olarak parlamentoya girdi. 
     Türk kültürü, siyasi tarihi ve edebiyatı üzerinde yayımlanmış 11 kitabı bulunan Çelik, evli ve 3 çocuk babası. 
     Hüseyin Çelik İngilizce biliyor. 
     





</TEXT>
</DOC>
