<DOC>
<DOCNO> 109839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/spo08.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK’YE DERS 
</HEADLINE>
<TEXT>

Tahkim Kurulu, klasman düşürülen Seval’ın itirazını kabul etti ve Süper Lig kadrosuna alınmasını istedi 
     CEMAL ERSEN 

     Talimatlara aykırı 
     GEÇEN yıl üst klasman kadrosunda bulunan İstanbul bölgesi hakemlerinden Metin Seval’in, Merkez Hakem Kurulu tarafından klasman düşürülmesine yaptığı itiraz haklı bulundu. Sezon başında açıklanan 30 kişilik Süper Lig kadrosuna alınmayan ve 2 lig A Kategorisi’ne düşürülen Seval, Tahkim Kurulu’na yaptığı itirazda, haksız yere ve talimatlara aykırı olarak bir alt klasmana indirildiğini iddia etti. 
     
     Uyarı yazısı 
     KURUL inceleme sonunda genç hakemin, Süper Lig kadrosuna alınması gerektiği yolunda görüş aldı. Gerekçesinde ise asker olan Cüneyt Çakır için boş kadro tutulamayacağı, Taner Balbay’ın ise 36 yaş sınırına karşın 38 yaşında olması gösterildi. Tahkim Kurulu bu doğrultuda MHK’ye de bir uyarı yazısı gönderdi. Kurul’un kararları nihai olduğu için Seval’in süper lig kadrosuna alınacağı ifade edildi. 
     



 SPOR 



























</TEXT>
</DOC>
