<DOC>
<DOCNO> 110530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun01.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da iki askeri uçak çarpıştı.... 
</HEADLINE>
<TEXT>

     Hindistan'da Deniz Kuvvetleri'ne ait iki uçak, Goa eyaletindeki filonun kuruluşunun 25. yıldönümü kutlamalarında çarpıştı. Kazada en az 5 kişinin öldüğü belirtiliyor. 
     Bir eyalet yetkilisi, ölenlerin sivil ya da asker olup olmadığını henüz bilmediklerini söyledi. 
     Bu arada polis, uçaklardan birinin inşaat halindeki bir binanın üzerine düştüğünü, diğerinin ise yere çakıldığını açıkladı. 
     Üst düzey bir polis yetkilisi, kaza meydana geldiği sırada inşaatta bulunan bir kişiyi kurtarmaya çalıştıklarını söyledi. 
     Hava Kuvvetleri'nden bir yetkili, uçakların, 38 yolcu kapasiteli Rus yapımı IL-38 tipi yolcu nakliye uçağı olduğunu söylemişti. 
     Televizyon kanallarının ilk haberlerinde, havada çarpışan uçakların bir binanın üzerine düştüğü belirtilmişti. 
     





</TEXT>
</DOC>
