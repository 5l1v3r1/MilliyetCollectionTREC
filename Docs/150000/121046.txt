<DOC>
<DOCNO> 121046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo02.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYRI BAŞKASINA 
</HEADLINE>
<TEXT>

Bu sezon bekleneni bir türlü veremeyen Fenerbahçe’nin İsrailli yıldızı Revivo, altyapısından yetiştiği ve düşme potasındaki Ashdod’a futbolcu transfer etti 
     MURAT AĞCA 

     5-0’a üzüldü 
     FENERBAHÇE’NİN İsrailli futbolcusu Haim Revivo, kendi kulübüne fayda getirmezken, yetiştiği ve yıldızının parladığı ülkesindeki eski takımı Ashdod’u düşmekten kurtarmak için oyuncu transfer etti. Tedavi amacıyla gittiği İsrail’de Ashdod’un ligde Kfor Saba’ya 5 - 0 yenildiği maçı izleyen ve çok üzülen Revivo, menajerlik yapan iş arkadaşı Ben Zaken ile birlikte harekete geçme kararı aldı. 
     
     Kandaurov’u aldı 
     LİGDE 10 maçta sedece iki galibiyetle sondan ikinci durumdaki bulunan ve büyük bir mali kriz yaşayan Ashdod’un adeta imdadına yetişen Revivo, M.Hayfa’dan takım arkadaşı, eski Benficalı Sergiy Kandaurov’un Ukrayna’dan transferini sağladı. Orta saha oyuncusunun tüm masrafını da Revivo’nun ortağı Zaken üstlendi. İsrailli yıldızın takımını takip etmeyi sürdüreceği de belirtildi. 
     
Saçlarım döküldü’      SON haftaların formda ismi Tuncay yoğun maç trafiği yüzünden saçlarının döküldüğünü söyledi. Tuncay, "Ben genç biriyim. Bu strese dayanamam. Uzun süre böyle yaşamak istemiyorum" dedi. Sarı - Lacivertli futbolcu Roma’nın kendisini takibe almasından gurur duyduğunu, ancak yurtdışına gitmek için erken olduğunu söyledi. 
     
Kardeşi de geldi      FATİH Akyel’in kardeşi Levent Akyel de Fenerbahçeli oldu. Galatasaray’da futbola başlayan genç Akyel, altyapıda idmana çıkarken, Fatih’in transferi sırasında, "Abim yanlış yaptı" demişti. Bu arada Lorant’ın Ceyhun’u kulübeye çekip Johnson ile Ortega’yı sahaya süreceği öğrenildi. Tedavi için Almanya’ya giden Steviç bugün dönecek. 
     
Testten geçtiler      Programa ışık 
     FENERBAHÇE teknik heyeti tüm takımı laktik asit testinden geçirdi. Ankara Üniversitesi Tıp Fakültesi Spor Hekimliği uzmanları tarafından uygulanan test sonuçlarına göre, devre arası kampının antrenman programının belirleneceği belirtildi. Kulüp doktoru İsmail Başöz aynı testin sezon başında da yapıldığına dikkati çekerek, "İki testi karşılaştırıp, programı belirleyeceğiz" dedi. 
     
     Bireysel röntgen 
     BAŞÖZ, testlerde bireysel olarak ciddi eksikliği bulunan futbolcu saptamaları halinde, bu oyuncuya özel çalışma metotları uygulayacaklarını, ayrıca altyapıdaki 40 futbolcunun da bu testlerden geçeceğini ifade etti. Sakat futbolcuların bile alındığı test sonuçlarına göre, kaslardaki laktik asit birikiminin, oyuncuların fizyolojisi ve dayanıklılığı konusunda somut veriler olacağı öğrenildi. 
     



 SPOR 
























</TEXT>
</DOC>
