<DOC>
<DOCNO> 122532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur22.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlerin bayram programı belli oldu... 
</HEADLINE>
<TEXT>

     Liderler, Ramazan Bayramı tatilini ağırlıklı olarak Ankara ve İstanbul'da geçirecek. 
     Cumhurbaşkanı Ahmet Necdet Sezer'in 3 günlük bayram tatilini Ankara'da geçireceği bildirildi. 
     Başbakan Abdullah Gül, bayramın birinci ve ikinci gününde İstanbul'da olacak. Gül, bayramın üçüncü günü Ankara'ya dönecek. 
     AK Parti Genel Başkanı Recep Tayyip Erdoğan ise bayramı İstanbul'da karşılayacak ve ikinci gün Ankara'ya dönecek. 
     TBMM Başkanı Bülent Arınç ve CHP Genel Başkanı Deniz Baykal, bayramı memleketlerinde geçirecekler. Bayramda TBMM Başkanı Arınç Manisa'da, CHP Genel Başkanı Baykal ise Antalya'da olacak. 
     MHP Genel Başkanı Devlet Bahçeli ve SP Genel Başkanı Recai Kutan, bayramı başkentte karşılayacak liderler arasında. Bahçeli, bayramın ilk gününde parti genel merkezinde düzenlenecek bayramlaşma programına katılacak. 
     DYP Genel Başkanı Tansu Çiller, YTP Genel Başkanı İsmail Cem, ANAP Genel Başkanlığı görevinden ayrılan Mesut Yılmaz ise bayramda İstanbul'da olacaklar. 
     Önceki yıllarda olduğu gibi bu yıl da partilerde geleneksel karşılıklı bayramlaşma ziyaretleri, bayramın 2. günü gerçekleştirilecek. 
     





</TEXT>
</DOC>
