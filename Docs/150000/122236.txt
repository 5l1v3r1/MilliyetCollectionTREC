<DOC>
<DOCNO> 122236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/yazar/akyol.html </URL>
<DATE> 2002/12/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bülent Tanör’e saygı 
</HEADLINE>
<TEXT>

     MERHUM Bülent Tanör’ün anısına bugün onun bana imzalayıp gönderdiği son kitabını tanıtmak istiyorum "Türkiye’de Kongre İktidarları, 1918 - 1920", Yapı Kredi Yayınları, 2. baskı, 2002. 
     Tanör bu eserinde Milli Mücadele ve demokrasi tarihimizde çok önemli bir boyutu ortaya koymuştur Milli Mücadele’nin demokratik ve sivil halk tabanı. 
     Bu bakış açısı hem resmi tarihe itirazlar getiriyor, hem daha Cumhuriye’ten, hatta Milli Mücadele’den önce sosyolojik anlamda bir "uluslaştığımızı" gösteriyor. 
     1918’den itibaren vatanın hemen her yerinde "kongre" ve "ş ra" gibi adlarla tamamen temsili nitelikte kuruluşlar, Tanör’ün nitelemesiyle "sivil toplum kuruluşları" oluşmuştur 
     "Temsili güce sahip, ülkenin ya da bölgenin geleceğiyle ilgili kararlar alan, ulusal ya da bölgesel direnişi hazırlayan, bu uğurda yapılanmaya dayanan kuruluşlar..." Sf. 111 
     En bilinen örneği "Müdafaayı Hukuk" cemiyetleri olmak üzere, 30 kadar kongre ve Şura... 
     
     KONGRELER örgütlenme bakımından "aşağıdan yukarıya"dır. "Seçim, demokratik temsil, meşruluk ve yaptırım gücüne sahipötirler. Yerel olarak kurulsalar da "vatanın istihlası" kurtarılması gibi bir milli hedefe sahip bu kongreler sayesinde, daha Mustafa Kemal Samsun’a çıkmadan, "yaygın ve sık dokunmuş bir temsil ilişkileri ağını" oluşturuyordu. Sf. 116, 149 
     Kemalist Bülent Tanör, bu noktada "Tek Adam" teorisini, "lider eksenli" resmi izahları, mesela Şevket Süreyya ve Sabahattin Selek’i eleştirir 
     "Ulusal Kurtuluş Savaşı’nı ve bunun siyasal ve hukuksal örgütlenişini lider eksenli ve 19 Mayıs ya da 23 Nisan başlangıçlı olarak düşünmek doğru değildir... Önderin büyük meziyeti ve katkısı, bu tür bir sivil siyasal canlılığı gören, bunsuz hiçbir şey yapılamayacağını gösteren ve bu birikimleri en üst mertebesine çıkaran kişi olmasında kendini belli etmektedir." Sf. 400 
     Hele 1930’larda inkılapçı’ Sadri Ertem’in bu sivil örgütlenmeleri "bölgecilik, irtica hareketleri..." gibi göstermesi saçmadır. Sf. 38 
     
     TANÖR sivil kongre örgütlenmelerinde Milli Mücadele’yi tarif etmek için, dini vurgu güçlü de olsa "cihad" teriminin değil de "Müdafaayı Hukuk, İstihlası Vatan" gibi terimlerin kullanılmasının önemini vurgular Demek ki, siyasi kültürümüz daha 1918’de önemli oranda laikleşmiş ve "millet" bilincimiz oluşmuştu. Sf. 359 vd. 
     Milli Mücadele’yi yaratan bu demokratik ve milliyetçi kültürün bir özelliği de "sivil otoritenin askeri otoriteye üstünlüğü" bilinci idi. Sf. 165 
     Birinci Meclis’e de tamamen bu hava h kimdi. 
     Demek ki, milletleşme, demokrasi, laiklik gibi değerlerin kökleri bizde derinlere gidiyor. Hatta Tanör’e göre, 1850’lerdeki Muhassıl Meclislerine kadar gider... 
     Peki o zaman Tek Parti rejiminin şiddetine ne diyeceğiz Tanör Tek Parti dönemini prensipte savunur ama bazı aşırılıkları eleştirirdi. 
     Katılmadığım görüşleri elbette vardı ama çok saygı duyduğum büyük bir beyindi. Rahmetle anıyorum. 
     Hasta halinde bile ona gadreden Rektör Alemdaroğlu’nu ve YÖK’ü kınıyorum. 
     
     







Bülent Tanör’e saygı 


O bildiğimiz hik ye... 


Baykal Rencide olmayalım 


Gündem Kürt meselesi 


Türban, Kıbrıs ve sorumlu siyaset 


Bunları da görüp bunları da yazacağız... 


Ozan Ceyhun umutlu 


Diyarbakır’da olağan’ haller 


AKP’ye "Lopez kontratı" gerekliydi 


Halkın yüzde 43’ü yoksul, yüzde 12’si beslenemiyor 


</TEXT>
</DOC>
