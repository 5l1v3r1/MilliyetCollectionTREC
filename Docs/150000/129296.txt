<DOC>
<DOCNO> 129296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko23.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 376.87 puan kayıpla 1. seansı 9,980.47 puandan tamamladı. Hisse senetlerinin ortalama değer kaybı yüzde 3.64 olarak gerçekleşti. 
     Endeks, ikinci gününe 33.82 puan kayıpla 10,323.52 puandan satıcılı başladı. 
     Irak Devlet Başkanı Saddam Hüseyin'in açıklamalarıyla dünü ekside tamamlayan Borsa, bugün de yine Irak gerginliğine bağlı olarak 9,800 desteğine doğru geriledi. 
     Seansın ilk yarısını 295.77 puan kayıpla 10,061.57 puandan geçen endeks, hemen ardından gelen satışlarla seans içindeki en düşük seviye olan 9,875.83 puanı gördü. Endeks önceki seans kapanış seviyesi olan 10,357.34 puanın üstüne ise hiç çıkmadı. 
     Seans kapanışında mali endeks 466.28 puan kayıpla 12,377.90 puana, sanayi endeksi 346.59 puan kayıpla 9,566.36 puana, hizmetler endeksi de 258.34 puan kayıpla 6,604.59 puana geriledi. 
     Böylece, önceki kapanışa göre mali grup hisseler ortalama yüzde 3.63, sanayi grubu hisseler ortalama yüzde 3.50, hizmetler grubu hisseler de ortalama yüzde 3.76 oranında değer yitirdi. 
     1. seansta işlem gören toplam 278 hisse senedinden 2'ü değer kaybederken, sadece 9 hisse senedi değer kazandı. 16 hissenin fiyatında ise değişiklik olmadı. 
     Seansta, 179 trilyon 203 milyar 800 milyon liralık işlem hacmi oluştu. 
     1. seansta İş Bankası C , Yapı Kredi Bankası, Garanti Bankası, Doğan Holding ve Tüpraş en yoğun işlem gören hisseler oldu. 
     Borsa uzmanları, endeksin gün sonu itibariyle 10,000 puanın üzerinde kapanması durumunda, Hazine ihalelerinin de olumlu sonuçlanmasıyla yatay hareketin başlayabileceğine dikkat çekiyorlar. 
     





</TEXT>
</DOC>
