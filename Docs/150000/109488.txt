<DOC>
<DOCNO> 109488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sondun20.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da evli kadınların üçte biri sevgili arıyor... 
</HEADLINE>
<TEXT>

     Evli ya da uzun süreli ilişkileri olan Yunanlı kadınların yüzde 33'ünün ''cinsellik açısından tatmin edici sevgili'' arayışında oldukları bildirildi. 
     Özel Flash Radyosu, Yunanistan Seksoloji Enstitüsü'nün 35-45 yaş grubundaki 4 bin 791 kadını kapsayan araştırmasından elde edilen sonuçların, ''iyi seks yapan sevgili isteyen'' bu kadınların yüzde 32,3'ünün ''olgun'', yüzde 30,7'sinin ''dış görünüşü düzgün'', yüzde 21,3'ünün ''kültürel düzeyi yüksek'', yüzde 5,3'ünün ise ''iyi bir mesleği olan'' erkekleri, ''cinsel açıdan çekici'' bulduklarını gösterdiğini duyurdu. 
     Radyo, araştırmaya katılan kadınların yüzde 31,5'inin tek eşli olduklarını, yüzde 22,2'sinin ise sürekli ilişkilerinin yanı sıra geçici ilişkilere girdiklerini söylediklerini kaydetti. 
     Flash, araştırmanın, kadınların yalnızca yüzde 3'ünün kendi eşleriyle doyurucu cinsel bir yaşamı sürdürme arzularını ortaya koyduğunu belirtti. 
     





</TEXT>
</DOC>
