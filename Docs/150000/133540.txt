<DOC>
<DOCNO> 133540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun10.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Misafirhaneler sudan ucuz... 
</HEADLINE>
<TEXT>

Uludağ’da 5 yıldızlı oteller müşteri ararken kamuya ait misafirhaneler 10 ile 40 milyon arasında değişen fiyatlarıyla dolup taşıyor 
     FUAT KARS Bursa DHA 

     Uludağ’daki otel işletmecileri, bu hafta sonu başlayacak yarı yıl tatili ve Kurban bayramı için hazırladıkları paket programlarla müşteri ararken, "sudan ucuz" kamu misafirhaneleri tıklım tıklım doldu. Otel işletmecilerinin, umutla beklediği son tatil olan Kurban bayramında yıldızlı otellerin konaklama ücreti 100 milyon liradan başlıyor. Çok yıldızlı otelleri aratmayan misafirhanelerde konaklama ücretiyse, gecelik tam pansiyon 10 - 40 milyon lira arasında değişiyor. 
     
     Talep çok fazla 
     Yoğunluğun fazla olması nedeniyle misafirhanelerde kalacak kişilerin listesini genel müdürlükler veya özel kalem müdürleri belirliyor. Bir süre önce Uludağ’a gelerek "Kamuya ait tesislerde saltanata son vereceğiz" diyen Orman Bakanı Osman Pepe’nin özelleştireceğini söylediği Milli Parklar Misafirhanesi de, şimdiden doldu. 
     



 GÜNCEL 






















</TEXT>
</DOC>
