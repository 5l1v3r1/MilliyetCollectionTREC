<DOC>
<DOCNO> 115162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun09.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisler görevi savsaklamış 
</HEADLINE>
<TEXT>

1 yıl hapisleri isteniyor... 
     TOLGA ŞARDAN Ankara 

     Adana’da işsiz Aydın Kara’nın, imam nik hlı eşi Ayşegül Porsuk’u sokak ortasında bıçaklamasını "izleyen" polislerle ilgili soruşturmayı yürüten müfettişler, raporlarını tamamladı. Müfettişler, soruşturmanın selameti açısından, görevden el çektirilen 10 polisin, "görevi savsakladıkları" gerekçesiyle bir yıla kadar hapisle cezalandırılmasını istedi. İki polis başmüfettişi, açığa alınan Asayiş Ekipler Amiri Zülfikar Yücel, Başkomiser Mehmet Topçu ve sekiz polisin ifadelerine başvurdu. 
     
     27 dakika sürdü 
     Müfettişler, olayla ilgili ihbarın geldiği andan itibaren ekiplerin sevk edilmesi, ekiplerin olay yerine hareket etmesi, ulaşması, müdahale etmesi ve olayın sona ermesinin 27 dakika sürdüğünü belirledi. İncelemeler sonucu hazırlanan raporda "Olayda, Polis Vazife ve Selahiyet Kanunu’na göre polisin müdahale etme koşulunun oluştuğu, ancak polislerin gereken görevi yerine getirmeyip kusurlu oldukları" görüşüne yer verildi. Müfettişler, 10 polisin üç aydan bir yıla kadar hapis istemiyle yargılanmalarını istedi. 
     



 GÜNCEL 


















</TEXT>
</DOC>
