<DOC>
<DOCNO> 111981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/temelkuran.html </URL>
<DATE> 2002/10/09/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kötü insan iyi insanı kovar 
</HEADLINE>
<TEXT>

     Bilgi, cehalet karşısında her zaman zayıftır. Çünkü cehalet vandaldır. Bilgi, kırılgan. 
     İyilik, kötülük karşısında güçsüzdür. 
     Kötülük, kaçınılmaz olarak gücü içerir. 
     Zaten gücü içermediği takdirde kötülük, aciz bir fesattan başka bir şey değildir. 
     Velhasıl, kötü insan iyi insandan daha güçlüdür. Uygarlık tarihi boyunca kural budur 
     Cahil, bilgeden daha çok ve daha yüksek sesle konuşur. Sonuç olarak, cahilin sözü bilgeninkinden daha çok duyulur. 
     
     Gazetede bir haber. Kadın milletvekili adaylarını tanıtıyorlar. Hepsinin geçmişinde yabancı okullar, başarılı kariyerler, belli ki okunmuş yüzlerce kitap, ödüller, deneyimler, zaman içinde edinilmiş bir hayat görgüsü... 
     Sonra meclisteki sakil kavga dövüş görüntüleri, kaba saba "erkek muhabbetleri", "Beğenmezseniz etek giydirirsiniz" lafları, kahve jargonuyla yapılan konuşmalar geliyor insanın aklına. Yine oluşacak benzer bir mecliste bu görgü sahibi kadınlar nerede, nasıl, hangi ruh haliyle oturacaklar. Bu düzeyde konuşamadıkları için hangi kahroluşla kıvranıp susmak zorunda kalacaklar Sessizleşecekler. Yine cahillerin sesi daha çok çıkacak bilgi sahipleri, kalabalıklar tarafından manası kavranamayacak bir sessizliğe bürünecekler. 
     
     Sen, okullar okudun, kitaplar. Hayatlar yaşadın, efendiliği öğrendin, görgülü davranmayı. Bir dünya insanı olmak için diller öğrendin. Seni şimdi bunların hiçbirinden nasibini almamış insanlar yönetiyor. Bu haksızlık değil mi Siyaset sana "düşük" bir iş gibi geliyor bu yüzden, bulaşılmaması gereken bir şey... Tuhaf değil mi Seni, senin bildiklerinin yarısını bilmeyen birileri yönetiyor. Haksızlık değil mi 
     
     Siyaseti ne olursa olsun bu yeni mecliste ne görmek istiyorsun sen Ben şunu görmek istiyorum. İyi konuşan insanlar, siyaseti ne olursa olsun. Dünya edebiyat klasiklerini okumuş insanlar, siyaseti ne olursa olsun. En az bir yabancı dili iyi bilen ve bir süre Türkiye dışında bulunup, dünyanın Türkiye’den ibaret olmadığını kavramış ve içine sindirmiş insanlar... Doğu’dan geliyorsa Doğu’nun, Batı’dan geliyorsa Batı’nın değerlerini bilen, bu terbiyeye göre davranmayı becerebilen, tartışmalarda bayağılaşmayan, zarafetini koruyabilen insanlar... Biraz matematik, biraz da felsefe bilen insanlar... Bu hayatta para kazanmak için, işimizi iyi yapmak için, işsiz kalmamak için hepimiz ne kadar çok gayret ediyorsak o kadar gayret sarf etmiş insanlar... 
     Nihayetinde çünkü bu insanları izleyeceğiz haberlerde. Sırf yemek yerken sakil sahneler görmeyelim diye yani... Başka bir beklenti Şimdilik yok 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
