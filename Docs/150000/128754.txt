<DOC>
<DOCNO> 128754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/soneko04.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ekonomik paketi 600 milyar dolara çıkarabilir 
</HEADLINE>
<TEXT>

     ABD Başkanı George W. Bush yönetiminin ekonomiyi canlandırma paketinin 10 yıllık maliyetinin 600 milyar dolara çıkabileceği bildirildi. Bu rakam daha önce 300 milyar dolar olarak hesaplanmıştı. 
     Bush'un adlarının açıklanmasını istemeyen yardımcılarının verdiği bilgiye göre, paketin maliyetindeki artış, en üst vergi dilimindekilerin vergi indirimi kapsamı dışında tutulması yerine, vergi dilimlerinin tüm için indirimlerin hızlandırılmasından kaynaklanıyor. 
     Pakette çeşitli vergi indirimleri, mali sıkıntıdaki eyaletlere milyarlarca dolar yardım ile işsizlik yardımlarının süresinin uzatımı yeralacak. 
     ABD Başkanı Bush, daha fazla sermaye yatırımlarını teşvik ve alternatif asgari vergideki sorunları gidermek için vergi indirimleri kapsamını genişletmeyi planlıyor. 
     Pakette, daha önce en zenginlerden daha çok gelir vergisi alınması niyet edilmişti, fakat, yeni haliyle, daha çok orta gelirli vergi mükellefleri zarar görecek. 
     Şirketlerin hissedarlara temettülerinde vergi oranında yüzde 50'den fazla oranda indirim öngörülüyor. Muhalefetteki Demokrat Parti'nin hesaplamalarına göre, yılda 1 milyon dolardan fazla kazananın vergi indirimi 24 bin dolara çıkarken, 40-50 bin dolar kazananın vergi indirimi 76 dolarda kalacak. 
     





</TEXT>
</DOC>
