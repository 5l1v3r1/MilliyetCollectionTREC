<DOC>
<DOCNO> 106787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo01.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligin en yaşlısı Beşiktaş... 
</HEADLINE>
<TEXT>

     Beşiktaş Birinci Süper Futbol Ligi'nde yer alan 18 ekip içinde ''en yaşlı takım'' unvanını aldı. 
     Ligde yer alan 18 takımın Futbol Federasyonu'na bildirdikleri kadroları gözönüne alınarak yapılan araştırmada, Beşiktaş 27.15'lik yaş ortalamasıyla, en yaşlı takım oldu. 
     Siyah-beyazlıların 26 kişilik kadrosunda 30 yaş ve üzerinde 6 futbolcu bulunurken, 33 yaşındaki yeni transfer Carlos Antonio Zago da takımının en yaşlı oyuncusu olarak dikkat çekti. 
     Diyarbakırspor, 27.04'lük yaş ortalamasıyla ligin en yaşlı 2. takımı olurken, şampiyonluk adaylarından Galatasaray ise 26.95 yaş ortalamasıyla 3. sırayı aldı. 
     3 büyük takım içinde en genç kadroya sahip olan Fenerbahçe ise 25.68'lik yaş ortalamasıyla 7. en yaşlı takım. 
     
     EN GENCİ TRABZONSPOR 

     Karadeniz'in güçlü ekibi Trabzonspor, 23.42'lik yaş ortalamasıyla ligin ''en genç takımı'' oldu. 
     Bordo-mavililer bu sezon kadrolarını gençleştirirken, Göztepe 23.48 ile en genç 2., Gaziantepspor ise 24.24 ile en genç 3. takım olarak dikkat çekti. 
     
     LİGİN YAŞ ORTALAMASI 25.20 

     18 takımın mücadele ettiği Birinci Süper Lig'in yaş ortalaması ise 25.20 çıktı. 
     Ligdeki 10 takım bu ortalamanın altında kalırken, 8 takım ortalamanın üstünde bir yaş ortalamasına sahip bulunuyor. 
     
     EN YAŞLISI İLKER YAĞCIOĞLU 

     Birinci Lig'in en yaşlı futbolcusu İstanbulspor'da forma giyen 36 yaşındaki İlker Yağcıoğlu oldu. 
     İlker'den 8 ay daha küçük olan yine 36 yaşındaki Elazığsporlu Mert Meriç de ligin ''ağabeyleri'' arasında yer aldı. 
     
     EN GENCİ GÖZTEPELİ KORAY 

     Ligin en genç futbolcusu ise 17 yaşındaki Göztepeli Koray Çölgeçen. 
     28 Mayıs 1985 doğumlu Koray, Birinci Süper Lig'de mücadele eden tüm futbolcuların en genci olma ünvanını elde etmiş oldu. 
     
     TAKIMLARIN YAŞ ORTALAMALARI 

     Birinci Süper Lig'de mücadele eden 18 takımın yaş ortalamaları şöyle 
     1- Beşiktaş...... 27.15 
2- Diyarbakırspor 27.04 
3- Galatasaray... 26.95 
4- Malatyaspor... 25.85 
5- İstanbulspor.. 25.84 
6- Ankaragücü.... 25.76 
7- Fenerbahçe.... 25.68 
8- Adanaspor..... 25.56 
9- Elazığspor.... 25.39 
10-Samsunspor.... 25.16 
11-Kocaelispor... 24.75 
12-Bursaspor..... 24.45 
13-Denizlispor... 24.36 
14-Gençlerbirliği 24.33 
..-Altay......... 24.33 
16-Gaziantepspor. 24.24 
17-Göztepe....... 23.48 
18-Trabzonspor... 23.42 
     





</TEXT>
</DOC>
