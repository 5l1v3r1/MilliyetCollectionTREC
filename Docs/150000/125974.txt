<DOC>
<DOCNO> 125974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/ekonomi/eko01.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’de eşgüdüm olmazsa vay halimize 
</HEADLINE>
<TEXT>

Devlet eski Bakanı Derviş, AKP’de her kafadan ayrı ses çıkmasından tedirgin olduğunu belirterek, Bu, geçmişte bize çok zarar verdi’ dedi 
     GÜVEN ÖZALP Brüksel 

     Avrupa Konvansiyonu’nda Türkiye’yi temsil eden heyette yeralan Devlet eski Bakanı Kemal Derviş, ekonomi konusunda tedirgin olduğunu söyledi. Derviş, "AKP tek başında iktidarken bu eşgüdümü sağlayamıyorsa vay halimize" dedi. Ekonomik konularda "her kafadan bir ses" çıktığına dikkat çeken Derviş, ekonominin bir daha krize girmeyecek şekilde yönetilmesi gerektiğini belirterek, "Tedirginim. Ekonomik konularda her kafadan farklı sesler çıkmaya başladı. İhale Yasası’nın ertelenmesine yönelik mesaj verilmesi hiç hoş bir şey değil. Tedirginim çünkü son 3 - 4 gündür, birbirine zıt açıklamalar yapılıyor" diye konuştu. 
     
     Kopenhag başarı değil’ 
     Eşgüdüm eksikliğini sergileyen bir hava oluştuğunu kaydeden Derviş, "Bu durum geçmişte bize çok zarar vermişti. AKP tek başına iktidarda olduğu halde eşgüdümü sağlayamayacaksa vay halimize" diye konuştu. Derviş, Kopenhag Zirvesi sonuçlarını başarı olarak değerlendirmediğini ancak bunun faturasının AKP’ye çıkarılmasının haksızlık olacağını söyledi. Derviş, "Suçu dört hafta önce iktidara gelmiş AKP’ye yükleyemeyiz. Bu, son üç yıldaki eksik performansın sonucudur" dedi. 
     



 EKONOMİ 




















</TEXT>
</DOC>
