<DOC>
<DOCNO> 120359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas10.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık balık ameliyatı 
</HEADLINE>
<TEXT>

     İHSAN DÖRTKARDEŞ DHA 

     Almanya’da zenginlerin özel villalarındaki göletlerde birbirinden değerli cins balık besleme modası, abartılı bir hal aldı. Bu tür değerli bir balık, hastalanınca ameliyat’ ettirildi. 
     Çiftlik yaşantısını özel villalarında süren Alman zenginler, göletlerinde yetiştirmek üzere Afrika ve Uzakdoğu’dan getirilen cins balıklara açık artırmalarda büyük paralar ödüyor. Ödenen para hayli büyük olduğu için, çok değerli bir balık, hastalanınca zengin Alman sahibi de çareyi, balığını ameliyat masasına yatırmakta buldu. 
     Tam 50 bin euroya yaklaşık 80 milyar lira alınan cins balığın sırtında enfeksiyon görüldü. Bunun üzerine sahibi, balığını su dolu bir naylon torbaya koyduğu gibi Balık Hastanesi’ne yetiştirdi. Enfeksiyonlu balık, önce uzman veterinerin plastik leğene bıraktığı iki kepçe ilaçla uyutuldu. Daha sonra ameliyat masasına alınan ve iki solungacına da hortumla oksijen verilen balık, serilen ıslak havlu üzerinde yapılan müdahale ile sağlığına kavuşturuldu. 
     



 YAŞAM 


























</TEXT>
</DOC>
