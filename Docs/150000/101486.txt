<DOC>
<DOCNO> 101486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sonspo21.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Hocası Jovanovski "Basit gol yiyoruz" 
</HEADLINE>
<TEXT>

     Samsunspor'da, Galatasaray yenilgisinin üzüntüsü yaşanırken, teknik direktör Georgi Jovanovski, ''Çok kolay top kaybedip, basit gol yiyoruz'' dedi. 
     Nuri Asan Tesisleri'nde basın toplantısı düzenleyen teknik direktör Georgi Jovanovski, 4-1'lik yenilgide futbolcuların büyük hatası olduğunu belirterek, şunları söyledi 
     ''Galatasaray çok güçlü bir takım. Bu takım karşısında çok iyi oyun ortaya koyamadık. Çok kolay top yitirip basit gol yiyoruz. Bu hatalar sonucunda da sahadan 4-1 yenilgiyle ayrıldık. Moralimizi bozmamaya çalışıyoruz. Lig maratonu çok uzun, bundan sonraki maçlara bakacağız. Bireysel hatalar yüzünden maç bu sonuçla bitti. Hatalarımızı, yapacağımız çalışmalarla gidereceğiz.'' Jovanovski, bu hafta yapacakları Bursaspor maçında yeni bir kadroyla sahaya çıkacaklarını da kaydederek, ''Müslim, Mehmet Nas ve Osman ile anlaşma sağlandı. Bursaspor maçında bu oyuncularıma şans verebilirim. Bursaspor maçını kazanarak, morallerimizi düzeltebiliriz'' dedi. 
     





</TEXT>
</DOC>
