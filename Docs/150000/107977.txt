<DOC>
<DOCNO> 107977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/ekonomi/eko08.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank’ın satışında Danıştay’ın kararı beklenecek 
</HEADLINE>
<TEXT>

Danıştay’ın kararına kadar Pamukbank’ın satış süreci devam edecek. Ancak sürecin sonuçlandırılması için işlem yapılmayacak 
     EKONOMİ SERVİSİ 

     Bankacılık Düzenleme ve Denetleme Kurumu BDDK ile Tasarruf Mevduatı Sigorta Fonu TMSF , Danıştay’ın yürütmenin durdurulmasıyla ilgili talebe ilişkin kararının açıklanmasına kadar Pamukbank’ın satış sürecinin devam edeceğini, ancak sürecin sonuçlandırılmasına ilişkin idari işlem yapılmayacağını bildirdi. BDDK ve TMSF’den yapılan ortak açıklamada, daha önce açıklanan satış takvimine ilişkin olarak incelemelerini sürdüren yatırımcıların tekliflerini 4 Ekim 2002 mesai bitimine kadar Fon’a vermeleri gerektiği ifade edildi. 
     
     Yapı Kredi de bekleyecek 
     Açıklamada, mevcut ortaklarının mülkiyeti altında faaliyetine devam eden, ancak ortaklık hakları Fon tarafından kullanılan Yapı Kredi’nin mülkiyetinin çözümü konusundaki çalışmaların da Pamukbank’la ilgili davada karar verilene kadar sürdürüleceği kaydedildi. 
     



 EKONOMİ 















</TEXT>
</DOC>
