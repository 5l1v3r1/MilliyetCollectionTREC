<DOC>
<DOCNO> 103637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/ekonomi/aeko.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Buzlu çayın başarı öyküsü 
</HEADLINE>
<TEXT>
Tiryakiyi bıraktılar trendy’ ile kazandılar 
Lipton, 10 yıl önce buzlu çayı tavşan kanı çayla rekabete soktu, kaybetti. Bu yıl ise Ice Tea’ olarak gençlere pazarladı ve satışlarını yüzde 60 artırdı 
     ŞULE YÜCEBIYIK 

     İnce belli bardakta tavşan kanı çay merakı neredeyse genetik olan Türk halkı, bu yaz buzlu çayın müptelası oldu. "Ice Tea" adıyla anılan buzlu çay, önce gençlerin sonra asitli içecekten uzak durmak isteyen tüketicilerin gözdesi haline geldi. 
     Lipton’un bundan 10 yıl önce Türk piyasasına soktuğu ama başarısızlığından ötürü geri çektiği "Ice Tea" markasının satışları bu yıl krize rağmen yüzde 60 arttı. 
     Ekonomik kriz, soğuk içecek pazarında yüzde 15 küçülmeye yol açarken, fiyatı yüksek buzlu çayın patlamasının ardında ise akıllı bir pazarlama stratejisi yatıyor. 
     
     Çayımıza dokunmayın 
     Lipton Ice Tea Departman Müdürü Tolga Sezer, buzlu çayın 1993’te uğradığı hezimeti şöyle anlatıyor "1993’te Lipton Ice Tea, pazara soğuk çay’ olarak tanıtıldı. Hedef kitle, orta yaş grubu ve çay tiryakileriydi. Yüzyıllık sıcak, demli çay geleneği bir gecede yıkılmak istendi. Ama kampanya ters tepti. Tüketici buz ve çayı birarada düşünemedi ve marka öldü." 
     Sezer ve ekibi, 2001’de markayı canlandırmak için kolları sıvadılar. Bu kez aynı hataya düşülmedi. Türk halkı için kutsal olan "çay"a el sürülmedi, kampanyalarda çay’ terminolojisinden şiddetle kaçınıldı. 
     
     Popüler mekanlar 
     Sezer, "Çay tiryakisini bir kenara bıraktık. Ice Tea’yi trendy yani gençlere seslenen dinamik bir ürün haline getirdik. Buzlu çayın bir keyif değil serinletici, fonksiyonel özelliklerini vurguladık." 
     Lipton, buzlu çay için bu kez hedef kitlesini 13 - 18 yaş grubu olarak belirledi. Ice Tea, çay tiryakilerine değil, gençlere pazarlandı. 
     Pazarlama alanları da farklıydı bu kez. "Gençlerin bulunduğu her mekana girdik. Kantinler, kafeler, fast food zincirleri, popüler eğlence merkezleri, Bodrum ve Antalya beach’leri, açık hava partileri yani gençlerin eğlendiği her mekanda Ice Tea tanıtım ve satış noktaları kurduk" diyen Sezer, son olarak motorsporlarına sponsor olduklarını söyledi. 
     
Rakipler atağa kalktı      Lipton Ice Tea’nin Türkiye’deki başarısı bugünlerde marka sahibi Unilever’in 100’ü aşkın ülkedeki firmasına örnek olarak gösteriliyor. Son iki yıldır, Lipton Ice Tea satışlarının en çok arttığı ülke Türkiye. 
     Pazarın bu kadar büyümesi rakiplerin iştahını da kabarttı tabii. Nestle, Twinings "buzlu çayölarını bir süre önce pazara soktu. Tolga Sezer, Coca Cola’nın da benzeri bir buzlu çay projesiyle pazara girmeye çalıştığını belirtiyor. 
     



 EKONOMİ 




















</TEXT>
</DOC>
