<DOC>
<DOCNO> 110669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/magazin/amag.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar kimin için giyinir 
</HEADLINE>
<TEXT>

Hemcinsleri için mi, erkekler için mi yoksa sadece kendileri için mi Yukarıdaki soruyu modacılara yönelttik, "Televoleler için" dahil çok ilgi çekici yanıtlar aldık 
     BİRSEN ALTUNTAŞ 

     Cemil İpekçi Ayşe’de var bende niye yok 
     "Kadınların yarışı erkeklerle değil kendi cinsiyledir. Ayrıca erkeğin onları her şekilde beğeneceğinin bilincindedir. Erkek sadece giysileriyle beğenmiyor, kadını, onun şeklini beğeniyor. Dikkat edilirse kadınlar, Ahmet Bey, Hüseyin Bey beğendi’ diye giyinmez. Ayşe Hanım’da var, ben de niye yok ’ der." 
     
     Yıldırım Mayruk Kendisi için giyinir’ 
     "Kadınlar, kadınlar için giyinmez. Kadın ya da erkek, önce kendisine olan saygısı nedeniyle giyinir. Mesela ben kendime olan saygım nedeniyle giyiniyorum. İnsan yeri geldiğinde misafiri, iş yeri gibi zamana, mekana, ortama göre giyinir. İnsanlar giyimde özgür düşünürler. Zaten moda insanların cinsel, dinsel, fiziksel, kültürel ve ekonomik haberleşme biçimidir." 
     
     Arzu Kaprol Mutluluk için’ 
     "Benim bütün müşterilerim önce kendileri, kendi kişisel mutlulukları için giyiniyor. Zaten başkalarına hava atmak gibi nedenlerle giyinmek kişisel mutluluğun olmadığını gösterir. Bu da hiç normal bir şey değil." 
     
     Cengiz Abazoğlu Kadınların detay hafızası süperdir’ 
     "Başka kadınlara hava atmak amacıyla, yani kadınlar için giyinirler... Bunu sadece sosyete ya da sanat dünyasındaki kadınlar için söylemiyorum, tüm kadınları kastediyorum. Kadınların detay hafızası süperdir. Mesela, bir kadının kıyafetinde gördüğü detayı üç ay sonra da hatırlar. Erkekler içinse genel görüntü önemlidir. Bir erkek kadının yırtmacındaki bir detaya önem vermez. Odak noktası bellidir. Oysa bir kadın, hemcinsinin yıllar önce giydiği kıyafeti tekrar giydiğini anında fark eder ve hemcinslerini düşünerek giyinir." 
     
     Dilek Hanif Erkeğin bakışı çok düz’ 
     "Mesela, türbanlı müşterilerim de var ve onlarda kendi cinsinin olduğu ortamlarda daha şık olma yarışını gözlemliyorum. Bir yarışa giriyor, normal zamanda olmayacağı kadar gösterişli olmaya çalışıyor. Galiba kadın kadını daha iyi algılıyor ve görüyor. Erkeğin bakış açısı onun yaratıcılığına göre daha düz." 
     
     



 MAGAZİN 














</TEXT>
</DOC>
