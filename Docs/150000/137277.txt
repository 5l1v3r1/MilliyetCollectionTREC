<DOC>
<DOCNO> 137277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun22.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz ile İspanya arsında "çan" krizi... 
</HEADLINE>
<TEXT>

     Portekiz, Kristof Kolomb'un Amerika'yı keşfettiği gemisine ait olduğu ileri sürülen çanı İspanya'dan istedi. Bunun üzerine, İspanyol polisi, Madrid'de açık artırmaya çıkarılacak çana el koydu. 
     Çanı 1994 yılında Portekiz açıklarında bulan İtalyan Roberto Mazzara'nın kaldığı oteli bugün basan polis, perşembe günü açık artırmayla satışa sunulması planlanan çanı müsadere etti. 
     Müzayedeyi düzenleyecek şirketin yöneticisi, ''Portekiz çan sahibini hırsızlıkla suçluyor. Bu anlaşılır gibi değil. Portekiz hükümeti, buluntudan 1997'den beri haberdardı'' diyerek tepki gösterdi. 
     Kristof Kolomb'un Santa Maria adlı karavelası, 1492 yılı Noel'inde batmıştı. Ancak o gemiye ait olduğu iddia edilen çan, başka bir gemi batığında bulundu. Çanın gerçekten Santa Maria'ya ait olup olmadığını kesinleşmiş değil. 
     Açık artırma yapılsaydı, çan 1 milyon dolardan satışa sunulacaktı. 
     





</TEXT>
</DOC>
