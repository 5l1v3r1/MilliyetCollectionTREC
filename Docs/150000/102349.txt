<DOC>
<DOCNO> 102349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/siyaset/siy04.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in gözleri Sevda’nın başını döndürdü 
</HEADLINE>
<TEXT>

     YAŞAR ÇAKMAK, BARKIN ŞIK Ankara 

     Seçim tarihi yaklaştıkça partilerin siyasi vitrinlerini zenginleştirmek için girdikleri yarış kızıştı. Şarkıcı Sevda Demirel ve türkücü Necla Akben AKP, Metin Şentürk de DYP’den gelen teklifleri kabul etti. Demirel, "Tayyip Erdoğan’ın gözleri beni öldürdü" dedi. 
     İzmir Aliağa’da katıldığı programda AKP’li ilçe başkanının kendisine açtırdığı şampanyalardan sonra, parti hakkında yaptığı olumlu konuşmaların da etkisiyle AKP yetkililerinin dikkatini çektiğini belirten Demirel, şunları söyledi 
     "Fatih Altaylı’nın Teke Tek programına katılan Erdoğan’ın gözleri beni öldürdü. O kadar dürüst, etkileyici, doğruluk akan gözlerle bakıyordu ki. Bizim partimizin kapısı herkese, Sevda Hanım’a da açık’ dedi. Ben de bu hoş davetin ardından parti için çalışmayı kafama koydum. Erdoğan’ın sadece muhafazak r kimliğini değil, muhafazak r - demokrat kimliğini de seviyorum." 
     Niyetinin milletvekilliği adaylığı olmadığını belirten seksi şarkıcı, "Asıl amacım, parti içinde kadınlara yönelik çalışmalara katılmak" diye konuştu. Demirel, AKP Genel Başkan Yardımcısı Salih Kapusuz ile randevusunu da, basının aşırı ilgisi nedeniyle erteledi. 
     Görme engelli şarkıcı Şentürk, DYP’den aldığı teklifi değerlendirirken, "DYP’yle tüm görüşmelerimizi yaptık ve her şey netleşti. İlk etapta milletvekilliği için çalışacağım, ardından da Özürlülerden Sorumlu Devlet Bakanlığı’nı kuracağım. Tansu Çiller’le de görüştüm. Bu siyasi bir şey değil, bunun DYP’si, DTP’si önemli değil" dedi. 
     
     Tayyip’in liderlik vasfı önde 
     ANAP’tan geçen hafta istifa eden Akben de, Erdoğan’ın Türkiye’nin ihtiyacı olan liderlik vasfını fazlasıyla taşıdığını savundu. Akben, "ANAP’ta Padişahım çok yaşa’ sözünü kullanmadığım için şimdiye kadar büyük haksızlığa uğradım. AKP’den teklif alınca ANAP’ta yapamadıklarımı yapabilmek için adaylık müracaatımı yaptım" diye konuştu. 
     
Tokalaştılar ama vedalaşmadılar      Fotoğraf YURTTAŞ TÜMER 

     AKP Genel Başkanı Recep Tayyip Erdoğan ile SP Genel Başkanı Recai Kutan, Ataköy Crowne Plaza Oteli’nde düzenlenen Hacı Bektaş Veli’yi anma toplantısına katıldı. Kutan, Kuran okunmasının hemen ardından salona girdi ve Erdoğan’a nazaran daha az alkış aldı. Zoraki bir ifadeyle tokalaşan iki lider, ayrılırken de vedalaşmadı. Erdoğan, cuma namazını Eyüp Sultan Camii’nde kılarken, İstanbul Büyükşehir Belediye Başkanı Ali Müfit Gürtuna da bir süre sonra aynı camiye geldi. 
     



 SİYASET 















</TEXT>
</DOC>
