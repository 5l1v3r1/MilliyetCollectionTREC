<DOC>
<DOCNO> 130688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas02.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Patriot Murat’ı ABD unuttu bile 
</HEADLINE>
<TEXT>

Adanalı Murat’ı, bir patriot füzesinin parçaları sakat bıraktı. ABD’nin bir yıl ilgilenip kaderine terk ettiği Murat h l sakat ve başka savaş istemiyor 
     NEŞET KARADAĞ Adana DHA 

     Körfez Savaşı sırasında 1991’de İncirlik Üssü’nden yanlışlıkla fırlatılan patriot füzesinin havada imhası sırasında yaralanarak sakat kalan Murat Genç 19 , h l savaşın acısını yaşıyor. 
     Havada parçalanan patriot füzesinin kafasına düşen bir parçasının beyninde bıraktığı hasar nedeniyle halen yürüyemeyen Murat’ın acısı, ABD’nin olası Irak operasyonuyla tazelendi. Savaş olmasın’ diyen Murat’ın tek isteği, yeniden koşmak ve eğitimine devam etmek. Arkadaşlarıyla oyun oynarken başına füze parçası isabet eden Murat’ı ABD’ye götüreceklerini söyleyen Amerikalılar, tedaviyi İncirlik Üssü’nde yaptı. Bir yıl sonra da Murat’ı kaderine terk edip tedavisini kesen ABD’liler, şoför olan baba Mustafa Genç’i işe aldı. 
     
     Tam 12 ameliyat geçirdi 
     Başka doktorlara götürülerek yürütülmeye çalışılan Murat, belden aşağı 10, beyninden de iki kez ameliyat oldu. Ancak doktorların "Eskisi gibi yürür" sözleri bir türlü gerçekleşmedi. Yaşadığı acılara karşın yürüme azmini yitirmeyen Murat, spor salonlarında ve evde kondisyon bisikleti kullandı, ayaklarına masaj yaptırdı. Ancak baba Genç, çok masraflı olması nedeniyle bu tedavileri de kesti. Halen plastik borudan yapılmış, ABD’lilerin Walker’ dedikleri aletle yürüyebilen Çukurova Elektrik Endüstri Meslek Lisesi 3. sınıf öğrencisi Murat, hedefinin elektrik mühendisliği olduğunu söylüyor. 
     
     Dut ağacında sobe ’ 
     Yıllar sonra ilk kez olayı yaşadığı yere giden Murat, o günü de şöyle anlattı "Akşamüzeri okuldan gelmiştim. Aynı mahallede oturan anneannemi ziyarete gittik. Arkadaşlarımla saklambaç oynamak için çıktım. Ebe bendim. Dut ağacına yüzümü yaslayıp 100’e kadar saymaya başladım. Başıma bir şey düştü. Yıkıldım." 
     Çok merak ettiği İncirlik Üssü’nü, yine hareketlenen bugünlerde uzaktan seyreden Murat, başının üstünden geçerken büyük gürültü çıkaran uçaklara bakmaya korktu. 12 yıl önceki acıları tekrar yaşamak istemediğini söyleyen Murat, sözlerini şöyle bitirdi "Körfez Savaşı’nda benim günahım neydi Sakat olmama yol açan Amerika’nın tedavimi yaptırmasını istiyorum. Savaş istemiyorum. Yoksa çok sayıda insan yaralanabilir, ölebilir." 
     



 YAŞAM 






















</TEXT>
</DOC>
