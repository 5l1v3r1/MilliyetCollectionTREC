<DOC>
<DOCNO> 118005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sontur17.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizlik işçileri, seçim yorgunu... 
</HEADLINE>
<TEXT>

     3 Kasım Milletvekili Genel Seçimi'nin ardından siyasi parti mensupları kadar belediyelerin temizlik işçilerini de yorgun düştü. 
     Çankaya Belediyesi'nden yapılan yazılı açıklamada, partililer seçim öncesi propaganda için afiş, pankart ve bayrak asma yarışı için ter dökerken, onların geride bıraktıklarını toplayan belediye temizlik işçilerinin de bir o kadar yorulduğu belirtildi. 
     Türkiye'nin en büyük ilçesi konumunda olan Çankaya'nın seçim kirliliğinden payına düşeni fazlasıyla alan ilçelerden olduğu vurgulanan açıklamada, seçimlerin tamamlanmasından sonra cadde ve sokaklarda kalan afiş, pankart ve bayrakları toplama görevinin belediye temizlik işçilerine düştüğü kaydedildi. 
     Açıklamada, günlerdir seçimin geride bıraktığı kirliliği ortadan kaldırmaya çalışan işçilerin bir taraftan temizlik yaptığı, diğer taraftan da kurulacak yeni hükümetin başbakanının kim olacağını merakla bekledikleri ifade edildi. 
     





</TEXT>
</DOC>
