<DOC>
<DOCNO> 129867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur40.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yediemin pek "emin" çıkmadı... 
</HEADLINE>
<TEXT>

     Van Valiliği'nce yapılan denetimler sonucunda, kamu kuruluşlarına emanet edilen akaryakıtların satıldığı ortaya çıktı. 
     Van Valiliği'nden yapılan yazılı açıklamada, kaçakçılıkla mücadelede ele geçirilen akaryakıtların Gümrük Müdürlüğü ile Tasiş şefliğine teslim edildiği, buradan da yediemin olarak adlandırılan bazı kamu kuruluşlarına muhafaza edilmesi için verildiği bildirildi. 
     Açıklamada, yediemine teslim edilen akaryakıtların bulunamadığı, olayla ilgili olarak 3 belediye başkanlığı, bir sulama birliği başkanlığı ve bir esnaf kefalet kooperatifiyle ilgili yasal işlem başlatıldığı kaydedildi. 
     Olayla ilgili soruşturma geniş çaplı sürdürülüyor. 
     





</TEXT>
</DOC>
