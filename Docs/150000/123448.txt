<DOC>
<DOCNO> 123448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/siyaset/siy01.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet 2003’te ısrarlı 
</HEADLINE>
<TEXT>

     Başbakan Abdullah Gül ile AKP lideri Recep Tayyip Erdoğan, Türkiye’nin AB’ye üyeliği için 2003 yılında müzakere tarihi verilmesi konusunda kararlı bir tutum izlenmesini kararlaştırdı. 
     Gül ve Erdoğan, dün Kophenag ve ABD gezileri öncesinde Dışişleri Bakanı Yaşar Yakış ve Dışişleri bürokratlarından AB, Kıbrıs ve Irak konusunda bilgi aldı. 2 saat süren toplantıda Türkiye’nin AB’ye üyeliği konusunda resmi olmayan 2005 müzakere tarihinin kabul edilemeyeceği tespiti yapıldı. 2003’te müzakere tarihi hedefini değerlendiren liderler, Türkiye için kötü denecek alternatifleri de masaya yatırdı. AB’nin 2005’ten geri adım atmaması halinde 2003 Selanik Zirvesi’ne yönelerek tam üyelik müzakere tarihi olarak 2004’ün hedef alınması da konuşuldu. Toplantıda Gül’ün kesin karar açıklanmadan AB liderleriyle temasa geçmesi, Erdoğan’ın da ABD Başkanı Bush’un devreye girmesini gündeme getirmesi kararlaştırıldı. 
     BM Genel Sekreteri Kofi Annan’ın sunduğu Kıbrıs planında kabul edilemeyecek şartlar bulunduğu tespiti doğrultusunda KKTC Cumhurbaşkanı Rauf Denktaş’ın sonuna kadar desteklenmesinin benimsendiği toplantıda, ABD’nin Irak’a yönelik gerçekleştireceği askeri müdahale de masaya yatırıldı. 
     



 SİYASET 












</TEXT>
</DOC>
