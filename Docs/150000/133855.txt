<DOC>
<DOCNO> 133855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun27.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır "BM onayı da olsa Irak'a yönelik operasyona katılmayacak" 
</HEADLINE>
<TEXT>

     Mısır'ın, BM'nin onayıyla da olsa, Irak'a yönelik operasyona katılmayacağı bildirildi. 
     Dışişleri Bakanı Ahmet Mahir, Fransız Le Monde gazetesine yaptığı açıklamada, ''BM, bir karar alırsa prensipte tüm dünya uymak zorundadır. Ancak bu, dünyanın karar sonucu bir operasyona katılması anlamına gelmez'' dedi. 
     Ülkesinin, herhangi bir askeri operasyona katılmayacağını, barış hareketi içinde yer almayı sürdüreceğini belirten Mahir, olası Irak savaşında hava sahası ve Süveyş Kanalı'nın kullanımına ilişkin bir soruya, ''Kanalın kullanımı, hepimizin uyguladığı uluslararası yasalarla belirleniyor'' yanıtını verdi. 
     Mahir, olası savaşın turizmi ve yatırımları vurarak, ithalat ve ihracatta sigorta harcamalarının artmasına yol açacağını ifade ederek, ''Savaşta kazanan olmayacak. Tüm gücümüzle savaşı engellemek, yasal, ahlaki ve siyasi sorumluluğumuzdur. Bu nedenle, dünyanın işbirliği yapması gerekli'' dedi. 
     





</TEXT>
</DOC>
