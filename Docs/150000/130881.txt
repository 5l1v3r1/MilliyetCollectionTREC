<DOC>
<DOCNO> 130881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/guncel/gun12.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra başhekimlere geldi 
</HEADLINE>
<TEXT>

Neşter operasyonunda bazı firmaların Mersin Serbest Bölgesi’nde kurduğu şirketle fason ürünleri SSK’ya yüksek fiyata sattığı belirlendi 
     TOLGA ŞARDAN, GÖKÇER TAHİNCİOĞLU Ankara 

     SSK’ya fahiş fiyatla malzeme satan firmalarla, bu malzemelerin alımını sağlayan doktorlara yönelik düzenlenen Neşter operasyonu büyürken, vurgun yapmak için Mersin Serbest Bölgesi’nde şirket kurulduğu saptandı. Operasyonun bundan sonraki aşamasında SSK bürokratlarıyla bazı başhekimlerin gözaltına alınacağı öğrenilirken doktorlar, firmalara, bürokratlar ve başhekimlerin birlikte "organize suç örgütü" oluşturdukları ifade ediliyor. 
     Operasyonun ilk ayağında gözaltına alınan beş firma yetkilisi, SSK’ya bağlı altı doktor ve altı teknisyenin sorgularının halen devam ediyor. Eskişehir SSK’da görevli Doç. Dr. Barbaros Dokumacı’nın Türkiye’deki ilk kalp pili bankasını kuran kişi olduğu, Anadolu Kalp Vakfı başkanlığını yürüttüğü ve hastaneye alınan kardiyoloji malzemelerine ödenen fahiş fiyatlar nedeniyle gözaltına alındığı öğrenildi. 
     
     Girdi çıktı yaptılar 
     SSK’ya medikal malzeme satan ve soruşturma kapsamına alınan firmaların, serbest bölgedeki şirket üzerinde "girdi-çıktı" yaptıkları anlaşıldı. Firmalardan bazılarının, Uzakdoğu ve yurt içinde yaptırılan tıbbi malzemeleri sahte belgeler düzenleyerek Avrupa ve ABD’den ithal edilmiş gibi gösterdiği, bu ucuz üretim malzemeleri yüksek fiyatla SSK’ya sattığı belirlendi. 
     



 GÜNCEL 






















</TEXT>
</DOC>
