<DOC>
<DOCNO> 117919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/spor/spo01.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MEŞALE YAKTI 
</HEADLINE>
<TEXT>

Tribünde yakılan meşaleler yoğun bir sis tabakası oluşturdu. Elazığ’ın golünde Beşiktaş defansı topu görmekte güçlük çekti 
     BEŞİKTAŞLI taraftarların tribünde yaktığı meşalelerin faturası ağır oldu. Maçın 30. dakikasında deniz tarafındaki kale arkası tribününde yakılan meşaleler yoğun bir sis tabakası oluşturdu. Bundan yaklaşık 3 dakika sonra gelişen Elazığ atağında, Cem Yanık’ın ortasında savunma topu görmekte güçlük çekince, beraberlik sayısı geldi. Gol sonrası meşale yüzünden tribünlerde kavga çıktı. 
     KALE arkası tribününde karşılaşmadan önce havai fişek gösterileri düzenlendi. Bunun üzerine anons yapıldı ve sahaya da kesinlikle yabancı madde atılmaması istendi. Öte yandan Siyah - Beyazlı taraftarlar İnönü Stadı’ndaki mücadeleye büyük ilgi gösterdi. Karşılaşmayı 20 bine yakın sporsever izlerken, 200 kadar Elazığspor taraftarı da kendilerine ayrılan bölümden takımlarına destek verdi. 
     
Taraftar istedi, tatsızlık bittiHafta içinde yumruk yumruğa kavga eden Tolga ve Yasin el ele tribünlere koştu 
     SİYAH - Beyazlı taraflarlar, hafta içinde tesislerde birbirleriyle tartışan Tolga ve Yasin Sülün’ü tribünlere çağırdı. El ele tribünlere giden iki oyuncu taraftarları selamladı. Seyircilerin "Öp, öp" şeklinde tempo tutmaları üzerine de birbirlerini öperek, tatsızlığı geride bıraktıklarını gösterdiler. 
     LİGDE üç sarı kartı bulunan Sergen, maç öncesi cezalı duruma düşmemesi için uyarıldı. Menajer Sinan Engin, kritik bir virajdan geçtiklerini hatırlattı ve "Takımın bu zorlu haftalarda en çok sana ihtiyacı var. Hakemlerle uğraşma" dedi. Yıldız futbolcu yapılan sertliklerde kontrollü olmaya çalıştı. 
     
Aslan payı Lucescu’nun      BEŞİKTAŞ Başkanı Serdar Bilgili, başarılı bir grafik çizdiklerini, şampiyonluğun en büyük favorisi olduklarını söyledi. Bilgili, "Bunda en büyük pay teknik direktörümüz Lucescu’ya aittir. Lucescu’nun ne kadar doğru bir tercih olduğunu bugün daha iyi anlıyoruz. Hem kaliteli, hem de bilgi birikimi fazla" açıklamasını yaptı. 
     LUCESCU’NUN sıcak tavırlarıyla futbolcuların da gönlünde taht kurduğunu belirten Serdar Bilgili, şöyle devam etti "Takım içinde özgüveni hocamızın davranışları sağladı. Futbolculara yaklaşımı mükemmel. Zirve yarışında diğer rakiplerimize oranla avantajlıyız. Lucescu faktörü bizi ezeli rakiplerimizden bir adım öne çıkartıyor." 
     
Dostluk tablosu      HENTBOLDA bugün Collegge takımı ile Şehirler Kupası’nda karşılaşacak olan Beşiktaş, Kıbrıs Rum Kesimi ekibini İstanbul’da çiçeklerle karşıladı. Kafileye daha sonra Topkapı Sarayı, Sultanahmet ve Ayasofya’yı gezdirildi. Hava şartlarının uygun olmaması nedeniyle boğaz turu iptal edildi. Süleyman Seba Salonu’ndaki maç 14.00’te başlayacak. Aynı kupada Trabzon Belediyesi, 19 Mayıs Salonu’nda 20.00’de İtalyan Merano’yu ağırlayacak. 
     



 SPOR 

























</TEXT>
</DOC>
