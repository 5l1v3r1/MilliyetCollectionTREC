<DOC>
<DOCNO> 114139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/siyaset/siyz1.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

Bozüyük zirvesi sonuç verdi      Toprak, AKP için oy istedi 
     FERİT KAPLAN Diyarbakır DHA 

     El konulan bankası Toprakbank’tan kendi yatırımları için 410 milyon dolar kredi çektiğini itiraf eden Halis Toprak, batık iki bankacıyla birlikte Bozüyük’te gizlice buluşarak yardım istediği AKP Genel Başkanı Recep Tayyip Erdoğan için oy istedi. Lice’de boşandığı eşi adına yaptırdığı Ayşe Toprak İlköğretim Okulu ve Yağ Fabrikası’nın açılışını yapan Toprak, seçim gezilerinde Toprak Air’e ait helikopteri emrine tahsis ettiği Erdoğan için bu kez destek arayışına çıktı. Hemşerilerinden AKP’ye destek isteyen Toprak, 12 sayfalık yazılı bir metin okudu. Toprak, "Oylarınızı AKP’ye vermezseniz çok sıkıntı çekersiniz. Ben de bu fabrikaları yapamam" dedi. 
     
     Bahçeli Cennet yolunu keseriz 
     Bursa’da halka seslenen MHP Genel Başkanı Devlet Bahçeli, 57. hükümetin başarılı çalışmalar sergilediğini dile getirirken, hükümetin görevine neden devam edemediği ve neden bir erken seçim ihtiyacının doğduğunun iyi değerlendirilmesi gerektiğini söyledi. Bahçeli, ANAP lideri Yılmaz’ı isim vermeden eleştirirken de, "AB’ye cennet yolculuğunu Diyarbakır’dan başlatıp Brüksel’e gideceğini, h l Kuzey Irak’ta gelişen olayları görmezlikten gelerek söylemeye çalışıyor" diye konuştu. 
     
     Bereket yağıyor’ diye ıslandılar 
     MUSTAFA BAĞDİKEN DHA 

     SP’nin sağanak yağmur altında yapılan İzmit mitinginde, Necmettin Erbakan, "Bereket yağıyor" diye konuşunca meydandan ayrılamayan partililer sırılsıklam oldu. Konuşmasını sürdüren Erbakan ise yağmurdan, plaj şemsiyesiyle korundu. 
     
     Çiller Ananıza iki yıl verin 
     DYP Genel Başkanı Tansu Çiller, partisinin Hatay İl Teşkilatı’nca Emlak Evler Meydanı’nda düzenlenen mitingde, vatandaşlardan tek başına iktidar istedi ve "Sekiz yıl Özal’a verdiniz, onun iki yılını ananıza verin, o zaman Türkiye şahlanır" dedi. Çiller, isim vermeden Tayyip Erdoğan’ı eleştirdiği konuşmasında şunları söyledi "3 Kasım’da bir yanlış yaparsanız, bu 20 yılınıza mal olur. Milletvekili olamayan, yetkisiz bir başbakan sorunlarınızı nasıl çözer " 
     
     Uyanık vekil Kırat’la geziyor 
     DYP Çankırı Milletvekili Ahmet Uyanık, partisinin simgesi kırata binerek çalışmalarını sürdürüyor. Süleyman Demirel’in yıllar önce "mührü atın böğrüne vurun" sloganından yola çıkan Uyanık, kiraladığı atın üzerine boya ile "evet" damgası vurdurarak köy köy dolaşıyor. 
     
     Yılmaz’dan üniversite vaadi 
     NEVŞEHİR DHA 

     ANAP Genel Başkanı Mesut Yılmaz, dün Nevşehir Postane meydanında yaklaşık 6000 kişiye hitap etti. İlde Damat İbrahim ve Hacı Bektaş olmak üzere iki üniversite açacaklarını belirten Yılmaz, şöyle konuştu "Türkiye’nin tüm sorunlarını çözecek kadrolar ANAP’tadır. Çürük yumurtadan cücük çıkmaz. Bunların hepsi çürük yumurtadır. Bunlardan memlekete hayır gelmez. Bunların geçmişlerine ve kadrolarına bakın. Size çok sıkıntı yaratırlar." 
     



 SİYASET 















</TEXT>
</DOC>
