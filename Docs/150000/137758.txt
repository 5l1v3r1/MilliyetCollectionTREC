<DOC>
<DOCNO> 137758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sonspo16.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Kings, Bucks'ı 102-93 yenerken, Hidayet 3 sayı attı... 
</HEADLINE>
<TEXT>

     ABD Profesyonel Basketbol Ligi NBA'de Batı Konferansı Pasifik Grubu lideri Sacramento Kings, Doğu Konferansı Merkez Grubu üçüncüsü Milwaukee Bucks'ı 102-93 yenerken, Hidayet Türkoğlu 3 sayı attı. 
     Sacramento'da yapılan maçta oyuna sonradan giren Hidayet Türkoğlu 3 sayı attı ve 1 asist yaptı. Sayılarını 1 kez denediği ve isabet kaydettiği 3 sayılık atıştan elde eden Hidayet, 4 kez denediği 2 sayılık ve 2 kez kullandığı faul atışlarında ise başarılı olamadı. 
     Takımda Yugoslav forvet Predrag Stojakoviç 26, Mike Bibby ve takımın diğer Yugoslav yıldızı Vlade Divaç 21'er sayı kaydetti. Divaç, ayrıca 15'i savunmadan toplam 19 ribaunt aldı. 
     Kings karşısında üstüste 4. yenilgisine uğrayan Bucks'da, Toni Kukoç 21 sayı ve 8 ribauntla en başarılı isim olurken, Ray Allen skora 17 sayı ekledi. 
     Son 17 maçında 13. maçını kazanan, ancak son 6.08 dakikada yalnızca 2 atışı isabetli kullanan Bucks karşısında Kings, bu sürede 11-3'lük bir seri yakalayarak maçtan 9 sayı farkla galip ayrıldı. 
     
     KOBE BRYANT'DAN 52 SAYI 

     Kings'in lider olduğu Pasifik Grubu'nda 4. sırada bulunan son 3 sezonun şampiyonu Los Angeles Lakers, evinde Ortabatı Grubu beşincisi Houston Rockets'ı ikinci uzatma sonunda 106-99 yenerken, takımın yıldızı Kobe Bryant, 52 sayı atarak bu sezonki en skorer maçını çıkardı. 
     Son 10 maçtır 35 ve üzerinde 6 maç da üstüste 40'ın üzerinde sayı atarak bir rekor kıran Kobe Bryant, ilk uzatmada Lakers'ın bütün 9 sayısını, 2. uzatmada da 8 sayısını kaydetti. 
     Los Angeles'daki maçta Kobe Bryant ayrıca bu sezonun sayı rekorunu kırmaya da çok yaklaştı. Bu sezon, bir maçta en fazla sayı kaydetme rekoru, şu anda sayıyla New York Knicks'li Allan Houston'a ait. Houston, pazar günü 117-110 Lakers'ın üstünlüğüyle biten maçta bu rekora erişmişti. 
     Toplam dakika oynayan Kobe Bryant, 38 şuttan 19'unu değerlendirirken, faul atışlarında 11'de 11 yaptı. Sağ dizinden sakatlığı bulunan Bryant ayrıca 8 ribaunt aldı, 7 asist ve 3 blok yaptı. 
     Lakers'ın diğer yıldızı Shaquille O'Neal, diz ve ayak parmağındaki sakatlık nedeniyle kenarda otururken, takımda Bryant'dan sonra en çok sayı atan oyuncu 15 sayıyla Rick Fox oldu. 
     Houston'da ise Çinli çaylak Yao Ming 24 sayı ve 14 ribauntla takımı sürükleyen oyuncuydu. İlk uzatmada 6 faul sınırını doldurarak oyun dışı kalan Ming, 19 şuttan 9'unu değerlendirdi. Yao Ming, 6 faul atışında da yüzde yüz isabet sağladı. 
     Sonuçlar şöyle 
Cleveland Cavaliers-Chicago Bulls 101-107 
Orlando Magic-New Orleans Hornets 99-94 
New Jersey Nets-Miami Heat 84-79 
Memphis Grizzlies-Indiana Pacers 108-103 uzatmada 
Dallas Mavericks-Atlanta Hawks 105-79 
San Antonio Spurs-Denver Nuggets 101-76 
Sacramento Kings-Milwaukee Bucks 102-93 
Golden State Warriors-Boston Celtics 117-125 
Los Angeles Lakers-Houston Rockets 106-99 2. uzatmada 

     





</TEXT>
</DOC>
