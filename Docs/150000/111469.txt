<DOC>
<DOCNO> 111469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/soneko03.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, bu hafta 266 gün vadeli bono ihalesi düzenliyecek 
</HEADLINE>
<TEXT>

     Hazine, bu hafta 266 gün vadeli bono ihalesi düzenliyor. 
     Hazine, 8 Ekim Salı günü düzenleyeceği bono ihalesinde satılacak kağıtların ihraç tarihi 9 Ekim Çarşamba olarak belirlendi. 
     Geri ödeme tarihi 2 Temmuz 2003 olarak belirlenen 266 gün vadeli bono ihalesinde satılacak kağıtlar, 4 Eylül 2002'de ihraç edilmiş olan 301 gün vadeli Hazine bonolarının yeniden ihracı şeklinde olacak. 
     Hazine, en son 20 Eylül tarihinde dolar ve euro cinsinden iki 366 gün vadeli tahvil ihaleleri düzenlemişti. 
     366 gün vadeli dolar cinsinden iskontolu devlet tahvili ihalesinde nominal 1 milyar 650.2 milyon dolarlık, euro cinsinde de 335.6 milyon euroluk satış gerçekleştirilmişti. 
     Dolar ihalesine 1 milyar 754.3 milyon dolar teklif gelirken, ihaledeki net satış miktarı 1 milyar 516.2 milyon dolar olmuştu. İhaledeki basit ve bileşik faiz yüzde 8.79 olarak belirlenmişti. 
     Hazine'nin aynı vadeli, ''euro'' cinsinden tahvil ihalesine ise 406.7 milyon eoru teklif gelirken, net satış miktarı 306.3 milyon euro, ihaledeki basit ve bileşik faiz yüzde 9.50 olmuştu. 
     Bu hafta, Hazine, 613.3 trilyon lira iç borç servisi yerine getirecek. 
     Hazine, Ekim ayında toplam 8 katrilyon 368.9 trilyon lira iç borç servisi yerine getirecek. 
     





</TEXT>
</DOC>
