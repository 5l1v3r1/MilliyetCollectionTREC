<DOC>
<DOCNO> 127509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/guncel/gun04.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’dan okul sözü 
</HEADLINE>
<TEXT>

Serebral Palsili beyin felçli Çocuklar Derneği’nin düzenlediği toplantıda, çocuklar Milli Eğitim Bakanı Mumcu’dan okul istedi 
     ANKARA Milliyet 

     Milli Eğitim Bakanı Erkan Mumcu, Serebral Palsili beyin felçli Çocuklar Derneği’nin düzenlediği toplantıda duygulu anlar yaşadı. 
     "Bütün anne babalar bir an i-çin çocuklarının serebral palsili olduğunu düşünsünler. Böylece buradaki insanları daha iyi anlayacaklardır" diyen Mumcu, bir çocuğun, "Bana okulda öğretmenlerim ve arkadaşlarım özürlü diyorlar, ben özürlü değilim" demesi üzerine duygulanarak, "Asıl özürlü onlar ben onların icabına bakarım" karşılığını verdi. Annelerin taleplerini de dinleyen Mumcu, bir çocukla da "En büyük Fenerbahçe" diye tempo tuttu. 
     Mumcu, çocukların kendisinden okul istemesi üzerine, "Siz hiç merak etmeyin. Okul işi tamam. Sizi mi kıracağız " dedi. "İş hayatımın amacını bu tür faydalı şeyler yapmaya ayırmıştım" diye konuşan Bakan Mumcu, büyük ölçekli paralar kazanamadığından büyük işler yapamadığını söyledi. 
     
     Maliyeti çok yüksek 
     Dernek Başkanı Mehmet Gürkan da serebral palsili çocukların zek özürlü olmadıklarını belirterek, MEB’in bu çocuklara yönelik eğitim verecek okullar açmasını istedi. Kendisinin 9 yaşında serebral palsili bir çocuğunun olduğunu kaydeden Gürkan, başka şansı olmadığı için çocuğunu Özel Rehabilitasyon Merkezi’nde tedavi ettirdiğini ve bunun maliyetinin çok yüksek olduğunu söyleyerek, şöyle konuştu 
     
     Bunu hak etmiyoruz 
     "Bir anne baba olarak çocuğumuzu okula gönderememenin acısını çekiyoruz. Tedavi merkezinde bir çocuk var, ancak ayda bir - iki kere gelebiliyor. Nedeni ise babası işsiz. Bunu ne çocuklarımız, ne de biz hak ediyoruz." Gürkan, belediyeden arsa yardımı isterken kürsüye gelen üç çocuğu da serebral palsili olan Sinem Ersoy, yaşadıkları zorlukları gözyaşları içinde anlattı. 
     



 GÜNCEL 



















</TEXT>
</DOC>
