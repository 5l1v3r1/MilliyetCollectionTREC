<DOC>
<DOCNO> 100875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/siyaset/siy03.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’den montajlı afiş 
</HEADLINE>
<TEXT>

Hazırlanan afişlerde kullanılan fotoğrafta, MHP lideri Bahçeli’nin yerine fotomontajla Cem yerleştirildi 
     ANKARA Milliyet 

     CHP seçim tarihi ilan edilmeden hazırlıklarını tamamladı. Sloganlarını belirleyen CHP, "batırdılar gidiyorlar" afişinde Bülent Ecevit, Mesut Yılmaz, İsmail Cem ve Hüsamettin Özkan’ın yanyana fotoğraflarını kullandı. Ancak afişlerde, "ülkeyi batırmaköla suçlanan hükümetin diğer ortağı MHP’nin Genel Başkanı Devlet Bahçeli’nin fotoğrafı montajlandı ve yerine Cem konuldu. 
     CHP Genel Sekreter Yardımcısı Mehmet Sevigen, seçimde metin yazarları ya da uzmanların değil, halkın yakıştırması olan sloganları kullanacaklarını ifade ederek, "Örneğin, Baykal’ın gezilerinde vatandaşlar Sen hep haklı çıktın’ diyor. Biz de bunu kullanacağız" dedi. Seçimde ana temalarının "ülkemizi soydurmayacağız" olacağını anlatan Sevigen, yeni bastırdıkları afişlerin de seçim meydanlarını süsleyeceğini kaydetti. 
     Uğur Işılak’ın "Haydi Anadolu" adlı parçasının seçimlerde kullanılacağını kaydeden Sevigen, "Biz, bu parçanın tapusunu noterden aldık. Sanatçının, bu parçanın 30 müzik aletiyle düzenlediği yeni versiyonunu kullanacağız" diye konuştu. 
     Partinin hazırladığı afişlerin örgütler tarafından il ve ilçelerde asılmasına da başlandı. Afişlerin birinde, "O Hep Sizi Düşünüyor" sloganıyla Genel Başkan Deniz Baykal’ın spor kıyafetli bir fotoğrafı, diğerindeyse, "Batırdılar gidiyorlar" sloganıyla Ecevit, Yılmaz, İsmail Cem ve Hüsamettin Özkan’ın yanyana yeraldığı bir fotoğrafları bulunuyor. 
     



 SİYASET 


















</TEXT>
</DOC>
