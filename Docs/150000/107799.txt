<DOC>
<DOCNO> 107799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/guncel/gun06.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi okullu olduk... 
</HEADLINE>
<TEXT>

1 milyonu ilk kez olmak üzere 16 milyon öğrencinin bugün ders başı yapacağı yeni eğitim yılında 540 bin öğretmen de görev alacak 
     2002 - 2003 eğitim - öğretim yılı bugün başlıyor. 16 milyon öğrenci ve 540 bin öğretmenin ders başı yapacağı eğitim yılında 1 milyon çocuk okulla tanışacak, 30 bin yeni öğretmen de eğitim kadrosundaki yerini alacak. Kayıtların 20 Eylül’e kadar uzatıldığı yeni eğitim yılı takvimine göre birinci yarıyıl 31 Ocak 2003’te sona erecek. 3 - 14 Şubat arasındaki sömestr tatilinin ardından ikinci yarıyıl 17 Şubat 2003’te başlayacak, 13 Haziran 2003’te bitecek. 
     Milli Eğitim Bakanlığı’ndan alınan bilgiye göre, ilköğretimde 10 milyon 562 bin 426, ortaöğretimde de 2 milyon 855 bin 851 öğrenci öğrenim görüyor. 
     Öğretmen sayısı da, ilköğretimde 375 bin 620, ortaöğretimde 145 bin 461 olarak belirtiliyor. Ayrıca yaygın eğitim kurumlarında 3 milyon 211 bin 278 öğrenci ve 49 bin 989 öğretmen bulunuyor. Yeni öğretim yılında yoksul öğrencilere 2 milyon 397 bin 796 ders kitabı "ödünç" olarak dağıtılacak. Bu yıl 640 bin öğrencisi de taşımalı eğitimden yararlanacak. 
     
     YAĞMUR VAR... 
     Bu arada, öğrencilere meteorolojiden kötü haber var...Türkiye, bugün Orta Akdeniz ve Balkanlar üzerinden gelen yeni yağışlı havanın etkisine giriyor.... 
     



 GÜNCEL 




















</TEXT>
</DOC>
