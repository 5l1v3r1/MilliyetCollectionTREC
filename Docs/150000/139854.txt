<DOC>
<DOCNO> 139854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/spor/spo15.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Güreşte heyecan      31. Uluslararası Yaşar Doğu Serbest Güreş Turnuvası Ankara’da başladı. İlk gün elemeler yapılırken, Türkiye adına mindere çıkan 98 erkek güreşçiden 47’si galibiyet aldı. Bayanlarımız ise 17 maçtan 8 zafer çıkarmayı başardı. 
     
Süper başlangıç      YUNANİSTAN’DA yapılan 14. Avrupa Gençler Tekvando Şampiyonası’nda Türk sporcuları ilk gün, 2 altın, 1 gümüş, 1 bronz madalya kazandı. Kübra Tuğba Yılmaz ve Beytullah Yılmaz altın alırken, Yağmur Erzkuzu gümüş, Emin Gündoğan bronzda kaldı. 
     
Sam için park      PROFESYONEL ağır sıklet Avrupa Boks Şampiyonu Sinan Şamil Sam’ın isminin, Bakırköy’de bir parka verileceği açıklandı. Sam, "Ben, Mike Tyson’dan niye maç isteyeyim ki, o benden istesin. Eğer teklif ederse dövüşürüm" dedi. 
     
Atletler yolcu      YUNANİSTAN’DA 4 Mart’ta start alacak olan Balkan Salon Atletizm Şampiyonası’nda Milli Takımımız 17 sporcu ile mücadele edecek. Ay - Yıldızlı kafile bugün Atina’ya giderek, yarışlar öncesi kamp çalışmalarına başlayacak. 
     
Raketlerin savaşı      MEKSİKA’DA düzenlenen Açık Tenis Turnuvası’nda, Carlos Moya’yı 2 - 0 yenen İspayol Felix Mentilla yarı finale çıktı. Bir diğer yarı finalist ise Şilili Gonzalez’in sakatlanıp maçı bırakması sayesinde Kourten oldu. 
     



 SPOR 
























</TEXT>
</DOC>
