<DOC>
<DOCNO> 121447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/dunya/dun02.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül AB’nin şartlarını yerine getirdik... 
</HEADLINE>
<TEXT>

Gül, "İki egemenliği olan tek bir devletin doğru bir model olduğuna inandıklarını" söyledi. 
     ANKARA Milliyet 

     Başbakan Abdullah Gül, AB kulübünün üyelik şartlarını yerine getirdiklerini belirterek, "Türkiye AB’yi zenginleştirir" dedi. 
     Gül, partisinin grup toplantısında dış politika ile ilgili gelişmeleri değerlendirdi. Gül, "Biz, AB kulübünün üyelik şartlarını yerine getirdiğimize inanıyoruz. Biz üzerimize düşeni yaptıktan sonra gerisi, AB ülkeleri liderlerine kalmıştır. Onlar eğer daha büyük ve dünyada, daha stratejik rol oynayan Avrupa düşünüyorlarsa Türkiye, AB’yi zenginleştirecektir. Bundan kimsenin kuşkusu olmasın" diye konuştu. Kıbrıs’ın mili mesele olduğunu, sorunun çözümü için önyargısız davrandıklarını söyleyen Gül, BM Genel Sekreteri’nin attığı adımı olumlu bulduklarını ve "tartışılabilir" kanaatinde oluklarını bildirdi. Gül, şöyle dedi "Bu demek değildir ki, Kaygımız yok bunu aynen kabul ediyoruz.’ Bununla ilgili görüşmelerin yapılabileceğini söylüyoruz. Kaygılarımızı da hemen arkasında ekliyoruz. KKTC’deki Türk soydaşlarımızın ve onların geleceğinin garanti altına alınmasını istiyoruz. İki egemenliği olan tek bir devletin doğru bir model olduğuna inanıyoruz." 
     Gül, bu konu üzerinde çeşitli görüşmeler ve ziyaretler olduğunu, önümüzdeki süreçte bunun daha da yoğunlaşacağını söyledi. 
     
     



 DÜNYA 














</TEXT>
</DOC>
