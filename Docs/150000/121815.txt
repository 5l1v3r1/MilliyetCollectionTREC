<DOC>
<DOCNO> 121815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/soneko23.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın 129, Kuveyt'in 128 yıllık petrol rezervi var... 
</HEADLINE>
<TEXT>

     Azerbaycan'da bilinen 67 yıllık petrol rezervi olduğu bildirildi. 
     İngiliz petrol şirketi BP uzmanlarının yaptığı değerlendirmede, dünyanın önde gelen petrol rezervinin ömrü hesaplandı. 
     Buna göre Irak'ın 129 yıl, Kuveyt'in 128 yıl, Suudi Arabistan'ın 85 yıl, İran ve Azerbaycan'ın 67 yıl, Rusya'nın 20 yıl, Türkmenistan'ın 12 yıl ve ABD'nin 10 yıllık rezervleri bulunuyor. 
     ''BP Statiscal Review of World Energy''de yayınlanan habere göre, Irak petrol rezervleri açısından 112,5 milyar varil ile ikinci sırada yer alırken, ilk sırada 261,8 milyar varille Suudi Arabistan bulunuyor. Rezervler açısından Kuveyt'in 98,6, İran'ın 89,7, Rusya'nın 48,6 milyar varil ham petrolü bulunduğu tahmin ediliyor. 
     Dünyadaki petrol tüketimi günde ortalama 77 milyon varil olarak görünürken, sanayileşmiş ülkeler de, olası bir kriz sırasında kullanmak üzere petrol depoluyor. 
     Washington ProFiles ajansının haberine göre ise Ekim 2002'de 26 ülkenin petrol ihtiyatları 1,3 milyar varile, özel şirketlerin elindeki petrol ihtiyatları ise 2,5 milyar varile ulaştı. 
     





</TEXT>
</DOC>
