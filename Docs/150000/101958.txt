<DOC>
<DOCNO> 101958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/siyaset/siy02.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hocanın gözü HADEP’te 
</HEADLINE>
<TEXT>

Ankara’ya döner dönmez SP yönetimi ile toplantı üstüne toplantı yapan Erbakan, ittifak girişimlerine başladı 
     ABDULLAH KARAKUŞ Ankara 

     Barajı aşamama tedirginliği yaşayan SP, ittifak yapma peşine düştü. Özellikle Necmettin Erbakan’ın Ankara’ya dönmesinin ardından HADEP’le ittifak yapma görüşmeleri arttı, ancak henüz bir sonuç alınamadı. 
     Erbakan Ankara’ya döner dönmez SP yönetimi ile toplantı üstüne toplantı yaptı. Özellikle ittifak yapma çalışmalarını gözden geçiren Erbakan’a BBP, DP ve HADEP’le olan görüşme trafiği hakkında bilgi verildi. SP’nin bölgelerdeki oy oranları hakkında bilgi alan Erbakan, SP yönetimine daha çok çalışma talimatı verdi. Bu çerçevede SP, teşkilatlarında seçim alarmı verirken özellikle kadınların da birebir çalışmalarını artırmasını istedi. Erbakan özellikle AKP’ye yönelik bölgelerde çalışmaların artırılmasını istedi. 
     Ayrıca Muhsin Yazıcıoğlu başkanlığındaki BBP, Ankara Büyükşehir Belediye Başkanı Melih Gökçek kontrolündeki DP ile de ittifak görüşmeleri sürdürülüyor. 
     



 SİYASET 





















</TEXT>
</DOC>
