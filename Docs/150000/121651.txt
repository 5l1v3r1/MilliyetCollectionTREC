<DOC>
<DOCNO> 121651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo40.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 0 - Olympique Lyon 0 
</HEADLINE>
<TEXT>

     UEFA Kupası üçüncü tur ilk maçında Denizlispor, Fransa'nın Olympique Lyon takımıyla 0-0 berabere kaldı. 
     Mustafa Özkan'ın sakatlığı, Hakan Çimen'in sarı kart cezalısı olması nedeniyle sahaya 4-4-2 düzeniyle çıkan Denizlispor, Fransız rakibi karşısında önce gol yememeyi hedefleyen bir oyun sergiledi. Defansı ve orta alanı kalabalık tutan yeşil-siyahlı ekip, zaman zaman rakip kalede etkili ataklar da geliştirdi, ancak sonucu değiştirecek vuruşu yapamadı. 
     Olympique Lyon ise ilk turda Denizlispor'un elediği Fransız ekibi Lorient'i unutmayarak, evsahibi ekip önüne temkinli çıktı. Kontraataklarla gol bulmaya çalışan Fransız temsilcisi, savunmasında açık vermemeye çalıştı. Defansta Ednilson iyi oyunuyla göz doldururken, forvet elemanları iyi toplar alamamanın sıkıntısını yaşadı. Konuk ekip, ilk yarıda golsüz beraberliğe razı bir görüntü sergiledi. 
     İkinci yarıda 3-5-2 oyun düzenine dönen Denizlispor, orta alan oyuncularının yorulmasıyla, kalesinde sıkıntılar anlar yaşadı. Hücum organizasyonlarını iyi kurgulayamayan yeşil-siyahlı ekibin zayıf atakları ise gol getirmekten çok uzak göründü. 
     Konuk takım ise rakibinin orta alanda uyguladığı presten yorulması sonucu, daha atak bir oyun sergiledi ve özellikle Roperto ile tehlikeler yarattı. 
     7. dakikada Kabat'ın kullandığı serbest vuruşta, Olympique Lyon defansının müdahale edemediği topa, Ali Tandoğan kale alanı içinde vuramayınca, Denizlispor mutlak bir golden oldu. 
     21. dakikada, Ali Tandoğan'ın orta-şut karışımı vuruşunda, kaleci Coupet'i geçen meşin yuvarlak, üst direkten geri geldi ve defans tehlikeyi uzaklaştırdı. 
     26. dakikada, Ali Tandoğan'ın sağ kanattan taşıyıp ortaladığı topa iyi hamle yapan Coupet, Bencik'den önce davranarak, kalesindeki tehlikeyi önledi. 
     28. dakikada Roperto'nun kullandığı frikik atışında, Hienen topu yumruklayarak uzaklaştırdı. 
     36. dakikada gelişen Olympique Lyon atağında Chanelet, ceza alanına girerken şutunu attı, meşin yuvarlak direğin hemen üzerinden auta gitti. 
     41. dakikada Denizlispor ceza alanı içinde topla buluşan Diarra vuruşunu yaptı, ancak meşin yuvarlak yandan auta çıktı. 
     45. dakikada Ali Tandoğan'ın ortasında Hietanen topu kafayla indirdi, Bencik'in dönerek vuruşunda kaleci Coupet parmaklarının ucuyla meşin yuvarlağı kornere çeldi. 
     Karşılaşmanın ilk yarısı golsüz sona erdi 47. dakikada Ali Tandoğan'ın ortasında, İlyas topa bekletmeden vurdu, ancak meşin yuvarlak auta gitti. 
     59. dakikada Denizlispor'da sakatlanan Serdal, yerini Serhat'a xx bıraktı. 
     64. dakikada Roperto'nun kullandığı serbest atışta, iyi yer tutan kaleci Hienen gole izin vermedi. 
     67. dakikada Olympique Lyon'da Luyındola oyundan çıktı, yerine Govovu xx girdi. 
     74. dakikada, Roperto'nun kullandığı korner atışında, defanstan seken top yine bu futbolcunun önüne düştü. Roperto'nun kaleye paralel gönderdiği meşin yuvarlağa Govovu dokunamayınca, Denizlispor kalesi önemli bir tehlikeden kurtuldu. 
     80. dakikada, Denizlispor'da Serhat sarı kart gördü. Aynı dakikada Olympique Lyon'da Vairelles çıktı, yerine Frederic x oyuna girdi. 
     82. dakikada Olympique Lyon'da Da Silva, yerini Laville'e bıraktı. 
     84. dakikada Denizlispor'da İlyas çıktı, yerine Bülent Üçüncü girdi. 
     90. dakikada gelişen Denizlispor atağında, Bülent Üçüncü ceza alana yayı üzerinden şutunu attı, ancak top direği sıyırarak auta çıktı. 
     Kalan dakikalarda da gol gelmeyince, karşılaşma 0-0 sona erdi. 
     





</TEXT>
</DOC>
