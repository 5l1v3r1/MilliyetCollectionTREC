<DOC>
<DOCNO> 144810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/soneko02.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstihdam'da sınıfta kaldık... 
</HEADLINE>
<TEXT>

     Türkiye istihdamın nüfusa oranı açısından, 49 ülke içinde 48'inci sırada yer aldı. 
     Devlet Planlama Teşkilatı DPT verilerine göre, Türkiye 2001 yılında toplam istihdamın toplam nüfusa oranı açısından yüzde 29.1 ile 49 ülke içerisinde sondan ikinci sırada yer aldı. 
     İstihdamın nüfusa oranının en yüksek olduğu ülke yüzde 57.1 ile Lüksemburg olarak belirlenirken, Çin de toplam nüfusunun yüzde 56.8'ini istihdam etme başarısını gösterdi. 
     Yüzde 55.1'lik oran ile İsviçre üçüncü sırada yer alırken, bu ülkeyi İzlanda ve Danimarka izledi. 
     2000 yılında nüfusunun yüzde 48.9'unu istihdam ederek 49 ülke içerisinde 10. sırada yer alan ABD ise 2001 yılında 13. sıraya geriledi. 
     
     TÜRKİYE'DE İSTİHDAM 
     2000 yılında nüfusunun 32.4'lük bölümünü istihdam eden Türkiye'nin 2001 yılında ise bu oranı yüzde 29.1'e düşürmesine karşılık sıralamadaki yeri değişmedi. 
     49 ülkeyi içeren verilere göre, yüzde 18.6'lık oran ile Güney Afrika son sırada yer aldı. 
     
     İSTİHDAM SIRALAMASI 
     Öte yandan 2001 yılında toplam istihdamın toplam nüfusa oranı açısından ilk 5 ve son 5 ülke ise şöyle 
     1 Lüksemburg 57.1 
2 Çin 56.8 
3 İsviçre 55.1 
4 İzlanda 54.9 
5 Danimarka 51.2 
... 
45 İsrail 34.9 
46 Şili 34.6 
47 Arjantin 31.2 
48 Türkiye 29.1 
49 G.Afrika 18.6 
     





</TEXT>
</DOC>
