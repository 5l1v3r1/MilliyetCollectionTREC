<DOC>
<DOCNO> 106913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yasam/yas04.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alemin yeni kralı Avrupa olacak .. 
</HEADLINE>
<TEXT>

Newsweek dergisi kristal kürede 10 yıl sonrasının dünyasına baktı ve ABD’nin tek rakibini buldu Avrupa Birleşik Devletleri 
     DIŞ HABERLER SERVİSİ 

     Haftalık Amerikan dergisi Newsweek, son sayısında dünyanın 2012 yılındaki durumuna yönelik tahminlerde bulundu. 10 yıllık projeksiyon dahilinde siyaset, iş dünyası, bilim ve toplum gibi konuların işlendiği değerlendirmede en dikkat çekici nokta, geleceğin süper gücü olarak Avrupa’nın gösterilmesiydi. 
     2012’deki nüfusunun tam genişlemeyle birlikte 550 milyona ulaşması beklenen Avrupa, internet çağını geç yakalamış olsa da, bazı ekonomi uzmanları, Avrupa’yı 1992’lerin ABD’sine benzeterek, kıtanın bir "üretkenlik mucizesine" gebe olduğunu vurguluyorlar. 
     
     Türkiye’nin önü açık 
     Avrupa şirketlerinin 2005 yılına kadar bilişim teknolojileri yatırımlarını yüzde 45 oranında artırmayı düşündükleri belirtilen Newsweek dergisine göre Avrupa, ABD’nin savurganlık, aşırı personel alımı ve internet dahil her alanda aşırıya kaçması gibi hatalarından ders alma şansına da sahip. 
     Yazıda, beş yıl içinde Avrupa’nın kıtasal bir anayasa hazırlama çalışmalarını bitireceğini ve böylece güçlü bir devlet başkanı sayesinde, küresel ekonomide ABD ile birlikte söz sahibi olacağı belirtiliyor. Dünya Ekonomik Forumu’nun geçtiğimiz nisan ayında Kopenhag’a davet ettiği 1000 Avrupalı gencin katılımıyla düzenlenen toplantılarda, gençlerin "Müslüman Türkiye"nin de aralarında bulunabileceği istekli adayların AB katılımına açık olduğu hatırlatıldı. 
     
Gelecekte Türkiye’de savaş yokNewsweek’in görüştüğü uzmanlar, 2012’ye gelindiğinde de mevcut silahlı çatışmaların çoğunun şiddetlenerek süreceği görüşünde. İşte 10 yıl sonrasına ilişkin kehanetler 
     TAYVAN Çin, elektromanyetik silahlarıyla Tayvan borsasını, bankaları, hava trafiğini felce uğratacak. Tayvan’ın silahıysa, Pekin yönetiminin bilgisayar ağına sızabilen korsanlar hacker olacak. 
     KOLOMBİYA Marksist gerillalar Kolombiya’yı ABD için ikinci Vietnam yapacak.Kaos Peru, Brezilya’ya sıçrayacak. 
     ÇİN DENİZİ Bu denizde kıyıları olan Çin, Vietnam, Filipinler arasındaki gerilim artacak. Buradaki zengin petrol yatakları yüzünden Çin ile ABD’nin arası gerilecek. 
     ORTADOĞU 2003’teki seçimlerde İsrail Başbakanı Ariel Şaron gidecek, yerine İşçi Partisi lideri Amram Mitzna gelecek. 2005’te İsrail, Gazze ve Batı Şeria’dan çekilecek. Doğu Kudüs Filistinlilere bırakılacak. 
     KORE’LER Gerilim sona erecek. Kuzey Kore’de halk ayaklanacak, diktatör Kim Jong İl Moskova’ya kaçacak. 
     PAKİSTAN Hindistan ile Keşmir yüzünden süren savaş, fraksiyonları birleştirecek. Savaşı Hindistan kazansa da mücahitler ülkeyi kaosa sürükleyecek. 
     



 YAŞAM 























</TEXT>
</DOC>
