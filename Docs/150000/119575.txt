<DOC>
<DOCNO> 119575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur02.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Meclis Başkanlığı için kaç kişi başvurur bilemem" 
</HEADLINE>
<TEXT>

     AK Parti Genel Başkanı Recep Tayyip Erdoğan, meclis başkanlığı için adayların bugün saat 24.00'e kadar müracaatlarını yapacaklarını belirterek, ''sayısı kaç olur bilmem'' dedi. 
     Erdoğan, AB üyeliği görüşmeleri çerçevesinde çalışma ziyaretlerinin ikincisini Yunanistan'a yapıyor. 
     Erdoğan, bu amaçla THY'den kiralanan özel bir uçakla, bazı sivil toplum örgütünün yöneticileri ve gazetecilerle beraber Atina'ya gitti. 
     Tayyip Erdoğan, hareketinden önce Esenboğa Havalimanı'nda gazetecilerin gündeme ilişkin sorularını yanıtladı. 
     ''Dün yapılan toplantıda, parti içinde meclis başkanlığıyla ilgili bir sıkıntı yaşandığı doğru mu İki adayla mı gideceksiniz meclis başkanlığı seçimlerine diye soran bir gazeteciye Erdoğan, müracaatlarını bugün kendilerinin yapacağını söyledi. ''Kararı sizin vereceğiniz ifade ediliyor'' diye yineleyen gazeteciye Erdoğan, ''Hayır canım ne alakası var. Artık o şimdi meclisle alakalı bir olay'' karşılığını verdi. Erdoğan, meclis başkanlığı seçimine iki adayla gidip gidilmeyeceğinin sorulması üzerine de, ''Saat 24.00'e kadar adaylar müracaatlarını yapacak. Sayısı kaç olur bilemem'' dedi. 
     ''Bakanlar Kurulu bugün köşke gidebilecek mi Bu konuda bir kesinlik var mı '' diye sorulması üzerine ise Erdoğan, şunları söyledi 
     ''Sayın Başbakan şu anda bütün hazırlıklarını sanıyorum yapmış durumda. Sayın cumhurbaşkanımızla da herhalde müzakerelerini yapıp... Tabii temennimiz o ki, en kısa zamanda açıklamayı yapsın, bugün, yarın, mesela fazla geciktirmeden çünkü zaman kaybına tahammül yok.'' 
     





</TEXT>
</DOC>
