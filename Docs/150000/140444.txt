<DOC>
<DOCNO> 140444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/siyaset/siy04.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilit valileri’ niye görevden aldınız 
</HEADLINE>
<TEXT>

Genelkurmay , Güneydoğu’nun beş ilinde görev yapan valilerin görevden alınmasından duyduğu rahatsızlığı Başbakanlığa iletti. Yazıda "Yönetim boşluğu doğabileceği" uyarısı yapıldı 
     TOLGA ŞARDAN Ankara 

     Genelkurmay Başkanlığı, Başbakanlık ile İçişleri ve Dışişleri bakanlıklarına gönderdiği bir yazıda, Güneydoğu’da görev yapan tecrübeli valilerin olası Irak harek tı öncesinde görevden alınmasının "yönetim boşluğu doğurabileceği" uyarısında bulundu. 
     Genelkurmay İkinci Başkanı Orgeneral Yaşar Büyükanıt imzasıyla gönderilen iki sayfalık yazıda, Güneydoğu’da bazı illerde yeniden Olağanüstü Hal uygulamasının başlatılmasının gerekçelerine yer verildi. 
     Olası harek t öncesindeki çalışmalarda görev alan ve hazırlıklarını tamamlayan Diyarbakır, Şırnak, Van, Hakk ri ve Batman valilerinin görevden alındığına dikkati çeken Genelkurmay, görev değişiklikleri nedeniyle yönetim boşluğu yaşanabileceğini kaydetti. 
     
     PKK eylemleri başladı 
     Yazıda sınırların ve bölgeye giriş çıkışların kontrol altına alınması, savaş sırasında askeri birliklerin bölge içinde kaydırılmasında güvenli ortamın yaratılması, harek tın "tek elden" yönetilmesinin sağlanması, yurtdışından gelecek grupların kontrolü ve son dönemde PKK’nın eylemlerinin yeniden başlaması ve savaş karşıtı eylemlerdeki artışın göz önüne alınmasının önemi de vurgulandı. 
     
Dördü yeni vali      Abdülkadir Aksu’nun hazırlayıp Köşk’ün onayladığı kararnameyle savaş bölgesinde görev verilen yeni valilerin dördü ilk kez vali oldu. Şırnak Valisi Hüseyin Avuç Avcılar Kaymakamlığı’ndan, Van Valisi Hikmet Tan Osmangazi Kaymakamlığı’ndan, Hakk ri Valisi Erdoğan Gürbüz Karşıyaka Kaymakamlığı’ndan, Batman Valisi Efkan Ala ise Turizm Bakanlığı Müşavirliği’nden "valilik" görevine getirildi. Gürbüz ile Tan’ın 60 yaşının üzerinde olması dikkat çekti. Diyarbakır Valisi Miroğlu ise ilk kez doğuda görev yapmaya başladı. 
     



 SİYASET 















</TEXT>
</DOC>
