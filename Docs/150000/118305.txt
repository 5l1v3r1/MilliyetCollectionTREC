<DOC>
<DOCNO> 118305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sontur13.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prefabriklerin satışı sürüyor... 
</HEADLINE>
<TEXT>

     Düzce'de, 17 Ağustos ve 12 Kasım depremlerinden sonra kullanıldıktan sonra sökülen prefabrik konutların satış işlemleri sürüyor. 
     Düzce Bayındırlık İl Müdürlüğü tarafından gerçekleştirilen prefabrik satışlarının, Türkiye genelinde rağbet gördüğü bildirildi. 
     Yetkililer, Düzce'nin çeşitli alanlarında bulunan 4 bin adet prefabrikten 1611'nin satışı için karar alındığını, bugüne kadar da 605 prefabriğin satıldığını kaydettiler. 
     Bayındırlık il Müdürlüğü yetkilileri, yaptıkları açıklamada, satışların hızla devam ettiği belirterek, ''Türkiye'nin her yerinden satın almak için başvuruda bulunuluyor. Prefabriklerin fiyatları metrekaresine ve cinsine göre, 500 milyon lira ile 1 milyar 750 milyon lira arasında değişmektedir'' dediler. 
     
     TERCİH NEDENİ UCUZLUK 
     Vatandaşların yoğun ilgisinin, prefabriklerin depreme dayanıklı ve ucuz olmasından kaynaklandığını bildiren yetkililer, şu bilgiyi verdiler 
     ''Prefabrikler ucuz olmasına karşın, nakliye pahalıya geliyor. Buna rağmen bina yapım maliyetleri ile prefabriklerin fiyatını karşılaştıran vatandaşlar, Türkiye'nin en uzak illerinden bile satın almaya geliyorlar. Vatandaşlar, prefabrikleri, tarla ve bahçelerine ya da deniz kıyısında bulunan arsalarına kurmayı tercih ediyorlar.'' 
     





</TEXT>
</DOC>
