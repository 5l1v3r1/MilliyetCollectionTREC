<DOC>
<DOCNO> 104435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo09.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Forma giyme rekoru Efe Aydan'da... 
</HEADLINE>
<TEXT>

     A Milli Basketbol Takımı'nda bugüne dek en fazla oynayan oyuncu unvanı, bir zamanların efsanevi basketbolcusu Efe Aydan'da bulunuyor. 
     259 kez milli formayı giyen ve halen TOFAŞ Kulübü Başkanlığı görevinde bulunan Efe Aydan, oynadığı maçlarda rakip takım potalarına 3 bin 299 sayı bıraktı. 
     Efe Aydan'ı 241 kez milli olan ve 1394 sayı atan ve halen Ülkerspor Kulübü Genel Menajeri olan Lütfi Arboğan ile 215 kez milli olan ve 1550 sayı kaydeden Tamer Oyguç ile 215 kez milli formayı giyerek 1951 sayı atan, halen de Basketbol Federasyonu Dış İlişkiler Sorumlusu olan Emir Turam izliyor. 
     
     SAYI REKORU KUNTER'DE 
     Erman Kunter ise milli forma ile en fazla sayı atan oyuncu oldu. 
     213 kez milli olan Kunter, milli formayla rakip potalara tam 3 bin 626 sayı bırakarak, ulaşılması güç bir rekor kırdı. 
     Avrupa ikincisi olan milli takımın kaptanlığını yapan Orhun Ene de 208 kez milli formayı giydi. 
     Bu arada baba-oğul milli takımlarda görev yapan Erdenay ailesinden, oğul Harun, baba Kemal'i geçti. Baba Kemal Erdenay 154, halen ''12 Dev Adam'' arasında yer alan oğul Harun Erdenay ise 175 kez milli oldu. 
     A Milli Takım'ın menajerliğini yapan Doğan Hakyemez de 181 kez milli formayla mücadele etti. 
     
     HALUK, 200'LER KULÜBÜNE KATILDI 
     A Milli Takım ile Dünya Şampiyonası'nda mücadele edecek oyunculardan Haluk Yıldırım, bugüne dek 200 kez milli formayı giydi. 
     Halen A Milli Takım'da görev yapan basketbolcuların millilik sayıları şöyle 
     
     
OYUNCU MS Haluk 200 Ufuk 181 Hidayet 176 Harun 175 Kerem 170 İbrahim 165 Hüseyin 157 Mirsad 128 Ömer 111 Mehmet 106 Asım 87 Kaya 85 Hakan 73 Tutku 63 
     





</TEXT>
</DOC>
