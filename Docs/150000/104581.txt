<DOC>
<DOCNO> 104581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun03.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanlığı sözcüsünden Irak açıklaması... 
</HEADLINE>
<TEXT>

     ABD Dışişleri Bakanlığı sözcüsü Richard Boucher, Başkan George Bush'un Irak'a olası müdahale yöntemi konusunda hiçbir karar almadığını söyledi. 
     Boucher, ''Biz günlük bakanlık açıklamalarında ve başka ülkelere yaptığımız açıklamalarda başkanın Irak lideri Saddam Hüseyin'in rejiminin devrilmesi için kullanılacak yöntem hakkında şu ana kadar bu yönde hiçbir karar almadığını açık bir şekilde belirttik'' dedi. 
     Sözcü, ''Başkan, durum karşısında nasıl bir yol izleneceğini düşünürken, diğer ülkelerle görüşmeye, onlara danışmaya, onların bakış açılarını dinlemeye devam edeceğini açıkça ifade etti. Bütün dünya ortada bir sorun olduğunun farkında, söz konusu olan bunun nasıl çözüleceği'' diye konuştu. 
     Sözcünün açıklamasının, başta Avrupa ve Ortadoğu'daki ülkeleri olmak üzere çeşitli ülkelerden Irak'a olası müdahaleye karşı çıkan açıklamalarının ardından yapıldığına dikkat çekiliyor. 
     





</TEXT>
</DOC>
