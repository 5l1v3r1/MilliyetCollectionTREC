<DOC>
<DOCNO> 114212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun26.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Sağlık Örgütü 2 milyar kişi ilaç alamıyor 
</HEADLINE>
<TEXT>

     Dünya Sağlık Örgütü WHO , dünya nüfusunun üçte biri olan iki milyar kişinin ihtiyaç duyduğu ilacı elde edemediğini bildirdi. 
     WHO'nun ilaçla ilgili projelerinden sorumlu yetkilisi Jonathan Quick, uzun süreden beri yürüttükleri uluslararası kampanyalara karşın, ihtiyaç sahiplerine gereken ilacı sağlayamadıklarını söyledi. 
     Quick, WHO'nun gerekli ilaç listelerini hazırladığı 25 yıl öncesinden bu yana geçen sürede ilaç elde eden ihtiyaç sahiplerinin sayısının ikiye katlandığını ancak hala yapılması gereken çok iş olduğunu belirtti. 
     BM örgütü WHO, özellikle Üçüncü Dünya ülkeleri hükümetleri ve sağlık kuruluşlarının sağlamaları gereken 300'den fazla ilaç adının yer aldığı listeler hazırlamıştı. Vatandaşlarının günlük geliri bir-iki dolar olan yoksul ülkeler, WHO'nun listelerindeki ilacı elde etmede mali açıdan önemli zorluk yaşıyor. 
     WHO Başkanı Gro Harlem Brundtlandsaid, bazı yoksul ülkelerde, hastaların sağlık harcamalarının yüzde 90'ına varan kısmını ceplerinden ödediğini, hükümetlerin vatandaşlarına yaptığı katkının sınırlı olduğunu kaydetti. 
     





</TEXT>
</DOC>
