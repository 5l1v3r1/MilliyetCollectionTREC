<DOC>
<DOCNO> 107602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/soneko07.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta neler oldu.. 
</HEADLINE>
<TEXT>

     Piyasalar geçen hafta seçimlerin ertelenmesine ilişkin gelişmeler ve Irak'a müdahale ihtimaline odaklandı. 
     İMKB'de işlem gören hisse senetleri haftalık bazda ortalama yüzde 4.19 oranında değer yitirdi. 
     Altında ve dövizde artış eğilimi vardı. 24 ayar külçe altının gram satış fiyatı yüzde 2.40 oranında, Cumhuriyet altınının satış fiyatı da yüzde 2.22 oranında arttı. Yatırım fonlarının seyrini izleyen A.A Fon Endeksi ortalama yüzde 0.25 oranında artış kaydetti. 
     Mevduat faizlerinde geçen hafta önemli bir değişiklik olmadı. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.75, bir haftalık reponun net getirisi de yüzde 0.74 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftanın ilk işlem gününü yüzde 2.63 kayıpla kapadı. 
     1. seansta endeks, 161.45 puan ve yüzde 1.67 kayıpla 9,491.86 puana geriledi. 2. seansta da 92.48 puan ve yüzde 0.97 düşen endeks, günü 9,399.38 puandan tamamladı. Endeksin günlük kaybı 2.93 puanı buldu. 
     Salı günü, siyasi gelişmelerin yanı sıra Irak'a müdahale olasılığının yarattığı tedirginlik, para piyasalarını olumsuz etkiledi. 
     Endeks, 1. seans sonunda 287.69 puan ve yüzde 3.06 kayıpla 9,111.69 puandan kapandı. 2. seansta da gerilemeye devam eden endeks, 9,000 puanın altına inerek, en düşük 8,870.52 puanı gördü. 2. Seansta 103.43 puan ve yüzde 1.14 gerileyen endeks, günü 9,008.26 puandan ve yüzde 4.16 kayıpla tamamladı. 
     Çarşamba günü de Borsada, siyasi gelişmeler yakından izlendi. Ulusal 100 Endeksi, bekleme havasında geçen 1. seansta 7.91 puan ve yüzde 0.09 kayıpla 9,000.35 puandan kapandı. 2. seansta ise olumluya dönen havaya bağlı olarak gelen alımlar endeksi 9,200 puan seviyesinin üstüne taşıdı. Endeks, 2. seansta 268.12 puan ve yüzde 2.98 artışla 9,268.47 puandan günü tamamladı. Hisse senetleri günlük ortalama yüzde 2.89 değer kazandı. 
     Perşembe gününü siyasilerin açıklamalarıyla tedirgin ve durgun geçiren borsa 34.22 puanlık düşüşle 9,234.25 puandan kapandı. 
     Seçimlerin ertelenmesiyle ilgili beklentinin daha da zayıflaması, sabah açılışta özellikle banka kağıtlarında yoğun alımlara neden oldu. 1. seans 25.46 puan ve yüzde 0.27 artışla 9,293.93 puandan kapandı. 
     Öğle saatlerinde gelen Mesut Yılmaz'ın ''seçimin kısa bir süre için ertelenebileceği'' yönündeki açıklamasıyla ikinci seans satıcılı açıldı. Daha sonra dar bir banda sıkışan endeks kar satışlarının da etkisiyle günlük bazda 34.22 puan ve yüzde 0.37 düşüşle 9,234.25 puandan kapandı. 
     Cuma günü, Irak konusundaki gelişmeler ve seçimlerin ertelenmesine yönelik girişimleri yakından izlendi. 
     Ulusal 100 Endeksi 1. seansta, seçim trafiğinin yoğunlaşması ve bununla ilgili olarak gelen haberlere bağlı olarak düşüş eğiliminde bir seyir izledi. Gelen satışlar sonunda endeks 140.62 puan ve yüzde 1.52 düşüşle 9,093.63 puandan kapandı. 
     2. Seansta endeks, satış baskısını bir miktar kırdı. 9,200 seviyelerinde dengelenen piyasanın 9,000-9,100 aralığında bir destek oluşturduğu gözlendi. İkinci seansta 155.58 puan ve yüzde 1.71 oranında yükselen endeks ilk seanstaki düşüşü de telafi ederek, günlük bazda 14.96 puan ve yüzde 0.16 oranında artış kaydetti. Haftayı 9,249.21 puandan tamamlayan endeksteki haftalık ortalama düşüş yüzde 4.19'u buldu. 
     Borsa uzmanları, Cumhurbaşkanı Sezer'in seçimin ertelenmesine karşılık Meclisi feshedebileceğini açıklamasının piyasanın toparlanmasında önemli bir rol oynadığını belirterek, gelecek hafta da piyasaların seçime yönelik tartışmalar ile Irak konusu üzerinde odaklanacağını ifade ediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 404.10 puanlık düşüşle 9,6.31 puandan, 9,249.21 puana indi. Hisse senetlerinin haftalık ortalama değer kaybı yüzde 4.19 oldu. 
     İMKB Ulusal-Mali Endeksi 458.60 puan düşerek 11,473.03 puandan 11,014.43 puana, İMKB Ulusal-Sanayi Endeksi 446.20 puan düşerek 9,554.14 puandan 9,107.94 puana ve İMKB Ulusal-Hizmetler Endeksi 221.29 puan düşüşle 6,569.02 puandan 6,347.73 puana geriledi. 
     Böylece, mali grup hisseleri ortalama yüzde 4.00, sanayi grubu hisseleri ortalama yüzde 4.67 oranında ve hizmetler grubu hisseleri ortalama yüzde 3.37 oranında değer yitirdiler. 
     
     KAZANANLAR VE KAYBEDENLER 
     Borsada geçen hafta işlem gören 297 hisse senedinden 246'sı değer yitirdi. 33 hisse senedi değer kazanırken, 18 hisse senedinin değeri değişmedi. 
     En yüksek oranlı artış yüzde 31.03 ile Ersu Gıda hisselerinde oldu. Yüzde 29.03'lük artışla CU Sigorta ikinci, yüzde 26.51'lik artışla Kelebek Mobilya hisseleri üçüncü olarak sıralandı. 
     En yüksek oranlı düşüş ise yüzde 46.74 ile İntema hisselerinde oldu. Yüzde 33.75'lik düşüşle Eczacıbaşı Yatırım hisseleri ikinci ve yüzde 25.38'lik düşüşle de İzmir Demir çelik hisseleri üçüncü sırada yer aldı. 
     İMKB Ulusal Pazar'da geçen hafta toplam 465 milyar 287.5 milyon adet hisse senedi işlem gördü ve karşılığında 1 katrilyon 136 trilyon 673.6 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta artış eğilimi ağırlık kazandı. İstanbul serbest döviz piyasasında alınıp satılan ABD Doları yüzde 2.12, Euro yüzde 1.34 oranında değer kazandı. 
     ABD Doları'nın Türk Lirası satış fiyatı 34 bin 500 lira artarak, 1 milyon 658 bin 500 liraya, Euro'nun satış fiyatı 21 bin 500 lira artarak 1 milyon 628 bin 500 liraya çıktı. 
     Dünkü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 1.25 oranında artarak, 2 milyon 594 bin liraya, İsviçre Frangı'nın satış fiyatı yüzde 0.18 oranında artarak 1 milyon 113 bin liraya yükseldi. 
     Bugün İstanbul serbest piyasada ABD Doları 1 milyon 664 bin, Euro 1 milyon 620 bin, İngiliz Sterlini 2 milyon 613 bin ve İsviçre Frangı 1 milyon 119 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 2.40 oranında, Cumhuriyet altınının satış fiyatı da yüzde 2.22 oranında arttı. 
     Külçe altının gram satış fiyatı 400 bin liralık artışla 17 milyon 50 bin liraya, Cumhuriyet altınının satış fiyatı da 2 milyon 500 bin lira artarak 115 milyon liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.75'lik artışla 17 milyon 5 bin 500 liraya yükseldi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.25 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 732 puan artarak 295,931 puandan 296,663 puana çıktı. 
     Geçen haftanın en çok değer kazanan katılma belgeleri, yüzde 4.15'lik artışla Bayındır A Tipi Hisse Fon, yüzde 1.83'lük artışla Ata B Tipi Yabancı Menkul Kıymetler Yatırım Fonu ve yüzde 1.59'luk artışla da Oyakbank B Tipi Yabancı Menkul Kıymetler Fonu oldular. 
     Geçen haftanın en çok değer yitiren katılma belgeleri ise yüzde 4.27 ile Global A Tipi Karma Fon, yüzde 3.79 ile Meksa A Tipi Değişken Fon ve yüzde 3.60 ile Ata A Tipi Değişken Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta 378 gün vadeli döviz dolar cinsinden İskontolu Devlet Tahvili ihalesi düzenledi. 
     İhalede 460.2 milyon dolar tutarında satış yapıldı. İhaleye 699.8 milyon dolar tutarında teklif gelirken, nominal satış 500.8 milyon dolar olarak belirlendi. İhalede bileşik faiz oranı yüzde 8.49, basit faiz oranı ise yüzde 8.50 oldu. Tahvillerin geri ödemesi, 24 Eylül 2003 tarihinde yapılacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.59 ile yüzde 1.13 arasında gerçekleşti. 
     Mevduat faizlerinde vadelerine göre ortalamada önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.75 oldu. 
     Önceki hafta sonunda ortalama faizi yüzde 46'nın biraz üzerinde olan haftalık reponun net getirisi yüzde 0.74 olarak gerçekleşti. 
     





</TEXT>
</DOC>
