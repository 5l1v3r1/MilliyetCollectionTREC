<DOC>
<DOCNO> 131450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko02.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Hükümet'in icraatlarını değerlendirmek için erken 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, hükümetin icraatları konusundaki sorular için çok erken olduğunu ifade ederek, ''Çok çabuk, aceleci bir şekilde karar vermek ve aksiyonları değerlendirmek yanlış olur'' dedi. 
     Sabancı, problemlerin uzun zaman içinde üretildiğini vurgulayarak, şunları söyledi 
     ''Bir sihirbaz gelirse bütün kapıları açar, güzellikler gelir... Böyle sihirbaz yok. Zaman ister. Biraz daha sabırlı olmalıyız. Yanlış yapılan işler, kaygılar olursa orada da fikirlerimizi söylemeliyiz. Biraz sabır istemede de cesur olmalıyız. Bunun için hükümet geldi ne yaptı '40 senelik meseleleri 40 günde çöz' olmaz.'' Sabancı, Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan'ın hükümete yönelik eleştirileriyle ilgili olarak, ''Hepimiz her zaman, her hükümete ve yetkililere, bazı beğenmediğimiz lafları söyledik. Falan başbakana, falan cumhurbaşkanına... Bunlar kötü niyete bağlı laflar değil. Bunlar güzellikleri bulmak için'' diye konuştu. 
     
     ''HARPTEN HERKES ETKİLENİR'' 
     Sabancı, olası Irak operasyonuna ilişkin olarak, ''savaştan ister yabancı, isterse Türk müteşebbisi olsun, herkesin etkileneceğine'' dikkati çekti. 
     Yabancı sermayenin biraz daha hassas olması nedeniyle daha dikkatli şekilde hareket edeceğine işaret eden Sabancı, ''Harp varsa, kavga varsa, neticesinde kargaşa varsa, bundan maalesef ve maalesef herkes etkilenir'' dedi. 
     Sabancı Holding olarak, olası Irak operasyonu için herhangi bir senaryoları bulunup bulunmadığı, ya da önlem alıp almadıkları sorusunu Sabancı şöyle yanıtladı 
     ''Hayır. Ne yapacağız Biz, koşarak üretime devam edeceğiz. Allah nasip ederse büyümeler yapacağız. İstihdamlar, işyerleri açmaya koşacağız. Bizim yapacağımız bu. Herhangi bir önlem yok. Ne yapabilirim Adana'daki fabrikalarda ne yapayım, ne önlem alayım Harp olacaksa harbin getireceği şeylere ne önlem alabilirim Belli boyutlarda önlemler alınır. Ama felaket gelirse fazla birşey yapılamaz.'' 
     
     ''GEÇMİŞTEN DERS ALINMALI'' 
     Sakıp Sabancı, olası savaşın maliyeti konusunda da Körfez Savaşı'nı hatırlatarak, Mısır gibi ülkelerin bu konuda daha fazla yardım aldığını, Türkiye'nin ise yeterince yardım elde edemediğini vurguladı. 
     Sabancı, ''Kendimizi iyi anlatamadık. Haklarımızı yeterince koruyamadık. Veremeyen eller, onlar da yanlışlık yapıyordu. Ama alamayan eller de vardı. İşte bizim ellerimiz bunlardı'' diye konuştu. 
     Geçmişten ders alınması ve Türkiye'nin ''uyanık olması'' gerektiğini dile getiren Sabancı, savaşın maliyetine ilişkin şunları söyledi 
     ''Rakam... Kim konuşuyor bunu Hangi ihtisasa dayalı Bir adam çıkıyor, 'faturası 60 milyar dolar olsun', biri diyor '40 milyar dolar olsun'. Siz, tavla mı oynuyorsunuz Artık şeş beş gelsin. Attım üç bir geldi. Tavla mı oynuyoruz Bu, ilmi bir olaydır. Geçmişten ders almalıyız.'' 
     





</TEXT>
</DOC>
