<DOC>
<DOCNO> 118186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/spor/spo04.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’nın yüzü güldü 
</HEADLINE>
<TEXT>

Üst üste gelen 5. galibiyet, Trabzonspor’da moralleri üst seviyeye çıkardı. Aybaba, "Zirveye doğru yürüyoruz, önümüz aydınlık" yorumunu yaptı 
     İZMİR deplasmanında Göztepe’yi 2 - 1 mağlup ederek bu sezon üst üste beşinci maçını kazanan Trabzonspor’da keyifler yerine geldi. Teknik Direktör Samet Aybaba, zirveye doğru emin adımlarla yürüdüklerini dile getirip, "Önümüz aydınlık. Göztepe maçında tarihi farkı kaçırdık. Ancak beni teselli eden bu pozisyonları bulmamız. İlerleyen haftalarda bunları değerlendireceğiz" dedi. 
     SAMET Aybaba, artık Galatasaray maçını düşünmeye başladıklarını da açıkladı. Tecrübeli teknik adam, futbolcularıyla toplantı yaparak şunları söyledi "Önümüzde yeni bir engel daha var. Galatasaray gibi bir devle karşılaşacağız. İyi konsantre olun. Eğer Ali Sami Yen’den zaferle dönersek, kimsenin beklemediği liderlik koltuğuna biraz daha yaklaşırız." 
     
Brezilya harek tı      TRABZONSPOR Yönetimi, Ocak ayındaki ara transferde hazırlıklı olabilmek amacıyla kolları şimdiden sıvadı. Yardımcı antrenör Ulvi Güveniroğlu’nun, hafta içinde Brezilya’ya gidip, futbolcu izleyeceği öğrenildi. Trabzon’un listesinde Botafago’nun forveti Admilson ile Palmerias’da forma giyen sol kanat savunucusu Jardemisso’nun yer aldığı açıklandı. 
     



 SPOR 




























</TEXT>
</DOC>
