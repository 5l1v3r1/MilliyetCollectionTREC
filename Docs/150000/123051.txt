<DOC>
<DOCNO> 123051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/dunya/dun00.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üye değil özel ortak olun 
</HEADLINE>
<TEXT>

Avrupa Parlamentosu’ndaki Hıristiyan Demokrat grubun lideri Pottering, Tarih için tarih vermek oyalama taktiğinden başka bir şey değil’ diyor 
     GÜVEN ÖZALP Brüksel 

     Kopenhag Zirvesi’ne günler kala Türkiye’nin Kopenhag Zirvesi’nden beklentilerine yönelik olarak bir Alman - Fransız uzlaşısı ortaya çıksa da Birlik içinde Türkiye için üyeliği h l tek opsiyon olarak görmeyenler de önemli yer tutuyor. Bunlardan biri de Avrupa Parlamentosu’ndaki en geniş grup olan Hıristiyan Demokratlar’ın lideri Hans Gert Pottering. Milliyet’e özel açıklama yapan Pottering, "Tarih için tarih, başka bir deyişle ikinci bir tarih vermek taktikten başka bir şey değil" dedi. 
     Bu aşamada Türkiye’nin müzakerelere hazır olmadığını düşündüğünü söyleyen Pottering, bu konuda grubunun tutumunun da gayet açık olduğunu belirterek, "Tarih verilmesine karşıyız. Gelecekte bir zamanda bir araya gelip duruma baktıktan sonra tarih verilip verilmemesi anlamına gelen tarih için tarih konusunu ise siyasi açıdan son derece taktik bir yaklaşım olarak görüyorum" diye konuştu. Pottering, Kopenhag Zirvesi öncesi kendi grubuna üye AB liderlerine "tarih verilmesine karşıyız" yönünde bir rapor sunacağını söyledi. 
     Gerek Pottering gerekse grubu Türkiye ile ortaklık anlamına gelen özel bir ilişkiden yana. Bunu da net bir şekilde ifade etmekten çekinmiyorlar. Pottering, "Parlamento içinde Türkiye’yle özel ilişkiyi gündeme getiren bir değişiklik önergesi oylandı. Kabul edilmedi ancak bu değişiklik önergesinin reddedilmesine yol açan farklı görüşler var. Bu değişiklik önergesini reddeden üyelerin hepsinin özel, stratejik bir ilişkiye karşı olduklarını söyleyemem" dedi. 
     



 DÜNYA 





















</TEXT>
</DOC>
