<DOC>
<DOCNO> 136094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sontur07.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
THK'dan gençlere üçretsiz kurslar... 
</HEADLINE>
<TEXT>

     Türk Hava Kurumu'nun THK gençlere ücretsiz olarak verdiği paraşüt, planör, model uçak, yelken kanat, yamaçparaşütü kurslarına başvurular, 31 Mart'ta sona eriyor. 
     THK'dan yapılan açıklamaya göre, her yıl Haziran-Eylül ayları arasında ücretsiz verilen paraşüt, planör, yelken kanat ve yamaçparaşütü kurslarına 16 yaşından gün almış ve en az ilköğretim okulu mezunu herkes başvuruda bulunabilecek. Ücretsiz model uçak kursları için en az 13 yaşında olma şartı aranıyor. 
     Bir hafta süren model uçak başlangıç kursu 8 dönem halinde Ankara'da açılacak. 
     Bir hafta süren paraşüt kursu 6, 40 gün süren planör başlangıç kursu 2, 12 günlük yamaçparaşütü başlangıç kursu 3 ve 20 gün süren yelken kanat başlangıç kursu ise 3 dönem halinde THK'nın Eskişehir İnönü Eğitim Merkezi'nde verilecek. 
     Havacılık kursları hakkında THK'nın ''www.thk.org.tr'' internet adresinden ayrıntılı bilgi edinebilecek. 
     Kurban derileri ve bağırsak toplama ile fitre ve zekat zarfı dağıtmak suretiyle yardım toplama yetkisine sahip olan THK'nın elde ettiği gelirin yüzde 50'si Sosyal Yardımlaşma ve Dayanışma Vakfı, yüzde 4'ü Türkiye Kızılay Derneği, yüzde 3'ü Sosyal Hizmetler ve Çocuk Esirgeme Kurumu, yüzde 3'ü ise Türkiye Diyanet Vakfı'na veriliyor. 
     THK, kendisine düşen pay ile çeşitli hizmetler verirken, havacılığın her dalında ücretsiz kurslar açarak gençlere havacılığı sevdirmeye çalışıyor. 
     





</TEXT>
</DOC>
