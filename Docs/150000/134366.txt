<DOC>
<DOCNO> 134366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur32.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aladdin Çakıcı ve Erol Evcil İzmir'den ayrıldı... 
</HEADLINE>
<TEXT>

     DGM kapsamındaki çeşitli suçlardan yargılanıp tahliye edilen Alaattin Çakıcı ve işadamı Erol Evcil, İzmir'den ayrıldılar. 
     Çakıcı ve Evcil, bir gece kaldıkları İzmir Hilton Oteli'nde öğle saatlerinde hesap kestirerek, 34 SOG 34 plakalı Lincoln marka siyah renkli ciple birlikte ayrıldılar. Korumaların içinde bulunduğu bir başka cipin takip ettiği Çakıcı ve Evcil'in Bodrum'a gittikleri iddia edildi. 
     Gazetecilerin görüşme ve fotoğraf çekme isteklerine olumsuz cevap veren Çakıcı ve Evcil'in, yaklaşık 1.5 ay önce, Çeşme'nin Aya Yorgi sahilindeki Slam Otel'in işletmesini devralmak için girişimlerde bulundukları öne sürüldü. 
     Çakıcı ve Evcil dün gece, geniş bir koruma ekibiyle İzmir Hilton Oteli'nin ''Dolche Vita'' Salonu'nda, bir siyasi parti il başkanı ve bir kişi ile yaklaşık yarım saat süren bir görüşme yapmışlardı. 
     Öte yandan, İzmir Emniyet Müdürlüğü'ne bağlı çok sayıda ekip alarma geçti. Sivil ekip otoları iki cipi, zaman zaman plakalarını ve mevkilerini anons ederek takip etti. 
     





</TEXT>
</DOC>
