<DOC>
<DOCNO> 149194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sontur24.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler zehirlenince, yaş günü kutlaması hastanede bitti... 
</HEADLINE>
<TEXT>

     Adana'da, öğretmenlerinin yaş günü kutlamasında pasta yedikten sonra rahatsızlanan 5 ilköğretim okulu öğrencisi hastaneye kaldırıldı. 
     Emniyet Müdürlüğü yetkililerinden alınan bilgiye göre, Merkez İlçe Seyhan'daki Cumhuriyet İlköğretim Okulu 6. sınıf öğrencileri İlknur Özlem Özkan 12 , Eren Çelik 13 , Müslüm Mayur 11 , Mehmet İkidağ 12 ve Mazlum Doğanay 13 , öğretmenleri Ufuk Günay ve Sema Hilal'ın yaş günü kutlamasında pasta yedikten bir süre sonra rahatsızlandılar. 
     Devlet Hastanesi'ne kaldırılan öğrencilerin, tedavilerinin ardından götürüldükleri Köprübaşı Polis Karakolu'nda ifadelerine başvuruldu. 
     Öğretmenler, yaş pastadan sınıftaki tüm öğrencilerin yediklerini, kusma ve bulantı şikayetinde bulunanları önlem amacıyla hastaneye götürdüklerini ve midelerinin yıkandığını belirttiler. 
     Yetkililer, olayla ilgili soruşturmanın sürdürüldüğünü söylediler. 
     





</TEXT>
</DOC>
