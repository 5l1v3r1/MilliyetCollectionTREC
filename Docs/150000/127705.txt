<DOC>
<DOCNO> 127705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/spor/bbas.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN'A AĞIR FATURA 85-75 
</HEADLINE>
<TEXT>

Basketbolda zirveye oynayan Sarı-Kırmızılı takım, Başkent’te Türk Telekom’a teslim oldu, taraftarlarına hayal kırıklığı yaşattı. Ev sahibi ekipte Şemsettin 19 sayı atarak yıldızlaştı 
     Üstün oynadılar 
     TÜRK Telekom, Galatasaray engelini rahat geçti 85 - 75. Maçı baştan sona üstün götüren Başkent ekibi, ilk periyotta yabancı oyuncuları ile sayı üretti. İkinci bölümde rakip pota altında daha etkili olmaya başlayan Telekom, sert savunmasıyla açtığı farkı korudu ve devreyi 46 - 32 önde kapadı. Üçüncü periyotta savunmada kaptığı topları Şemsettin’in atışlarıyla sayıya çeviren Başkent temsilcisi, son çeyrekte etkili oyununu sürdürüp sonuca gitti. 
     
     Maçın karnesi 
     NECMİ KEPÇETUTAN 

     HAKEMLER Engin Kennerman, Ufuk Akyüz 
     TÜRK TELEKOM Can 5 3, Rogers 6 13, Şemsettin 7 19, Jurkoviç 6 11, Ellis 7 15 - Bekir 5 5, Umut 6 7, Carr 6 12 
     GALATASARAY Ali 3 2, Yiğit 4 5, Arda 5 10, Harristone 6 11, Koch 6 10 - Mitchell 6 13, Muratcan 7 17, Serdar 3 2, Ersin 4 5 
     1. PERİYOT 22 - 20 T.Telekom , 2. PERİYOT 46 - 32 T.Telekom , 3. PERİYOT 66 - 47 T.Telekom 
     MAÇ SKORU 85 - 75 Türk Telekom 
     5 FAUL Şemsettin 38.19 
     
Oktay Üner’den istifa      BASKETBOL Merkez Hakem Kurulu’nun başkanlığını yürüten Oktay Üner istifa etti. Üner’in yerine başkanlığa vekaleten Ömer Ozan getirildi. Üner’in görevinden ayrılmasına neden olarak GSGM’nin Resmi Gazetede 3 Kasım 2002 tarihinde yayınlanarak yürürlüğe giren "Federasyonların Yönetim Kurulu üyelerinin MHK üyesi olamayacağı" talimat değişikliğini gösterdiği öğrenildi. 
     
Orhan Polonya yolunda      DARÜŞŞAFAKA’DA yıldızı parlayan ve daha sonra Ülker’de de forma giyen Orhan Güler’e, Polonya’nın ITK Notec Inowroclaw takımı talip oldu. Eurobasket.com sitesinde yayınlanan haberde, bir süre Avrupa’da takım arayan Güler ile halen Polonya Ligi’nde 11. sırada bulunan ITK Notec Inowroclaw’ın ilgilendiğini ve menajeriyle temasa geçtiğini duyurdu. 
     



 SPOR 






















</TEXT>
</DOC>
