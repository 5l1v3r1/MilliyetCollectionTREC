<DOC>
<DOCNO> 147787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/dunya/dun03.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova çark etti, golü yedi 
</HEADLINE>
<TEXT>

     CENK BAŞLAMIŞ Moskova 

     Rusya’nın Irak savaşındaki tutumunu yumuşatma kararından hemen sonra ABD’yle arasındaki ilişkiler gerginleşti. Devlet Başkanı Vladimir Putin’in, "savaşta ABD’nin yenilmesini istemedikleri" ve "iki ülkenin uluslararası barışı korumakta sorumlu oldukları"nı açıklamasının ardından Amerikan Temsilciler Meclisi, savaş sonrası Irak’ta açılacak ihalelere Fransa, Almanya ve Suriye’nin yanı sıra Rusya’nın katılmasını yasaklayan bir karar aldı. Oysa, Putin’in açıklamaları özellikle Rus basınınca çok olumlu karşılanmıştı. Yine de, Moskova’nın Washington’dan bazı güvenceler almış olabileceği düşünülüyor. Rusya’nın Irak’tan Sovyet döneminden kalma 8 milyar dolarlık alacağı var. İki ülke arasında yaklaşık 40 milyar dolarlık işbirliği anlaşmaları imzalanmış durumda. 
     


DÜNYA 














</TEXT>
</DOC>
