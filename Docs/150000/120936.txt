<DOC>
<DOCNO> 120936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/soneko20.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Poaş'ın çağrısına 735 pay sahibi cevap verdi... 
</HEADLINE>
<TEXT>

     Petrol Ofisi A.Ş.'nin çağrı yoluyla hisse senedi toplama işlemlerinde ilk gün olan 22 Kasım'da, 735 pay sahibi 8 trilyon 342 milyar 59 milyon 308 bin lira nominal tutardaki POAŞ hissesi için çağrıya karşılık verdi. 
     İş Yatırım Menkul Değerler A.Ş.'den Borsa'ya gönderilen açıklamada, Petrol Ofisi A.Ş.'nin çağrı yoluyla hisse senedi toplama işlemleriyle ilgili olarak, kurum aracılığıyla çağrıda bulunanların nam ve hesabına Borsa'dan Petrol Ofisi hissesi alınmadığı bildirildi. 
     Dış Yatırım Menkul Değerler A.Ş.'nin de çağrıda bulunan ortakların nam ve hesabına Borsa'dan hisse senedi almadığını beyan ettiği belirtilen açıklamada, çağrıya karşılık veren pay sahipleriyle ilgili bilgilere yer verildi. 
     Çağrıya karşılık veren pay sahibi sayısı ve nominal tutarının İş Yatırım Menkul Değerler'de 657 ve 7 trilyon 625 milyar 571 milyon lira, Dış Yatırım Menkul Değerler'de 78 ve 716 milyar 571 milyon lira, toplamın da 735 pay sahibi ve 8 trilyon 342 milyar 59 milyon 308 bin lira nominal tutar olduğu kaydedildi. 
     Açıklamada, satın alma hakkını tercih eden pay sahibi sayısının ise İş Yatırım Menkul Değerler'de 3, nominal tutarın 4 milyar 230 bin lira olduğu bildirildi. 
     Sermaye Piyasası Kurulu'nun SPK da talebi doğrultusunda, İş Doğan'ın Petrol Ofisi ile gerçekleştirmeyi planladığı birleşme öncesinde, POAŞ'ın halka açık yüzde 23,17'lik kısmını elinde bulunduran ortaklara ait hisselerin, 16 gün süreyle ortaklara çağrı yoluyla toplanması kararı alınmıştı. 
     





</TEXT>
</DOC>
