<DOC>
<DOCNO> 143559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/spo05.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
UYANIK İNGİLİZ 
</HEADLINE>
<TEXT>

Avrupa Şampiyonası Elemeleri’ndeki rakibimizin 2 Nisan’daki maçı hem sert iklimi, hem de sapa yerde olduğu için Manchester’dan Sunderland’a aldığı ortaya çıktı 
     HALİL ÖZER 

     Türkler zorlanır 
     İNGİLİZ Federasyonu’nun, 2 Nisan’daki kritik maçın yerini önce Manchester’daki Old Trafford Stadı olarak belirlediği, ancak daha sonra Sunderland’a kaydırdığı ortaya çıktı. Adalı yöneticilerin 50 bin kişilik Light Stadı’na sahip Sunderland’ı, merkezi yerlere uzaklığını göz önüne alıp, Türk taraftarların gelişini zorlaştırmak için seçtiği öğrenildi. 
     
     Sessiz kaldık 
     MANCHESTER’A oranla daha sert iklime sahip olan Sunderland’daki hava şartlarının Türk oyuncuları zorlayacağını düşünen İngiltere Federasyonu’nun, son anda gerçekleştirdiği operasyonla yer değişikliğine gittiği de belirtildi. Bu arada Türk Federasyonu’nun araştırma sonrası bu değişikliği öğrendiği, ancak gerginlik yaratmamak amacıyla sessiz kaldığı da ifade edildi. 
     
Sunderland’a nasıl gidilir      TÜRK taraftarların, Sunderland’a gitmek için üç alternatifi bulunuyor. İstanbul’dan Manchester’a uçakla gidecek taraftarlar, buradan New Castle aktarmalı trenle üç saatte Sunderland’a ulaşabilirler. Ayrıca İstanbul’dan, Londra’ya uçabilecek seyirciler, uçakla New Castle’a, oradan da 15 dakikalık tren yolculuğu ile Sunderland’a gidebilirler. Üçüncü yol ise uçakla gidilecek Londra’dan yine trenle 3.5 saatlik yolculuk sonrası Sunderland’a varmak. 
     



 SPOR 


























</TEXT>
</DOC>
