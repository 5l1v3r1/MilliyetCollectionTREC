<DOC>
<DOCNO> 124788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko03.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel tüketime 133.9 katrilyon lira... 
</HEADLINE>
<TEXT>

     Gıda ve içkiye bu yılın 9 ayında 48 katrilyon 223 trilyon lira, enerji, ulaştırma ve haberleşmeye ise 27 katrilyon 701 trilyon lira harcandı. 
     Devlet İstatistik Enstitüsü verilerine göre, bu yılın 9 aylık döneminde dayanıklı tüketim mallarına 14 katrilyon 227 trilyon lira, yarı dayanıklı tüketim mallarına 19 katrilyon 422 trilyon lira, hizmetlere de 15 katrilyon 255 trilyon liralık harcama yapıldı. 
     Vatandaş konut sahipliği için de 9 katrilyon 109 trilyon liralık ödeme yaptı. 
     
     DEVLETİN HARCAMALARI 
     Devletin bu yılın ilk 9 ayında yaptığı maaş ve ücret harcamaları 19 katrilyon 969 trilyon lira olarak belirlenirken, diğer cari harcamaları 5 katrilyon 868 trilyon lira da kaldı. 
     Devletin nihai tüketim harcamaları 25 katrilyon 838 trilyon lira olarak hesaplanırken, sabit fiyatlarla geçen yılın aynı dönemine göre yüzde 5.9 oranında arttı. 
     Sabit fiyatlarla maaş harcamalarında yüzde 0.8, diğer cari harcamalarda da yüzde 13.9 oranında artış görüldü. 
     
     SERMAYE OLUŞUMU 
     Ocak-Eylül döneminde kamu sektörü makine teçhizat için 2 katrilyon 407 trilyon, bina inşaatı için 2 katrilyon 474 trilyon, bina dışı inşaatlar için ise 3 katrilyon 7 trilyon liralık yatırım yaptı. 
     Sabit fiyatlarla makine teçhizat yatırımları yüzde 19.9, bina inşaatı yüzde 22.9 oranında artarken, bina dışı inşaat yüzde 3.4 oranında azaldı. 
     Özel sektör ise yatırıma 22 katrilyon 485 trilyon lira harcarken, bunun 10 katrilyon 841 trilyon lirasını makine ve teçhizat, 11 katrilyon 644 trilyon lirasını da bina inşaatı için ayırdı. 
     Sabit fiyatlarla özel sektör makine teçhizat yatırımları yüzde 11.9, bina inşaatları da 9 oranında geriledi. 
     





</TEXT>
</DOC>
