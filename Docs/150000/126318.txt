<DOC>
<DOCNO> 126318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yasam/yas03.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşmayın Keserim’ 
</HEADLINE>
<TEXT>

Bunalımda olduğunu iddia eden sarhoş, bindiği taksinin şoförünün boğazına bıçak dayayıp polislerle saatlerce kovalamaca oynadı 
     MUSTAFA KURTARAN 

     Kısa süre önce işinden ayrılmış Hakkı Çelik, kendi deyimiyle bunalımda’ymış. 
     Önceki gece içip içip iyice sarhoş olduktan sonra saat 23.00 sıralarında Osman Özaşık’ın kullandığı taksiye bindi. Yaklaşık bir saat boyunca taksiyle Sultanbeyli, Kartal ve Maltepe’de dolaşan Çelik, sonunda Kadıköy Merkez Karakolu önüne geldi. Karakola girip bir süre polislerle tartışan Çelik, daha sonra dışarı çıkarak elinde bıçakla yeniden taksiye bindi. Bıçağı taksi şoförü Özaşık’ın boğazına dayayan Çelik, Boğaziçi Köprüsü’ne doğru gitmek istediği söyledi. 
     
     Taksi kaçırma oyunu 
     Ancak polisler de taksiyi takibe almıştı. Ve aracı Koşuyolu sapağında durdurdular. Bir polis memuru Çelik’le konuşarak dikkatini dağıtırken, diğeri de taksinin arka lastiklerinin havasını indirdi. 
     Polisin kendisini yakalayacağından şüphelenen Çelik, bıçak tehdidiyle aracı yeniden hareket ettirdi. Yaklaşık 10 polis ekibinin eşliğinde yeniden hareket eden taksi bir süre sonra yeniden durduruldu. Polisin konuşmaya çalıştığı Çelik, bir türlü ikna edilemedi. 
     Bir kez daha hareket eden taksi Boğaziçi Köprüsü’ne geldiğinde tekrar durdu. Bu sırada araçtan inen Çelik, polisler tarafından etkisiz hale getirilerek kelepçelendi. 
     



 YAŞAM 















</TEXT>
</DOC>
