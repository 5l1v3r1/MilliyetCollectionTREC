<DOC>
<DOCNO> 118256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/soneko16.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu sektörü maaşta özel sektörü geçti... 
</HEADLINE>
<TEXT>

     Geçen yılın ikinci 6 aylık döneminde, kişi başına aylık ortalama brüt kazanç 696 milyon 1 bin lira oldu. 
     Devlet İstatistik Enstitüsü'nün DİE , ''2001 Yılı 2. Dönem İstihdam ve Kazanç Anketi Geçici Sonuçları'' açıklandı. 
     Buna göre, haftalık fiili çalışma süresi kapsamında fazla mesai dahil 2001 yılının ikinci 6 aylık döneminde, kamu sektöründeki artış yüzde 42, özel sektördeki artış da yüzde 44.7 olarak gerçekleşti. 
     Madencilik ve taşocakçılığı, imalat sanayi, elektrik, gaz ve su sektöründe çalışanların, haftalık fiili çalışma süresindeki ücret artışlarında ortalama yüzde 44.2 oranında bir artış yaşanmış oldu. Bu oran, 2001 yılının 1. döneminde yüzde 44.1 olarak gerçekleşmişti. 
     Aylık brüt kazanç verileri, 2001 yılının ikinci 6 ayında, özel sektörde 569 milyon 885 bin lira düzeyinde gözükürken, bu rakam kamu sektöründe 1 milyar 179 milyon 558 bin lira oldu. İki sektörün ortalaması da 696 milyon 1 bin liraya ulaştı. 
     Brüt kazanç açısından 2001 yılının ikinci 6 ayında, yine elektrik, gaz ve su sektöründe çalışanlar 1 milyar 69 milyon 718 bin lira ile diğer iki sektöre göre en fazla ücret alan kısmı oluşturdular. Madencilik ve taşocakçılığı sektöründe çalışanların ücreti 931 milyon 686 bin lira, imalat sanayindekiler de 651 milyon 0 bin lira oldu. 
     2001 yılının ikinci 6 aylık döneminde ise kişi başına aylık ortalama brüt ücret bakımından, özel sektörde verilen ücret 486 milyon 964 bin lira olurken, bu rakam kamu sektöründe 947 milyon 504 bin lira oldu. Bu dönemde, brüt ücrette yakalanan ortalama rakam ise 582 milyon 502 bin lira olarak tahmin edildi. 
     Söz konusu dönemde brüt ücretin en yüksek olduğu sektör, 892 milyon 51 bin lira ile elektrik, gaz ve su sektöründe gerçekleşti. Bu dönemde madencilik sektöründekiler aylık brüt ücret 731 milyon 687 bin lira kazanırken, imalat sanayinde çalışanların ücretleri 548 milyon 476 bin lirada kaldı. 
     





</TEXT>
</DOC>
