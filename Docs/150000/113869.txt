<DOC>
<DOCNO> 113869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sondun03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, İsrail'den Refah katliamının soruşturulmasın istedi 
</HEADLINE>
<TEXT>

     ABD, İsrail'den, Gazze Şeridi'ndeki Refah kasabasında en az 6 Filistinli'nin öldürülmesi olayının soruşturulmasını istedi. 
     ABD Dışişleri Bakanlığı sözcüsü Anne Marks, öldürülen ve yaralanan Filistinliler arasında çocukların da bulunduğu yolundaki haberlerden kaygı duyduklarını belirtti. Marks, İsrail hükümetinin bu olayların hangi şartlarda meydana geldiğini ve takip edilen prosedürleri soruşturması gerektiğni vurgumlayarak "İsrail düzenledikleri operasyonlarda sivil kayıpların önlenmesi konusunda uygun olan her tedbiri almalıdır" diye konuştu. 
     İsrail ordusunca düzenlenen geçmişteki operasyonlara da atıfta bulunan Marks, ABD'nin, acil tıbbi müdahaleye ihtiyaç duyan Filistinli sivillerin İsrail kontrol noktalarında alıkonularak gereksiz ölümlere yolaçıldığı yolundaki haberlerden kaygı duyduğunu vurguladı. Marks, "İsrail'den benzeri trajedilerin gelecekte de yaşanmaması için derhal gerekli adımları atmasını istedik" dedi. 
     Filistinlilere de İsraillilere yönelik saldırılara son vermeleri çağrısında bulunan Marks, bu tip saldırıların Filistin'in ulusal arzularını baltaladığını belirtti. Marks, "He iki taraftan da durumu kolaylaştırıcı adımları derhal atmalarını ve gerginlikleri artıracak sözler ve hareketlerden kaçınmalarını istiyoruz" diye konuştu. 
     





</TEXT>
</DOC>
