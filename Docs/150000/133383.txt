<DOC>
<DOCNO> 133383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/yazar/sazak.html </URL>
<DATE> 2003/01/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Küresel düş kırıklığı 
</HEADLINE>
<TEXT>

     Küreselleşme karşıtları, Porto Alegre’den Davos’a Başka bir dünya mümkün’ diye seslenirken, bu çağrıya kulak verenlerin başında mutfaktan biri’ Stiglitz geliyor. 
     Daha insani bir çehreye sahip bir küreselleşme yaratabilmek istiyorsak, o zaman sesimizi yükseltmemiz gerekir’ diyor. 
     Hiçbir şey yapmadan duramayız. 
     Peki ama ne yapmalı 
     Stiglitz kendi payına düşeni yaparak, Washington’da krizdeki ülkelere çözüm diye önerilen reçetelerin IMF tarafından nasıl hazırlandığını eleştirel gözle yazmış 
     "Kararlar, ideoloji ve kötü ekonomiden oluşan tuhaf bir karışıma dayanarak veriliyordu. Krizler patlak verdiği zaman, IMF standart bile olsa modası geçmiş, yersiz çözümler içeren reçeteler veriyor, bu politikaları uygulaması istenen ülkelerdeki insanların bunlardan nasıl etkileneceği göz önüne alınmıyordu. 
     Politikaların yoksulluk üzerindeki etkisiyle ilgili tahmin yapıldığını pek görmedim. 
     Tek bir reçete vardı. Alternatif görüşler araştırılmıyordu. Politika reçetelerini ideolojiler yönlendiriyordu ve ülkelerden IMF’nin talimatlarına hiç tartışmadan uymaları bekleniyordu." 
     Asya Krizi böyle geldi. Rusya’dan Latin Amerika’ya, Brezilya’dan Türkiye’ye ekonomiler tek tip reçeteler’ sonucu çöktü. Milyonlarca insan işini kaybetti. Yoksulluk ve adaletsizlik arttı. 
     Joseph E. Stiglitz, 11 Eylül miladının, aslında küreselleşmenin askercil değil, sosyal boyutunun öne çıkarılması yönünde ele alınması gerektiğini düşünüyor. 
     Ancak yoksulluğun önlendiği adil’ bir dünya düzeninde bu tür barbarlıkların önü alınabilir. 
     Bush’un savaş stratejisinin gelecekte başka 11 Eylül’leri tetikleyeceğini söylemek için kahin olmaya gerek yok. 
     Stiglitz, küreselleşmenin olumlu yanlarına değinirken, demokrasi ve sivil toplum konusundaki fikirlerin küreselleşmesinden söz ediyor. Reform süreçleri, sosyal politikalarla takviye edilemediği sürece demokratik yapıların zayıflayacağı’ da bir gerçek. Borç ödemeye dayalı IMF reçeteleriyle makro dengeler büyümenin, istihdamın önüne geçtikçe Türkiye’nin de dahil olduğu ülkelerde yoksulluğun önü alınamaz. 
     Stiglitz bu kısır döngüye karşılık, 1929 ekonomik krizinde Endişelenecek bir şey yok, piyasalar kendi kendini ayarlar, zaman tanıyın’ yaklaşımı sergileyen serbest piyasacılara Keynes’in yanıtını anımsatıyor 
     Uzun vadede hepimiz ölmüş olacağız ’ 
     Başka bir dünya mümkün. Yaşarken sesimizi yükseltmeliyiz. 
     
     







Saddam’ın Irak’ı 


Açıl susam açıl 


Org. Yalman’ın ziyaretine dikkat 


Biz de geçmişte size yardım etmiştik... 


Saddam sonrasını konuşanlar 


Anayasa Mahkemesi sanki ilk defa yapıyor... 


Küresel düş kırıklığı 


Benzeri görülmemiş bir Türk tablosuydu 


Porto Alegre’de Türkiye var 


Savaş kararını Davos’ta anlarız 


Komşularla ticaret yapılamıyor 


</TEXT>
</DOC>
