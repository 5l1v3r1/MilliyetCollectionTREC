<DOC>
<DOCNO> 131526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer'in eşi bileğini kırdı... 
</HEADLINE>
<TEXT>

     Cumhurbaşkanı Ahmet Necdet Sezer ve eşi, Çankaya Köşkü'nde Türkiye'nin çoktan beridir görmeyi unuttuğu "tevazu" örneği sergiliyor. 
     Bunun son ve çarpıcı örneği dün akşam geç saatlerde Hacettepe Üniversitesi Tıp Fakültesi Hastanesi'nde yaşandı. 
     Türkiye'nin "First Lady"si Semra Sezer dün akşam Köşk'te kaygan zeminde ayağı kayınca yere düşüp kolunu birkaç yerden birden kırdı. 
     Cumhurbaşkanı Sezer, eşini yanına korumalarını bile almadan sivil plakalı bir Mercedes otomobille hastaneye götürdü. 
     Hastaneye herkesin kullandığı Acil Kapısı'ndan giren Sezer ile eşini başlangıçta kimse tanımadı. Belki de vatandaşların arasında bir Cumhurbaşkanı ve eşinin olacağı akıllarına gelmedi. 
     Sezer ile eşi yanlarında şoförleri ile birlikte muayene için sırada beklemeye başladı. 
     Yaverin hemen devreye girmesiyle Bayan Sezer anında acil servise alındı. Bu sırada Cumhurbaşkanı'nın acil serviste tedavi gören diğer hastaları rahatsız etmemeye özen göstermesi dikkat çekici idi. 
     Olayın duyulmasından sonra korumalar apar topar hastaneye akın etti. Bu arada röntgeni çekilen Bayan Sezer'in sol kolunda kırıklar tesbit edildi Hastanenin röntgen servisinde kırık bileğinin filmleri çekilen Semra Sezer, daha sonra özel odaya alındı ve tedavisine burada devam edildi. 
     Kırık bileği alçıya alınan Semra Sezer, daha sonra saat 01.30 sıralarında hastaneden ayrıldı. 
     Böylece Sezer ve eşi, alışılmış gösteri ve şamadan uzak, hasteneye sessizce gelip sessizce ayrıldı. 
     





</TEXT>
</DOC>
