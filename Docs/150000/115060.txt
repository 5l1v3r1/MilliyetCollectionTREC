<DOC>
<DOCNO> 115060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/soneko11.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi önceki kapanışa göre 19.34 puan artışla, 1. seansı 10,403.49 puandan tamamladı. Hisse senetleri ilk seansta, ortalama yüzde 0.19 oranında değer kazandı. 
     1. seansa 8.30 puan artışla 10,392.45 puandan başlayan endeks, seansın ilk yarısını 38.07 puan düşüşle 10,346.08 puandan geçti. Endeks, seans içinde en düşük 10,238.01, en yüksek de 10,469.79 puanı gördü. 
     Kapanışta mali endeks 49.06 puanlık düşüşle 12,670.43 puana, sanayi endeksi 5.48 puanlık düşüşle 9,837.17 puana gerilerken, hizmetler endeksi 169.68 puanlık artışla 7,343.92 puana yükseldi. 
     Böylece mali grup hisseler önceki kapanışa göre ortalama yüzde 0.39, sanayi grubu hisseler yüzde 0.06 oranında değer yitirirken, hizmet grubuna bağlı hisseler yüzde 2.37 oranında değer kazandı. 
     1. seansta işlem gören toplam 282 hisse senedinden 110'u değer kazandı. 74 hisse senedi değer yitirirken, 98 hissenin fiyatında da bir değişiklik olmadı. 
     Seansta, 244 trilyon 98 milyar 142 milyon liralık işlem hacmi oluştu. 
     1. seansta Yapı ve Kredi Bankası, İş Bankası C , Garanti Bankası, Sabancı Holding ve Vestel, en yoğun işlem gören hisseler oldular. 
     Açılışın ardından gelen kar satışlarıyla 10,238 puan seviyesine kadar düşen endeks, satışların karşılanması üzerine 10,300 seviyesinin üzerinde tutunmaya çalıştı. 
     Uzmanlar, endeksin 10,200-10,450 bandında sıkıştığını savunarak, 10,450-10,500'lerde direnç bulunduğunu, hisse bazında gerçekleşen alımların da çok güçlü olmadığını, Pazartesı günü yapılacak tek seansta da dalgalı bir hareket beklendiğini kaydettiler. 
     





</TEXT>
</DOC>
