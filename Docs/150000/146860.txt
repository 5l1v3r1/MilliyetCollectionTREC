<DOC>
<DOCNO> 146860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur12.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da açılan seks shop ilgi gördü 
</HEADLINE>
<TEXT>

     Muhafazakar yapısıyla bilinen Konya'ya cinsel fantazi ürünleri satılan ilk seks shop mağazası açıldı. Nez Erotik ve Cinsel Fantazi Ürünleri' isimli seks shop'un ilk gününde fiyatı 80 milyon lirayla 200 milyon lira arasında değişen 12 şişme kadın satılması üzerine şaşıran mağaza sahibi Engin Çalık, Bu kadar ilgi göreceğini tahmin etmemiştim'' dedi. Utandığı için telefonla spariş veren müşterilere ise telep ettiği ürün kurye ile gönderiliyor. 
     Taksi şöförlüğü yaparken ekonomik krizden dolayı işsiz kalan 32 yaşındaki Engin Çalık, iş aramaya gittiği İstanbul'da seks shop mağazası bulunan arkadaşının önerisiyle Konya'da cinsel fantezi ürünlerini satmaya karar verdiğini söyledi. Çalık, Arkadaşımın da ürünlerin temini konusunda yardımıyla kentin ilk seks shop'u açtım. Tedirgindim ama ilk gün fiyatı 80 ile 200 milyon lira arasında değişen 12 şişme kadın ile uyarıcı ve kırbaç satıldı. İleriki günlerde işlerin daha da artacağına inanıyorum'' dedi. 
     İşyeri ve ürünlere talep karşısında şaşırdığını belirten Çalık, utananların telefonla ürün çeşitleri hakkında bilgi alıp spariş verdiğini kaydederek şunları söyledi 
     Ben ve ailem muhafazakar yapısıyla bilinen Konya'da işyerimin tepki göreceğinden korkuyorduk. Korktuğumuz gibi olmadı. Yoğun taleple karşılaştık. Mağazaya alışverişe gelip görünmek istemeyenler telefonla spariş veriyor. Biz de istenen ürünü kurye ile adrese teslim ediyoruz. Çoğunluğu üniversite öğrencisi olmak üzere bir çok kişi sipariş veriyor. Mağazanın adını ünlü oryantal şarkıcı Nez'den esinlenerek koydum.'' Talepleri karşılamak için ürün çeşitini artıracağını belirten Çalık, en önemli prensiplerinin gizlilik olduğunu söyledi. 
     





</TEXT>
</DOC>
