<DOC>
<DOCNO> 149166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo37.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de Tüfekçi rüzgarı esti... 
</HEADLINE>
<TEXT>

     Birinci Süper Futbol Ligi'nden düşmeme mücadelesi veren Göztepe'de, kulüp başkanı İskender Tuğsuz, sarı-kırmızılı takımın yeni teknik direktörü İlyas Tüfekçi'nin hırsının kısa sürede takıma yansıdığını söyledi. 
     İskender Tuğsuz, yaptıkları teknik direktör değişikliğinin takımı olumlu yönde etkileyeceğine inandığını söyledi. 
     Futbolcularının antrenmanlarda hırslı olduğunu dile getiren Tuğsuz, ''Tüfekçi'nin hırsı, kısa sürede takıma yansıdı. Teknik direktörümüze güveniyoruz. Diyarbakırspor maçında taraftarlarımızın da desteğiyle galip geleceğimize inanıyorum'' diye konuştu. 
     Öte yandan sarı-kırmızılılar, Narlıdere Ali Artuner Tesisleri'nde bir ter idmanı yaparken, Göksel ve İlhan takımdan ayrı olarak düz koştu. Antrenmanı Göztepe A.Ş.Yönetim Kurulu Başkanı Feyyaz Gülmen ile kulüp başkanı İskender Tuğsuz da izledi. 
     





</TEXT>
</DOC>
