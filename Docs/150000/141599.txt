<DOC>
<DOCNO> 141599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/spor/spo04.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba beyin yıkıyor 
</HEADLINE>
<TEXT>

Trabzon’un hocası, oyuncularına "Ligde en iyi futbolu oynayan takımız. Beşiktaş’ın gücü sizi korkutmasın. Kazanırsanız değeriniz daha da artar" telkininde bulunuyor 
     Hazırlıklar tamam 
     TRABZONSPOR Teknik Direktörü Samet Aybaba, Beşiktaş maçı öncesi bire bir konuşmalarla oyuncularını motive etmeye çalışıyor. Ligde üst sıraları yakından etkileyecek karşılaşmanın hazırlıklarını tamamlayan Bordo - Mavili takımın tecrübeli çalıştırıcı, "Rakibinizin namağlup olması, ligdeki yeri sizi korkutmasın" diyerek futbolcularının beynini yıkıyor. 
     
     Sakin olun yeter’ 
     AYBABA’NIN antrenman öncesi yaptığı toplantıda da "Kendinize güvenin. Siz ligin şu anda en iyi futbol oynayan takımısınız. Eğer bu maçı kazanırsanız değeriniz daha da artacak. Zirveye de damganızı vuracağınızı unutmayın. Sakin olun, telaşa kapılmayan elinizden geleni yapın. Göreceksiniz sonuç kendiliğinden gelecek" ifadelerini kullandığı öğrenildi. 
     
     Fatih Geçen yılı unutmadık 
     GEÇTİĞİMİZ sezon Avni Aker’de Beşiktaş’a 5-0 yenilen Trabzonsporlu futbolcular, bu kez rövanşı alacaklarını söylediler. Kaptan Fatih, "Beşiktaş ligde ve Avrupa’da başarılı ama biz onlardan ne güç, ne kalite, ne de motivasyon olarak daha olumsuz durumdayız. Bizim avantajlarımız daha fazla. Karşımızda kaybettikçe sinirlenen bir takım var. Bu zaaflarından yararlanabiliriz" dedi. 
     



 SPOR 































</TEXT>
</DOC>
