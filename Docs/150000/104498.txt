<DOC>
<DOCNO> 104498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/ekonomi/eko02.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsalarda Nortel paniği 
</HEADLINE>
<TEXT>

Nortel’in üçüncü çeyrekte düşük k r açıklayacağını bildirmesi, Avrupa borsalarında yüzde 3-4 oranları arasında hızlı düşüşlere neden oldu 
     Dünya telekom altyapı servis sağlayıcısı devlerinden Nortel’in özellikle Amerika’da harcama ve yatırımlarını kısacağını, üçüncü ve dördüncü çeyrekteki gelir beklentilerini de aşağıya çektiğini açıklaması, Avrupa borsalarını sarstı. 
     Nortel’in bu açıklamasından sonra Merrill Lynch ve CSFB, şirketin üçüncü çeyrek görünümünü düşürdü. Bu arada Merrill Lynch, CSFB, Morgan Stanley, Bear Stearns Cos. ve Lehman Brothers gibi kuruluşların da telekom ve bilişim teknolojisi sektörünün üçünçü çeyrek gelirlerinin düşük çıkacağını açıklaması, Avrupa borsalarında yüzde 3 - 4 arasında hızlı düşüşlere neden oldu. Yılbaşında 8.20 dolar olan Nortel’in hisseleri dün 1.23 dolara kadar indi. 150 ülkede faaliyet gösteren Nortel’de 35 bin kişi çalışıyor. 
     Nortel Networks, servis sağlayıcılar ve şirketler için ağ ve iletişim çözümleri ile altyapı alanlarında hizmet veriyor. Uzun Mesafeli Optik Ağ’lar, Kablosuz Ağ’lar ve Metro Ağ’lara kadar uzanan olanaklar ile yüksek performanslı İnternet sayesinde dünyanın iletişim kurma, bilgi alışverişinde bulunma ve k r sağlama yöntemlerini dönüştürme alanlarında faaliyet gösteriyor. 
     
ABD Borsaları New York -1.40 Nasdaq -2.15      
     
Avrupa Borsaları Paris -4.22 Frankfurt -4.04 Londra -3.95 Hollanda -4.45 Belçika -4.05 İspanya -3.10 İsviçre -4.10 Norveç -1.91      
     



 EKONOMİ 





















</TEXT>
</DOC>
