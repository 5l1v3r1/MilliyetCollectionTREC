<DOC>
<DOCNO> 128737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sondun03.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyayla kovalamaca oynayan göktaşı çok yaklaşıyor... 
</HEADLINE>
<TEXT>

     Dünya'yla ''kovalamaca'' oynayan minik bir astreoid minik gezegen , pazartesi günü yüzyıldır yeryüzüne en yakın mesafesine ulaşacak. 
     Amerikan Ulusal Havacılık ve Uzay Dairesi NASA , Dünya'ya sırasıyla farklı iki yönden yaklaşan, astronomi katalog numarasına göre 2002 AA29 adlı göktaşının, pazartesi günü yeryüzüne uzaklığının 6 milyon kilometre olacağını bildirdi. Göktaşının çapı 60 metre. NASA'ya göre bu göktaşı, Dünya ile hemen aynı yörüngede seyreden keşfedilmiş ilk göktaşı özelliğini taşıyor. 
     NASA'nın California-Pasadena'daki 70 yıllık kurumu Jet Motorları Araştırma Merkezi Jet Propulsion Laboratory JPL görevlisi Paul Chodas, güneş sistemindeki astreoidin Dünya ile hemen hemen aynı rotaya sahip olduğunu belirterek, ''Dünya ve bu göktaşı dairesel bir rotada seyreden iki yarış arabası gibiler. Şu anda minik astreoid dünyanın dışında daha yavaş bir rotayı izliyor ve gezegenimiz ona yetişiyor'' dedi. Gökbilimci Chodas, 60 metrelik göktaşının Güneş ve Dünya'nın çekim kuvvetiyle Yer yörüngesi içine sürüklenerek hızlanacağını, göktaşının sonradan yeniden Dünya'ya yakın ama daha geniş yörüngede yavaşlayacağını belirtti. JPL yetkilisi Don Yeomans, ''atnalı yörüngesi'' izleyen göktaşının Yer'e çarpma tehlikesi bulunmadığını, ''kedi-fare'' oyunu oynayan Yer'le AA29 göktaşının 600 yıl sonra çok yakınlaşacağını bildirdi. Gökbilimciler, 600 yıl sonra AA29'un 40 yıl boyunca Dünya'nın ''minik Ayı'' gibi olacağını ve yeniden uzaklaşarak geniş yörüngesinde ''kedi-fare'' oyununa geri döneceğini kaydetti. 
     Yunanca aslında ''küçük yıldız'' demek olan asteroid, astronomide genelde 1 km ve daha geniş çaplı göktaşlarına deniyor. 
     Söz konusu göktaşı, genel tanımın 10'da 1'inden küçük olduğundan ''mini asteroid'' olabiliyor. 
     





</TEXT>
</DOC>
