<DOC>
<DOCNO> 106809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur03.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Gaydalı, bakanlıktan ve ANAP'tan istifa etti... 
</HEADLINE>
<TEXT>

     Bitlis Milletvekili Edip Safder Gaydalı, Devlet Bakanlığı görevinden ve partisi ANAP'tan istifa ettiğini açıkladı. Gaydalı ''Seçime bağımsız gireceğim'' dedi. 
     Bitlis'te bir kıraathanede, seçmenleriyle bir araya gelen Edip Safder Gaydalı, Bitlis'in bütün ilçelerini, beldelerini, köylerini dolaştığını, yediden yetmişe her insanla konuşma imkanı elde ettiğini söyledi. 
     Gaydalı, 3 Kasım seçimi için seçmenlerinden izin almaya geldiğini belirterek, şöyle devam eti 
     ''Bütün milletvekili adaylarımız Ankara'da adaylıklarını koyar, gelir ben falanca partinin falanca sırasındayım derlerdi. Ben bir ilki başlatmak istedim. Öncelikle sizlere gelip söyledim. Üç dönemdir 19, 20 ve 21. dönem parlamentolarında sizleri temsil ettim. Bu vekaleti sizlere teslim ettim. Tekrar aday olmamı istiyor musunuz diye sordum. Herkes aday olmamı istedi.'' Hangi şartlarda bu seçime girdiğini de seçmenlerine sorduğunu anlatan Gaydalı, kararını şöyle açıkladı. 
     ''Yaptığım araştırmalar sonucunda benim için çok zor da olsa bir karar vermek gerekiyordu. Bu kararı sizlerin huzurunda açıklıyorum. 28 Mayıs 1999'da kurulan 57. Cumhuriyet Hükümeti'nde görev yaptım. Şu saat itibariyle bakanlık görevinden istifa ediyorum. İkincisi ben bir partinin üyesiyim, onun bakanıyım. Dolayısıyla 11 yıl içinde bulunduğum Anavatan Partisi'nden de istifa ediyorum. Sizlerin talepleri doğrultusunda 3 Kasım 2002'de Bitlis ilinden bağımsız milletvekili adayı olarak seçimlere katılacağım.'' 
     





</TEXT>
</DOC>
