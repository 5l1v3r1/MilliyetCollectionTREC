<DOC>
<DOCNO> 133245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/yilmaz.html </URL>
<DATE> 2003/01/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TÜSİAD Avrupacı mı Amerikancı mı 
</HEADLINE>
<TEXT>

     Almanya ile Fransa arasında siyasal organizasyona giden yakınlaşmayı anlatmamın nedeni, Türk Sanayicileri ve İşadamları Derneği’nin TÜSİAD nasıl Avrupa Birliği AB yanlısı olduklarını tartışmak... Türkiye’nin ABD ile yürüttüğü Irak müzakeresi, "Fransalmanya’nın" stratejisi ile uyumlu mu Uyuşması gerekiyor mu Bu soru orta yerde dururken, TÜSİAD "Türkiye ABD’nin yanında yer almalıdır" yaklaşımıyla, ABD Başkanı Bush’a cephe açtığı üs verdiği yorumlarına yol açtı. Başbakan Abdullah Gül’ün de katıldığı TÜSİAD’ın 33’üncü Genel Kurulu’nda içeriden eleştiri getiren tek üye Osman Kavala’ydı. 
     
Kavala uyardı      TÜSİAD’ın sayısı bir elin parmaklarına ulaşmayacak sayıdaki siyasetin solunda yer alan işadamlarından Kavala, "TÜSİAD, BM hukuku, uluslararası hukuk alanlarında bir araştırma yapsın" dedi. Söylemek istediği ise şuydu "Hemen ABD’nin yanında olmanın manası yok, AB Irak’a girmek konusunda ABD gibi düşünmüyor..." Aklıma bir başka soru geliyor TÜSİAD’ın Almanya ve Fransa’daki muadilleri bu işe ne diyor Acaba TÜSİAD Başkanı Tuncay Özilhan veya Koç Topluluğu Başkanı Rahmi Koç Schröder ve Chirac buluşmasında ortaya çıkan havayı biliyor olsaydı, böyle demeç verirler miydi 
     Kavala, TÜSİAD’a bir başka öneride daha bulunuyor "Sanayi lobisi oluşturun..." 
     Kavala önerisiyle de, TÜSİAD’ın asli görevinin üretim olduğunu da hatırlatmış oluyor. 
     Genel kurulda söz alan diğer konuşmacılar İş Güvenliği Yasa Tasarısı’na takılmışlardı. Mali Milat gibi bu İş Güvenliği Yasa Tasarısı da zamansız oldu anlaşılan. Patronların biraz daha zengin olmalarını beklememiz gerekecek. 
     
İlk kez iki kadın      TÜSİAD genel kurulundan notlar geçmek istiyorum. 
     TÜSİAD üyeleri sabah oy kullanmaya geldiklerinde gördükleri listelere oy verdiler. Bu listeler yönetim tarafından hazırlanmış, üyelerin oyundan ziyade "onayına" sunulmuştu. 
     Seçimde iki faklı uygulama dikkat çekti. TÜSİAD üç - beş seçimde uyguladığı genel kuruldan önce üyelere aday listesini gönderme işinden vazgeçmişti. Bununla birlikte bugüne kadar hiç yapmadıklarını yaptılar sandıktan çıkan bütün isimleri aldıkları oy sayısı ile birlikte açıkladılar. 
     TÜSİAD’ın yeni oluşan yönetim kurulu listesine tepkiler de vardı. Bunların en başında "Patron - profesonel" dengesinin tam korunmadığı yolunda oldu. TÜSİAD yönetimine yeni giren Ömer Aras Fiba Holding’ten, Tufan Ünal Batıçim’den, Oktay Varlier de Alarko’dan gelmişlerdi. Bir yıl sonra Özilhan’ın görevden ayrılmasıyla yönetime, yedek listeye giren üçüncü jenerasyon Dinçkök girecek. TÜSİAD eski başkanı Ömer Dinçkök’ün kızı olan Ayça Dinçkök, bu yönetim ile şimdilik yalnızca dirsek teması sağlayacak. Ve ilk kez TÜSİAD yönetiminde Doğan Holding’den giren Arzuhan Yalçındağ ile birlikte iki kadın yönetici yer alacak. 
     Bu dönemde TÜSİAD’a üye olan kadın sayısındaki artış da dikkat çekiciydi. 
     
TİP’den, TÜSİAD’a      TÜSİAD listesinde bir başka eleştiri noktası da, yedek listeye giren Osman Fevzi Boyner ve Merit Önder Eyüboğlu gibi isimlerin derneğe henüz bu yıl üye olmalarıydı. Size, Alarko’dan yönetime giren Oktay Varlıer’den de sözedeyim. Varlıer eski Türkiye İşçi Partisi TİP üyesi. CHP iktidarında dönemin TİP Genel Başkanı Behice Boran’ın aldığı kota karşılığında, Devlet İstatistik Enstitüsü DİE Başkanı oldu. 
     Varlıer’e soruyorum, "Yanlış bir yerde olmayasınız " 
     "Tam yerindeyim" diyor, "Gelir dağılımını kimin bozduğunu araştırıyorum..." 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
