<DOC>
<DOCNO> 119690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yazar/guclu.html </URL>
<DATE> 2002/11/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye’nin değişen yüzü ve Batman 
</HEADLINE>
<TEXT>

     T ürkiye hemen her alanda değişiyor. Hem de çok. Eksik olan siyasi değişimdi, o da 3 Kasım’da gerçekleşti. AKP iktidarının başarılı olmaması için neredeyse hiçbir neden yok. Koşullar öylesine uygun ki onlara düşen sadece ve sadece iyi bir yönetim. Gerisi kendiliğinden gelecektir. Bir yıl aradan sonra dün yeniden Batman’daydım. Birkaç yıl öncesine kadar Türkiye’nin en yoksul, eğitim düzeyi en düşük kentlerinden birisiydi. Şimdi almış başını gidiyor. Evet, kenar mahallelerde yoksulluk h l diz boyu. Toz, çamur, çöp yığınları arasında oynayan çocuklar h l var. Ama öylesine güzellikler yaratılmış ki İstanbul’da yaşayan birisi olarak gıpta etmemek elde değil. 250 bin nüfuslu Batman’da öğretmen açığı yok gibi. Üniversite giriş sınavı ÖSS’de bu yıl Türkiye 8’incisi olmuşlar. Bu olağanüstü başarıyı Mehmetçik Dershanesi’nin katkılarıyla gerçekleştirmişler. Kentte görevli asteğmenler asli görevlerini aksatmayacak şekilde parasız öğrenim veren Mehmetçik Dershanesi’nde görev alıyorlar. Jandarma Bölge Komutanı Kemal Bayalan Paşa’nın özel gayretleriyle oluşturulan Mehmetçik Dershanesi’nde kızlı erkekli 200 öğrenci öğrenim görüyor... 
     Mehmetçik Dershanesi’nden önce anaokullarını gezdik. Bir yıl içerisinde 7’ncisi açılan anaokullarında binlerce okul öncesi çocuk öğrenim görüyor. Daha pek çoğu henüz Türkçe konuşamıyor ama okulu da eğitimi de çok sevmişler. Vali İsa Parlak ve Milli Eğitim Müdürü Fazıl Kardaş eğitim seviyesini daha yukarılara çıkarmanın heyacanı içindeler. Batman için en büyük öncelik eğitim diyorlar... 
     Kısa adı ÇATOM olan Çok Amaçlı Toplum Eğitim Merkezleri de Batman’ın değişen yüzüne katkıda bulunan önemli duraklardan bir diğeriydi. Okul öncesi çocuklardan yetişkin genç kızlara kadar günün her saati vızır vızır işleyen okul ile atölye karışımı bu merkezlerde de tüm yüzlerde gülücük vardı. 
     ÇATOM’larda şu alanlarda eğitim veriliyor İlkyardım, ev ekonomisi, sağlık eğitimi, okuma yazma kursları, rehberlik, bilgisayar, biçki dikiş, halıcılık... 
     Öğrenciler 3 - 5 aylık eğitimin ardından, artık para kazanma aşamasına gelebiliyorlar. İsteyen ÇATOM’larda üretime devam ediyor. İsteyenin de evine halı tezg hları veriliyor... Batman, birkaç yıl öncesine kadar intihar eden genç kızları ile sık sık kamuoyunun gündemine geliyordu. Oysa şimdi intiharın esamesi yok diyorlar. Panzehiri olarak ise eğitime verilen önem gösteriliyor. 
     ...Güsel Bilal Eğitim Merkezi.... 
     Türk Eğitim Vakfı TEV , eğitime gönül veren sivil toplum örgütlerinin duayeni sayılır. 35 yıl önce Vehbi Koç kurdu. TEV’de kuruluşundan bugüne yılmadan usanmadan, geceli gündüzlü çalışan en önemli isim ise Genel Müdür Yardımcısı Güsel Bilal. Batman ziyaretimiz sırasında büyük bir kadirşinaslık örneğine de şahit olduk. Batman Valiliği ve TEV Yönetim Kurulu’nun kararıyla geçtiğimiz yıl ortaklaşa kurulan Toplum Eğitim Merkezi’ne Güsel Bilal adı verildi. TEV’lilerin Sevgili Güsel Ablası da tıpkı öğrenciler gibi heyecanlıydı. Zaten aralarında bir gönül köprüsü vardı. Şimdi onun da bir adım ötesine geçtiler. TEV yönetim kurulu üyesi Şahap Kocatopçu da tıpkı Güsel Abla gibi Batman’ı çok sevenlerden. Gerçekleştirmek istedikleri yeni proje ise Gençlik Merkezi. Gelecek yıl da onun açılışına davet edilirsek hiç şaşırmam. 
     Özetin özeti Batman Türkiye’nin değişen yüzüne en güzel örnek. 10 yıl sonra Doğu’su ile Batı’sı ile çok farklı bir Türkiye dünya gündemine gelecek. Ama bu kez AB kapısında tek ayak üzerinde bekletilen değil örnek gösterilen bir ülke olarak anılacak. Bunun işaretleri giderek artıyor .. 
     Erkan Mumcu Milli Eğitim için sürpriz oldu. Konuşmayı çok seven bir isim. Bu yönüyle Milli Eğitim’e heyecan getireceği kesin. Ama bu artı yönde mi olur, yoksa eksi yönde mi .. Hep birlikte göreceğiz. Kendisine başarılar diliyoruz. 
     
     







AKP’nin üçlüsü 


Saygısız davet 


Kıbrıs planına bakış 


Zurnanın zırt dediği yer Kıbrıs 


Davul ile tokmak 


Türkiye’nin değişen yüzü ve Batman 


Kıbrıs bir ada mıdır 


Sol, CHP, gelecek 


AK Parti’nin bile Demirel’e ihtiyacı varsa... 


Anadolu Otogarı’nda ikinci raunt 


</TEXT>
</DOC>
