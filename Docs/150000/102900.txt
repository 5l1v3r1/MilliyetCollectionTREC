<DOC>
<DOCNO> 102900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun14.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel sularının getirdiği özgürlük kıssa sürdü. 
</HEADLINE>
<TEXT>

     Çek Cumhuriyeti'nin başkenti Prag'ı basan sel sırasında hayvanat bahçesinden kaçarak Almanya'ya kadar giden fok balığı öldü. 
     Böylece, yaşamının hemen hemen tümünü akvaryumda geçiren Gaston adlı foka sel sularının getirdiği özgürlük kısa sürdü. 
     Gaston, dün hayvanat bahçesinden 250 kilometre uzaklıkta, Almanya'nın Wittenberg kentinde bulundu. 
     Prag hayvanat bahçesi yetkilisi Vit Kahle, kendilerine iade edilen fokun sabah erken saatlerde öldüğünü açıkladı. 
     Kahle, hayvanın ölüm nedeninin henüz bilinmediğini, ancak ölüme bitkinlik ve enfeksiyonun yol açtığının sanıldığını belirtti. 
     Son 175 yılda ülkeyi vuran bu en büyük sellerde hayvanat bahçesindeki birçok hayvan ölmüştü. Bahçeden kaçan ve hala kayıp olan bir gorilin ise boğulduğu sanılıyor. 
     





</TEXT>
</DOC>
