<DOC>
<DOCNO> 104469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sontur11.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evine kız arkadaşlarını getiren kiracısını öldürdü... 
</HEADLINE>
<TEXT>

     Bursa'nın merkez Osmangazi İlçesi'nde, evsahibi, evine kadın arkadaşlarını getirdiği iddiasıyla tartıştığı kiracısını bıçaklayarak öldürdü. 
     Murat Ç, Kemerçeşme Mahallesi Kardeşler Sokak'taki evinde oturan kiracısı Zeki Oruç'u, eve kadın arkadaşlarını getirmemesi konusunda uyardı. 
     Zeki Oruç'un, evine gelen kadınların kimseyi ilgilendirmediğini söylemesi üzerine başlayan tartışma, kısa sürede kavgaya dönüştü. Evsahibi Murat Ç. yanında getirdiği ekmek bıçağı ile kiracısını ağır yaraladı. 
     Bursa Devlet Hastanesi'ne kaldırılmak istenen Zeki Oruç, yolda yaşamını yitirirken, evsahibi Murat Ç. yakalandı. 
     Zanlının, sorgulamasının tamamlanmasının ardından adliyeye sevk edileceği bildirildi. 
     





</TEXT>
</DOC>
