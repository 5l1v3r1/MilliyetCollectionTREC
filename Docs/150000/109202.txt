<DOC>
<DOCNO> 109202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/ekonomi/eko02.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşı çıkarsa piyasayı newline rahatlatırız 
</HEADLINE>
<TEXT>

Merkez Bankası Başkanı Süreyya Serdengeçti, 11 Eylül saldırılarından sonra olduğu gibi, olası Irak savaşında da likidite vererek piyasaları sakinleştireceklerini söyledi 
     EKONOMİ SERVİSİ 

     Merkez Bankası Başkanı Süreyya Serdengeçti, Irak’a olası saldırı durumunda, piyasaların bundan etkilenebileceğini söyledi. CNBC - e televizyonunun sorularını yanıtlayan Serdengeçti, "Etkilenmeyiz diye birşey yok. Ancak programda ne kadar mesafe aldıysak o ölçüde az etkileniriz" dedi. Serdengeçti şunları söyledi "Merkez Bankası ne yapacak bu durumda Mademki para kurulu benzeri çalışmıyor dolayısıyla dahile açtığı krediler açısından bir kısıtlama yok. O zaman doğrudan finansal istikrara yönelik önlemlerini alacak. Bunun örneğini 11 Eylül’de verdi. Likiditeyi verecek, sistemi sakinleştirecek" dedi. 
     
     Hedefler tutacak 
     Piyasadaki likidite fazlasının çekilmesi için munzam karşılıkların artırılmasının düşünülmediğini kaydeden Serdengeçti, aksine bankacılık sistemi ve şirketler üzerindeki maliyetlerin düşürülmesi gerektiğini söyledi. Serdengeçti, enflasyon eylülde yüksek çıksa da yıl sonu TÜFE’de yüzde 35’in tutturulmasında bir sorun olmadığını söyledi. 
     Enflasyon hedefi ile büyüme arasında ters bir ilişki olduğunu vurgulayan Serdengeçti, yüksek enflasyonun en büyük tahribatı ülke için gerekli olan yüksek büyüme hızlarını etkileyerek yaptığını kaydetti. Serdengeçti, "Her defasında enflasyon yerine büyümeye, ihracata, istihdama, bankalara bakalım dedik. Sonunda hiçbirinde de sürekli bir iyileşme sağlayamadık" dedi. 
     Geçen yıl k r eden Merkez Bankası’nın bu yıl zarara doğru gittiğini söyleyen Serdengeçti, "Ama bu enflasyonu etkilemez" dedi. 
     



 EKONOMİ 






















</TEXT>
</DOC>
