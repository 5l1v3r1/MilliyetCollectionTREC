<DOC>
<DOCNO> 129413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/aspo.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KENDİM OLAMIYORUM 
</HEADLINE>
<TEXT>

Galatasaray Teknik Direktörü Fatih Terim, hem transferler, hem de ikinci yarı stresi nedeniyle gergin bir dönem yaşıyor. Tecrübeli hoca, eski günlerindeki gibi huzur arıyor 
     CÜNEYT KARAKAYA 

     Maddi kriz engeli 
     YENİDEN yapılanma düşüncesiyle kadrodaki dört yabancı oyuncusunu göndererek riske giren Teknik Direktör Fatih Terim, takviye çalışmalarından olumlu sonuçların çıkmaması üzerine strese girdi. İspanya kampında oldukça gergin bir dönem geçiren Sarı - Kırmızılılar’ın hocası, ya suskun kalmayı tercih ediyor, ya da basın mensuplarına yeni yasaklar getirerek rahatlıyor. 
     
     Herkes sıkıntılı’ 
     YAPTIĞI görüşmeler sonrasında Avrupa’daki bir çok kulübün bu tür sıkıntılarla boğuştuğunu dile getiren Fatih Terim, tek çarenin takas yoluna gitmek olduğunu dile getirdi. Futbolcu sirkülasyonunun önemli olduğunu açıklayan tecrübeli teknik adam, "Ülkemizde transferin azalması iyi bir gelişme değil. Belli dönemlerde değişimler fayda getirir" dedi. 
     
     Basına itiraf 
     FATİH Terim, dünkü idmanda da medya ile olan bazı sıkıntılarını açıkladı. Terim, çift kale maçlar sırasında fazla yakından fotoğraf çekilmesini yasakladı ve "Futbolcuma, espri yapmak istiyorum. İstediğim gibi yapamıyorum. Fatih Terim gibi olamıyorum" dedi. Öte yandan Terim, idman sonrası Bayern Münih’in hocası Otto Hitzfeld ile sohbet etti. 
     



 SPOR 


























</TEXT>
</DOC>
