<DOC>
<DOCNO> 113030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yasam/ayas.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedektif bey eşim beni aldatıyor mu 
</HEADLINE>
<TEXT>

Eşinizin aldattığını mı düşünüyorsunuz Araştırma şirketleri onları adım adım izliyor. Aldatıyorsa belgeliyor, yoksa içleri rahatlatıyor 
     SELMAN EKİCİ Ankara 

     MAVİ Ay detektiflik bürosu, buyrun 80’li yılların meşhur dizisinde, özel detektifler, aldattığından şüphe edilen kadını ya da kocayı izliyordu. Artık bizim de özel detektiflerimiz var. Özel Güvenlik Araştırma ve Danışmanlık Hizmetleri Limited Şirketi, şüphelenilen çiftleri gece gündüz izliyor. Şirket, işi alırken mutlaka evlilik cüzdanı soruyor. Bu da yetmiyor. Bir de sözleşme imzalıyorlar. 
     
     Günlük masrafı 50 dolar 
     ŞİRKETİN Müdürü Mehmet Uzuner, bir süredir gündemi meşgul eden "aldatma" konusunun da talebi artırdığını, işlere yetişmekte güçlük çektiklerini anlatıyor. Ancak Ankara ve İstanbul’da bulunan ekipleriyle "hedeflerini" Türkiye’nin her yerinde izlediklerini vurguluyor ve "Bu işin günlüğü masraflar hariç 50 dolar" diyor. 
     
     Yüzde 80’i aldatma üzerine 
     ŞİRKET, aldatma olayı varsa fotoğraflarla mutlaka belgeliyor ve gerektiğinde mahkemede tanıklık yapıyor. Uzuner, aldatmayla ilgili 250 dosyayı sonuçlandırdıklarını belirtiyor ve "Buradan çıkan sonuç, erkeklerin yüzde 60’ının, kadınların yüzde 40’ının eşlerini aldattığı şeklinde oldu" diye konuşuyor. 
     
Satanizmden kurtardık      Şirketin müdürü Mehmet Uzuner, "Borçlusunu kaybeden alacaklı ve çocuğunu takip ettirmek isteyen aileler de başvuruyor. Bir defasında bir ailenin isteği üzerine takip ettiğimiz kız çocuğunun satanist grubun içinde yer aldığını tespit ettik. Aile, kızını satanist grubun içinden aldı" diyor. 
     



 YAŞAM 























</TEXT>
</DOC>
