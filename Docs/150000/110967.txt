<DOC>
<DOCNO> 110967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/soneko11.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura Ekim'de zamlı maaş... 
</HEADLINE>
<TEXT>

     Maliye Bakanlığı, memur maaşlarına yapılan brüt 100 milyon liralık artışın 75 milyon lirasının, 1 Ekim'den itibaren maaşlara yansıtılacağını, kalan bölümün ise 15 Ocak 2003'de ödeneceğini bildirdi. 
     Maliye Bakanlığı'ndan yapılan yazılı açıklamada, kamu görevlileri sendikaları ile bunların bağlı olduğu konfederasyonlarla yapılan görüşmeler sonucunda, kamu görevlilerinin aylık ve ücretlerine 1 Ekim'den itibaren seyyanen brüt 100 milyon lira artış yapıldığı hatırlatıldı. 
     Söz konusu artışın 75 milyon liralık bölümünün, 1 Ekim'den itibaren ücretlere yansıtılacağı belirtilen açıklamada, bu yılın Ekim, Kasım ve Aralık aylarında ödenmeyen 25 milyon liralık tutarların ise Ocak ayının 15'inde defaten verileceği ifade edildi. 
     Ek zamdan, bunların emeklileri ile dul ve yetimlerinin de aynı şekilde yararlanacağı kaydedilen açıklamada, brüt 100 milyon liralık zam sonucunda en düşük memur maaşının yüzde 24.4 artarak 293 milyon 230 bin liradan 364 milyon 880 bin liraya yükseldiği vurgulandı. 
     





</TEXT>
</DOC>
