<DOC>
<DOCNO> 146289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun08.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Necef’te intihar saldırısı 4 ölü 
</HEADLINE>
<TEXT>

Necef’te bir kontrol noktasında kendini havaya uçuran eylemci 4 ABD’linin ölümüne neden olurken Ramazan, Bu daha başlangıç’ dedi 
     Necef’te Iraklı bir intihar bombacısı, dört ABD askerini öldürdü. Amerikalı askeri yetkili Yüzbaşı Andrew Wallace, saldırının, Irak’ın güneyinde Nasıriye ile Kerbela arasındaki Necef kentinin kuzeyinde bir kontrol noktasında meydana geldiğini ve kendini havaya uçuran eylemcinin dört ABD’li askeri öldürdüğünü kaydetti. Wallace, saldırıda hayatını kaybeden askerlerin 3. Piyade Tümeni’ne bağlı 1. Tugay’da görev yaptıklarını belirterek olayın birliklerin kuzeye doğru uzandığı en uç noktada yaşandığını bildirdi. Wallace, askeri kontrol noktasında bir taksinin durduğunu, yardım için el salladığını, 4 askerin arama yapmak için yanına gittiği aracın havaya uçurulduğunu söyledi. 
     
     SADDAM’DAN MADALYA 
     Bu arada Saddam, adı Ali Cafer Musa Hammadi El Namani olarak açıklanan intihar bombacısı astsubayı iki madalyaya layık görürken, Yardımcısı Taha Ramazan da, "Bu daha bir başlangıç" diyerek yeni saldırıların geleceği sinyalini verdi. 
     Öte yandan Cumhuriyet Muhafızları dün ilk defa ağır kayıplar verdi. ABD’nin ünlü 101. Hava İndirme Tümeni’ne bağlı Apache helikopterlerinin Kerbela civarında düzenlediği saldırıda, en az 55 Iraklı askerin öldüğü belirtildi. 
     


GÜNCEL 




























</TEXT>
</DOC>
