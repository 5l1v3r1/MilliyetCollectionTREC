<DOC>
<DOCNO> 100453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/spo06.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
PAOK’un umudu Kaddafi 
</HEADLINE>
<TEXT>

Yunan kulübü PAOK, mali krizden kurtulmak için Libya lideri Kaddafi ve futbol düşkünü oğlu Al Saadi’den yardım istedi 
     YUNANİSTAN’da iflasın eşiğine gelen PAOK Kulübü, umudunu Kaddafi ailesine bağladı. PAOK Başkanı Giorgos Batatoudis’in, Libya lideri Muammer Kaddafi’nin halen Juventus’ta yüzde 7.5 hissesi bulunan oğlu Al Saadi’den, Yunan kulübüne mali destek sağlanması konusunda yardım istediği ortaya çıktı. Batatoudis ile Al Saadi, 25 Ağustos’ta Libya’daki Parma - Juventus İtalya Kupası finalinde görüşecek. 
     YUNAN Ligi’ni geçen yıl dördüncü sırada bitiren ve UEFA Kupası’na katılacak olan PAOK Kulübü ile Kaddafi arasındaki bağlantıyı, Libya liderinin Selanik’te okuyan ve koyu bir PAOK taraftarı olan özel doktorunun ayarladığı ifade edildi. Mali kriz nedeniyle birçok futbolcusunu satan PAOK, hazırlık maçında ikinci lig ekibi A.Kalamaria’ya da yenilince taraftarı ayaklanmıştı. 
     



 SPOR 
























</TEXT>
</DOC>
