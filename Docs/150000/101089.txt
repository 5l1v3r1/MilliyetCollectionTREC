<DOC>
<DOCNO> 101089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/siyaset/siy05.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık salonunda siyaset 
</HEADLINE>
<TEXT>

     ANKARA Milliyet 

     Hüsnü Yusuf Gökalp yönetimindeki Tarım Bakanlığı, MHP’den aday olan bürokratların tanıtımı nedeniyle bir skandala sahne oldu. 
     Görevlerinden milletvekili aday adaylığı için istifa eden bürokratlar, tanıtım toplantısını bakanlıkta yaptılar. Bakanlık toplantı salonunda düzenlenen tanıtım toplantısının açılışında konuşan Müsteşar Hamit Ayanoğlu, milletvekili aday adaylarına başarılar dilerken, hangi partiden olursa olsun TBMM’ye girmeleri halinde, 3.5 yıldır oluşturulmaya çalışılan tarım politikalarını desteklemeye devam etmelerini istedi. Daha sonra, toplantıya katılan milletvekili aday adayları kendilerini tanıttı ve neden politikaya atılmak istediklerini anlattılar. Aday adayları daha sonra topluca fotağraf çektirdi. Bakanlıktan 33 bürokratın istifa ettiği belirtilirken, tanıtım toplantısına sadece MHP’den aday olacak bürokratlar katıldı. Önceki gün aday adayı olmak için istifasını veren Personel Genel Müdür Yardımcısı H. İbrahim Danaoğlu ise istifasını geri aldı. 
     
     



 SİYASET 

















</TEXT>
</DOC>
