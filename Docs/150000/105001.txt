<DOC>
<DOCNO> 105001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur03.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Özkan aday olmayı düşünmüyor... 
</HEADLINE>
<TEXT>

     3 Kasım seçimlerinde tek başına iktidar hedefiyle kurulan Yeni Türkiye'de adaylık başvurularının 300 civarında kalması moralleri bozdu. 
     Partinin ağır toplarından Hüsamettin Özkan'ın yakın çevresine 3 Kasım seçimlerinde aday olmayacağını ifade ettiği ve bunun YTP'de ayrı bir moral bozukluğu yarattığı öne sürüldü. 
     Kemal Derviş'in CHP'ye katılmasıyla yoluna Cem ve Özkan ile devam eden YTP, adaylık başvurularında umduğunu bulamadı. 
     Cem'in HADEP ve ÖDP ile ittifaka karşı çıkmasına karşın DTP ve SHP ile seçim ittifakı arayışlarını sürdüren YTP'de, aday başvurularının sona erdiği bugüne kadar sadece 300 civarında aday adayının başvuru yapması moralleri bozdu. Bugüne kadar 42 ilde örgütlenme çalışmalarını tamamlayan YTP'de adaylık başvurularının daha çok İstanbul, Ankara, İzmir gibi büyükşehirlerde yoğunlaşması partide ayrı bir sıkıntı yarattı 
     





</TEXT>
</DOC>
