<DOC>
<DOCNO> 142961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/yasam/yas05.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarih yeniden yazılacak... 
</HEADLINE>
<TEXT>

İtalyan arkeolog Fragipane, Malatya’daki kazılarda 1000 yıllık kılıçların çıktığı, yerel bir merkez olan Arslantepe’yi keşfetti... 
     Malatya yakınlarındaki Arslantepe kazı bölgesinde dünyanın en eski kılıçlarını bulan İtalyan arkeoloji profesörü Marcella Fragipane, Arslantepe’yi keşfederek, tarihin yeniden yazılabileceğini söyledi. 
     1977’den beri çalışmalarda bulunduğu Arslantepe’de 10 yıl önce dünyanın en eski kılıçlarını bulan Roma La Sapienza Üniversitesi Arkeoloji Fakültesi’nden Prof. Fragipane, 1996’da ortaya çıkarılan mezardaki tarihi eserlerden elde edilen veriler dahilinde bunların İ.Ö. 3300 - 3000 yıllarına ait olduğunun anlaşıldığını belirtti. Fragipane, şunları söyledi 
     
     Prens mezarı bulduk 
     "1996’da ortaya çıkarılan, bir prens veya bir yöneticinin olduğuna inandığımız mezarın içinde yine mızrak başlıkları, kılıçlar ve çok sayıda metal parçaları bulduk. Bazı kılıçlar gümüşten. O zamanlarda büyük metal teknolojisi olduğunu anlıyoruz. Tanınan dünyanın en eski kılıcı Alacahöyük’tekiydi. Ama bu bulduklarımız 1000 yıl daha öncesine dayanıyor. Bulunan 9 kılıç, tek parça halinde ve üzerleri işlemeli olarak çıkarıldı." 
     Fragipane, "Arslantepe’deki kazılar sayesinde biliyoruz ki, sadece Mezopotamya değil Arslantepe de devletin doğması sürecinin içinde yer aldı. Arslantepe kompleks. Birbirleriyle bağlantılı olan bürolar, 2 tapınak, gıda ambarları var. Arslantepe sömürge yeri değildi, yerel merkezdi" dedi. 
     



 YAŞAM 

















</TEXT>
</DOC>
