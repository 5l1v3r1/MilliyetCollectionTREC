<DOC>
<DOCNO> 146417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sontur13.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD malzemelerini taşıyan tırlar taşlandı.. 
</HEADLINE>
<TEXT>

     ABD'ye ait askeri malzemeleri taşıyan TIR'lar, Şanlıurfa'da taşlandı. Mardin'den İncirlik Üssü'ne gittiği bildirilen TIR'lardan ikisinin camlarının kırıldığı bildirildi. 
     Mardin Organize Sanayi Bölgesi'ndeki OSB ABD'ye ait askeri malzemeleri İncirlik Üssü'ne taşıyan, 37 TIR ve 4 minibüsten oluşan konvoy, Şanlıurfa girişindeki Yeşildirek Mahallesi yakınlarında bir grup tarafından taşlandı. 
     TIR sürücülerinin güvenlik güçlerine haber vermesi üzerine olay yerine giden güvenlik güçleri, söz konusu grubun olay yerinden kaçtığını ve çevrede taşlar bulunduğunu belirledi. 
     Yetkililer, TIR'lardan ikisinin camının kırıldığını ve bazı TIR'ların kaportalarına taş isabet ettiğini belirterek, Gaziantep istikametine giden konvoyun güvenliği için yolda tedbir alındığını bildirdiler. 
     Yaklaşık bir ay önce Nusaybin Küçük Sanayi Sitesi'ni kiralayarak burayı ''Lojistik Destek Merkezi''ne dönüştürmeye başlayan ABD'liler, zırhlı birliklerin Türkiye üzerinden Irak'ın kuzeyine taşınması kararından vazgeçilmesinin ardından buradaki malzemelerini Mardin OSB'ye taşımışlardı. 
     





</TEXT>
</DOC>
