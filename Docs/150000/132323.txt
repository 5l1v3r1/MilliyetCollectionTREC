<DOC>
<DOCNO> 132323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/spo01.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ZAGO En iyisi Beşiktaş 
</HEADLINE>
<TEXT>

Fenerbahçe ile oynanacak 2 Şubat’taki maçın önemini vurgulayan Brezilyalı, "Yenersek farkı açarız" dedi, en iyi kendilerinin oynadığını savundu 
     Kariyeri dolu dolu 
     56 kez Brezilya Milli Takımı’nın formasını giyen, İtalya’da iki sezon üst üste yılın futbolcusu seçilen Zago, Türk taraftarlarını yere göğe sığdıramadı. Türkler’in İtalyanlar’a göre daha ateşli olduğunu vurgulayan Sambacı, "İtalya’da yenilgiden sonra insanlar tribünlerden çekip gidiyor. Burada ise sonuna kadar maçın bitmesini bekliyorlar" dedi. 
     
     "En iyisi biziz" 
     FENERBAHÇE ile şampiyonluk yolunda çok önemli bir karşılaşma yapacaklarını söyleyen Zago, "Yenersek farkı açacağız. Türkiye’de bizim kadar iyi futbol oynayan bir takım yok. Şampiyon olamazsak çok üzülürüm" diye konuştu. Brezilyalı, giyimde de Dolce Gabbana, Cavalli, Versace, Armani, Türkiye’de de Tween gibi markaları tercih ettiğini söyledi. 
     
Aurelio ikilemiKartal’ın Trabzonsporlu Aurelio ile anlaştığı haberi ortalığı karıştırdı. Güreli, "Anlaşmadık" derken, Sinan Engin önce doğruladı, sonra çark etti 
     ORHAN YILDIRIM 

     Yönetimden yalanlama 
     TRABZONSPOR’UN Brezilyalı’sı Aurelio’nun Beşiktaş ile anlaştığı söylentileri, iki camiayı karşı karşıya getirdi. Ancak Siyah - Beyazlılar’dan çelişkili açıklamaların gelmesi ise dikkatlerden kaçmadı. 2. Başkan Hüsnü Güreli, olayı yalanlayarak, "Lig devam ederken, kalkıp değerli bir rakibimizin oyuncusuna transfer götürmemiz Beşiktaş’ın etiğine yakışmaz. Böyle bir transfere girişecek olsak öncelikle Trabzonspor Yönetimi’ne gideriz" dedi. 
     
     Menajerden doğrulama 
     GÜRELİ’NİN bu açıklamalarına karşın, menajer Sinan Engin ise önce Brezilyalı futbolcuyla yeni sezon için anlaştıklarını açıkladı. Aurelio’nun, menajerleri aracığılıyla Beşiktaş’ta oynamak istediğini belirten Engin, "Görüşmelerimizden Trabzonspor’un da bilgisi var. Sezon sonu sözleşmesi biten bir futbolcu ile görüşmemiz gayet doğal" ifadesini kullandı. Ancak Engin havaalanında da "Görüşmedik" diyerek çark etti. 
     
Kartal Sergen’siz      İstanbul’da kaldı 
     SİYAH - Beyazlılar, ikinci dönem çalışmaları için dün Antalya’ya Sergen’siz gitti. Ümraniye’de dün yapılan sabah antrenmanına da takımın diğer sakatı Bayram ile birlikte katılmayan yıldız oyuncu, Lucescu’dan izin alarak İstanbul’da kaldı. Sergen’in Fenerbahçe karşılaşmasına yetişmesinin çok zor olduğu belirtildi. Ağrıları artan Ahmet Yıldırım’ın ise bugün Antalya’ya gideceği vurgulandı. 
     
     İddialı çift kale 
     SABAH Ümraniye Tesisleri’nde biraraya gelen Beşiktaşlılar kıran kırana iddialı bir çift kale yaptı. Önceki gün yemeğine yapılan çift kale maçın rövanşı için dün karşılaşan Siyah - Beyazlılar’da Tayfur’un ekibi bu kez 3-2 kaybetti. Çift kalede Yasin hafif bir sakatlık geçirirken, aynı takımda oynayan İbrahim ile Tümer, pozisyon gereği küçük bir tartışma yaşadı. Kartal daha sonra Antalya’ya uçtu. 
     
Puhan yerine Sportul Bükreş      KARTAL’IN Antalya Cup’taki ilk maçı iptal oldu. Puhan takımının yorgun olduğu gerekçesiyle ertelenen maçın yerine , bugün 20.30’da Romanya’nın Sportul Bükreş takımıyla oynanacak. Siyah - Beyazlılar ikinci karşılaşmasını da 24 Ocak Cuma günü Sparta Prag’a karşı yapacak. Organizatörlerin maçların yayını için çeşitli kanallarla pazarlık halinde olduğu belirtildi. 
     



 SPOR 
























</TEXT>
</DOC>
