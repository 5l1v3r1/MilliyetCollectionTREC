<DOC>
<DOCNO> 139360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yasam/yas13.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta konuşmasını zor engellediler 
</HEADLINE>
<TEXT>

     ULAŞ ÖZDEMİR Trabzon DHA 

     Türk Hava Yolları’nın İstanbul - Trabzon seferini yapan uçağında önceki akşam cep telefonu paniği yaşandı. Uçak havadayken cep telefonuyla konuşan Sevim Vali 18 güçlükle engellendi ve havalimanında gözaltına alındı. 
     Almanya’da yaşayan ve Artvin’e akrabalarını ziyarete gelen Vali, uçuş sırasında cep telefonuyla konuşmaya başladı. Kabin görevlilerince uyarılan Vali, telefonunu kapatmamakta direnince, olay kaptan pilot Halit Atalan’a bildirildi. 
     Atalan, durumu Trabzon Havalimanı Kulesi’ne bildirirken, genç kız da cep telefonunu kapatmaya ikna oldu. Ancak Vali, uçak indiğinde uçuş güvenliğini tehlikeye düşürdüğü gerekçesiyle gözaltına alındı. Tutuksuz yargılanmak üzere serbest bırakılan Vali, "Cep telefonunun tehlike yarattığından haberim yoktu" dedi. 
     



 YAŞAM 























</TEXT>
</DOC>
