<DOC>
<DOCNO> 149804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sontur07.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını erkeklere satmakla suçlanan anneye 227 yıl hapis istendi 
</HEADLINE>
<TEXT>

     Yalova'da öz kızı Z.T.'yi 14 , para karşılığı erkeklere sattığı iddiasıyla tutuklanan Fatma Sarısoy 45 hakkında, 227 yıla kadar hapis cezası istemiyle dava açıldı. Toplam 15 sanığın tutuklandığı olayla ilgili yargılamaya, 21 Nisan'da başlanacak. 
     Yalova Cumhuriyet Savcılığı, Çınarcık İlçesi nde, aralarında kızı Z.T.'ninde bulunduğu Z.P. 16 ve ablası B.P.'yi 17 , para karşılığı erkeklere sattığı ileri sürülen Fatma Sarısoy hakkında, Ağır Ceza Mahkemesi'ne dava açıldı. Cumhuriyet Savcısı'nın yaptığı soruşturma sonunda, Fatma Sarısoy'un kızı ile Z.P. ve B.P. kardeşlerin ilişkiye girdiği 13 erkek için ayrı ayrı cezalandırılmasını istedi. Buna göre 5 yıl önce eşinden boşanan Fatma Sarısoy, öz kızını para karşılığı erkeklere satmak suçundan 97.5 yıl, Z.P. ve B.P. kardeşleri ayrı ayrı pazarladığı içinde 130 yıl olmak üzere, toplam 227.5 yıl hapis cezası istemiyle hakim karşısına çıkacak. 
     Yalova'da, aralarında parti üst düzey yöneticilerinin yakınları, daire amirleri ve işadamlarının da bulunduğu davayla ilgili yargılamaya 21 Nisan da başlanacak. İddianamede Z.T., Z.P ve B.P. ile ilişkiye girdiği ileri sürülen tutuklu sanıklar Bahadır Bağatar, İdris Demirhan, Ferhat Kaya, İbrahim Halil Sade, Ahmet Remzi Ekimci, Kudret Er, Fevzi Benzer, Sami Teke, Serdal Özçiçek, Temel Aksu, Tuncay Çam, Orhan Arslan ve Fatma Sarısoy'un birlikte yaşadığı Adil Yıldız hakkında da küçük yaştaki kızla ilişkiye girmek suçundan 3 yıldan az olmamak şartıyla hapis cezaları isteniyor. Tutuklu yargılanacak olan ve küçük yaştakı kızları erkeklere pazarladığı ileri sürülen 28 yaşındaki Arzum Aksoy, hakkında da 5 yıla kadar hapis cezası isteniyor. 
     





</TEXT>
</DOC>
