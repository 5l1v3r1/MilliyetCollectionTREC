<DOC>
<DOCNO> 108371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/ekonomi/eko09.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizsiz kazanca güvence 
</HEADLINE>
<TEXT>

Özel finans kurumlarındaki hesapların ana para ve k r payları toplamının 50 milyar liraya kadar olan kısmı Güvence Fonu kapsamına alınacak 
     EKONOMİ SERVİSİ 

     Özel Finans Kurumları’nda ÖFK gerçek kişiler adına açılan özel cari hesapları ve katılma hesaplarında toplanan fonların güvence altına alınması için oluşturulan "Güvence Fonu" ÖFK Birliği tarafından yönetilecek ve temsil olunacak. Dün yürürlüğe giren yönetmeliğe göre, ÖFK’larda yurtdışı şubelerinde açılanlar hariç , gerçek kişiler adına TL veya döviz üzerinden açılan özel cari hesaplarda ve katılma hesaplarının anapara ve k r payları toplamının 50 milyar liraya kadar olan kısmı güvence kapsamında olacak. 
     Fon’a ilişkin her türlü kararlar Birlik Yönetim Kurulu’nca alınacak. Bir özel finans kurumunun sermayesinin yüzde 10 ve daha fazlasına sahip ortakları ile yönetim kurulu başkan ve üyelerinin, genel müdür ve yardımcılarının, kredi açmaya yetkili memurlarının, denetçilerinin ve bunların ana, baba, eş ve çocuklarının o özel finans kurumundaki özel cari hesaplar ve katılma hesaplarında bulunan tasarrufları güvenceye tabi olmayacak. ÖFK nezdindeki özel cari hesap ve katılma hesaplarına ait tutarları, sigorta ettirmek zorunda olacak. 
     
     Primler hesaba yansıyacak 
     Fon’un güvence primleri, özel finans kurumlarının mart, haziran, eylül ve aralık sonu itibariyle düzenledikleri mali tablolar esas alınarak hesaplanacak. Güvence primlerinin hesaplara isabet eden kısmı, k r ve zarara katılma oranlarındaki hesaplara yansıtılacak. Faaliyet izni kaldırılan bir özel finans kurumundaki, özel cari hesaplar ve katılma hesaplarındaki tutarların, güvenceye tabi kısmı, bir özel finans kurumu aracılığı ile Fon’dan ödenecek. 
     



 EKONOMİ 


















</TEXT>
</DOC>
