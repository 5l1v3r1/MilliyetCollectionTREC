<DOC>
<DOCNO> 142945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/spor/spo01.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da yasaklar devri 
</HEADLINE>
<TEXT>

Ligde korkulu rüya görmek istemeyen Beşiktaş Teknik Direktörü Lucescu, futbolcularından Lazio rövanşını düşünmeyi yasakladı. Pancu ile de görüşüp, ayağında top tutmamasını ve çalım atmamasını istedi 
     ORHAN YILDIRIM 

     Lige döndüler 
     UEFA Kupası’nda Lazio deplasmanından mağlubiyetle ayrılan Beşiktaş lige döndü. İstanbul’a dönüşünün ardından futbolcularıyla özel bir toplantı yapan Teknik Direktör Mircea Lucescu, İtalyan ekibiyle oynayacakları rövanşı şimdilik kafalarından silmelerini istedi. Galatasaray ile aralarındaki puan farkının kapanmamasını isteyen Rumen teknik adam, kaybedilecek her puanın, ileride telafisi olmayacak sonuçlar doğuracağına dikkat çekti. 
     
     Pancu dert yandı 
     TEKNİK Direktör Lucescu’dan bir yasak da Pancu’ya geldi. Rumen oyuncunun ayağında çok top tutup, fazla çalım yaptığını söyleyen Beşiktaş çalıştırıcısı, vatandaşından bunlardan kaçınmasını istedi. Siyah - Beyazlı futbolcu ise arkadaşlarının sorumluluktan kaçtığını belirterek, "Kimse top almak için kendini göstermiyor. Ben de topu dışarı ya da rakibe atmak yerine ayağımda tutmaya çalışıyorum" diye dert yandı. 
     
Ağrılardan şikayetçi      SERGEN, her karşılaşma sonrasında çok ağrı çektiğini söyledi. Henüz 90 dakikayı oynayacak kapasitede olmadığını vurgulayan Beşiktaş’ın yıldızı, "Takımın bana ihtiyacı olduğunu bildiğim için her türlü riski göze alıp mücadele ediyorum. Çok ağrı duyuyorum. Ancak önemli olan Beşiktaş’ın başarısı. İşin dışında durup da, bizi eleştirenler saçma sapan konuşuyor. Beşiktaş’ı buralara bu takım getirdi. Biz iki kupayı da almak istiyoruz" dedi. 
     
Serdar’a özel terapi      LAZİO maçında yenilen golde hatalı pas verdiği gerekçesiyle eleştirilen Serdar, Lucescu tarafından terapiye alındı. Rumen çalıştırıcı, dün yapılan antrenmanda futbolcusuyla görüşerek, "Sana güvenim kaybolmadı. Benim kızdığım olay, senin kalitende bir oyuncunun, daha garanti oynayıp, bu tür hatalardan uzak durması gerek. Sadece futbolunu düşün. Çünkü futbolun dünü yok" dediği öğrenildi. 
     
BEŞİKTAŞ - ANKARAGÜCÜ      STAT BJK İnönü, SAAT 19.00, HAKEM Bülent Uzun, TV Lig TV, CEZALI Nouma Beşiktaş , Yılmaz, Hüseyin, Ü.Ozan Ankaragücü , SAKAT İbrahim, Tümer, Bayram Beşiktaş , F.Namdar Ankaragücü . 
     
İSTATİSTİK  O G B M A Y TOPLAM 79 52 20 7 138 49 En farklı galibiyeti 6-0 1992 En farklı yenilgisi 2-3 1969 En gollü maçları 4-3 2001 Son galibiyeti 1-0 2002 Son yenilgisi 1-2 2002 Son beraberliği 0-0 1995      
     NOT Tablo Beşiktaş’a göre düzenlenmiştir. 
     



 SPOR 

























</TEXT>
</DOC>
