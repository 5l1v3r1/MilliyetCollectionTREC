<DOC>
<DOCNO> 123999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo27.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş Beşiktaş karşısında hakkımız yendi... 
</HEADLINE>
<TEXT>

     Galatasaray'ın orta saha oyuncusu Hasan Şaş, Beşiktaş ile yaptıkları maçta haklarının yendiğini iddia etti. Beşiktaş maçında galibiyeti kendilerinin hak ettiğini savunan Hasan, " Birtakım olağandışı faktörlerin devreye girmesi sonucu, maçı kaybettik. Benim asıl merak ettiğim, belki isteyerek, belki istemeyerek, bu kadar fazla hatayı yapan hakem Kuddusi Müftüoğlu'nun vicdanı sızlamadı mı acaba Bize yazık değil mi Kuddusi Müftüoğlu, acaba maçın görüntülerini daha sonrasında izlediğinde, benim ve arkadaşlarımın maç içindeki ve maç sonrasındaki tepkilerin nedenini anlayabildi mi, hiç sanmıyorum" dedi. 
     Maç sonrasında moral bozukluğuyla Müftüoğlu'na bu soruları sormak için gittiğini kaydeden Hasan, "Çok sinirliydim. Çevremdekiler bana engel olmaya çalıştılar. Bu sinirle soyunma odasına götürülürken, bir de Beşiktaşlı Nouma İngilizce olarak, el hareketiyle karışık küfür edince, televizyonlara da yansıyan nahoş görüntüler ortaya çıktı. Bu hakketmediğimiz mağlubiyeti, bileğimizin hakkıyla kazanacağımız maçlarla telafi edeceğiz" değerlendirmesinde bulundu. 

     
</TEXT>
</DOC>
