<DOC>
<DOCNO> 105346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur08.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam cezası kalktı, idam mahkumlarının dosyaları iade... 
</HEADLINE>
<TEXT>

     Avrupa Birliği'ne uyum çalışmaları çerçevesinde çıkarılan ve idam cezasını savaş ve yakın savaş tehdidi dışında kaldıran yasa uyarınca, TBMM'de bulunan, terör suçlusu 87 hükümlüye ait 181 idam dosyası Başbakanlığa iade edildi. 
     TBMM Başkanı Ömer İzgi imzalı geri gönderme yazısında, ''Ölüm cezası hükümlülerine ait 34 tezkereye bağlı 181 adet dava dosyasının, 3 Ağustos 2002 tarihli 4771 Sayılı Çeşitli Kanunlarda Değişiklik Yapılmasına İlişkin Kanunu'nun Geçici 1'inci Maddesi hükmü uyarınca Başbakanlığa iade edildiği'' belirtildi. 
     
     DOSYALARI İADE EDİLENLER 
     Dosyaları Başbakanlığa iade edilen ve aralarında terör örgütü elebaşılarından Şemdin Sakık'ın da bulunduğu hükümlülerinin adları şöyle 
     ''Bekir Gedik, Nizamettin Özoğlu, Mehmet Sait Dayan, Sinan İyit, Ali Osman Köse, Rabbena Hanedar, Hasan Şahingöz, Ali Nazik, Selmani Özcan, Cemal Çakmak, Kemal Gömi, Aslan Kaya, Abdurrahim Akalp, Ali Teke, Yusuf Akbaba, Türkan İpek, Mehmet Darga, Celal Türk, Salih Gün, Zübeyir Paksoy, Yusuf Çabuk, Mehmet Babür, Hüseyin Güçlü, Bayram Kaymaz, Fikri Demir, Lütfi Topal, Ali Tekin, Mehmet Yıldırım, Nihat Yağız, Mehmet Emin Çeçi, Cumali Karsu, Enver Özer, Ahmet Güven, Kadri Sönmez, Ramazan Akdağ, Nadir Kalkan, Vefa Kartal, Ramazan Kızıldağ, Mutlu Akın, Mehmet Nuri Özen, Hasan Aşkın, Şeyhmus Poyraz, Abdullah Aksel, Şemdin Sakık, Muhsin Erbaş, Harun Gülbaş, Bekir Çınar, Erol Sarıkaya, Ahmet Turan Kılıç, Kenan Kale, Harun Yıldız, Zafer Yelok, Yunis Karataş, Halil İbrahim Düzbiçer, Ömer Faruk Gez, Ahmet Oflaz, Ekrem Kurt, Erkan Çetintaş, Faruk Sarıkaya, Hayrettin Gül, Harun Kavak, Süleyman Toksun, Hayreddin Yeğin, Mehmet Yılmaz, Adem Kozu, Mustafa Uğur Yaraş, Faruk Belkavli, Ömer Demir, Alim Özhan, İbrahim Duran, Etem Ceylan, Vahit Kaynar, Turan Kaya, Cafer Tayyar Soykök, Faruk Ceylan, Şahin Gümüş, Nuri Akbulut, Cemalettin Polat, Mehmet Fidancı, Mehmet Sıddık Biçer, Salih İzzet Erdiş, Hasan Aydoğan, Türkan Özen, Adem Kepeneklioğlu, Mehmet Hakan Canpolat, Turhan Tarakçı ve Ali Gülmez. 
     TBMM Başkanlığı daha önce de Şartla Salıverilme, Dava ve Cezaların Ertelenmesine Dair Yasa uyarınca, adi suçlara ilişkin 34 idam dosyasını Başbakanlığa iade etmişti. 
     TBMM'den bir kamyonete yüklenen dosyaların doğrudan Adalet Bakanlığı'na götürüldüğü öğrenildi. Sözkonusu dosyalar, Başbakanlık Müsteşarı Füsun Koroğlu'nun imzasını taşıyan bir üst yazıyla TBMM'den alınır alınmaz Adalet Bakanlığı'na teslim edildi. 
     





</TEXT>
</DOC>
