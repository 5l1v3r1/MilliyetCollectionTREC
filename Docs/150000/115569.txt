<DOC>
<DOCNO> 115569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yasam/yas05.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz, hamile kalınca anlaşıldı 
</HEADLINE>
<TEXT>

Sağır, dilsiz ve akli dengesi yerinde olmayan D.’nin tecavüze uğradığı hamile kalınca ortaya çıktı. Zanlı, babanın takibi sonucunda yakalandı 
     HALUK ATALAY İstanbul 

     Emekli makinist İhsan E., son günlerde sık sık rahatsızlanan kızını Haseki Hastanesi’ne götürdü. Acil servisteki muayenede, D.E.’nin hamile olabileceği belirtilerek, Kadın Doğum Servisi’ne sevk edildi. Doktor genç kızın hamile olduğunu söyledi. Bu teşhise inanmak istemeyen baba, kızını bu defa da Cerrahpaşa Tıp Fakültesi Hastanesi’ne götürdü. Buradaki tetkikleri sonucunda da D.’nin 17 haftalık hamile olduğu belirlendi. 
     
     İşaretlerle anlattı 
     Kızıyla işaretle bağlantı kurmaya çalışan İhsan E., bunu kimin yaptığı sordu. Genç kız yoğun çabalar sonucu, bir kişinin tecavüzüne uğradığını belirterek, olayın meydana geldiği yeri de gösterdi. 
     İhsan E., 72. Yıl Mahallesi’ndeki evin inşaatlarda çalışan, kimi zaman da kağıt toplayan altı çocuk babası Vasfi Özer’e 39 ait olduğunu belirledi. Karakola giden baba, kızının tecavüze uğradığını, olayı başkalarına anlatmaması için ölümle tehdit edildiğini öne sürerek, şik yetçi oldu. 
     
     Cezaevine kondu 
     Savcılıktan alınan izinin ardından belirtilen adrese giden ekipler, Vasfi Özer’i gözaltına aldı. Zeytinburnu Adliyesi’ne sevk edilen Özer, tutuklanarak cezaevine gönderildi. 
     



 YAŞAM 
















</TEXT>
</DOC>
