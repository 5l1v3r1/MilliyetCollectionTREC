<DOC>
<DOCNO> 127856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/ekonomi/eko06.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ha gayret kentilyon 
</HEADLINE>
<TEXT>

1990’lı yılların başında katrilyonla tanışan Türkiye liradan sıfır atmazsa 2004’teki milli gelirini yarım kentilyon olarak açıklayacak 
     EKONOMİ SERVİSİ 

     Paradan sıfır atma planları yaparken 20 milyon liralık banknotu da çıkaran hükümet, 2004 yılı ve sonrasında, Türkiye’yi kentilyonla tanıştıracak. Ekonomi yönetiminin hazırladığı niyet mektubunda 2004 yılında gayri safi milli hasıla GSMH rakamı yaklaşık yarım kentilyona çıkacak. 
     1992 yılında katrilyonu aşan GSMH, 2004 yılında kentilyonun yarısını tamamlamaya yakın olacak. Niyet mektubunda GSMH’nin TL cinsinden değeri 441.3 katrilyon lira olacağı öngörülürken bu rakam eğer liradan sıfır atılmazsa ekonomide kentilyonu telaffuz etmeye başlayacağımız anlamına geliyor. 
     Diğer ekonomilerde görülemeyecek kadar büyük bir sayıyı temsil eden kentilyonda tam 18 sıfır bulunuyor. TL bazında üç yılda nominal olarak yüzde 55.8 oranında artarak yarım kentilyona yaklaşması öngörülen GSMH’nin dolar bazında değerlendirmesi ise oldukça trajik. 
     
     Üç yılda 2000 yakalanacak 
     2001’de yüzde 8.5 azalıp 150.3 milyar dolara düşen GSMH’nin 2004’te yükseleceği 201.3 milyar dolar Türkiye’nin 2000’de yakaladığı rakama eşit. Yani üç yıllık programla 2000’deki GSMH rakamı tutturmulaya çalışılacak. 
     Niyet mektubu verilerine göre, ekonomi 2002 yılında yüzde 3 büyüyerek milli gelir GSMH 283.2 katrilyona 165.6 milyar dolar , 2003’te yüzde 5 büyüyerek 371.6 katrilyona 183 milyar dolar , 2004 yılında da 441.3 katrilyona 201.3 milyar dolar çıkarılacak. 
     



 EKONOMİ 

















</TEXT>
</DOC>
