<DOC>
<DOCNO> 118173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/siyaset/siy10.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’nin demokratlığı’na Yılmaz karar verecek 
</HEADLINE>
<TEXT>

     AKP, merkez sağdaki kimliğini tescil ettirmek için batılı ülkelerin Hıristiyan Demokrat, liberal ve merkez sağ partilerin üye olduğu Uluslararası Demokratlar Birliği’ne EDU katılmaya hazırlanıyor. AKP’nin önümüzdeki günlerde bu başvuruyu yapması beklenirken, demokrasiyle yönetilen 60 ülkeden 80 partinin üye olduğu kuruluş içinde Türkiye’den sadece ANAP bulunuyor. ANAP lideri Mesut Yılmaz, bir dönem Avrupa Demokratlar Birliği başkan yardımcılığı görevini yürütmüştü. DYP, Tansu Çiller’in başvurusu ile EDU’ya katılmak istedi, ancak bu başvurusu henüz kabul edilmedi. AKP’nin EDU’ya katılımının sağlanabilmesi için de ANAP’ın izni gerekiyor. EDU tüzüğüne göre, bir ülkeden ikinci bir partinin üye alınabilmesi için ilk partinin izni gerekiyor. 



 SİYASET 














</TEXT>
</DOC>
