<DOC>
<DOCNO> 112278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sontur12.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim çalışmaları, hoparlör satışını artırdı... 
</HEADLINE>
<TEXT>

     Siyasi partilerin il ve ilçe yöneticilerinin, milletvekili seçimleri öncesi hoparlör satın almak isteyeceklerini düşünen bir esnaf, karlı çıktı. Afyon'da elektronik eşya satan Hakan Şen, 1 ayda 50 hoparlör sattı. 
     Elektronik malzemeleri satan Hakan Şen, esnafı zor duruma sokan siyasilerden, zararlarını bir nebze olsun geri kazanmaya çalıştığını söyledi. Seçimlerde hoparlöre ihtiyaç duyulacağını düşünerek hazırlık yaptığını bildiren Şen, şöyle konuştu 
     ''Ülkemizi bu hale getiren ve her seferinde tekrar tekrar oy istemeye gelen siyasiler, ancak seçim zamanı işe yarıyor. Ben de onların şu günlerde en çok ihtiyacı olan hoparlörleri satarak para kazanıyorum. Hoparlörlerin fiyatı, 60-200 milyon lira arasında değişiyor. Yılda bir kaç tane satılan hoparlörlerden şimdi 50 tane sattım. Bu hoparlörleri, özellikle ilçe ve belde teşkilatlarının işine yarayacak türden ve siyasiler kendi imkanlarıyla alıp otomobillerine takabilirler.'' 
     





</TEXT>
</DOC>
