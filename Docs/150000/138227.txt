<DOC>
<DOCNO> 138227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo01.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay "Hayal kırıklığı yaşadım" 
</HEADLINE>
<TEXT>

     Denizlispor Teknik Direktörü Rıza Çalımbay, FC Porto karşısında aldıkları 6-1'lik yenilgiyle büyük bir hayal kırıklığı yaşadığını söyledi. 
     Maçın ikinci yarısında yaptıkları bireysel hatalar sonucunda beklenmeyen goller yediklerini belirten Çalımbay, "Maçta ölü toplardan gol bulmayı planlamıştık. Fakat bu şekilde gollere ulaşan taraf rakibimiz oldu" dedi. 
     FC Porto'nun çok güçlü bir takım olduğunu vurgulayan Çalımbay, "Denizlispor olarak bu kulüpten hiçbir futbolcuyu transfer edecek mali gücümüz yok. Buna rağmen elimizden geldiğince mücadele verdik. Rövanş karşılaşmasına galibiyet için çıkacağız" diye konuştu. 
     FC Porto Teknik Direktörü Jose Maurihinho ise, Denizlispor'un UEFA Kupası'nda daha önce Sparta Prag ve Olympique Lyon gibi güçlü takımları elediğini hatırlatarak, "Rakibimiz kesinlikle sıradan bir takım değil. Bu galibiyet bizim başarımızdır" dedi. 
     





</TEXT>
</DOC>
