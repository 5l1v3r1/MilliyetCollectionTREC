<DOC>
<DOCNO> 130122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun10.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk’ için Osmanlıca 
</HEADLINE>
<TEXT>

Tarih Vakfı’nın Osmanlıca kursuna büyük ilgi var. Kimi dedesinden kalma aşk mektuplarını, kimisi kitabeleri okumak için kursa gidiyor 
     ELİF KORAP İstanbul 

     Kimi dedesinden kalma aşk mektuplarını, kimi de sadece Halit Ziya Uşaklıgil’i okuyabilmek için, Tarih Vakfı’nın kursunda Osmanlıca öğreniyor. Sanılanın aksine, Osmanlıca kursuna ilgi gösterenler aslında konuyla hiç ilgisi olmayan kişiler. Aralarında banka genel müdürü, gülyağı ihracatçısı, plastik cerrah, ev hanımı, öğrenci, muhasebeci gibi farklı meslek gruplarından kişiler dikkat çekiyor. Osmanlıca eğitimi veren siyasi tarih araştırmacısı Yücel Demirel, kursa en çok ev hanımlarının zaman ayırdığını belirtiyor. Demirel, "Örneğin bir öğrencim, 1916 yıllarında anne ve babasının birbirlerine gönderdiği mektupları okumak için buraya geldi" diyor. Bir diğer kursiyerse gerekçesini şöyle anlatıyor "Çeyiz sandığını karıştırırken kırmızı bir kurdeleyle sarılmış mektuplar buldum. Daha sonra Rum sevgilisinin, dedeme yazdığı aşk mektupları olduğunu öğrendim." 
     



 GÜNCEL 




























</TEXT>
</DOC>
