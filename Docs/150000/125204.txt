<DOC>
<DOCNO> 125204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/soneko38.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti çalışmalarını Hazine'de sürdürüyor... 
</HEADLINE>
<TEXT>

     Türkiye masası şefi Juha Kahkonen başkanlığındaki Uluslararası Para Fonu IMF heyeti, Dördüncü Gözden geçirme çerçevesindeki çalışmalarını Hazine Müsteşarlığı'nda sürdürüyor. Hazine'deki çalışmalara, Devlet Planlama Teşkilatı DPT , Maliye Bakanlığı ve Merkez Bankası uzmanlarının da katıldığı belirtiliyor. Çalışmalarda, 2003'e ilişkin makro ekonomik tahminler ve özellikle de faiz dışı fazla hedefi üzerinde durulduğu kaydediliyor. IMF heyetinin, bu haftasonuna kadar çalışmalarını sürdüreceği ve yılbaşı tatili nedeniyle, çalışmalarına Ocak ayına kadar ara vereceği belirtiliyor. Heyetin, Dördüncü Gözden Geçirme incelemesini toparlamak ve bu çerçevedeki görüşmeleri tamamlamak üzere Ocak ayı başında Türkiye'ye gelmesi bekleniyor. 
     





</TEXT>
</DOC>
