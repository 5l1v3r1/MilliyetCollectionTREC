<DOC>
<DOCNO> 133429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/soneko15.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İki IMF uzmanı Ankara'da... 
</HEADLINE>
<TEXT>

     Uluslararası Para Fonu'ndan IMF iki uzman Ankara'ya gelerek temaslarına başladı. 
     Edinilen bilgiye göre, bütçe ve hazine konularında iki IMF uzmanı, ekonomi bürokrasisi yetkilileri ile görüşmelerde bulunuyor. IMF uzmanları, önümüzdeki günlerde peyderpey Ankara'ya gelerek çalışmalarına başlayacaklar. 
     Öte yandan, IMF Türkiye Masası Şefi Juha Kahkonen'in Türkiye'ye geliş tarihi henüz netleşmediği öğrenildi. 
     IMF heyetinin Ankara'da ekonomi bürokrasisi ile yapacağı görüşmelerde, Yüksek Planlama Kurulu'nun YPK yarın yapacağı toplantısında şekillenecek rakamlar ve tedbirlere bağlı olarak, niyet mektubuna son şekli verilecek. 
     Bu arada, YPK'nın yarınki toplantısında 2003 yılına ilişkin tedbirler ve rakamların önemli ölçüde tamamlanacağı öğrenildi. 
     IMF Birinci Başkanı Yardımcısı Anne Krueger yaptığı açıklamada, IMF heyetinin önümüzdeki günlerde Türkiye'ye gidebileceğini, Devlet Bakanı Ali Babacan da heyetin 10 gün içersinde Türkiye'ye gelmesinin beklendiğini belirtmişlerdi. 
     





</TEXT>
</DOC>
