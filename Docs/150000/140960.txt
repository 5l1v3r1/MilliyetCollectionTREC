<DOC>
<DOCNO> 140960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/sazak.html </URL>
<DATE> 2003/03/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Özkök Paşa ve tezkere 
</HEADLINE>
<TEXT>

     Silahlı Kuvvetler’in en üst düzeyde ifade ettiği görüşler Ankara ve Washington’daki ikinci tezkere beklentisine destek’ şeklinde yorumlanıyor. 
     Başbakan Abdullah Gül’ün Özkök’ün sözlerini güzel bir açıklama’ şeklinde değerlendirmesi de, savaş tezkeresi’nin Meclis’e yeniden sunulacağına işaret. Ancak tezkereye Gül’ün mü imza atacağı yoksa, Siirt seçimleri ertesi Tayyip Erdoğan’ın mı bekleneceği henüz netleşmedi. Gül imzalamazsa, tezkereyi haftaya müstakbel başbakan ve 59’uncu hükümet üyeleri Meclis’e gönderebilir. 
     Genelkurmay Başkanı Özkök’ün açıklamaları başta ABD, dünya medyası tarafından Türkiye yönetiminde etkin bir güç olan ordunun kuzey cephesine evet dediği’şeklinde duyuruldu. 
     Askerin tutumunda stratejik ortak’ ABD’nin etkisi büyük. Pentagon, Akdeniz’deki birlikleri Türkiye üzerinden kuzey koridoru’nu kullanarak Irak’a geçirmeye kararlı. 
     Kuzey Irak’taki Kürt gruplarının provokatif davranışları ve Türk bayrağının yakılması gibi eylemler, kendi ordusunun sınır ötesindeki varlığını ABD’ye jurnalleyen çevrelerin ABD ile birlikte olmazsak, Kürt devletinin oluşumunu önleyemeyiz’ türü yaklaşımları sonucu Genelkurmay’ın da bir durum değerlendirmesi yapmak zorunda kaldığı anlaşılıyor. 
     Özkök Paşa, Dilerim savaş önlenebilsin ama savaş çıkarsa seçeneğimiz maalesef iyi ile kötü arasında, kötü ile daha kötü arasındadır’ demektedir. 
     Genelkurmay Başkanı’nın, kuzeyden cephe açılacağı için savaş kısa sürecek’ şeklindeki sözleriyle ifade ettiği tezkereye destek’ gerekçesi anlamlıdır 
     ...Daha az insan ölecektir diye düşündük. Bir tek kurşun atmadan görevimizi tamamlayarak dönecektik. Beklenmedik gelişmelere müdahale etmek zorunda kalırsak, savaşanlar buna karşı çıkmayacaklardı. Bütün bunlar ve diğer hususlar belgeye dayandı. Nispeten garantiye alındı.’ 
     Hilmi Özkök’ün savaşanlar’ tanımlaması yaparak - ABD dahil - Irak’ta askeri çözümden yana olanların Türkiye için gelecekte yeni tehditler oluşturabileceğine dönük uyarıları da dikkat çekicidir 
     TBMM, hükümet tezkeresini onaylamamıştır. Meclis’in kararına saygı duyuyoruz. Bütün dileğim savaştan kaçınmak için seçtiğimiz hareket tarzının bizi savaşanları da karşımıza alarak bazı hareketler yapmak zorunda bırakmamasıdır.’ 
     İlginçtir. Özkök Paşa’nın ikinci tezkere’ye Meclis yolunu açan konuşmasıyla aynı gün Fransa, Almanya ve Rusya, Irak’a karşı silahlı müdahaleye BM’de karşı çıkacaklarını ilan ettiler. ABD’nin ikinci karar taslağına veto’ geliyor. 
     Bu durumd a, ABD ve İngiltere ile birlikte savaşa girmiş’ olmayacak mıyız Ankara, ABD ile AB’nin arasına sıkıştı. TBMM, ikinci tezkerede daha da zorlanacak. 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
