<DOC>
<DOCNO> 141265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko31.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat ayında en çok borsa yatırımcısı kar etti... 
</HEADLINE>
<TEXT>

     Finansal yatırım araçları arasında, bu yıl Şubat ayında, en fazla reel getiriyi borsa indeksi sağladı. 
     Devlet İstatistik Enstitüsü DİE verilerine göre, toptan eşya fiyatları TEFE ile indirgenerek yapılan hesaplamalarda, borsa indeksi Şubat'ta yüzde 4.3 reel getiriyle yatırımcısını sevindirdi. 
     Şubat ayında dolara yatırım yapanlar yüzde 5.1, euro'ya yatırım yapanlar yüzde 3.7 ve altına külçe yatırım yapanlar da yüzde 4.6 reel olarak zarar ederken, söz konusu ayda mevduat faizindeki reel artış yüzde 0.5 oldu. 
     
     YILLIK GETİRİ 
     Şubat ayı itibarıyla son bir yıla bakıldığında ise mevduat faizine yatırım yapanlar kazanırken, İMKB'ye ve dolara yatırım yapanlar reel olarak zarar etti. 
     Enflasyondan arındırıldığında doların son bir yıldaki reel kaybı yüzde 10 ve Borsa'nın da yüzde 27.9 olurken, mevduat faizinin reel getirisi yüzde 18.2, altının yüzde 7.3 ve euronun da yüzde 11.5 olarak gerçekleşti. 
     





</TEXT>
</DOC>
