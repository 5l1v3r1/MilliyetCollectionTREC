<DOC>
<DOCNO> 135851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun99b.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

     2 Kasım 2002 tarih ve 19759 sayılı Milliyet Gazetesi’nin 1 ve 17. sayfasında Aslı Öktener imzasıyla yayımlanan "Bu özel okul mu şeriat yuvası mı " "Sultan Fatih Lisesi’nde kızlarla erkeklerin aynı kapıdan okula girip çıkması bile yasak" başlıklı aynı gazetenin 17. sayfasında "Biz gideriz Mersin’e onlar gider tersine, Fatih’teki bir özel lise aynı çatı altında iki isimle haremlik selamlık eğitim veriyor" şeklindeki yazıda kız ve erkek öğrencilerin ayrı kapıları kullandığı, binada karma eğitim yapıldığı, beden derslerinin ayrı bahçelerde yapıldığı, karma eğitim olmadığı aynı binada iki ayrı okul olduğu, birinde kızların diğerinde erkeklerin okutulduğu şeklindeki haber gerçekdışı olup müvekkil işletmeyi karalama ve toplumdaki itibarını sarsmaya yöneliktir. 
     Bahsi geçen yerde Özel İklim Lisesi ve Özel Sultan Fatih Lisesi adlarında, giriş kapıları, derslikleri, bahçeleri, müdür ve diğer yöneticilerin ayrı ayrı iki ayrı özel okul bulunmaktadır. Bu yine ayrı okulların beden derslerini ayrı bahçelerde yapmaları normal olan uygulamadır. Aynı okulun öğrencileri beden derslerini beraber yapmaktadır. Nasıl ki bir binada birden çok gazete idaresi bulunabiliyorsa yerleşim ve kullanımı müsait oldukça aynı binada birden çok okul olmasında da bir sakınca yoktur. Bu okullar Milli Eğitim’den alınan izinler doğrultusunda açılmış ve faaliyetini sürdürmektedir. Bahsi geçen okullar sürekli olarak Milli Eğitim Bakanlığı yetkililerince denetlenmektedir. Yasalara ve Milli Eğitim kurullarına aykırı hiçbir uygulama bulunmadığı müfettişlerce düzenlenen teftiş raporları ile ortada iken gerçek bilgi ve araştırmaya dayanmadan düzenlenen sözde haber ile müvekkil iktasidi işletmenin zan altında bırakılması ve itibarının sarsılması hukuku ve ahlaka aykırı bir durumdur. Aynı haberde kullanılan resimler ise okul dışında çekilmiş resimlerdir. Okul idarecilerinin veya okulların kurucularının okul dışında kimsenin giyimine kuşamına karışmaya hakkı yoktur. Tüm yasal haklarımızı saklı tutarak kamuoyunu bilgilendirmek amacı ile düzenlenen bu düzeltme yazısının yayımlanmasını rica ederim. 
     
Türkiye İlmi İçtimai Hizmetler Vakfı İktisadi İşletmesi Vekili 
Av. Muhammet Kaya 
     
     



 GÜNCEL 























</TEXT>
</DOC>
