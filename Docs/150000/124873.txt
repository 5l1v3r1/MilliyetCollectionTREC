<DOC>
<DOCNO> 124873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/guncel/gun03.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rachel gitti defteri kaldı 
</HEADLINE>
<TEXT>

Türk aşkı Sedat Ocak’ın tutuklanması üzerine babası tarafından ülkesine götürülen Rachel, anı defterine Daima birlikte Türkiye’ye yazmış. Rachel, soyadını da defterine Ocak’ olarak not düşmüş 
     MEHMET TAŞÇIOĞLU Gaziantep DHA NEVSAL ELEVLİ Londra 

     İngiltere’den aşkı Mehmet Sedat Ocak uğruna Türkiye’ye gelen, ancak sevgilisinin tutuklanması üzerine babası tarafından Gaziantep’ten ülkesine götürülen Rachel Lloyd’dan 14 geriye hatıra defteri kaldı. Soyadını "Ocak" olarak yazan Rachel defterinde, geleceğiyle ilgili kararını "Always Turkey Together" Daima beraber Türkiye’deyiz cümlesiyle ifade etti. 
     Mavi kaplı, bir bölümünü "Steve" diye andığı Ocak’la 24 birlikte çektirdiği fotoğraflarla süslediği anı defterine Türk ve İngiliz bayrakları çizen Lloyd, sıkça "Rachel loves Steve" Rachel Steve’i seviyor cümlelerine yer veriyor. Aynı cümlenin altındaki satırda da "Steve loves Rachel" Steve Rachel’i seviyor yazıyor. Türkçesini ilerlettiği anlaşılan Rachel, defterinin bir sayfasını da Türkçe ve İngilizce "Seni Seviyorum" cümleleriyle doldurmuş. 
     Baba Bob Llyod, kızının böyle bir evlilik yapmasına karşı çıksa da Rachel, Ocak’ı koca olarak hatıra defterine işlemiş ve "My sexy husband Steve" Seksi kocam Steve diye yazmış. Rachel’in defterindeki bir sayfaysa "muzır" kelimelerle dolu. 
     
     Ülkesine ağlayarak gitti 
     Babası Bob ve ablası Rebecca ile dün saat 07.30’da Atatürk Havalimanı’na gelen Rachel Lloyd ailesiyle Manchester’a gitti. Uçaktan babası ve ablasıyla inen Rachel, basın mensuplarının büyük ilgisi karşısında ailesi tarafından koruma altına alındı, soruları yanıtlamasına ailesi izin vermedi. 
     Televizyonlar haberi ilk sıralarda yayınlarken, küçük gelinin Türkiye’den getirilmekten mutsuz göründüğünü duyurdu. 
     
     Olayı "İkinci Sarah vakası" olarak manşetlerden sunan İngiliz basını, küçük gelini Manchester Havaalanı’nda büyük bir ilgiyle karşıladı. 
     
     
     



 GÜNCEL 











</TEXT>
</DOC>
