<DOC>
<DOCNO> 129203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/spor/bbas.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
USTALAR İŞBAŞINDA 
</HEADLINE>
<TEXT>

Potanın vazgeçilmez kurtları Orhun Ene, Recep Şen ve Levent Topsakal, İTÜ yükselişinin ilk basamağında Fenerbahçe’yi yıkıp, geçtiler, 1970’li yılların efsanesini yeniden canlandırdılar 
     GÖKHAN TÜRE 

     Türk basketbolu onsuzluğa, o da basketbolsuzluğa fazla dayanamadı. Dayanamadığı iyi de oldu. Herkes yeri doldurulur sanmıştı, ama o boşluğu şu ana kadar kimse kapayamadı. Döner dönmez de hem basketbol, hem de centilmenlik adına sergilediği nefis görüntülerle "yeri doldurulamaz" olduğunu kanıtladı. 
     Milli Takım’ı en verimli olacağı dönemde bırakan Orhun Ene, aynı jenerasyondan Recep Şen ve efsanevi guard Levent Topsakal ile birlikte kümede kalma savaşı veren İTÜ’yü, Play - Off’a sokma hesaplarıyla devraldılar. Fenerbahçe maçında da Şen ve Topsakal’ın kenardan katkısı, Orhun’un da saha içindeki mükemmel organizasyonu ve sayıları İTÜ’ye çok ihtiyacı olan önemli bir galibiyet kazandırdı. Bu arada, maç sırasında takım arkadaşı Reha’nın attığı ve sayılmayan üçlüğün 24 saniye süresi dolduktan sonra basket olduğunu bizzat masaya gelerek belirten Orhun, mükemmel oyununu her zamanki centilmenliğiyle de renklendirerek tüm basketbolculara da örnek oldu. En önemlisi de İstanbul Teknik Üniversitesi, 1960’lı ve 70’li yıllardaki o görkemli günlerine dönüşün sinyallerini verdi. 
     Ligin 12. haftasında Galatasaray’ı "kötü oynamasına rağmen" yenen Ülker yenilgisiz liderliğini korurken, Avrupa Ligi için alarm sinyalleri verdi. Üç büyüklerin yenilgiyle kapadığı haftada Beşiktaş’ı yenen Tekel yükselişini sürdürürken, Serdar - Turgay ikilisi ve ABD’li Dunkley Siyah - Beyazlılar’ın adeta tozunu attılar. 
     
Puan durumu TAKIMLAR O G M A Y P Ülkerspor 12 12 0 1077 819 24 Efes Pilsen 12 11 1 1021 779 23 Galatasaray 12 8 4 1014 945 20 Türk Telekom 12 7 5 959 951 19 Oyak Renault 12 7 5 923 961 19 Pınar Karşıyaka 12 7 5 1016 971 19 Fenerbahçe 12 6 6 947 985 18 Tekelspor 12 6 6 942 1012 18 Beşiktaş 12 5 7 1005 1021 17 Darüşşafaka 12 5 7 983 983 17 Büyük Kolej 12 4 8 894 939 16 İTÜ 12 3 9 976 1094 15 TED Kolejliler 12 2 10 916 1058 14 Göztepe 12 1 11 843 998 13      
TOPLU SONUÇLAR Türk Telekom - Oyak Renault 77 - 76 Büyük Kolej - Efes Pilsen 58 - 87 Galatasaray - Ülkerspor 64 - 73 Darüşşafaka - Göztepe 92 - 77 Pınar Karşıyaka - TED Kolejliler 81 - 77 Tekelspor - Beşiktaş 97 - 92 Fenerbahçe - İTÜ 72 - 76      



 SPOR 


























</TEXT>
</DOC>
