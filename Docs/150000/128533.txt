<DOC>
<DOCNO> 128533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko25.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Holding, Borsa'nın 1 numarası... 
</HEADLINE>
<TEXT>

     Sabancı Holding'in, 1 katrilyon lira ödenmiş sermayesiyle İstanbul Menkul Kıymetler Borsası'nda 301 halka açık şirket arasında ilk sırada yer aldığı bildirildi. 
     Sabancı Holding'den yapılan açıklamada, 1967 yılında 5 milyon lira sermaye ile kurulan şirketin ödenmiş sermayesinin artarak 1 katrilyon liraya çıktığı kaydedildi. 
     Açıklamaya göre, Sabancı Holding iştiraki olan Akbank 816 trilyon lira ödenmiş sermayesi ile ikinci sırada bulunuyor. 3. sırada 811 trilyon lirayla İş Bankası yer aldı. İş Bankası'nı 792 trilyon lira ile Garanti Bankası izledi. 
     Açıklamada, ''Globalleşen dünyada, dünya ligi oyuncusu olmak için en son teknolojiyi yakalamak, daha vasıflı insan yetiştirmek, toplam kaliteye ve dünyaca tanınan markalar yaratmaya önem vermek, dünyada ve ülkemizde yaşanan krizleri göğüsleyebilmek için şirketler, sermayelerini ve özkaynaklarını güçlendirmek zorundadır'' denildi. 
     Sabancı Holding açıklamasına göre, halka açık şirketler arasında ödenmiş sermayeleri en yüksek 10 şirket şöyle sıralanıyor 
     

Şirket adı Ödenmiş sermaye 1- Sabancı Holding 1.000 2- Akbank 816 3- İş Bankası 811 4- Garanti Bankası 792 5- Yapı Kredi Bankası 752 6- Turkcell 500 7- Doğan Holding 452 8- Finansbank 355 9- Tansaş 297 10-Şişecam 285      Trilyon TL 
     





</TEXT>
</DOC>
