<DOC>
<DOCNO> 122028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/guncel/gun03.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alışverişe hayır diyemediler... 
</HEADLINE>
<TEXT>

Giyimden ev eşyasına kadar birçok ürünün tüketiciye sunulduğu ucuzluk fuarı Dünya Satın Almama Günü’nde 15 trilyon ciro yaptı 
     GÜLAY FIRAT İstanbul 

     Tüketiciye ucuz alışveriş imk nı sağlamak ve firmaların elindeki stokları eritmek üzere, İstanbul Ticaret Odası’nın İTO CNR Fuarcılık ile ortaklaşa düzenlediği ucuzluk fuarı büyük ilgi görüyor. Öyle ki, 29 Kasım Dünya Satın Almama Günü’nde fuar rekor ciro yaptı. 
     
     Yüzde 50 indirim 
     Üreticiden tüketiciye satış imk nı veren fuara 800 firma katılıyor. 11.00 - 23.00 saatleri arasında açık olan fuarda, alışveriş trafiği iftardan sonra yoğunluk kazanıyor. Giyimden gıdaya ve mutfak eşyasına kadar pekçok ürün yüzde 50’lere varan indirimli fiyatlarla vatandaşa ulaşıyor. 
     
     Kimse dinlemedi 
     İstanbul Ticaret Odası Başkanı Mehmet Yıldırım, "13 gün için hedeflenen 600 bin ziyaretçi, ilk beş günde 350 bini buldu. Tüketiciler Derneği’nin 29 Kasım için Bugün alışveriş yapmayın’ çağrısına rağmen, aynı gün 15 trilyon civarında rekor ciro yapıldı, normalde bu rakam 10 - 12 trilyon civarında oluyordu" dedi. 
     Geçen yılki fuarın 10 günde 100 trilyon ciro yaptığını belirten Yıldırım, bu yıl hedefin 200 trilyonun üzerinde olduğunu belirterek, "Arife günü rekor satış olacağını tahmin ediyoruz" diye konuştu. Yıldırım, "Önümüzdeki yıl Bulgaristan, Romanya, Suriye, Azerbaycan ve Yunanistan gibi ülkeleri de fuara çekmek istiyoruz" şeklinde konuştu. 
     
İşte fuardaki fiyatlar      Penye 5 milyon 
     Badi 10 milyon 
     Kazak 10-30 milyon 
     Pantolon 13 milyon - 40 milyon 
     Kaban 50-90 milyon 
     Triko 20-35 milyon 
     Gömlek 5-8 milyon 
     İç çamaşırı 750 bin-1 milyon 500 bin 
     Ayakkabı 5-45 milyon 
     Çorap 3 milyon 
     Şeker 3-5 milyon 1 kg 
     Çikolata 3-10 milyon 1.kg 
     Lokum 2 milyon 500 bin 1 kg 
     
     



 GÜNCEL 















</TEXT>
</DOC>
