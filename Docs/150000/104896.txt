<DOC>
<DOCNO> 104896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/eko07.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den, ABD’ye 4 milyar dolarlık misilleme 
</HEADLINE>
<TEXT>

Yaptırım uygulanacak firmalar arasında Walt Disney, Boeing ve Microsoft da bulunuyor 
     EKONOMİ SERVİSİ 

     Dünya Ticaret Örgütü WTO Avrupa Birliği’nin AB Amerikan firmalarına ABD’nin dış ticarette yasadışı vergiler uygulaması nedeniyle 4 milyar dolarlık ticari yaptırım uygulamasını kabul etti. Yaptırım uygulanacak firmalar arasında Microsoft, Boeing ve Walt Disney gibi büyük Amerikan şirketleri de yer alıyor. Bir süreden bu yana Dünya Ticaret Örgütü müfettişleri tarafından hazırlanan rapor endişe ile bekleniyordu. 
     
     ABD hesaba itiraz ediyor 
     Davayı yakından takip eden bir diplomatın verdiği bilgiye göre yaptırım rakamı 4 milyar doları bulacak. Bu rakamın, AB üyesi olan 15 değişik ülkede bulunan şirketlerin ticari kayıplarının hesaplanması ile ortaya çıktığı bildirildi. Amerikalı yetkililer ise 4 milyar doların çok büyük bir rakam olduğunu, ABD’nin uyguladığı kotalar nedeniyle AB şirketlerinin zararının 1.1 milyar dolar civarında bulunduğunu belirtiyorlar. 
     AB’nin yaptırımlarının derhal uygulamaya koyması beklenmiyor. Çünkü yaptırımların ABD’ye misilleme olabilecek startejik ürünler üzerinde uygulanması konusu da görüşülecek. Brüksel tarafından yapılan açıklamada da Washington’un vergi rejimini değiştirmek yönünde adımlar atması durumunda yaptırımların uygulanmayabileceği kaydedildi. 
     



 EKONOMİ 






















</TEXT>
</DOC>
