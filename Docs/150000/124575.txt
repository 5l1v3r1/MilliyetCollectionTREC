<DOC>
<DOCNO> 124575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/spor/spo05.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİ ÇIĞIR AÇTIK 
</HEADLINE>
<TEXT>

Denizlispor Teknik Direktörü Rıza Çalımbay, yakaladıkları başarının her takıma nasip olamayacağını söyledi, "UEFA’da 4. tura çıkmak lig şampiyonluğundan daha değerli" dedi 
     FUAT ERCAN 

     Zoru başardılar 
     O KADAR kolay değil... Kısıtlı imkanlara ve kadro yetersizliğine rağmen UEFA’da ilk 16 takıma arasına girmek... O kadar kolay değil... Fransa’nın hem kupa, hem lig ve de Çek şampiyonlarını devirmek... Ama Denizlispor zoru başardı, adını altın harflerle şimdiden tarihe yazdırdı. Yeşil - Siyahlı takımın mütevazı hocası Rıza Çalımbay ise, geldikleri noktayı "Türk Futbolu’nda çığır açtık" şeklinde yorumladı. 
     
     ’Güvenimiz arttı’ 
     AVRUPA’DA tur atladıkça kendilerine olan güvenlerinin daha da arttığını söyleyen Çalımbay, "Geldiğimiz nokta her takıma nasip olmaz. Bu başarıyı Galatasaray, Beşiktaş, Fenerbahçe ya da Trabzonspor elde etse, ellerindeki kadro nedeniyle bizim kadar önem taşımazdı" dedi. Genç hoca, "Bizim için UEFA’da 4. tura çıkmak ligde şampiyon olmaktan daha değerli. Yüreğimizi ortaya koyuyoruz. Türkiye bizi alkışlamaya devam edecek" dedi. 
     
Tebrik yağmuru      DENİZLİSPOR Başkanı Mustafa Baysal, Nyon’da büyük sükse yaptı. Avrupa’nın çeşitli kulüp yöneticileri Baysal’ı tebrik yağmuruna tuttu. Mustafa Baysal, Porto eşleşmesi için "Lyon’a da güçlü dediler ama eledik. Genç bir kadroyla savaşıyoruz ve kazanıyoruz. Umarım bu turu de geçer çeyrek finale yükseliriz" diye konuştu. 
     PORTO Sportif Direktörü Luis Cesar, Denizlispor’u fazla tanımadıklarını ancak kısa sürede bilgi toplayacaklarını söyledi. Cesar, "Denizlispor’un iyi bir takım olduğu kesin. Çünkü Sparta Prag ve Olympique Lyon gibi takımları elemek öyle kolay bir iş değil. Onları kutluyoruz. Ancak çeyrek finale kalmak için elimizden geleni yapacağız" dedi. 
     
"Bilgimiz yok"      DENİZLİSPOR Başkanı Mustafa Baysal, Nyon’da büyük sükse yaptı. Avrupa’nın çeşitli kulüp yöneticileri Baysal’ı tebrik yağmuruna tuttu. Mustafa Baysal, Porto eşleşmesi için "Lyon’a da güçlü dediler ama eledik. Genç bir kadroyla savaşıyoruz ve kazanıyoruz. Umarım bu turu de geçer çeyrek finale yükseliriz" diye konuştu. 
     PORTO Sportif Direktörü Luis Cesar, Denizlispor’u fazla tanımadıklarını ancak kısa sürede bilgi toplayacaklarını söyledi. Cesar, "Denizlispor’un iyi bir takım olduğu kesin. Çünkü Sparta Prag ve Olympique Lyon gibi takımları elemek öyle kolay bir iş değil. Onları kutluyoruz. Ancak çeyrek finale kalmak için elimizden geleni yapacağız" dedi. 
     
A.Gücü jest yaptıBaşkent ekibi, Denizlispor ile bu hafta yapacakları maçın ertelenmesini önerdi, federasyon kabul etti 
     ANKARAGÜCÜ Yönetimi, UEFA Kupası’nda dördüncü tura çıkan Denizlispor ile yarın oynayacakları lig maçının, rakiplerinin yorgun olmasını gözönüne alarak ertelenmesini talep etti. Futbol Federasyonu bu isteği olumlu karşıladı, karşılaşmayı ileri bir tarihe aldı. Başkan Cemal Aydın, "Denizlispor ile hepimiz sevindik. Avrupa’daki iyi sonuçlar milletimizin kıvanç ve övünç kaynağı olduğu gibi, diğer kulüpler tarafından da desteklendiği göstermek açısından böyle bir karar aldık" dedi. 
     
Fransa şokta      FRANSA, lig şampiyonu O.Lyon’u UEFA Kupası’nın dışına iten Denizlispor’u konuşuyor. Ünlü Fransız spor gazetesi L’Equipe, "Lyon’da felaket" manşetiyle verdiği haberinde Kırmızı - Lacivertliler’in hiç de beklenmedik şekilde kupaya veda ettiğini yazarken, Denizlispor kalecisi Heinen ve savunma oyuncularına övgüler yağdırıldı. Le Monde gazetesi de "Fransa şampiyonu, vasat bir Türk takımına boyun eğdi. Heinen mükemmeldi. Hakem Lyon’un iki golünü vermedi" ifadelerine yer verdi. 
     
Heykeli dikilecek      DENİZLİSPOR yöneticisi Yesin Cinkaya, Yeşil - Siyahlı takıma 36 yıllık tarihinin en büyük başarılarını yaşatan Teknik Direktör Rıza Çalımbay’ın heykelini dikaceklerini açıkladı. Cinkaya, Çalımbay’ın bire bir ölçülerindeki heykelinin yapımı için gerekli talimatı verdiğini, çalışmaların derhal başlayacağını açıkladı. 
     
Bir Avrupa deviPortekiz liginde en yakın takipçisi Benfica’nın dört puan önünde lider olan Porto’nun geçmişi büyük başarılarla dolu 
     PORTEKİZ Ligi’nde 33 puanla 13. hafta sonunda en yakın takipçisi Benfica’nın dört puan önünde liderlik koltuğunda oturan Porto’yu, 39 yaşındaki genç teknik adam Jose Mourinho çalıştırıyor. Robson ve Van Gaal’ın yanında antrenörlük yapan Mourinho yönetiminde tekrar eski günlerine dönmeye başlayan Porto’da kaleci Baia, Jankauskas, Capucho, Alenichev tanıdık isimler olarak göze çarpıyor. 21’lik Postiga ise forvette genç yıldız olarak görev alıyor. 
     
     FC PORTO 
     Kimliği 
     KURULUŞU 28.09.1893 
     RENKLERİ Mavi - Beyaz 
     STADI Das Antas 47.476 
     BAŞKANI Pinto da Costa 
     ÜYESİ 75 bin kişi 
     
     Teknik Direktör 
     JOSE MOURINHO 
     
     Nasıl geldi 
     1.Tur 
     19.09.2002 Porto-Polonia 6-0 
     03.10.2002 Polonia-Porto 2-0 
     2.Tur 
     31.10.2002 A.Wien-Porto 0-1 
     14.11.2002 Porto-A.Wien 2-0 
     3.Tur 
     28.11.2002 Porto-Lens 3-0 
     12.12.2002 Lens-Porto 1-0 
     



 SPOR 



























</TEXT>
</DOC>
