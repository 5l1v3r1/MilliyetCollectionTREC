<DOC>
<DOCNO> 101700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur15.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak hava 2 gün daha sürecek... 
</HEADLINE>
<TEXT>

     Orta Akdeniz'den gelerek Türkiye'yi bunaltan sıcakların yarın da yurdun iç, güney ve doğu kesimlerinde etkisini sürdüreceği, Perşembe gününden itibaren ise tüm yurtta mevsim normallerine döneceği bildirildi. 
     -Devlet Meteoroloji İşleri Genel Müdürlüğü'nden alınan bilgiye göre, sıcak hava, yarın da yurdun iç, güney ve doğu kesimlerinde etkisini gösterecek. Marmara ve Ege bölgelerinde bugün düşmeye başlayan hava sıcaklıkları, yarından sonra tüm yurtta mevsim normalleri civarında seyredecek. 
     Meteoroloji uzmanları, Balkanlar üzerinde bulunan yağışlı havanın etkisiyle önümüzdeki üç gün Karadeniz Bölgesi'nde yağış beklendiğini bildirdiler. 
     Buna göre, yarın Marmara'nın doğusu, Karadeniz, İç Anadolu'nun doğusu sağanak yağışlı yurdun diğer yerleri az bulutlu ve açık geçecek. 
     Marmara'nın kuzeyi ve Karadeniz 15 Ağustos Perşembe, Marmara, Batı ve Doğu Karadeniz ise 16 Ağustos Cuma günü sağanak ve gök gürültülü sağanak yağışlı olacak. 
     





</TEXT>
</DOC>
