<DOC>
<DOCNO> 146859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur11.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık, küçük kıza asansörde tecavüze kalkıştı... 
</HEADLINE>
<TEXT>

     İzmit'te 29 yaşındaki Fatih Didar, dershaneden evine kadar takip ettiği 11 yaşındaki S.K.'ya asansörde tecavüz etmek istedi. Çığlıklar atan küçük kızı komşular kurtardı. 
     Olay, Karabaş Mahallesi'ndeki apartmanda meydana geldi. Fatih Didar, dershaneden çıkıp evine doğru yürüyen S.K.'yı takip etti. Didar, oturduğu apartmana gelince 3'üncü kattaki evlerine çıkmak için asansöre binen küçük kızla birlikte kendini kabine attı. Didar, asansör ara kattayken düğmeye basıp durdurarak, küçük kıza tecavüze kalkıştı. 
     S.K çığlıklar atarken sesini duyan apartman sakinleri yetişti. Komşular, kaçmaya çalışan Fatih Didar'ı yakaladı. Sinir krizi geçiren küçük kız ve ailesi, komşuları tarafından teselli edilirken Fatih Didar gelen polise teslim edildi. Gözaltına alınan Fatih Didar suçlamaları kabul etmezken, çıkarıldığı mahkemece cezaevine gönderildi. 
     





</TEXT>
</DOC>
