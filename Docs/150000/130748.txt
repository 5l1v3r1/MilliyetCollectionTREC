<DOC>
<DOCNO> 130748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/soneko07.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatlarındaki düşüş sürüyor... 
</HEADLINE>
<TEXT>

     Petrol arzına yönelik olumlu gelişmeler nedeniyle ham petrol fiyatları, uluslararası piyasalarda gerilemeye başladı. 
     Meksika'nın ham petrol ihracatını artırma kararı almasının ardından, Venezüella'da 44 günden bu yana devam eden grevi sona erdirmeye yönelik olumlu gelişmelerin de ortaya çıkmasıyla, ham petrol fiyatları yüzde 1 oranında geriledi. 
     Petrol İhraç Eden Ülkeler Örgütü OPEC'in, Venezüella'nın üretim kaybından doğan boşluğu doldurmak için petrol üretimini yüzde yedi oranında artırma kararı almasının ardından Meksika, ham petrol ihracatını günlük 120 bin varil yükselterek, 1.88 milyon varile çıkarttı. 
     Amerikan Batı Teksas petrolünün varil fiyatı, 33 sentlik düşüşle 31.93 dolar oldu. 
     





</TEXT>
</DOC>
