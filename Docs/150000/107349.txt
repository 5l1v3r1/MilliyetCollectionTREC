<DOC>
<DOCNO> 107349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/spor/ygokberk.html </URL>
<DATE> 2002/09/13/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Başka yerde yok 
</HEADLINE>
<TEXT>

     Başka yerde yok Fatih Altaylı’nın programının adı. Bu cumalık da Köyün Delisi’nin bu bölümünün tadı. Evet, başka yerde yok. Vallahi de billahi de yok. Önce 12 Adamın yeni bir coachu olmalı mı Olursa kim olmalı Ama arkasında mutlaka bir Sacramentolu, bir Tel Avivli, bir Atinalı, bir Sienalı veya bir Detroitli bulunmalı. Ve 12 Adam’a şöyle demeliler. Siz takımınızda da bizim takımlarımızda oynadığınız gibi oynamalısınız. Yoksa ..... Sonra mı Siz belki anlamadınız ama onlar anladı bile. O zaman coacha bile belki gerek kalmaz. Sonra friend veya friends fobisi. Ya da friendlerin lobisi, lobileri. Gurbetteki işleri de Milli Takım’daki sanki hobileri. Hadi biraz İngilizce katalım. Sonunu sayın Taşar’a bağlarız. Bir taşla birkaç kuş anlayacağınız. Kerem, Hido, Hüso, Memo. Dört iyi friends. Ya da Kerem and his friends. Veya niye Mirsad without friends. Hatta no friends. İbo, Harun iki iyi friends. Geri kalanlar, az süre alanlar. Onlar herkesle az friend veya biraz friends. Özlenende 12 iyi friend ve yeni bir trend. Ve sonra Robert Redford’suz bizim All the Presidents Men. İşte Köyün Delisi’nin bir başka tadı. O müthiş filmin adı. Şöyle bağlayalım. Yanlız Garanti Turkcell’in iki milyon küsür dolarının hepsi mi Indianapolis’e gitti. Gittiyse niye gitti, gitmediyse nereye gitti Görmüyor musunuz Türkiye’de basketbol bitiyor. Hatta belki de bitti oğlu bitti. Balık baştan kokar denirmiş ya. Bazen de baştan, sondan, hatta arkadan kokar. Veya 12 eylül 2002 deki gibi tüm balık kokar. İngilizce kelimelerin Türkçe karşılıkları Lesson XXX’da 
     
Başınız sağolsun      Bu defa Sakarya değil, Sakaryaspor yaralanan. Yani yine Sakarya. Hani insanın isyan edeceği geliyor. Bu ne şans yaaa... Başları sağolsun. Elimden birşey gelmiyor. Kuru, kupkuru tatsız tuzsuz bir kara gün yazısından başka. Hani hoş gözüken boş yazılardan. Ne faydası varsa. Belki de var ama. Hani herkes atıp tutuyor ya verilen sözler, mözler, sulanan gözler vaat oğlu vaatler. Belki şunu yapabilirim. Sık sık Sakarya deyip vıdı vıdı yapıp esmesem de gürlerim. Evet, verilen sözlerin hiç olmazsa yarısı tutulmalı. Daha doğrusu unutulmamalı. Yani unutturulmamalı. Evet, bunu yapabilirim. Tekrar başınız sağolsun. 
KÖYÜN DELİSİ      
     
Basketbol Federasyonu’na      Sorun sizde değil, bizdeymiş. Polat Renaissance Otel’de basın toplantısı yapıp anlattınız. Anladık biz de. Hatta MFÖ gibi "peki peki, anladık". Kerem and his friends her takımda olabilecek problemler diye kestirip atmışlardı zaten. 12 Dev Adam’ın 12 Adam’a göre problemleri yoktu.Aydın Örs ve ekibi de dokuzunculuk başarı dediler. Tam böyle demeseler de böyle demeye getirdiler. Doğan Hakyemez’e göre de sorun eleştirilenlerde değil, eleştirenlerdeydi. Basın abartmıştı her zamanki gibi. Hem yanılmış, hem de yanıltmıştı kamuoyunu anlayacağınız.Turgay Demirel de son noktayı koydu. Konuşmanın uzun bir bölümünün konusu federasyon başkanının akreditasyon kartıydı. Kamuoyunu 12 Adam ve Indianapolis organizasyonu ilgilendiriyordu. Ama Başkan herkesi kart konusunda bilgilendiriyordu. Anladık ki orada da yanılmışız. Sorun bizdeymiş. O zaman ..... Ekolay.net zaten. Biz bu eleştirileri dikkate alıp düzeltiriz zaten kendimizi. Yani pek ala. Biz düzelirsek de oh ne ala. Sorun da kalmaz morun da. Nasıl bağlasam, yoksa bağlamasam mı Körler ve sağırlar birbirlerini ağırlar denir ya diyelim. Ve bitirelim. Galiba ağırladılar. 
     
Eleştiremeyenlerden misiniz      İşte yine onlar. Hortladılar. Hani 12 Dev Adam’ı eleştirmeyip, eleştiremeyip sonra eleştirenleri eleştirenler. Evet, onlar için sadece iki kelimecik. Yeter de artar bile. Size ne. Veya iki kelime daha. Sizlere ne. Sıkıldım sizlerden. Hep sıkıyordunuz da şimdi bıktırıyorsunuz da. Susuyorsunuz susuyorsunuz, sonra susmayanlara kusuyorsunuz. Ne tuhafsınız ve de ne acccaipsiniz. 
     
Beklemeden Anıtkabir’e, bir, iki      bilgingokberk mail.com en acccaip dönemini yaşıyor. İçeriden dışarıdan mail yağıyor veya mailler. Her neyse. Soru hep aynı. Türk A Milli Futbol Takımı’nın Kore - Japonya kadrosu anca beraber hatta kanca beraber, hep beraber ne zaman Anıtkabir’e gidecekler. Bu soruyu Afyonlular da Afyon’da Ümit Davala’ya sormuştu. O da Şenol Güneş’e sorun demişti. Evet, bence de Şenol Güneş’e sorun. Hadi soralım o zaman. Zırt pırt hiç kimseyi ilgilendirmeyen konularda BBG evinin 08 Şenol beyi gibi açıklamalar yapan Şenol Güneş şu üç soruyu cevaplandırabilir mi 
     1 Anıtkabir’e niçin gitmediniz 
     2 Anıtkabir’e gidecek misiniz 
     3 Anıtkabir’e ne zaman gideceksiniz 
     
Lesson XXX      Sayın turizm bakanına 52 haftada 52 cümle kampanyasında bu hafta 12 Adam var 
     Friend Arkadaş 
     Friends Arkadaşlar 
     Mirsad without friends Mirsad arkadaşsız 
     İki iyi friends İki iyi arkadaş 
     Kerem and his friends Kerem ve arkadaşları 
     Dört iyi friends Dört iyi arkadaş 
     Her dersten sonraki klasik cümlemizle bitirelim. Turizme olmasa da sayın bakanına ufak da olsa bir katkımız olsun. 
     Haftaya Lesson XXXI 
     
Günün, hatta haftanın, hatta ayın, hatta senenin sözü      Basketbol Fedarasyonu’nun Polat Renaissance Otel’deki basın toplantısından 
     "Dünya Şampiyonası’nda başarısız olduk diyemiyoruz ama başarılı da olamadık" 
     
     SERİ İLANLAR 



 SPOR 



























</TEXT>
</DOC>
