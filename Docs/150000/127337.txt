<DOC>
<DOCNO> 127337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/dunya/adun.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruslara Çeçen darbesi 
</HEADLINE>
<TEXT>

Moskova’daki tiyatro baskınının ardından ilk Çeçen eylemi Bomba yüklü iki kamyon Grozni’de Rus yanlısı hükümetin binası önünde patlatıldı 46 kişi öldü, 100 yaralı var 
     CENK BAŞLAMIŞ Moskova 

     Çeçenistan’ın başkenti Grozni’de dün bir tondan fazla patlayıcı yüklü iki kamyonla düzenlenen intihar saldırısında ilk belirlemelere göre, 46 kişi öldü, çoğunun durumu ağır 100 kişi de yaralandı. 
     Görgü tanıkları, kamyonların yarım dakika arayla hükümet binasının hemen önünde havaya uçurulduğunu söyledi. Binadan yaklaşık 10 metre uzakta meydana gelen patlama sonucu 15 metre çapında bir çukur oluşurken, iki katlı beton binanın hemen tamamı çöktü. Patlamanın etkisiyle çevredeki araçlar metrelerce savruldu, binadan yüz metre uzaktaki araçlar bile yandı. Patlayıcıların yüklü olduğu araçlar ise paramparça oldu. 
     Görgü tanıkları, patlamadan saatler sonra olay yerinde cesetlerin bulunduğunu söyledi. 
     
     200 kişi vardı 
     Saldırı anında hükümet binasında 200 civarında kişinin bulunduğu sanılıyor. Ambulansların çok geç gelmesi nedeniyle bazı yaralılar hastaneye kendi imk nlarıyla ulaşmaya çalıştı. Yaralı sayısının çok olması nedeniyle hastanelerde kan sıkıntısı başgösterdi. Savcı Valeriy Kravçenko, ölenler arasında sivillerin yanı sıra askerlerin de bulunduğunu, bazı gazetecilerin de yaralandığını açıkladı. Kurtarma çalışmalarına 100’e yakın görevli katıldı. 
     
     Mashadov suçlandı 
     Moskova yanlısı Çeçen lider Ahmet Kadirov, saldırıdan Çeçenistan Başkanı Aslan Mashadov’u sorumlu tuttu. Eylemle ilgili olarak Rusya Devlet Başkanı Vladimir Putin’e bilgi verildi. Eylemi Çeçen ayrılıkçıların düzenlediği sanılıyor. 23 Ekim’de Moskova’da düzenlenen tiyatro baskınının ardından bu, Çeçenler tarafından gerçekleştirilen ilk büyük çaplı eylem. Üç gün süren baskın güvenlik kuvvetlerinin düzenlediği operasyonla son bulmuş, 40 Çeçen terörist ve 120 rehine ölmüştü. 
     



 DÜNYA 












</TEXT>
</DOC>
