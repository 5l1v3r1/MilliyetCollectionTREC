<DOC>
<DOCNO> 128273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun22.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Brooke Shields bebek bekliyor... 
</HEADLINE>
<TEXT>

     Sinema ve televizyon yıldızı Brooke Shields'in ilk çocuğuna hamile olduğu ve Mayıs ayında doğum yapmasının beklendiği bildirildi. 
     New York Post gazetesinin haberine göre, 37 yaşındaki Brooke Shields, uzun suredir hamile kalmak istiyordu. Yazar Chris Henchy ile evli olan yıldız, bebek beklediği yolundaki açıklamayı bizzat kendisi yaptı. Shields bebeğin erkek ya da kız olması konusunda tercihi bulunmadığını, sadece bebeğinin sağlıklı olmasını istediğini söyledi. 
     Shields ile kocası Henchy'nin, bebeğin cinsiyetini modern yöntemlerle doğumdan önce öğrenmek istemedikleri de haberde yer aldı. 
     Brooke Shields, ''Postacı'' filminin başrol oyuncusu Maria Grazia Cucinotta ile çevirdiği ''Rent a Husband'' adlı filmi yeni tamamlamış bulunuyor. Formunu muhafaza ettiği görülen Brooke Shields, bunu, yoga ve her gün muntazam yürüyüş yapmasına borçlu olduğunu söyledi. 
     Brooke Shields, daha önce tenis yıldızı Andre Agassi ile evliydi. Shields'ten ayrılan Agassi tenisçi arkadaşı Steffi Graf ile evlenmiş ve çiftin 2001 Ekim ayında bir çocukları olmuştu. 
     





</TEXT>
</DOC>
