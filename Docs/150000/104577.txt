<DOC>
<DOCNO> 104577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/yazar/yilmaz.html </URL>
<DATE> 2002/08/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Vitrine manken gerek 
</HEADLINE>
<TEXT>

     Haberi okuyunca üzüldüm. Hem Kemal Derviş, hem de Vural Öger adına... Ama en çok da YTP Genel Başkanı İsmail Cem adına. 
     Hürriyet’te yazan haber şuydu 
     "YTP lideri İsmail Cem, Avrupa’daki uluslararası finans piyasalarında tanınan ve Almanya’daki siyasi çevrelerde etkili olduğu bilinen Türk turizmci Vural Öger’e adaylık önerdi. Cem, bu öneriyi yaparken Öger’e, CHP’nin Derviş’i varsa, bizim de Öger’imiz var’ diyelim şeklinde konuştu." 
     Ayrıca haberde, geçen hafta Berlin’de gerçekleşen Cem ile Almanya Başbakanı Schröder ve İçişleri Bakanı Schily görüşmesinde, Öger’in önemli rol oynadığı da hatırlatılıyor. 
     Yeni siyaset anlayışı ile parti kuran İsmail Cem Öger ve Derviş’i aynı kefeye koyuyor ve seçim öncesi bildik yöntemi uygulayarak vitrine "manken" çıkarıyor. 
     Ayrıca Cem, çok yakın arkadaşları olmasına rağmen Derviş ve Öger’in kendi alanlarındaki önderliklerini, bir potada değerlendirmekte sakınca da görmüyor 
     
Derviş’in geçmişine bakalım...      London School of Economics’ten mezun olduktan sonra, ABD’nin dünyaca ünlü Princeton Üniversitesi’nde yüksek lisans ve doktorasını yaptı. 24 yaşında Bülent Ecevit’in danışmanı oldu, ODTÜ ve Hacettepe’nin yanı sıra Princeton’da öğretim üyesi olarak çalıştı. 1978’de Dünya Bankası’na girdi ve Princeton’da okutulan, akademik çevrelerin kaynak gösterdikleri "Dış Ticarette Planlama Modelleri ile Kalkınma Politikası İçin Genel Denge Modelleri" kitaplarını yazdı. 
     Derviş Mayıs 2000’de Türkiye’ye gelmeden önce Dünya Bankası Yoksulluğu Azaltma ve Ekonomi Yönetiminden Sorumlu Başkan Yardımcısı’ydı. Daha önce de yine aynı kurumda Avrupa, Ortadoğu ve Kuzey Afrika Bölgesi’nden sorumlu baş ekonomist olarak çalışmıştı. 
     CHP ile yakınlığı, YDH ile tanışıklığı da siyasetten anılarıydı... 
     
Gelelim Öger’e...      Derviş’ten 7 yıl sonra dünyaya geldi. Berlin Teknik Üniversitesi’nde Metalurji Mühendisliği bölümüne girdi, aynı yıllarda üniversiteye bağlı turizm şirketinde bilet keserek para kazanmaya başladı. 
     İlk şirketini Hamburg’da kurdu, şirketi 1970 - 1980 yılları arasında büyüyerek Almanya’nın her tarafına yayıldı. 1995 yılında Lufthansa’nın yan kuruluşu Condor’a yüzde 10 hisse verdi, aynı yıl 720 milyon mark ciro ile Almanya’nın ilk 10 seyahat acentesi arasına girdi. 
     Bu arada öğrencilik yıllarındaki bir rastlantı, bugüne damgasını vuruyor. 
     Öger, Berlin’de okurken arasına düştüğü bir öğrenci eyleminde kendisini hastanelik eden polisi dava ediyor. Öger’in o yıllarda davasını üstlenen avukat, 29 yıl sonra Almanya İçişleri Bakanı olan Otto Schily’den başkası değil. 
     Öger’in Schily ile yakınlığı Türk-Alman Vakfı’nın kurulması ve ilk kez tek yabancı olarak Almanya Göçmen Yasası Komisyonu’na girmesine yol açıyor. 
     Öger 1 milyar mark ciro ile Türkiye için olduğu kadar, Almanya için de önemli bir işadamı. 
     Bu iki insanın kariyerinin neresi benzerlik taşıyor 
     Biri uluslararası alanda saygın bir ekonomist, öbürü sosyal alanda da çalışmaları olan başarılı bir işadamı. 
     Eleştirmek bir yana ancak ekonomi ve siyaset çevresi şunu o kadar iyi biliyor ki, Derviş dünyanın birçok devlet başkanı ve başbakanına telefonu kadar yakın. 
     Öger’in Almanya dışında devlet adamlarına ne kadar yakın olduğunu bilemem. Tanık olduğum tek bir olay var. O da turizme açtığı Küba’nın Devlet Başkanı Fidel Castro’dan randevu alamadığı ve bunun için gazeteci Leyla Umar’ın aracı olduğu. Umar’ın sağladığı bu buluşmada, benim dışımda Duygu Asena ve Ayşenur Arslan da vardı. 
     Şimdi Cem’in söylediği ne anlama geliyor Dünyanın finans merkezi Almanya olacak, Öger de oradan aldığı güçle bize kaynak mı bulacak 
     Cem hazır eli değmişken, Derviş’leri ikilesin Moskova’da büyük işler yapan işadamı Şarık Tara’yı da kabineye davet etsin. Tara da Rusya Federasyonu’nun kapılarını açar açmaz mı 
     
     







Siyasette kum tepeleri 


"Megalo - şovinizm" ve maç fiyaskosu... 


Olacak o kadar 


Soysal, Ecevit’e sıcak 


Tayyip Erdoğan milletvekili olamazsa... 


"Keşke güçlü rakiplerimiz olsa..." 


Dil yarası 


2003’ün görünümü 


Kıbrıs gene kritik dönemeçte 


Allahtan kalbim çok temiz, kurşun işlemiyor 


Ayar’ meselesi 


Devlet 80 yıl sonra "TKPöyi kabul etti 


11 Eylül sendromu 


Yarım kalan hapishane inşaatları 


Enerji pazarı 6.9 milyar dolar 


Vitrine manken gerek 


</TEXT>
</DOC>
