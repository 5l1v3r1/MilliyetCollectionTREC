<DOC>
<DOCNO> 138105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/siyaset/siy13.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
JR Bush, ABD’yi faşizme sürüklüyor 
</HEADLINE>
<TEXT>

     Dallas dizisinde oynadığı zengin petrolcü J.R. Ewing rolüyle tanınan Amerikalı oyuncu Larry Hagman, ABD Başkanı George W. Bush’un ülkeyi faşizme sürüklediğini söyledi. Hagman 71 , Alman Der Tagesspiegel gazetesine yaptığı açıklamada, "Bush, J.R olmak için yeterince zeki değil. J.R, şiddete başvurmadan kazanma yolunu bulacak kadar kurnazdı. Birilerini öldürmek J.R’ın tarzı değildi. J.R, kötü yürekliydi, rakiplerini maddi yönden öyle yıkardı ki, rakipleri ölmek isterdi. Bush, Irak’a saldırırsa nedensiz yere onbinlerce kişi ölecek" dedi. Başkan Bush’u, "mutsuz, az bilgili, ABD’yi sık sık terk etmeyen bir kişi" olarak nitelendiren Hagman, Bush’un kendisinin bu fikirlerinden haberi olup olmadığının sorulması üzerine "Önemi yok, faşizm kelimesini bile anlamayacaktır" yanıtını verdi. 
     



 SİYASET 
















</TEXT>
</DOC>
