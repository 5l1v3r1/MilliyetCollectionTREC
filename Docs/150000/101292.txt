<DOC>
<DOCNO> 101292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sondun07.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Grafik sanatçısı Emrah Yücel, Los Angeles Times gazetesinde... 
</HEADLINE>
<TEXT>

     ABD'nin Los Angeles kentinde yaşayan Türk afiş ve grafik sanatçısı Emrah Yücel'in çalışmaları, Los Angeles Times gazetesinin ekine haber oldu. 
     Yücel ile Amerikalı ortağı Stephan Lapp'a tam sayfa ayıran gazete, iki sanatçının Los Angeles'in en büyük ve eski tiyatrolarından ''Passadena Playhouse'' için hazırladıkları afişlere yer verdi. 
     Tiyatronun bu yılki oyun repertuarında ''Biloxi Blues'' Biloxi Şarkıları , ''The Blue Room'' Mavi Oda , ''A Class Act'' Toplu Dava , ''Plaid Tidings'' Ekose Haberler , ''The Waverly Gallery'' Waverly Galerisi ve ''Syringa Tree'' Yasemin Ağacı adlı oyunlar bulunuyor. 
     Yücel, çalışmalarıyla ilgili olarak yaptığı açıklamada, ''hazırladıkları afişlerle, bir yandan Passadena Playhouse tiyatrosunun geleneksel yapısını koruma, diğer yandan daha modern bir tiyatro kimliği oluşturma çabası içinde olduklarını'' söyledi. Film ve tiyatro afişleri arasındaki farka işaret eden Emrah Yücel, ''film afişlerinde pazarlama stratejisi gereği yıldızların önplanda sunulduğunu, tiyatro afişlerinde ise yıldızları öne çıkarmadan oyunun yapısıyla ilişkilendirildiklerini'' anlattı. 
     Gazetenin haberinde, Yücel'in tiyatro afişlerinin yanı sıra sinema afişlerine de yer verildi. 
     Yücel, geçen ay da Robin Williams'in Broadway Show'unun afişlerini hazırlamıştı. 
     





</TEXT>
</DOC>
