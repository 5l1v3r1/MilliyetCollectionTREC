<DOC>
<DOCNO> 117141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sondun20.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen teröristlerin tümü öldürülmüş... 
</HEADLINE>
<TEXT>

     Rusya'nın başkenti Moskova'da tiyatro binasını basan silahlı Çeçen teröristlerin tümünün düzenlenen operasyonda öldürüldüğü, teröristlerden hiçbirinin kaçmayı başaramadığı bildirildi. 
     Interfaks'ın haberine göre, Rus adli yetkilileri, 22'si erkek, 19'u kadın, 41 Çeçen teröristin tümünün operasyonda öldürüldüğünü belirterek, ''Soruşturmayı yürütenlerin elinde, bu teröristlerden herhangi birinin kaçmayı başardığına dair bir bilgi yoktur'' dedi. 
     Yetkililer ayrıca, teröristlere yardımcı olduğundan şüphelenilen bir kişinin gözaltına alındığını, aynı nedenle daha önce gözaltına alınan iki kişininse serbest bırakıldığını kaydetti. 
     Eyleminin ardından düzenlenen kurtarma operasyonunda 120 rehine hayatını kaybetmişti. 
     





</TEXT>
</DOC>
