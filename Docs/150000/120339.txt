<DOC>
<DOCNO> 120339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/spo07.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada’ya gözdağı 
</HEADLINE>
<TEXT>

İtalya maçında sergilenen mücadeleyi beğenen Şenol Güneş, "İngiltere karşısında dört dörtlük bir futbol seyrettireceğiz" dedi 
     BİLAL MEŞE 

     Artık marka olduk’ 
     İTALYA karşısındaki olumlu futbol, Milli Takım Takım Teknik Direktörü Şenol Güneş’i umutlandırdı. İngiltere karşısına her yönüyle hazır, dört dörtlük bir takım çıkaracağını söyleyen Güneş, "İyi yoldayız. İtalya gibi bir ülkede, marka olmak ve insanların imza almak için kuyruklar oluşturması çok önemli. Ayrıca yenemediğimiz için de üzüldük" ifadesini kullandı. 
     
     Fark yapardık’ 
     ÖZELLİKLE ilk yarıda İtalya karşısında mükemmel bir futbol ortaya koyduklarına, savunmada hata yaptıklarına işaret eden Güneş, "Ömer’in sadece zamanlama ve seçim yanlışı vardı. Golü de ona bağlamak hata olur" dedi. Başarılı çalıştırıcı, "Savunmada genelde iyi değildik ama mücadele ve pas yüzdemiz üst düzeydeydi. Fark da yapabilirdik" diye konuştu. 
     
     Eleştiriye saygılı 
     HAZIRLIK maçlarında yapılan değişikliklerle ilgili eleştirilere saygı duyduğunu da kaydeden Güneş, şöyle konuştu "Emre ile Yıldıray’ın sakatlıkları vardı, üzerine gitmek yanlış olurdu. Bu tip maçlarda tüm oyuncuların performansını görmek kadar doğal bir şey olamaz. Değiştirmesen, bu kez niye değiştirmedin deniliyor." 
     
Bileğimizi büken yok      İTALYA deplasmanından beraberlikle dönen A Millilerimiz, son 6 maçtan da yenilgisiz ayrıldı. Dünya Kupası yarı finalinde Brezilya’ya 1-0 yenilen Ay - Yıldızlılar, bundan sonraki süreçte sadece son karşılaşmadan beraberlikle ayrılırken, diğerlerinin hepsinden galibiyet çıkardı. 
     
Milliler’in son 6 maçı Tarih Rakip Sonuç 29.06.2002 Güney Kore 3 - 2 21.08.2002 Gürcistan 3 - 0 07.09.2002 Slovakya 3 - 0 10.10.2002 Makedonya 2 - 1 16.10.2002 Liechtenstein 5 - 0 20.11.2002 İtalya 1 - 1      
     
H.Şükür’ü aratmadılar      DÜNYA Kupası sonrasında milli formadan uzaklaşan Hakan Şükür’ün yokluğuna Ay - Yıldızlılar çabuk uyum sağladı. Golcünün yer almadığı 5 karşılaşma oynayan A Millililerimiz, gol sıkıntısı çekmedi ve rakip fileleri 14 kez havalandırarak 2.8’lik ortalamaya ulaştı. Bu süre içinde Fenerbahçeli Serhat ve Galatasaraylı Arif üçer gol attı. 
     
Hakan Şükür’süz maçlar Türkiye - Gürcistan 3-0 Türkiye - Slovakya 3-0 Makedonya - Türkiye 1-2 Türkiye - Liechtenstein 5-0 İtalya - Türkiye 1-1      
     



 SPOR 




























</TEXT>
</DOC>
