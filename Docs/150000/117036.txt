<DOC>
<DOCNO> 117036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/dunya/dun03.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin Erdoğan’dan talebi Kıbrıs’ı çözün 
</HEADLINE>
<TEXT>

George Bush yönetimi, AKP’den "AB üyeliği, reformlar ve Kıbrıs" için çalışmalarını istedi 
     YASEMİN ÇONGAR Washington 

     Bush yönetimi, AKP’nin seçim zaferini, iki ülke arasındaki "çok yakın işbirliğinin süreceğini umduğunu" söyleyerek karşıladı. ABD yetkilileri, AB üyeliği, siyasi ve iktisadi reformlar ve Kıbrıs’ta çözüm yönünde kurulacak AKP hükümetinden çaba beklediklerini ifade ettiler. 
     Yönetimden bağımsız ABD’li analistler ise, Recep Tayyip Erdoğan’ın siyasi geleceği ve başbakanın kim olacağı konusundaki soru işaretlerinin Türk siyasetinde belirsizlik kaynağı olduğunu vurguladılar. 
     Washington’da Türk seçimleri konusunda dün yapılan bazı açıklamalar şöyle 
     
     Demokrasinin canlılığı 
     ABD Dışişleri Sözcüsü Richard Boucher "AKP’yi tebrik ediyoruz. Demokrasinin canlılığını sergileyen Türk halkını tebrik ediyoruz. Yeni hükümetle çok yakın çalışmayı umuyoruz ve hükümetten AB üyeliği, siyasi iktisadi reformların uygulanması ve Kıbrıs’ta çözüm çabalarını sürdürmesini bekliyoruz." 
     ABD eski Ankara Büyükelçisi Mark Parris "Erdoğan’ın başbakan olamaması Ankara’daki durumun netleşmemesine yol açıyor. Eğer Erdoğan, başka bir başbakanı perde arkasından yönetmeye kalkarsa ne olacak Başkan Yardımcısı Dick Cheney gelecek ay Türkiye’ye gittiğinde kiminle görüşecek " 
     



 DÜNYA 












</TEXT>
</DOC>
