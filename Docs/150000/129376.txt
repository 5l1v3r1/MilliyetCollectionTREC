<DOC>
<DOCNO> 129376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/ekonomi/eko01.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel finansa doping 
</HEADLINE>
<TEXT>

Hükümetin hazırladığı revize’ acil eylem planında ÖFK ile Eximbank kredilerine aracılık, borsa aracı kurumu kurma yetkisi veriliyor. Ayrıca yurtdışında teşkilatlanmaları da desteklenecek 
     SEÇKİN ÜREY Ankara 

     Hükümet, Özel Finans Kurumları’na ÖFK Eximbank kredilerine aracılık’ ve borsada işlem için aracı kurum kurma’ yetkisi vermeye hazırlanıyor. İslami Holdingler’ olarak bilinen kuruluşların ve başka şirketlerin k r - zarar ortaklığı belgesi ihracı’na resmiyet kazandırılıyor. 
     Bakanlar Kurulu’nda görüşüldükten sonra son halini alacak olan Acil Eylem Planı’nda yapılan revizyon şekillenmeye başladı. 105 sayfalık planda yer alan bilgilere göre, ÖFK’ların faaliyet alanları genişletilecek. Bu kuruluşlar Eximbank kredilerine bankalar gibi aracılık edebilecek. Ayrıca yine bankalar gibi aracı kurum kurabilecekler. 6 - 12 ay içinde hayata geçmesi öngörülen bu düzenleme planda, "Bu sayede borsa dışında kalmış büyük bir kesimin borsada işlem yapması sağlanacaktır" cümlesiyle açıklandı. 
     Aracı kurum kurma yetkisi vererek, yastık altı’ tasarrufları borsaya çekilmesinin yolunu açmak isteyen hükümet, ayrıca ÖFK’ların yurtdışında teşkilatlanmalarını teşvik edecek. Planda bu düzenlemenin nedeni olarak da "yurtdışında yaşayan ve faize duyarlı vatandaşların tasarruflarının ekonomiye kazandırılmasının sağlanması" gösterildi. 
     
Çok ortaklı holdinglere resmi statü      Hükümetin revize acil eylem planı’nda yer alan bilgilere göre 32 sayılı Karar değiştirilerek, gerçek ve tüzel kişilerin yurtdışına menkul kıymet ihracı SPK izni kaydıyla serbest olacak. Şirketler tarafından k r - zarar ortaklığı belgesi ihracına izin verilecek. Ayrıca çok ortaklı şirketlerde oydan yoksun hisse senedi ihracı teşvik edilecek. Bu düzenleme üç ay içinde yapılacak. Böylece, özellikle Avrupa’dan yüksek k r vaadi ile para toplayarak kurulan ve birçoğu batan çok ortaklı holdinglerin kuruluş şekli, resmi bir statü kazanmış olacak. Türkiye’den isteyen başka şirketler de isterlerse k r - zarar ortaklığı belgesi ihraç edebilecekler. 
     



 EKONOMİ 
















</TEXT>
</DOC>
