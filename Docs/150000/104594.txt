<DOC>
<DOCNO> 104594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun16.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya, şiddetli yağışın etkisinde. 
</HEADLINE>
<TEXT>

     İtalya'nın orta ve güney kesiminde bölgelerini iki gündür etkili olan şiddetli yağış ve fırtına, yaşamı olumsuz yönde etkiliyor. 
     Güneydeki bazı adalara ulaşım sağlanamazken, başta başkent Roma ve Napoli olmak üzere birçok kentte sel baskınları yaşanıyor. Nehir taşmalarından dolayı birçok yolun trafiğe kapandığı bildirildi. 
     Marche, Lazio, Abruzzo, Toscana, Molise, Sardugna, Puglia bölgelerindeki birçok küçük yerleşim biriminde acil durum ilan edildi. 
     İtalyan haber ajansları, nehir taşmaları ve toprak kaymaları nedeniyle birçok yerde evlerin boşaltıldığını duyurdular. 
     Kötü hava koşullarının oldukça fazla maddi hasara yol açtığı da belirtildi. 
     Şiddetli yağış ve fırtınadan dolayı meydana gelen trafik kazalarında ise 5 kişi yaşamını yitirdi. 
     





</TEXT>
</DOC>
