<DOC>
<DOCNO> 118575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas03.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolici’ savunma yerine şov’ yaptı 
</HEADLINE>
<TEXT>

Beş kişiyi boğup,cesetlerini koliye koymaktan beş kez idamla yargılanan Orhan Aksoy, mahkemeye kitabını’ verdi, Adalet Bakanlığı’ndan tam 1 trilyon istedi 
     ESRA ALUS İstanbul 

     İçkilerine ilaç koyduğu beş kurbanını iple boğduktan sonra kolilere koyarak çeşitli semtlere bıraktığı iddiasıyla hakkında beş kez idam istenen seri katil’ Orhan Aksoy, son çıktığı duruşmada şov’ yaptı. 
     İstanbul 5. Ağır Ceza Mahkemesi’ndeki duruşmaya geniş güvenlik önlemleri arasında getirilirken, kurban beş kişinin yakınları ise salona alınmadı. Geçen celse tahliye talebini reddeden hakime saatini fırlatmak isteyen Aksoy, çok sayıda jandarma arasında, önce geçen duruşmadaki davranışından dolayı özür diledi. Adil yargılama yapılmadığı gerekçesiyle bir üst mahkemede yargılanma talebini tekrarlayan Aksoy, suçsuz olduğunu, cinayetleri işlemediğini söyledi. 
     
     Seri katillerin kitabı 
     Böyle bir davada tutuklu yargılandığı için Adalet Bakanlığı’ndan tam bir trilyonluk maddi ve manevi tazminat talep ettiğini belirten Aksoy, ayrıca Adli Tıp Kurumu’nda müşaade altına alınmak istediğini kaydetti. 
     Aksoy, ardından da mahkeme heyetine, aralarında kendisinin de yer aldığı birçok seri katilin hikayelerinin anlatıldığı, Siyahbeyaz Yayınevi’nden çıkan Sevinç Yavuz’un Kolici, Bir Seri Katilin Öyküsü’ adlı kitabı verdi. 
     Kitabı dosyaya koyan mahkeme, Aksoy’un taleplerini ise reddetti. 
     



 YAŞAM 























</TEXT>
</DOC>
