<DOC>
<DOCNO> 139835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy10.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ın savaş kabinesi toplanıyor 
</HEADLINE>
<TEXT>

     HAKAN ŞANLITÜRK Ankara 

     Körfez Savaşı sırasında iktidarda bulunan ve krizi yöneten ANAP’lı siyasetçiler bir araya geliyor. Barış için savaş kabinesi toplayacaklarını belirten ANAP Genel Başkanı Ali Talip Özdemir, hükümetin deneyimlerinden yararlanmamasını eleştirerek, "Bu insanlar deneyimlerini aktarmaya hazır" dedi. Özdemir, krizi yönetenlerin çoğunun hayatta olduğunu kaydetti. Yıldırım Akbulut’un başbakan olduğu 1991’deki hükümet üyeleri, ANAP’ın yeni liderinin çağrısı üzerine 4 Mart’ta yapılacak Merkez Karar ve Yönetim Kurulu MKYK toplantısında buluşacak. ANAP MKYK, savaş kabinesinin üyeleri ile o dönemde yaşanan gelişmeleri değerlendirecek ve eşiğinde bulunan krizle ilgili neler yapılabileceğini tartışacak. Akbulut’un kabinesi şu isimlerden oluşmuştu Ali Bozer, Kamran İnan, Güneş Taner, Cemil Çiçek, Işın Çelebi, Mehmet Yazar, Mehmet Keçeciler, Hüsnü Doğan, Vehbi Dinçerler, Mustafa Taşar, Kemal Akkaya, Hüsamettin Örüç, İbrahim Özdemir, İsmet Özarslan, Ercüment Konukman, Oltan Sungurlu, Sefa Giray, Abdulkadir Aksu, Ahmet Kurtcebe Alptemuçin, Avni Akyol, Cengiz Altınkaya, Halil Şıvgın, Adnan Kahveci, Cengiz Tuncer, Lütfullah Kayalar, İmren Aykut, Şükrü Yürür, Fahrettin Kurt. 
     



 SİYASET 




















</TEXT>
</DOC>
