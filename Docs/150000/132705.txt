<DOC>
<DOCNO> 132705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo19.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'un peşini sakatlıklar bırakmıyorl... 
</HEADLINE>
<TEXT>

     Bursaspor'da, Belek kampında sakatlanan Murat Sözkesen'in sezonu kapatmasının şoku yaşanırken, kulüp teknik asbaşkanı Nurettin Karayaka, aynı mevkide oynayabilecek yerli oyuncu arayışına girdiklerini bildirdi. 
     Nurettin Karayaka, yaptığı açıklamada, Murat Sözkesen'in takımın en önemli futbolcularından biri olduğunu ve bu oyuncunun ikinci yarı maçlarında yer alamayacak olmasının takım açısından önemli bir dezavantaj oluşturacağını söyledi. 
     Teknik heyetin raporu doğrultusunda Murat'ın eksikliğini giderecek oyuncu arayışına giriştiklerini ve 1-2 oyuncuyla temasa geçtiklarini anlatan Karayaka, ''İkinci yarının başlamasına az bir zaman kaldı. Maalesef sakatlıklar peşimizi bırakmıyor. Murat'ın yerine uygun bir futbolcu bulursak transfer ederiz. Transferde önce oyuncunun takımın kimyasına uygun olmasını arayacağız. Tabii ki bütçemize de uygun olması önemli'' diye konuştu. 
     Karayaka, kadrolarında 7 yabancı oyuncu bulunduğunu hatırlatarak, Murat'ın yerine alınacak oyuncunun yerli olacağını, takımın bütçesine ve yapısına uygun bir futbolcu bulamadıkları taktirde, bu eksikliği kendi içlerinden çözeceklerini sözlerine ekledi. 
     





</TEXT>
</DOC>
