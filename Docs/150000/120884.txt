<DOC>
<DOCNO> 120884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yazar/ulagay.html </URL>
<DATE> 2002/11/25/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
AKP’yi yarattığı beklenti vurabilir 
</HEADLINE>
<TEXT>

     Uluslararası finans çevrelerinin nabzını da tutabilen bir dostum ilginç bir noktaya dikkat çekti, "AKP seçimler öncesinde yaptığı vaatlerde oldukça ölçülü davrandı, fındık dışında aşırı vaatlerde bulunmadı seçim sonrasında ise süre de belirleyerek bir sürü vaatte bulundu, kendini bağladı" dedi. Gerçekten de AKP neredeyse Anayasa’yı değiştirebilecek bir çoğunlukla tek başına iktidar olunca ve piyasalarla medyadan da umduğunun ötesinde bir destek görünce "Acil Eylem Planı"yla vaatleri sıralamaya başladı. ANAP’ın ilk iktidar dönemindeki hızını model alan AKP’nin lideri Erdoğan’ın gezi programı da bir tür yıldırım harekatı biçiminde sürüyor. Bu arada hükümet yetkililerinin iyimser ve iddialı açıklamaları da birbirini izliyor. 
     Bütün bunlar müthiş bir beklenti yarattı toplumda. Buna göre Avrupa Birliği ile ilişkilerde tam üyelik hedefine doğru yol alınacak IMF ile görüşmelerde hiçbir sorun çıkmayacak ve programa sosyal boyut kazandırılacak yoksullara yardım eli uzatılacak ekonomideki canlanma hızlanacak ve işsizlik azalacak, duble yol ve konut seferberliği başlayacak türban sorunu gerilimsiz çözülecek ve Tayyip Erdoğan başbakan olacaktı. 
     Gerçekte ise bu konuların her birinde ya da bazılarında düş kırıklıkları yaşanabilir ve yaratılmış olan yüksek beklentilerin gerçekleşmemesi AKP’yi ve liderini ciddi sıkıntılara sokabilir. 
     
Kendimizi sorgulamanın tam sırası mı Toplumdaki desteğini giderek yitiren demokratik solun muhalefeti başörtüsü ve türban gibi konulara odaklanmakla kalırsa AKP’ye karşı iktidar alternatifi olma şansı kalmaz. 
     Annem 23 Nisan günü doğmuş, tam bir "Cumhuriyet çocuğu". Babası CHP’nin tek parti olarak ülkeyi yönettiği dönemde müsteşarlık ve milletvekilliği yapmış bir mühendis, Cumhuriyet Türkiyesinin temelini atan kuşaktan bir bürokrat. O ortamda yetişen annem için Atatürk’ün Türkiye’ye gösterdiği hedefler ve bu hedefleri simgeleyen semboller hep çok önemli oldu. Siyasi tercihlerinde ise katı olmadı annem, CHP geleneğinden gelen bir aileden olmasına karşın 1950’de Demokrat Parti’ye oy vermişti, 1983’te de Özal’a oy verdi, bu açılımlara şans tanımak istedi. Son seçimde AKP’ye oy vermeyi aklının ucundan bile geçirmedi ama AKP’yi ve liderini birinci günden mahk m da etmedi. "Tayyip Erdoğan ciddi ve dinamik bir adama benziyor, belki de iyi bir şeyler yapabilir", diyerek umudunu korumaya çalışan annem, AKP’li Meclis Başkanı’nın ve yeni bakanların eşlerinin başörtülü fotoğraflarını gazetelerde görünce bütün umudunu bir anda yitirdi ve derin bir karamsarlığa kapıldı. 
     M. yıllardır tanıdığım, görüş alışverişinde bulunduğum, açık fikirli bir bankacı. Geçen hafta müdiresi olduğu şubeye uğradığımda önce piyasalardaki aşırı iyimserliği konuşmaya başladık. 
     "Basın neden bu kadar destek veriyor AKP’ye " diye sorarken o günkü gazeteyi aldı eline ve başörtülü bakan eşi fotoğraflarını gösterdi bana. O fotoğraflar onun da içine fena işlemiş, umudunu karartmıştı. 
     
     AKP’yi mahk m etsem 
     Geçen akşam, yazarlık da yapan öğretim üyesi bir dostum aradı, "Meclis Başkanı’nın eşinin devlet protokolünde başörtülü olarak yer almasını sen de normal mi karşılıyorsun " sorusuyla girdi söze. ABD’nin 11 Eylül sonrasında açığa çıkan tavrıyla küresel düzen için bir tehdit oluşturduğunu savunan Hedefteki Amerika adlı son kitabımı okumuş bir kişi olarak ikinci sorusu ise şu oldu bana "Sen böyle bir kitap yazmış bir kişi olarak AKP’nin iktidara getirilişinin de ABD’nin bir oyunu olduğunu nasıl görmüyorsun " 
     Yakın çevremde son gelişmelere bu tür tepkiler verenler çoğunlukta. Benim seçim sonuçlarını ve AKP olayını farklı boyutlarıyla değerlendirme çabamı ise en hafif deyimiyle yadırgıyorlar. Ben de başörtülü fotoğraflara tepki gösterip "Laiklik elden gidiyor" paniğine kapılsam, AKP’nin ABD destekli bir tezg hla iktidara geldiğini savunsam, AKP iktidarının dış politikada ve ekonomide milli menfaatlerimize aykırı adımlar atacağını ve bizi büyük çıkmazlara sürükleyeceğini yazsam, bu tavrım çevremdeki çoğu kimsenin eminim çok daha fazla hoşuna gidecek, beni kendilerinden biri olarak görmeye devam edecekler. 
     Aslına bakarsanız onların içinde bulundukları ruh halini, gösterdikleri içten tepkileri anlamıyor değilim. Sembollerin önemini yadsımıyorum. Kaygılarının bir bölümünü ben de paylaşıyorum. O halde neden onlarla omuz omuza AKP’ye karşı cephe alıp keskin muhalefet yapacağıma ve onların övgüsünü alacağıma , çok yönlü analizler yapmaya, olan biteni anlamaya, AKP olayını farklı boyutlarıyla değerlendirmeye çalışıyorum Ve belki daha da önemlisi, bu noktaya nasıl gelindiğini anlamaya çalışırken, içte ve dışta başka sorumlular arayacağımıza, neden öncelikle kendimizi sorgulamamız gerektiğini düşünüyorum 
     
     Solun ve laiklerin çıkmazı 
     Bana öyle geliyor ki, kendini solda görenlerin ve laik düzene toz kondurulmasını istemeyenlerin en azından bir bölümü, aynaya bakmayı ısrarla reddediyor ve kendi çıkmazını göremiyor. Toplumun geniş kesimiyle iletişim kurmada yetersiz kaldığını, toplumu etkilemeye ve yönlendirmeye çalışırken bir şeyleri eksik ya da yanlış yaptığını kabul etmek istemiyor. Dünyayı algılamada, dünyada olup bitenin Türkiye’yi nasıl etkileyeceğini kavramada yaya kaldığını anlamıyor. Sonunda, AKP hareketi gibi, bütün bunları kendinden çok daha iyi yapabilen birileri çıkıp da seçim zaferi kazanınca da hemen kusuru "cahil halköta, "bilinçsiz seçmenöde ya da "Amerikan oyunu"nda aramaya kalkıyor. Toplumu kazanmakta yetersiz kaldığı için de başı her sıkıştığında askerin müdahalesine sığınmak zorunda kalıyor. 
     Soruyorum, 1991 seçimleri sonrasında Erdal İnönü’nün liderliğindeki SHP, Demirel’in iktidar kervanına yamanacağına muhalefette kalsaydı ve solda yeni bir arayışın tohumları atılsaydı acaba sol bugün düştüğü duruma düşer miydi 
     Türkiye, Cumhuriyet tarihinin en ağır ekonomik bunalımlarından birini yaşarken ve yoksullaşma yeni boyutlar kazanırken sol toplumun içine girip geçerli çözüm önerileri geliştirebilseydi ve bunu halka anlatabilseydi acaba AKP böyle bir seçim zaferi kazanabilir miydi 
     
     Alternatif faşizm mi 
     Bence bu tür soruları sormanın vakti geldi de geçiyor. Sosyal demokratlar eğer sorunlarımıza demokrasi içinde çözüm arıyorlarsa ve Türkiye’nin eninde sonunda Avrupa’nın bir parçası olmasını istiyorlarsa, AKP’ninkilerden daha geçerli çözümler üretebileceklerini kanıtlamak zorundalar. Bunu yapacağımıza kafamızı yalnızca başörtüsü gibi sembollere takıp, halkın büyük bölümünü dışlayarak ve yabancılaştırarak keskin muhalefet yapmakla yetinirsek, AKP’nin başarısız olması halinde onun alternatifi, giderek güç kazanan faşizan sağ olabilecektir. 
     Dünyayla bütünleşmeyi ve serbest piyasa ekonomisini savunan AKP’nin ekonomik sorunları çözememesi ve dış politikada başarısız olması milliyetçi ve devletçi akımların önünü açabilir. 
     
     
     
     
     







Yargı ve hukuk 


Azıcık daha derine doğru 


Dokunulmazlık 


Annan’ın açtığı kapıdan... 


Dikkat, dikkat dikkat 


Dalkavuklar ölmez yağdanlıklar tükenmez 


DYP’de liderlik yarışı 


Hayatın muhalif tadı Mekke Cola 


AKP’yi yarattığı beklenti vurabilir 


Yeniden borçlanmadan iş yapmak imk nsız... 


</TEXT>
</DOC>
