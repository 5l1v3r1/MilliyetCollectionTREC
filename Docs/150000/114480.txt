<DOC>
<DOCNO> 114480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sonspo26.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyat'tan Abdullah ve Oktay'a mesaj... 
</HEADLINE>
<TEXT>

     Fenerbahçe Kulübü Asbaşkanı ve Sözcüsü Atilla Kıyat, kadro dışı bırakılan ve çalışmalarını PAF takımıyla sürdüren Oktay ve Abdullah'a A takımının kapısının açık olduğunu söyledi. A.A muhabirinin sorularını yanıtlayan Kıyat, bu sözlerine rağmen iki futbolcunun kendilerine verilmek istenen mesajı anlamadıklarını ve kadro dışı bırakılmalarıyla ilgili bazı açıklamalar yaptıklarını kaydederek, ''Mesajı tam alamadılar herhalde. Bir yerde üzüntülerine veriyoruz'' dedi.ararın gayet doğal olduğunu belirten Atilla Kıyat, Alman teknik adamın iki futbolcuyla ilgili şikayetlerini, yıpranmamaları için kamuoyuna açıklamadıklarını ifade ederek, şöyle konuştu 
     ''Sevgili futbolcularımız herhalde şu mesajı alamadılar. Biz Lorant'ın kendilerinden ne konularda şikayetçi olduğunu kamuoyuyla paylaşmadık. Çünkü yıpranmalarını istemedik. PAF takımında izlenecekler ve hocamız da onları takip edecek. A takımının kapısının kendilerine açık olduğunu söyledik. Lorant'ın raporunda belirttiği nedenleri açıklasaydık bu kapı baştan kapanırdı.'' Teknik heyete, 18 kişilik maç kadrolarına giremeyen futbolcuları çalıştırması için yapılacak antrenör takviyesi için henüz bir isim üzerinde karar vermediklerini kaydeden Kıyat, bu konuda görüşmelerinin sürdüğünü sözlerine ekledi. 
     





</TEXT>
</DOC>
