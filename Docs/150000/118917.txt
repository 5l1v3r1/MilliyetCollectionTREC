<DOC>
<DOCNO> 118917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sontur07.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci harçlarına zam geldi, 310 milyona kadar çıkıyor... 
</HEADLINE>
<TEXT>

     Bakanlar Kurulu'nun 2002-2003 eğitim-öğretim yılında öğrenci harçlarına yüzde 35-40 oranında zam yapılmasına ilişkin kararı, Resmi Gazete'nin bugünkü sayısında yayımlanarak, yürürlüğe girdi. 
     Bakanlar Kurulu, üniversite öğrencilerinin ödeyeceği harç miktarlarını yeniden belirledi. 
     Milli Eğitim Bakanlığı'nın teklifi üzerine alınan karara göre, yeni öğrenci harçları 35 milyon lira ile 310 milyon lira arasında değişiyor. 
     
     YENİ HARÇ MİKTARLARI 
     Bakanlar Kurulu kararına göre, yeni harç miktarları şöyle 
     Tıp Fakültesi ve Devlet Konservatuvarı 310 milyon, Diş Hekimliği ve Eczacılık fakülteleri 260 milyon, İTÜ İşletme Mühendisliği 210 milyon, Veterinerlik, Mühendislik, Mimarlık, İnşaat, Makina, Maden, Elektrik-Elektronik, Kimya Metalürji, Uçak ve Uzay Bilimleri, Ziraat ve Orman fakülteleri 205 milyon, Gemi İnşaatı, Deniz Bilimleri, Su Ürünleri, Denizcilik, Sanat ve Tasarım, Güzel Sanatlar, Hukuk, İktisat, İşletme, Siyasal Bilgiler, İktisadi ve İdari Bilimler fakülteleri 165 milyon, Tıbbi Biyolojik Bilimleri Programı, Fizik Tedavi ve Rehabilitasyon Programı, Teknik Eğitim Fakültesi, Fen Fakültesi, Fen-Edebiyat Fakültesi Fen programı , DTCF, İlahiyat Fakültesi, Eğitim Fakültesi, Mesleki Eğitim Fakültesi, Edebiyat Fakültesi, Sağlık Eğitim Fakültesi, Endüstriyel Sanat Eğitim Fakültesi, Ticaret Turizm Eğitim Fakültesi, Mesleki Yaygın Eğitim Fakültesi, Eğitim Bilimleri Fakültesi, Edebiyat Fakültesi, Fen-Edebiyat Fakültesi Edebiyat ve Sosyal programlar ve İletişim fakülteleri 150 milyon, Açıköğretim Fakültesi 35 milyon lira. 
     
     YÜKSEKOKULLAR 
     Sivil Havacılık Yüksekokulu 250 milyon, Yabancı Diller Yüksekokulu 210 milyon, Mesleki Teknoloji, Tütün Eksperliği ve Ev Ekonomisi yüksekokulları 120 milyon, Bankacılık ve Sigortacılık Yüksekokulu, Uygulamalı Bilimler Yüksekokulu, İlahiyat Meslek Yüksekokulu, Sağlık yüksekokulları, Hayvan Sağlığı Yüksekokulu, Endüstriyel Sanatlar Yüksekokulu, Beden Eğitimi ve Spor Yüksekokulu, Spor Bilimleri Teknik Yüksekokulu, Fizik Tedavi ve Rehabilitasyon Yüksekokulu, Sağlık Teknolojisi Yüksekokulu, Hemşirelik Yüksekokulu, Sağlık İdaresi Yüksekokulu, Sosyal Hizmetler Yüksekokulu, Ulaştırma Yüksekokulu, Engelliler Entegre Yüksekokulu, Tapu Kadastro Meslek Yüksekokulu, Meslek yüksekokulları, Sağlık Hizmetleri Meslek Yüksekokulu, Turizm ve Otelcilik İşletmeciliği Yüksekokulu, Sivil Havacılık Meslek Yüksekokulu, Sosyal Bilimler Meslek Yüksekokulu, Teknik Bilimler Meslek Yüksekokulu, Adalet Meslek Yüksekokulu, Deniz İşletmeciliği ve Yönetimi Yüksekokulu 100 milyon lira. 
     Bakanlar Kurulu, lisansüstü öğretim ücretini de 135 milyon lira olarak belirledi. 
     
     İKİNCİ ÖĞRETİM ÜCRETLERİ 
     Karara göre, ikinci öğretim için ödenecek harç miktarları ise şöyle belirlendi 
     Yabancı Diller Yüksek Okulu 3 milyar 170 milyon, Devlet Konservatuarı ve Sivil Havacılık Yüksekokulu 2 milyar 265 milyon, Veteriner Fakültesi, Tıbbi Biyolojik Bilimler Programı Fizik Tedavi ve Rehabilitasyon Programı 1 milyar 135 milyon, Gemi İnşaatı ve Deniz Bilimleri Fakültesi, Su Ürünleri Fakültesi, Sanat ve Tasarım Fakültesi, Güzel Sanatlar Fakültesi, Mesleki Teknoloji Yüksekokulu, Tütün Eksperliği Yüksekokulu, Ev Ekonomisi Yüksekokulu, Engelliler Entegre Yüksekokulu 1 milyar 20 milyon, Mühendislik, Mimarlık, İnşaat, Makina, Maden, Elektrik-Elektronik, Kimya Metalurji, Uçak ve Uzay Bilimleri, Ziraat ve Orman fakülteleri 810 milyon, Fen Fakültesi, Fen-Edebiyat Fakültesi Fen programı 680 milyon, Hukuk, İktisat, İşletme, Siyasal Bilgiler, İktisadi ve İdari Bilimler fakülteleri ile Bankacılık ve Sigorta, Uygulamalı Bilimler, Sağlık, İlahiyat Meslek, Hayvan Sağlığı, Endüstriyel Sanatlar, Spor Bilimler, Fizik Tedavi ve Rehabilitasyon, Sağlık Teknolojisi, Hemşirelik, Sosyal Hizmetler, Sağlık İdaresi ve Ulaştırma yüksekokulları 615 milyon, Teknik Eğitim Fakültesi 610 milyon, Dil-Tarih-Coğrafya, İlahiyat, Eğitim, Mesleki Eğitim, Sağlık Eğitim, Endüstriyel Sanat Eğitim, Ticaret-Turizm Eğitim, Mesleki Yaygın Eğitim, Eğitim Bilimleri ve Edebiyat fakülteleri 545 milyon, Fen-Edebiyat Fakültesi Edebiyat ve Sosyal programlar , İletişim fakülteleri, Deniz İşletmeciliği ve Yönetimi Yüksek Okulu 510 milyon, Tapu Kadastro Meslek Yüksek Okulu, Meslek yüksek okulları, Sağlık Hizmetleri Meslek Yüksekokulu, Turizm ve Otelcilik İşletmeciliği Yüksekokulu, Sivil Havacılık Meslek Yüksekokulu, Sosyal Bilimler Meslek Yüksekokulu, Teknik Bilimler Meslek Yüksekokulu ve Adalet Meslek Yüksekokulu 410 milyon lira. 
     
     ÜNİVERSİTELER YÜZDE 20 ARTIRABİLECEKLER 
     Üniversite yönetim kurulları, belirlenen öğrenci katkı miktarlarını üniversitelerin özellikleri, öğrenim dallarının nitelikleri ve sürelerini gözönünde tutarak fakülte, yüksekokul, enstitü ve bölümler itibariyle yüzde 20 oranına kadar artırabilecek. 
     
     ÖĞRENCİLERE UYARILAR 
     Katkı payını süresi içinde ödemeyen öğrencilerin kayıtları yapılmayacak ve yenilenmeyecek. 
     Katkı payı iki eşit taksitte ödenecek. İlk taksit eğitim öğretim yılı başında kayıt olma ve yenileme sırasında, ikincisi de ikinci sömestr başında kayıt yenilenirken ödenecek. 
     





</TEXT>
</DOC>
