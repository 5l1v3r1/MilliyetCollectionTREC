<DOC>
<DOCNO> 111925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/magazin/mag01.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar Duymasın Şaban’ filmlerine döndü 
</HEADLINE>
<TEXT>

     Ekranların yeni fenomeni Çocuklar Duymasın’ dizisinin ilk 13 bölümü TGRT’nin elinde. TGRT’den 35 milyar alan yapımcı Birol Güven, atv’ye bölüm başına 40 milyar liraya geçti. Dizi atv’de patlayınca Güven, masaya eli daha güçlü oturdu, 39 yeni bölümü 85 milyardan imzaladı. Ancak bu işten en k rlı çıkan TGRT oldu. Eski bölümleri bile TGRT’yi reyting sıralamasına sokuyor. Kanalın yöneticileri de, "Elimizde 13 Kemal Sunal filmi oldu. Ne zaman yayınlasak zirvedeyiz" diye övünüyor. 
     TGRT ile mahkemelik olduğunu söyleyen yapımcı Birol Güven, "Bir ara takip ediyorduk, her bölümü 15 kez tekrar ettikten sonra ipin ucunu biz de kaçırdık. İlk başta diziyi yayınlasınlar diye üstüne para verecek durumdaydık, tekrar’dan para şartı koymadık. Mayısta sözleşmeyi ben hazırlayıp göndereceğim. İntikamım acı olacak" diyor. 
     
     Isıtıp ısıtıp sofraya 
     TGRT ile atv’nin Çocuklar Duymasın’daki tavrı, evde tavuk pişince, suyundan çorba, pilav, tavuk göğsü yapanlardan farksız. Bugün dizi, yarın tekrar’, öbür gün genel istek’ üzerine kaçıranlar için bir tekrar’ daha... 
     Aynı skecin 15’inci tekrarını izlerken, "Çocuklar Duymasın, reklamlardan sonra devam edecek"i görüp sonra da farklı bir macera ile karşılaşanlar, telefona sarılıp, dert yanıyor "Böyle rezalet olmaz." 
     Tabii ki olmaz... İki kanalın elinde topu topu 29 bölüm var. Aylardır evirip, çevirip onları ekrana getiriyorlar. Bu 29 bölüm neredeyse toplam 300 kere yayınlandı. 
     
     Daha ne istiyonuz 
     Adamlar diyor ki, "Ayranımız bu, yarısı su... Aynı bölümü 15 kez izlediniz, gık’ınız çıkmıyordu, 16’ncı bölümde mi Çocuklar Duymasın’ın suyu çıktı." 
     



 MAGAZİN 










</TEXT>
</DOC>
