<DOC>
<DOCNO> 137560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur08.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim öğrencisi gözüyle öğretmen... 
</HEADLINE>
<TEXT>

     - İlköğretim okulu öğrencileri, kendilerini seven, yardım eden, tembel ve çalışkan ayrımı yapmayan, kızmayan, bağırmayan, affedici ve sabırlı öğretmenin yanı sıra Atatürk'ü seven ve kendilerine de öğreten öğretmen istiyor. Atatürk Üniversitesi Kazım Karabekir Eğitim Fakültesi İlköğretim Bölümü Sınıf Öğretmenliği Anabilim Dalı Öğretim Üyesi Yrd. Doç. Dr. Durmuş Kılıç, bilimsel bir dergide de yayımlanan ''Öğrenci, Öğretmen Adayları, Öğretmen ve Öğretim Elemanları Gözüyle Öğretmen'' konulu araştırmalarında, ilginç sonuçlar elde ettiklerini söyledi. 
     ''İlköğretim okul öğrencileri gözüyle öğretmen nasıl olmalı Sınıf öğretmeni olacak öğretmen adayları gözüyle olumlu ve olumsuz öğretmen davranışları nasıldır İlköğretim 1. kademe öğretmenleri gözüyle öğretmen nasıl olmalıdır '' sorularına yanıt bulmayı hedeflediklerini kaydeden Kılıç, araştırmaya Eğitim Fakültesi Sınıf Öğretmenliği son sınıfında okuyan 92 öğrenci, Erzurum şehir merkezindeki iki öğretim okulunda okuyan 150 öğrenci, 70 ilköğretim okulu öğretmenin katıldığını belirtti. 
     Anket çalışmasına katılan ilköğretim okulu öğrencilerinin ''Nasıl bir öğretmen istersiniz '' sorusuna şu yanıtlar alındı Yüzde 63'ü ''yeni bilgiler öğreten'', yüzde 62'si ''iyi olsun, bizi sevsin saysın, bize yardım etsin'', yüzde 60'ı ''ödev versin kontrol etsin'', yüzde 54'ü ''tembel ile çalışkan ayrımı yapmasın ve oyunlar oynatsın'', yüzde 50'si ''Atatürk'ü sevsin ve bize anlatsın'', ''kızmasın bağırmasın, affetsin, sabırlı olsun'', yüzde 48'i ''bizimle iyi iletişim kursun'' dedi. 
     Öğrencilerin verdiği diğer yanıtlar ise şöyle oldu 
     ''Değişik şeyler yaptırsın ve çalışkanı ödüllendirsin, biz anlayıncaya kadar anlatsın ve soğuk günlerde beden eğitimi yaptırmasın, bizleri güldürsün, planlı, programlı, düzenli ve titiz olsun, dövmesin, temiz olsun, çok ödev versin, derse zamanında gelsin, mesleğini sevsin, yaramazlık yapanları cezalandırsın, sözünü tutsun ve dürüst olsun, bizim anlayacağımız gibi konuşsun, yazısı güzel olsun.'' Anket çalışmasına katılan öğrencilerin verdiği cevaplardan ''soğuk günlerde beden eğitimi yaptırmasın'' ve ''yaramazlık yapanları cezalandırsın'' cevaplarının dışındakilerin literatürdeki ''iyi öğretmen özellikleriyle'' benzerlik gösterdiğini dikkat çeken Kılıç, ''Öğretmenin bu özelliklere sahip mi '' sorusuna ise öğrencilerin yüzde 76'sının ''evet'', yüzde 17'sinin ''kısmen'', yüzde 7'sinin ise ''hayır'' yanıtı verdiğini ifade etti. 
     
     ÖĞRETMENLERİN KENDİLERİNİ DEĞERLENDİRMESİ 
     Anket çalışmasına katılan ve çoğunluğunu sınıf öğretmenlerinin oluşturduğu 45'i bayan 70 ilköğretim okulu öğretmeni ise ''Öğretmende hangi özellikler bulunmalıdır '' sorusunu yüzde 100 ''mesleğini seven'' şeklinde yanıtladı. 
     Kılıç, ''Diğer cevaplar ise çocukları seven, çağdaş öğretim yöntemlerini kullanan, çocukların gelişim özelliklerini bilen ve izleyen, öğrencilerle iyi iletişim kuran'' şeklinde olduğunu söyledi. 
     ''Belirttiğiniz öğretmen özelliklerini kendinizde buluyor musunuz '' sorusuna ise öğretmenlerin yüzde 40'ının ''evet'' yanıtını verdiğini kaydeden Kılıç, yüzde 46'sının ''kısmen'', yüzde 7'sinin ''hayır' şeklinde yanıtladıklarını, yüzde 7'lik bölümünün ise soruyu yanıtsız bıraktığını söyledi. 
     
     ÖĞRETMEN ADAYI GÖZÜYLE ÖĞRETMEN 
     Eğitim Fakültesi Sınıf Öğretmenliği Bölümü son sınıf öğrencilerinin de katıldığı araştırmada, gözledikleri öğretmenlerde ''sinirlerine hakim olamama'', ''öğrencilerde korku yaratma'', ''öğrenciler arasında ayırım yapma'', ''eleştiriye açık olmama'' gibi olumsuz özellikleri olduklarını ifade ettiklerini anlatan Kılıç, öğretmen adaylarının belirttiği diğer olumsuz özellikleri ise ''Öğrenciyi güdülemiyor'', ''Sınıfa hakim olamıyor'', ''Güvensiz'', ''Zamanı iyi kullanamıyor'', ''Kıyafeti düzgün değil'' olduğunu kaydetti. 
     





</TEXT>
</DOC>
