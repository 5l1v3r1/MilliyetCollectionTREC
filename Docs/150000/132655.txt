<DOC>
<DOCNO> 132655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko18.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Koç Erdoğan'ın Başbakan olması lazım 
</HEADLINE>
<TEXT>

     Koç Holding Yönetim Kurulu Başkanvekili Mustafa Koç, parti başkanı ile başbakanın ayrı olmasının iki başlı gibi görüntü verdiğini belirterek, ''Bu da Batı'ya karşı iyi bir mesaj vermiyor. Bence sayın Erdoğan'ın Başbakan olması lazım'' dedi. 
     Türk Sanayicileri ve İşadamları Derneği TÜSİAD 33. Genel Kurul Toplantısı'nda verilen arada gazetecilerin sorularını yanıtlayan Koç, bir soru üzerine Güney Kıbrıs'ın Avrupa Birliği'ne AB üyeliğinin gündemde olduğunu, dolayısıyla Türkiye'nin de bu konuları çözüme kavuşturması gerektiğini söyledi. 
     Mustafa Koç, Anayasa Mahkemesi'nin Recep Tayyip Erdoğan hakkındaki kararına ilişkin değerlendirmesinin sorulması üzerine şunları kaydetti 
     ''Teknik tarafını ben çok bilmiyorum, ama bence sayın Erdoğan'ın önündeki bu engelin kalkması lazım. Çünkü Başbakan ayrı, parti başkanı ayrı. İki başlı gibi gözüküyor. Bu da Batı'ya karşı iyi bir mesaj vermiyor. Bence Sayın Erdoğan'ın Başbakan olması lazım.'' 
     
     RAHMİ KOÇ VE BÜLENT ECZACIBAŞI YANITLAMADI 
     Öte yandan, Koç Holding Yönetim Kurulu Başkanı Rahmi Koç, gazetecilerin Anayasa Mahkemesi'nin kararına ilişkin ısrarlı sorularını yanıtsız bıraktı. 
     Eczacıbaşı Holding Yönetim Kurulu Başkanı Bülent Eczacıbaşı da soruları yanıtlamazken, ''İlaç sektörüyle sorularınız varsa yanıtlayayım. Ama o da sizin ilginizi çekmiyor'' dedi. 
     Eski TÜSİAD Yönetim Kurulu Başkanı Erkut Yücaoğlu ise Tayyip Erdoğan'ın Başbakan olması yönündeki görüşe katıldığını söyledi. 
     





</TEXT>
</DOC>
