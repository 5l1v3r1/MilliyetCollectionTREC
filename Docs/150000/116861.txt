<DOC>
<DOCNO> 116861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yasam/yas09.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras kavgası 3 ölü 2 yaralı 
</HEADLINE>
<TEXT>

     H.HÜSEYİN TEMEL Kahramanmaraş DHA 

     Kahramanmaraş’ın Elbistan İlçesi’nde, miras kalan arazi nedeniyle çıkan tartışmanın kavgaya dönüşmesi üzerine İbrahim Koca, yengesi ve 2 kuzenini öldürürken, amcası ve bir kuzenini de ağır yaraladı. 
     Tombak Köyü’nde miras yoluyla kendilerine geçen arazi anlaşmazlığı yüzünden karşılıklı evlerde oturan İbrahim Koca’yla amcası Asef Koca 75 arasında tartışma çıktı. Kavgaya Asef Koca’nın çocukları da karıştı. Bunun üzerine evine dönen İbrahim Koca, ruhsatsız tabancasını alarak amcası Asef Koca, yengesi Avşar Koca 54 ile kuzenleri Yusuf Koca 16 , Muhammet Koca 33 ve Sıddık Koca’nın 29 üzerine ateş etti. Muhammet, Yusuf ve anne Avşar Koca olay yerinde hayatını kaybederken, Asef Koca ile Sıddık Koca ağır yaralı olarak Elbistan Devlet Hastanesi’ne götürüldü. Burada ilk müdahaleleri yapılan babayla oğul, Kahramanmaraş Devlet Hastanesi’ne sevk edildi. Katil zanlısı İbrahim Koca kayıplara karıştı. 
     



 YAŞAM 

























</TEXT>
</DOC>
