<DOC>
<DOCNO> 148187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sontur13.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti, güvenoylamasındaki 21 fireyi unutmadı... 
</HEADLINE>
<TEXT>

     AK Parti TBMM Grup Yönetimi, 59. Hükümet'in güvenoylamasına katılmayan 21 milletvekilinin savunmasını aldı. 
     23 Mart Pazar günü yapılan güvenoylamasına katılmayan 21 AK Parti milletvekilini tespit eden Grup Yönetimi, bu milletvekillerinden katılmama gerekçesini yazılı olarak kendilerine sunulmasını istedi. Savunma veren milletvekillerinin büyük çoğunluğu, güvenoylamasına katılmama gerekçesi olarak ''kendisinin ya da aile fertlerinin rahatsız olduğu'' veya ''trafikten dolayı yetişemediğini'' kaydetti. 
     Güvenoylamasına katılmayan AK Parti'li milletvekilleri şöyle Fuat Ölmeztoprak Malatya , İmdat Sütlüoğlu Rize , Erol Aslan Cebeci Sakarya , Mustafa Çakır Samsun , Mehmet Kurt Samsun , Ergün Dağcıoğlu Tokat , Müfit Yetkin Şanlıurfa , Yüksel Çavuşoğlu Karaman , Abdullah Veli Seyda Şırnak , Metin Kaşıkoğlu Düzce , Reyhan Balandı Afyon , Halil Özyolcu Ağrı , Agah Kafkas Çorum , Muzaffer Külcü Çorum , Mehmet Eraslan Hatay , Ali Er Mersin , Mustafa Eyiceoğlu Mersin , Göksal Küçükali İstanbul , Mehmet Aydın Devlet Bakanı-İzmir , Nükhet Hotar İzmir ve Mikail Arslan Kırşehir . 
     Başbakan Recep Tayyip Erdoğan başkanlığındaki 59. Hükümet'in güvenoylamasına 512 milletvekili katılmış, 350 milletvekili kabul, 162 milletvekili ret oyu vermişti. 
     





</TEXT>
</DOC>
