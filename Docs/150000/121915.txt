<DOC>
<DOCNO> 121915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/siyaset/siy02.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet, MGK’ya alışıyor 
</HEADLINE>
<TEXT>

58. hükümetin yeni bakanları, MGK’da Türkiye’nin acil sorunları ve irtica dosyalarıyla tanıştı 
     BARKIN ŞIK Ankara 

     58. hükümet ile ilk kez toplanan Milli Güvenlik Kurulu, BM Genel Sekreteri Kofi Annan’ın cevap beklediği Kıbrıs belgesini değerlendirdi. BM belgesine ilişkin Dışişleri Bakanlığı ve Genelkurmay Başkanlığı’nın raporlarını değerlendiren MGK, KKTC Cumhurbaşkanı Rauf Denktaş’ın "Belgedeki kabul edilemez’ düzenlemeler giderilirse yararlı olabilir" yaklaşımına tam destek verdi. MGK’da, hükümet kanadının yeni üyeleri ilk kez irtica dosyalarıyla da tanıştı. 
     MGK kasım ayı olağan toplantısı, Cumhurbaşkanı Ahmet Necdet Sezer başkanlığında Çankaya Köşkü’nde yapıldı. 4 saat 15 dakika süren toplantıda, Kıbrıs, AB, AGSP ile irtica ve PKK’ya ilişkin güvenlik dosyaları masaya yatırıldı. İçişleri Bakanı Abdülkadir Aksu’nun, Özal döneminde katıldığı kurul toplantısına, Başbakan Abdullah Gül’ün yanı sıra Başbakan Yardımcıları Ertuğrul Yalçınbayır, M. Ali Şahin ve Abdüllatif Şener, Dışişleri Bakanı Yaşar Yakış, Milli Savunma Bakanı Vecdi Gönül ve Adalet Bakanı Cemil Çiçek ilk kez katıldı. Toplantı öncesinde görüntü alınmasına izin verilirken, masaya portakal suyu konuldu. Toplantının, iftar vakti saatlerinde devam etmesi nedeniyle oruçlar Köşk’te açıldı. 
     
     Plandaki "olmazlar" 
     Annan, taraflardan BM planı konusundaki "çekincelerini" kendisine göndermesini beklerken, MGK, konuya ilişkin kapsamlı bir değerlendirme yaptı. Kurul’da verilen Kıbrıs brifinginde şu noktalara dikkat çekildiği öğrenildi 

</TEXT>
</DOC>
