<DOC>
<DOCNO> 101050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sontur26.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Define bulduk" diye dolandırıp 4 milyar aldılar... 
</HEADLINE>
<TEXT>

     Manisa'nın Turgutlu İlçesi'nde, define bulduklarını söyleyerek, bir kişiden 4 milyar lira alıp kaçan 3 kişiden ikisi yakalandı. 
     Alınan bilgiye göre, polise başvuran Ahmet Aydın, numune göstererek Osmanlı altını bulduklarını söyleyen 3 kişinin, kendisiyle irtibat kurduğunu ve 10 kilo altına karşılık 4 milyar liraya anlaştıklarını belirtti. Sözkonusu kişilerin parayı alıp kaçtıklarını kaydeden Aydın'ın ifadesi doğrultusunda operasyon başlatan ekipler, Fatma Kaya ve Ramazan Çelik'i yakaladı. 
     Adliyeye sevk edilen Kaya ve Çelik, tutuklanarak cezaevine gönderilirken, olayla ilgili Mehmet Ortaç'ın da arandığı bildirildi. 
     Turgutlu İlçe Emniyet Müdürü Nihat Yüksel, benzeri dolandırıcılık olaylarının bu bölgelerde yaşandığına dikkat çekerek, vatandaşların duyarlı davranmasını ve altın satmak isteyen kişileri polise ihbar etmesini istedi. 
     





</TEXT>
</DOC>
