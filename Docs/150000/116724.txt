<DOC>
<DOCNO> 116724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun22.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış basında milletvekili seçimleri... 
</HEADLINE>
<TEXT>

     Amerikan CNN International televizyonu, milletvekili seçimleri sonucunu ''siyasi deprem'' olarak nitelendirdi, Adalet ve Kalkınma Partisi'nin AKP ''büyük bir zaferin eşiğinde olduğunu'' duyurdu. 
     CNN International, eski radikal söylemine karşın Erdoğan'ın kendisini artık ''demokrat'' olarak nitelediğini ve geleneksel partilerin seçimde başarısız kalmasını ağırlıklı olarak ekonomik krize bağladı. 
     CNN muhabiri Walter Rodgers, seçim sonuçlarının ardından ''bütün dünyanın gözünün, AK Parti'nin ne yapacağı üzerine'' çevrileceğini belirtirek, ''Erdoğan çok dikkatli. Türk siyasetinde radikal değişiklik olmayacağını söylüyor'' dedi. 
     Programa konuk olan Stratejik ve Uluslararası Etüdler Merkezi'nin CSIS Türkiye uzmanı Bülent Alirıza da, seçim sonuçlarını, Demokrat Parti'yi iktidara getiren 1950 ve Anavatan Partisi'nin zafer kazandığı 1983 seçimlerine benzetti. Alirıza, AK Parti'nin aldığı sonucu, ''Erdoğan'ın zaferi'' olarak nitelendirdi. 
     





</TEXT>
</DOC>
