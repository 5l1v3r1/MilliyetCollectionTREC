<DOC>
<DOCNO> 144148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yazar/sazak.html </URL>
<DATE> 2003/03/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İlk gün şoku 
</HEADLINE>
<TEXT>

     Gün ışımaya başlamıştı. 
     Birkaç saat daha geçse, savaş başlamayabilirdi. 
     Oysa ekranlarda silah panayırı’ kurulmuştu. Emekli generaller, stratejistler Bağdat’ı yerle bir edecek ABD’nin teknoloji harikası füzelerini, hayalet uçaklarını anlata anlata bitiremiyorlardı. 
     Beyaz Saray’dan emir çıktığında, gökyüzü 1990’daki Körfez Savaşı’nda olduğu gibi aydınlanacak, pijamalarıyla yataktan kalkan ev halkı da Erovizyon finali izlercesine ekran başına geçecekti. 
     Gelsin patlamış mısırlar, kolalar. 
     Amerikalılar bizi yine yanılttılar. 
     Tam tezkereyi Meclis’ten geçirmeye çalışırken, 6 milyar dolarlık yardımı kestiler. Yetmedi... Savaşı da istediğimiz gibi başlatmadılar. 
     Ekran başında uykumuz geldi. Eh artık bu saatten sonra bomba atılmaz diye yataklara geri dönmek üzereyken, sabah 04.32’de ilk füzenin düştüğü haberini aldık. 
     Ancak bombaların kızıla boyadığı gökyüzünden eser yoktu. 
     Tam olarak ses de duyamadık. 
     Masa başındaki anchorlar’ muhabirleri azarlamaya başladılar, çocuklar neredeyse Bağdat’ta konuşlandıkları balkondan düşeceklerdi. Mikrofonlar dışarı uzatıldı. 
     Çığlıklar duyulmuyordu. 
     Kuş sesleri geldi. Sabah ezanı okunuyordu. 
     Irak’ın uçaksavarları da ateşböceği’ misali havayı aydınlatmıyordu. 
     Bu ne biçim savaştı 
     Tamam artık çıkmayacak’ derken, Beyaz Saray sözcüsü Ari Fleischer’in açıklamasıyla rahatladık. 
     Irak’a özgürlük’ harekatı başlamıştı. 
     George W. Bush da birazdan açıklama yapacaktı. 
     Eh yeni Roma’nın Sezar’ı Başkan Bush da ekrana çıkacağına göre yanılmıyorduk Savaş başlamıştı 
     ABD medyası biraz aceleci davranınca, dünyayı kasıp kavuran son imparator’ Bush’u ekranda saçlarına fön çektirirken izlemeye başladık. 
     Böyle savaşa böyle tıraş ... 
     Hava aydınlanmış, Bağdat’a yeterince bomba atılmamıştı. 
     ABD savaş yerine fragman’ gösteriyordu. 
     Sonradan anlaşıldı ki, Bush’un bu işte günahı yoktu, 11 Eylül’ü atlayan CIA, koskoca ABD Başkanı’nı yanıltmıştı. Savaş tam olarak başlamamıştı. Saddam Hüseyin’in bulunduğu istihbar edilen yerler bombalanmıştı. 
     Irak da Saddam’ın hala ayakta olduğunu kanıtlamak üzere Kuveyt’e füze yolladı. Ekrandaki gözlüklü başkan kendisi miydi, dublörü müydü anlaşılmadı. 
     ABD Başkanı Bush’un ve İngilizlerin, savaşın uzun sürebileceği olasılığından söz etmeleri de ilk günün şokları arasındaydı. 
     Dünya kamuoyunun ayakta olduğu ve haksız savaşa hayır’ dediği bir ortamda Bush, savaş canavarı’nı daha ilk günden sergilemek istemedi. 
     Gerçek savaş bundan sonra başlıyor. 
     Çaycı Hüseyin’lere kulak verin nihayet, Savaşşşşş çıktı ’ 
     
     







ABD niye yığınak yapıyor 


Nihayet savaş başladı 


Büyük fiyasko... 


Hatalar 


Evet, ne yazık ki savaş 


Kredi sıfırlamak 


Her taraf toz duman ama... 


Gel tezkere, gel tezkere 


Yanlış hesap... 


Dünyanın en büyük palavrası "Haklı olan güçlüdür " 


İlk gün şoku 


AKP’ye, MGK’ya, CHP’ye, Çankaya’ya ve halka teşekkür 


Gösteri zamanı 


Piyasa ve halk sakin’ 


</TEXT>
</DOC>
