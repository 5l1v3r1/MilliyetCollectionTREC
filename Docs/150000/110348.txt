<DOC>
<DOCNO> 110348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/soneko18.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 2003 beklentileri... 
</HEADLINE>
<TEXT>

     Türkiye'nin 2003 yılında ihracatının 41.1 milyar dolara, ithalatının ise 49.2 milyar dolara yükselmesinin öngörüldüğü bildirildi. 
     Hazine Müsteşarı Faik Öztrak, Washington'da JP Morgan firması tarafından gerçekleştirilen toplantıda, Türkiye ekonomisinde yaşanan gelişmelere ilişkin bilgi verdi. 
     Sunuma göre, Türkiye'de 2003 yılı için yıl sonu enflasyonunun tüketici fiyatları endeksine göre TÜFE yüzde 20, toptan eşya fiyatlarına TEFE göre yüzde 16.2 oranında gerçekleşmesi öngörülüyor. 
     2003 yılında ödemeler dengesinin 1.8 milyar dolar açık vermesi beklenirken, turizm gelirinin 8.5 milyar dolara ulaşması hedefleniyor. 
     2002 yılının Ocak-Eylül döneminde yüzde 66 olarak gerçekleşen Hazine ihalelerinde ortalama faizin de, 2003'de yüzde 45 olması öngörülüyor. 
     2003 yılında kamu sektörü faiz dışı fazlasının, gayrisafi milli hasılaya GSMH oranının yüzde 6.5 olarak gerçekleşmesi bekleniyor. 
     
     2002 YILI SONU İÇİN ÖNGÖRÜLER 
     Türkiye ekonomisinin bu yıl 3 oranında büyümesi öngörülürken, TEFE'nin yüzde 31, TÜFE'nin yüzde 35 oranında gerçekleşmesi planlanıyor. 
     Ödemeler dengesinin 1.4 milyar dolar açık vermesi, ihracatın 37.4 milyar dolar, ithalatın ise 44.1 milyar dolar olarak gerçekleşeceği tahmin ediliyor. 
     Sunuma göre, Türkiye'nin 2002 yılında turizm gelirlerinin ise 7.5 milyar dolar olması bekleniyor. 

     
</TEXT>
</DOC>
