<DOC>
<DOCNO> 134357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur23.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'da soygun girişimi çatışmaya dönüştü... 
</HEADLINE>
<TEXT>

     Zeytinburnu'da bir kuyumcudan soygun girişiminde bulunan 2 kişiden 1'i öldü, diğeri yaralandı. 
     Alınan bilgiye göre, 5 Telsiz Mahallesi Semiha Şakir Caddesi üzerinde bulunan, Hasbi Parlakkılıç'a ait ''Karadeniz Kuyumcusu''na, işyeri sahibi Cuma namazına gittiği sırada maskeli ve silahlı 2 kişi geldi. 
     Adlarının Şehabettin ve Recep Yavuz olduğu ve kardeş oldukları öğrenilen bu kişiler, soygun yapmak istedi. Bu sırada içeride bulunan işyeri sahibinin oğlu Mehmet Ali Parlakkılıç, 2 kişiye karşı koydu. 
     Parlakkılıç'ın açtığı ateş sonucu yaralanan 2 kişiden Şehabettin Yavuz olay yerinde ambulans beklerken öldü. 
     Ağır şekilde yaralandığı bildirilen Recep Yavuz ise Haseki Eğitim ve Araştırma Hastanesi'ne kaldırıldı. 
     Bu 2 kişinin açtığı ateşte kolundan yaralanan Parlakkılıç da kaldırıldığı Zeytinburnu Özel Avrasya Hospital'da tedavi altına alındı. 
     





</TEXT>
</DOC>
