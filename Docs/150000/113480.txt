<DOC>
<DOCNO> 113480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo06.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin önlenemez yükselişi... 
</HEADLINE>
<TEXT>

     12. Avrupa Futbol Şampiyonası 7. Eleme Grubu'nda yaptığı ilk 3 maçı da kazanan A Milli Takım, Avrupa'nın en formda takımlarının başında geliyor. 
     Türkiye, 10 grupta gerçekleştirilen elemelerde, 3'er maçını yapan toplam 17 takımın yer aldığı değerlendirmede, Dünya ve Avrupa şampiyonu Fransa'nın yalnızca 1 gol averajla gerisinde 2. sırada yer alıyor. 
     Eleme grubunda Slovakya'yı 3-0, Makedonya'yı 2-1, Liechtenstein'ı da 5-0 yenerek 3 maçta 9 puana ulaşan ay-yıldızlı ekip, Fransa ve Bulgaristan ile birlikte 3'er maçını da kazanan 3 takımdan birisi oldu. 
     
     2 MAÇINI DA KAZANANLAR 
     Eleme gruplarında ayrıca, yaptıkları 2'şer maçı da kazanan 7 ülke milli takımı bulunuyor. 
     3. Grup'ta Hollanda ve Çek Cumhuriyeti, 5. Grup'ta Almanya, 6. Grup'ta İspanya, 9. Grup'ta Galler, 10. Grup'ta da Rusya, yaptıkları 2'şer maçı da kazanarak, henüz puan yitirmedi. 
     
     ADIM ADIM ZİRVEYE 
     17. Dünya Kupası'nda 3. olarak tarihi bir başarıya imza atan A Milli Futbol Takımı, 12. Avrupa Şampiyonası elemelerinde de adeta fırtına gibi başladı. 
     





</TEXT>
</DOC>
