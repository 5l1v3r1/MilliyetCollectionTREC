<DOC>
<DOCNO> 145113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur30.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da görüşmeler sürüyor, henüz anlaşma sağlanamadı... 
</HEADLINE>
<TEXT>

     ABD Başkanı George Bush'un Irak Danışmanı Zalmay Halilzad, Türk askerinin kuzey Irak'a girmesine ilişkin Türkiye ile ABD arasında yürütülen görüşmelerde henüz bir anlaşmaya varılamadığını söyledi. 
     Halilzad, Dışişleri Bakanlığı'nda yarım saat süren görüşmesinin ardından yaptığı açıklamada, Türk askerinin kuzey Irak'a girmesine yönelik modalitelerin ele alındığı görüşmelere ilişkin, ''Şu anda henüz bir anlaşma sağlanmadı. Görüşmelere yarın da devam edeceğiz'' diye konuştu. 
     Zalmay Halilzad, ''sorunun ne olduğuna'' ilişkin bir soru üzerine, ''Şu anda bir anlaşma sağlamadık, konuyla ilgili faktörleri değerlendiriyoruz'' dedi. 
     ABD Başkanı George Bush'un Irak Danışmanı Halilzad, görüşmede ayrıca, Iraklı muhalifler toplantısını görüştüklerini ve toplantının ''son derece verimli'' olduğuna kanaat getirdiklerini söyledi. 
     




</TEXT>
</DOC>
