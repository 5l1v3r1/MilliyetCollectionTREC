<DOC>
<DOCNO> 144881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/eko07.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ekonomide sürpriz’ olmaz" 
</HEADLINE>
<TEXT>

     ANKARA Milliyet 

     CHP Genel Başkanı Deniz Baykal, ekonomide "sürpriz kaynaklar" olabileceğini açıklayan Başbakan Tayyip Erdoğan’a, "Sürpriz altılı ganyanda, kumarda olur, ekonomide kimsenin bilmediği bir yerde sürpriz kaynak olmaz" dedi. Baykal, dün TBMM’deki bütçe görüşmelerinde yaptığı konuşmada, asgari ücretlinin içinde bulunduğu durumu, telefon kontoründen, benzine kadar bazı kalemlerin fiyatlarını örnek vererek beş aylık dönemdeki gerilemeye dikkat çekti. 
     
     Hükümete öneriler 
     Hükümete "Artık iktidarsınız, şik yet dönemi bitti. Hedeflerinizi koyup, uygulamaya geçin" diyen Baykal, "Ebedi bir iktidar psikolojisi içine girmeyin" uyarısını yaptı. 
     Hazırlanan bütçenin, "AKP’nin seçim meydanlarında verdiği tüm sözleri inkar" anlamına geldiğini savunan Baykal, "vergi barışının vergi şantajına dönüştüğünü, bütçenin IMF’ye verilen bir niyet mektubu ile dubleciliğin vergi dubleciliği olduğunu" anlattı. 
     "Barışın bir bedeli var" sözlerine karşılık da Deniz Baykal, "Tezkere geçti, hükümetin verdiği oylarla Irak’ta çocuklar bombalanıyor. Bu 19 katrilyonluk ek yükü geri alacak mısınız " diye sordu. 
     


SİYASET 




















</TEXT>
</DOC>
