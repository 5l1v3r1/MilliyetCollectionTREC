<DOC>
<DOCNO> 116266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/guncel/gun01.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir facia yetmedi 
</HEADLINE>
<TEXT>

LPG tankından sızan gazla havaya uçan, çevredeki okul ve işyerlerini de harabeye çeviren kaçak oto radyatör fabrikası, aynı yerde yeniden yapıldı 
     ŞENOL DEMİRCİ İstanbul 

     K ğıthane’de kaçak olarak hazine arazisine yapılan ve LPG tankından sızan gaz nedeniyle büyük bir patlamayla yerle bir olan Kale Oto Radyatör Fabrikası, yeniden yerinde yükseldi. Patlamayla çevresindeki üç okul ve işyerlerine büyük hasar veren fabrika, yetkililerin olay sonrasındaki açıklamalarına rağmen tamamlanma aşamasına geldi. Sanayi Mahallesi’nde 16 Şubat’ta büyük korku ve paniğe neden olup ortalığı savaş alanına çeviren patlamanın ardından büyük hasar gören kaçak fabrika hakkında, Milli Emlak’in başvurusu üzerine alınmış yıkım kararı bulunuyordu. 
     
     HABERLERİ YOKMUŞ 
     Ayrıca işyeri sahipleri hakkında Şişli Savcılığı’nca "tedbirsizlik ve dikkatsizlik sonucu patlama, yangın ve yaralamaya sebebiyet vermek" suçlamasıyla dava açıldı. Patlama sonrası yetkililer, fabrikanın Hazine arazisinde olduğunu ve kaçak olarak inşa edildiğini bildirdi. Ancak tüm bunlara rağmen fabrika küllerinin üzerinde yeniden yükseldi. K ğıthane Belediyesi İmar Müdürü Adnan Zeki Bostancı ise, fabrika inşaatından habersiz olduklarını söyledi. 
     
     SATIN ALMAK İSTİYORUZ’ 
     Fabrika sahibi Halil Kaya, 8 dönüm arsa üzerine kurulan fabrikanın 4 dönümünün tapulu olduğunu, 4 dönümlük Hazine arsasını da almak için girişimde bulunduğunu belirtti. Sağlık Bakanlığı’ndan alınan ruhsatları bulunduğunu belirtmelerine rağmen bu belgeyi görme isteğimizi geri çeviren fabrika yetkilileri, bölgenin isk nı olmadığını kabul etti. 
     
Bu resmen görevi kötüye kullanmak’      Olay yerini ziyaret eden Bayındırlık ve İsk n Bakanı Abdülkadir Akcan, fabrikanın hemen karşısında bir ilköğretim okulu olduğunu görünce şunları söylemişti "Bu işin birinci derecede sorumlusu belediyelerdir. İstanbul, büyük bir kasabadır’ dersek hiç de abartılı olmaz. Bu ihmal değil, görevi kötüye kullanmaktır." 
     



 GÜNCEL 













</TEXT>
</DOC>
