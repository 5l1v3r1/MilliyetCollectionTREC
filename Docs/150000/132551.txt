<DOC>
<DOCNO> 132551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/siyaset/siy20.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Perinçek 4 ABD’li sınır dışı edilsin... 
</HEADLINE>
<TEXT>

     İSTANBUL Milliyet 

     İP Genel Başkanı Doğu Perinçek, ABD - PKK görüşmelerini örgütleyen kişiler olduğunu iddia ettiği dört ABD’linin sınır dışı edilmeleri gerektiğini söyledi. Perinçek, Dışişleri Bakanlığı’nın, ABD - PKK görüşmelerinin yapıldığını ve PKK’ya ABD tarafından 125 milyon dolar verildiğini tespit ettiğini belirterek, bu konudaki dosyayı Genelkurmay Başkanlığı’na gönderdiğini kaydetti. ABD Büyükelçiliği ve PKK’nın açıklamalarında görüşmeleri doğruladıklarını öne süren Perinçek, "Görüşmeleri ABD Büyükelçiliği’nin iki numaralı adamı Robert Deutsch, Adana’daki CIA istasyonunda görevli Joseph Penington, Siyasi İşlerden Sorumlu Müsteşar Nicholas Kass ve İstanbul Konsolosluğu Siyasal Birim Sorumlusu Stephen C. Kimmel sağlamıştır. Bu kişiler sınır dışı edilmelidir" dedi. 
     



 SİYASET 
















</TEXT>
</DOC>
