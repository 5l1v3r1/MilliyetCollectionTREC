<DOC>
<DOCNO> 147641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun07.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

2500 Cumhuriyet Muhafızı teslim      Irak lideri Saddam Hüseyin’in en seçkin askeri gücü olan Cumhuriyet Muhafızları’na mensup 2 bin 500 civarında askerin Amerikan güçlerine teslim olduğu, 80 Iraklı askerin de Bağdat’ın güneydoğusundaki Kut kenti yakınlarındaki çatışmalarda öldürüldüğü iddia edildi. 
     Katar’daki ABD Merkez Komutanlığı’ndan Yüzbaşı Frank Thorp’un açıklamasına göre, 2 bin 500 Cumhuriyet Muhafızı önceki gece Bağdat’a güneydoğu yönünden ilerleyen Amekikan deniz piyadelerine teslim oldu. Amerikan 1. Deniz Piyadesi Sefer Gücü’nün Bağdat’a çok yaklaştığını ifade eden Thorpe, Bağdat’ın 170 kilometre güneydoğusundaki Kut kentindeki 80 kadar Irak askerinin öldürüldüğünü söyledi. 
     
Havaalanının altında tünel      Amerikan askerlerinin, ele geçirdikleri Bağdat Havaalanı’nın altında büyük bir tünel ağı bulduğu öne sürüldü. İran haber ajansının Kuveyt televizyonuna dayanarak verdiği haberde, Amerikan güçlerinin havaalanının altında ortaya çıkardığı tünelin havaalanını Dicle Nehri’ne bağladığı belirtildi. Reuters ajansı da Amerikalı askeri yetkililerin tünel haberini doğruladığını bildirdi. 
     
Bush 200 metre yolumuz kaldı      ABD Başkanı George W. Bush, "Irak’ta yüzlerce kilometre yol gittik, sadece 200 metrelik yolumuz kaldı" diyerek harek tın hedefine ulaşmasına çok az kaldığını vurguladı. 
     Önceki gün Kuzey Carolina’daki Birinci Deniz Piyade Tümeni’ne ait Camp Lejeune’de 12 bin askere hitap eden Bush, hiçbir gücün Saddam rejimini değiştirme misyonunu durduramayacağını ve Irak’ta "mengenenin kapandığını" söyledi. 
     Askerlerin yoğun tezahüratları arasında "Bu acımasız rejimin günleri artık sayılı" diyen Bush artık Irak halkının da ABD askerlerine kucak açmaya başladığının altını çizdi. 
     
Yine Kamikaze saldırısı 5 ölü      Irak’ın başkenti Bağdat’ın güneyinde geçen cumartesi günü düzenlenen bir intihar saldırısında 4 Amerikan askerinin ölmesinin ardından, önceki gün başkentin kuzeybatısında İki Iraklı kadın tarafından bir intihar saldırısı düzenlendi. 
     Fırat Nehri üzerindeki Hadisa Barajının 18 kilometre güneybatısında önceki akşam düzenlenen saldırıda sivil bir aracın infilak ettirilmesi sonucu üç Amerikan askeri ile hamile bir kadın ve aracın şoförü ölürken, 2 koalisyon askeri de yaralandı. 
     Katar’daki ABD Merkez Komutanlığı kararg hından yapılan açıklamada, bir sivil aracın, koalisyon güçlerine ait kontrol noktasına yaklaştığı sırada infilak ettiği belirtildi. 
     
Irak 2 Apache düşürdük      IRAK ordusu, ülkenin orta kesimlerinde ve güneyinde 2 Apache tipi Amerikan helikopteri düşürüldüğünü ileri sürdü. Irak uydu televizyonunda yayımlanan Irak ordusunun açıklamasında, helikopterlerden birinin, ülkenin orta kesimlerdeki Kerbela’da, diğerinin ise güneydeki El Mutanna bölgesi yakınlarında düşürüldüğü belirtildi. Açıklamada, koalisyon güçlerine ait 18 tank ve zırhlı aracın, ülke genelindeki çatışmalarda imha edildiği de vurgulandı. 
     
Şüpheli beyaz toz bulundu      ABD askerlerinin, Bağdat’ın güneyinde, içinde beyaz toz olan binlerce şişe, kimyasal savaşla ilgili belgeler ve sinir gazı panzehiri bulduğu kaydedildi. ABD 3. Piyade Tümeni İstihk m Tugayı Komutanı Albay Peaboy, beyaz toz, kimyasal savaşla ilgili belgeler ve panzehirin Latifiyah endüstri sitesinde bulunduğunu açıkladı. Bu site, Uluslararası Atom Enerjisi Kurumu tarafından kimyasal, biyolojik ve nükleer silah açısından şüpheli yer olarak tanımlanmıştı 
     
Uyurken kendini öldürdü      IRAK’IN Kut kenti yakınlarında uykuya dalan bir ABD deniz piyadesi, otomatik tüfeğinin ateş alması sonucu öldü. Katar’daki ABD Merkez Komutası’ndan yayımlanan bildiride, Kut kenti yakınlarında önceki gün meydana gelen olayda, deniz piyadesinin M - 249 tipi otomatik silahla kendini vurduğu belirtildi. 1. Deniz Piyadesi Keşif Gücü’ne mensup olan askerin ismi açıklanmadı. Bu arada tahrip olmuş Irak tankını arayan ABD’li bir askerin daha dost ateşinde öldüğü bildirildi. 
     
İngilizler Basra’ya yerleşti      BASRA’NIN bir bölümünde kontrolü ele geçiren İngiliz birlikleri, kent içinde kamp kurdu. Basra çevresinde iki haftadan uzun bir süre önce konuşlanmaya başlayan İngiliz birliklerinin, kentin güney sınırını oluşturan Şattülarap su yolunu geçtikleri ve piyadelerin, doğrudan kente açılan 4 numaralı köprüyü havaya uçurdukları belirtildi. Kaynaklar, 1. İrlanda Muhafızları Taburu’nun, önceki gece yarısı itibariyle harekete geçerek, 1.3 milyon nüfuslu kentin merkezine kadar sokulduklarını söyledi. 
     


GÜNCEL 






















</TEXT>
</DOC>
