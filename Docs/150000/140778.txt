<DOC>
<DOCNO> 140778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko17.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, Euro karşısında 4 yılın en düşük düzeyinde... 
</HEADLINE>
<TEXT>

     ABD Doları, Avrupa ortak para birimi euro karşısında son 4 yılın en düşük düzeyine geriledi. 
     ABD'nin yeni Hazine Bakanı John Snow'un, dün gazetecilerin sorusu üzerine ''doların, euro karşısında son aylardaki gerilemesinden özel bir kaygı duymadığını'' söylemesi, doların euro karşısında daha da gerilemesine neden oldu. 
     New York piyasasında dün, Tokyo borsasında bu sabah başlayan gerileme, daha sonra açılan Avrupa piyasalarında da devam etti ve 1 euronun ABD Doları karşısındaki değeri 1.10 doların üzerine çıktı. Bu rakam, euronun 1999 Mart'ından bu yana ABD Doları karşısında aldığı en yüksek değer oluyor. 
     Uzmanlar, Snow'un, doların düşüşü karşısındaki ''rahat'' tavrını ABD yönetiminin daha az değerli bir dolar politikasından yana olduğunun işareti olarak değerlendiriyor. 

     
</TEXT>
</DOC>
