<DOC>
<DOCNO> 105789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/dunya/dun02.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarpıcı anket 
</HEADLINE>
<TEXT>
Avrupa 11 Eylül’den Amerika da sorumlu 
     YASEMİN ÇONGAR Washington 

     ABD’nin 11 Eylül saldırıları sonrasında yakın desteğini gördüğü Avrupa ülkelerindeki halk, bu saldırılarda Amerikan tahrikinin de rol oynadığına inanıyor. Altı Avrupa ülkesinde, halkın yüzde 55’i, Amerikan dış politikasının 11 Eylül saldırılarından "kısmen sorumlu" sayılabileceği görüşünde. Buna karşın Avrupa kamuoyu, ABD’nin 11 Eylül sonrasında teröre karşı açtığı savaşa destek veriyor. Avrupalıların yüzde 59’u, ABD’nin 11 Eylül’den bu yana izlediği poilitikaların, Amerikan iradesini dünyaya kabul ettirmeye değil, Amerikalıları yeni saldırılardan korumaya yönelik olduğuna inanıyor. 
     Bu bulgular, Amerikan ve Avrupa kamuoylarının nabzını tutan dev bir ankette elde edildi. Chicago Dış İlişkiler Konseyi ile Alman Marshall Fonu adlı Amerikan kuruluşunun ABD ile altı Avrupa ülkesinde toplam 9 bin denek üzerinde yaptığı araştırma, 11 Eylül’ün, Amerikalılar ile Batı Avrupalıları teröre karşı tutumlarında büyük ölçüde birleştirdiğini ortaya koydu. 
     ABD, İngiltere, Almanya, Fransa, Hollanda, Polonya ve İtalya’da yapılan anketin çarpıcı sonuçlarından bazıları şöyle 

</TEXT>
</DOC>
