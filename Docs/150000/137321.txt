<DOC>
<DOCNO> 137321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/soneko39.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Raydan çıkmış bir ekonomiyi düzeltmeye çalışıyoruz 
</HEADLINE>
<TEXT>

     Devlet Bakanı Ali Babacan, rayından çıkmış bir ekonomiyi tekrar rayına oturtmaya çalıştıklarını söyledi. 
     Babacan, Başbakanlık'taki makamında kabul ettiği bazı gazetecilerin sorularını yanıtladı. 
     Bakan Babacan, ''Daha önceki dönemlerden yerine getirilmemiş taahhütler vardı. Mali disiplinden uzaklaşılmıştı. Şimdi rayından çıkmış bir ekonomiyi tekrar rayına oturtmaya çalışıyoruz. Tren raydan çıkmış onu tekrar yerine oturtmak çok zor bir iş'' dedi. 
     ABD ile üzerinde anlaşılması söz konusu pakete ilişkin bir soruya karşılık da Babacan, ''Ekonomik siyasi ve askeri alanda henüz görüş birliği oluşmamış bazı konular var'' cevabını verdi. 
     





</TEXT>
</DOC>
