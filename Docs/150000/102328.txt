<DOC>
<DOCNO> 102328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/guncel/agun.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenme hayalleri TIR’ın altında kaldı 
</HEADLINE>
<TEXT>

Mehmet ile nişanlısı Şükran’ın mutluluğu, içinde bulundukları minibüsün üzerine devrilen konteynırla son buldu. Evlilik hazırlıklarını konuşan çift, feci şekilde can verdi 
     TURAÇ TOP İzmir DHA 

     Servis minibüsü şoförü Mehmet Aydın, her gün olduğu gibi yine TEDAŞ personelini işyerine bırakmış, dönüş yolundaydı. Ancak her zamankinden farklı olarak, o gün yanında nişanlısı Şükran Ölmez de vardı. 1 ay sonra evlenecek çift düğün hazırlıklarını konuşuyor, tatlı bir heyecanla evlerine gidiyordu. Ta ki, hızla gelen bir TIR’ın üzerindeki konteynır, içinde bulundukları servis aracının üzerine devrilene kadar... 
     
     TIR, yanlış yöne girdi 
     Arslan Nakliyat’a ait Halil Ünlütürk 42 yönetimindeki TIR, önceki gece Alsancak Limanı’ndan aldığı 23 ton ithal pamuk yüklü konteynırla, Ege Üniversitesi Hastanesi önünde taşıt trafiğine kapalı yola girdi. Bir süre ilerleyen Ünlütürk, yolun trafiğe açık bölümüne geldiğinde hızla girdiği virajda direksiyon h kimiyetini kaybetti. Kontrolden çıkan araç, dorsesinde bağlı konteynırla birlikte, bağlantı yolundan, trafiğe açık yola çıkan Aydın’ın 33 kullandığı servis minibüsünün üzerine devrildi. Tonlarca ağırlığın altında minibüs adeta preslendi. Kaza sonucu Aydın ile nişanlısı Ölmez 21 ezilerek hayatını kaybetti. Yaralanan Ünlütürk ise Bornova Trafik Hastanesi’nde tedaviye alındı. 
     Kazanın ardından nişanlı çiftin cesetleri, itfaiye ekiplerinin 1 saatlik çalışması sonucu vinç yardımıyla dorsenin kaldırılması sonucu araçtan güçlükle çıkarıldı. 
     Kazada yaşamlarını yitiren Aydın ile konfeksiyon atölyesinde çalışan nişanlısı Ölmez, 1 ay sonra evlenmeyi planlıyordu. Minibüsüyle TEDAŞ çalışanlarını taşıyan Aydın, nik h hazırlıklarıyla ilgili konuşmak üzere Ölmez’i yanına almış, işçilerin servisini yaptıktan sonra evlerine dönüyordu. 
     
Bir ay sonra evleneceklerdi      Bir ay sonra evlenecek Aydın ve Ölmez, düğün hazırlıklarını konuşuyor, tatlı bir heyecanla evlerine gidiyordu. 
     Ta ki, hızla gelen bir TIR’ın üzerindeki konteynır, içinde bulundukları servis aracının üzerine devrilene kadar.. 



 GÜNCEL 




















</TEXT>
</DOC>
