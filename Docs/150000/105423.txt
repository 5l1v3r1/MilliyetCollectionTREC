<DOC>
<DOCNO> 105423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/spo04.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
KAPTANLIK JESTİ 
</HEADLINE>
<TEXT>

Trabzonspor’a dönen Fatih Tekke, "İsterse ellerimle pazubandı veririm" mesajını gönderen Gökdeniz’e destek olunması çağrısında bulundu 
     "Hiç sorun değil" 
     BORDO - Mavili kulüpte üstlendiği sorumluluğu yerine getirmekte sıkıntı yaşadığı spekülasyonları yapılan Gökdeniz ile kaptanlığın yeni adayı gözüyle bakılan Fatih Tekke, "Pazubandı takmak sorun değil" açıklamasını yaptılar. Gökdeniz, "Takımda böyle bir sorun olduğunu düşünmüyorum. Ancak böyle bir talep gelirse, kendi ellerimle pazubandı veririm. Bu takımdan nice kaptanlar geldi, geçti" dedi. 
     
     "Moral vermeliyiz" 
     FATİH’İN alt yapıdan yetiştiğini hatırlatan genç oyuncu, "Takıma güç kattı. Attığı golle üzerimizdeki baskıyı ortadan kaldırdı. Onunla güç kazandık" ifadelerini kullandı. Fatih ise, yöneticilerin kendisinden takıma ağabeylik yapmasını istediklerini, ancak kaptanlık gibi bir takıntısının bulunmadığını ifade etti. Golcü oyuncu, "Gökdeniz’in morala ihtiyacı var. Destek vermeliyiz" diye konuştu. 
     



 SPOR 

































</TEXT>
</DOC>
