<DOC>
<DOCNO> 117322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/cemal.html </URL>
<DATE> 2002/11/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan’la Deniz Baykal’ı kutluyorum 
</HEADLINE>
<TEXT>

     Bizim basının klasik manşetlerinden biridir. "İşte özlenen tablo " diye çekilir. Tayyip Erdoğan’la Deniz Baykal’ın dün öğle vakti AKP Genel Merkezi’nde güler yüzle tokalaşırken sergiledikleri görüntü bence böyleydi. 
     Güzeldi. 
     Çünkü, Türk siyasal yaşamında gerçekten yeni bir dönemin aralandığına işaret ediyordu. 
     Abartılı bir değerlendirme mi 
     Sanmıyorum. 
     Tabii ilerisini görmek lazım. Daha isabetli teşhisler için doğru olan uygulamayı beklemek... 
     Ama şurası açık 
     İki lider, bu ülkenin geleceği için alkışlanmaya değer bir başlangıç ve Avrupa Birliği’ne ilişkin çok önemli bir ortak çıkış yaptılar. 
     Biri iktidar, öteki muhalefet koltuğuna oturmaya hazırlanan iki liderin, seçimin ertesi günü kamuoyu önüne birlikte çıkarak, "Türkiye için iyi olan, iktidar ve muhalefet için de iyidir, partilerimiz için de iyidir" demeleri, siyasal tarihimizde hiç kuşkusuz yeni bir sayfadır. 
     Baykal’ın, "Bugün ülkemizin ihtiyaç duyduğu, yeni ve yapıcı bir muhalefet anlayışıdır. Muhalefetle iktidar arasında uygar ilişkilerdir. Türkiye’ye birlikte sahip çıkmalıyız. Eskinin muhalefet anlayışı artık geçmişte kalmalıdır" demesi, hem Türk siyasetinin kısır alışkanlıkları, hem de CHP lideri açısından olumlu bir değişimdir. 
     Küçümsenmesin. 
     Tayyip Erdoğan’la Baykal’ın ortak çıkışı, bu ülkede iktidar - muhalefet ilişkilerine bin yıldır damgasını vurmuş olan siyah - beyaz anlayıştan ya da oğlan çocuklarının duvar dibi ıslatırken oynadıkları yarışa benzer zihniyetten Türkiye’yi kurtarabilecek bir gelişmedir. 
     İşte bu yüzden heyecan verici. 
     Seçimden muhalefet göreviyle çıkan bir partinin lideri, seçimi açık ara kazanmış iktidar partisinin kapısını çalıyor tebrik için. Sonra, iktidar partisi lideriyle birlikte medyanın önüne çıkıp şunları söylüyor 
     "Dünyanın gözü üzerimizde. Yeni siyaset düzeni nasıl gelişecek diye herkes merak içinde. Türkiye güç bir dönemden geçiyor. İyi niyetli, yapıcı bir muhalefet anlayışıyla yola çıkıyoruz. Türkiye’nin sorunlarının, sıkıntılarının listesini artırmamak lazım. Türkiye’ye birlikte sahip çıkmalıyız. Demokrasinin ve Anayasamızın temel ilkeleri çerçevesinde iktidarla her türlü işbirliğine hazırız." 
     Muhalefet lideri Baykal bununla da yetinmiyor, somut bir adım atıyor Avrupa Birliği konusunda 
     "Türkiye’nin AB’den müzakere tarihi alması hakkıdır. Elbette yapılması gerekenler var. Ancak bu takvimin artık herhangi bir önkoşulu olamaz. Müzakere tarihiyle ilgili olarak iktidar partisiyle ortak bir yaklaşım içindeyiz. Yakında Avrupa sosyal demokrat partilerinin Varşova’daki toplantısına gidiyorum. Burada Türkiye’nin müzakere tarihiyle ilgili hakkını savunacağım. AB her şeyden önce bir Türkiye meselesidir." 
     İktidar lideri de cevaben diyor ki 
     "Avrupa Birliği konusunda muhalefetle ortak adımlar atacağız. Çok az vaktimiz kaldı. AB, müzakere tarihi vermelidir. Sağlıklı, yöneten bir demokrasiye ülkemizin büyük ihtiyacı var. Denetim mekanizmaları yeterli olmadığı için yönetim krizi çıktı yakın geçmişte. Muhalefetle iktidar arasındaki dayanışma ve yardımlaşmayla sıçrama yapacak Türkiye..." 
     Daha ne olsun 
     Geçmişte neler yaşadık 
     Birinin ak dediğine diğerinin kara dediği siyaset anlayışından çok çektik. Oturduğu iktidar ve muhalefet koltuğuna göre, görüşünü yüz seksen derece değiştiren ve devlet adamlığı niteliğinden yoksun politikacılar bu ülkeye çok zarar verdiler. 
     Şimdilik gelişmeler olumlu. Türkiye için, bu ülkenin temel sorunları için bir büyük koalisyon kuruluyor galiba... 
     İnşallah hayal görmüyoruz 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
