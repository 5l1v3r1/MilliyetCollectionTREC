<DOC>
<DOCNO> 136135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/siyaset/asiy.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Bölgenin geleceği ABD için net değil 
     Derya SAZAK 

     Loğoğlu "Görüşmelerde ABD, Powell’ın açıklamaları dışında Irak’la ilgili Türkiye’ye özel bir bilgi, kanıt sunmuş değil. ABD’nin kendine göre bir takvimi ve beklentisi var. Türkiye’den mümkün olduğu kadar çabuk karar çıkmasını bekliyorlar. Marttan önce karara varılmalı." 
     
     
Washington’dan Irak politikasının parametreleri nasıl gözüküyor 
     Bush yönetiminin Irak politikası değişik evrelerden geçti. Saddam’ın iktidardan düşürülmesi, rejim değişikliği derken şimdi de Irak’ın silahsızlandırılması öne çıkarılıyor. Sonuçta ABD, Irak’ta BM Güvenlik Konseyi kuralları tam olarak yerine getirilmediği takdirde Saddam yönetiminin devamına razı olmayacak. Irak’ta daha katılımcı, çoğulcu etnik hakları koruyacak bir rejim ihdası öngörülüyor. ABD’nin Irak’la ilgili hesaplarında petrol de var... Baba Bush döneminden kalma kişisel faktörler de... 
     
Kapanmayan Körfez Savaşı dosyası 
     Hepsi rol oynamaktadır. Böyle büyük olaylar tek bir faktöre bağlı açıklanamaz. Stratejik olarak baktığımızda ABD, Irak’ın baştan aşağı, köklü bir değişikliğe gitmesini sağlamaya dönük bir planlama içinde. Silahsız ve Saddam’sız bir Irak hedefleniyor. Bölgenin geleceği ise henüz ABD açısından netleşmiş bir konu değil. Irak, Ortadoğu’daki benzer ülkelerin hepsinin köklü transformasyonunu amaçlayan bir operasyonun başlangıcı mıdır 
     
     14 Şubat son süre değil 
Domino etkisi ile rejimlerin değişmesi 
     Bu da tartışılıyor. Bazılarına göre, ABD, Irak’ta bu kadar iddialı değil. Benim tahminim, ABD, Irak’ta operasyon yapmasa da o bölge zaten köklü değişikliklere gebedir. Türkiye’nin savuna geldiği, demokrasi, hukukun üstünlüğü, insan haklarına saygı. Bu üç başlık altındaki dinamikler, Ortadoğu’yu daha fazla etkileyecek ve yerleşecektir. 
     
ABD ile stratejik ortağız kitle imha silahları konusunda BM Güvenlik Konseyi’ne Dışişleri Bakanı Powell tarafından sunulan kanıtlar dışında, Türkiye’ye Irak’la ilgili özel bir bilgi verildi mi 
     Hayır. Colin Powell’ın açıklamaları dışında ikili görüşmelerde ABD, Irak’ın elindeki kitle imha silahları bakımından Türkiye’ye özel bir kanıt sunmuş değil. 
     
Silah denetçileri, Irak’ta "dumanı tüten silah" bulamadıklarını açıkladılar. ABD kanıt bulmakta zorlanıyor. Dünya kamuoyu tam olarak neden ikna edilemiyor 
     Bunların kesin yanıtının hiç kimse tarafından verileceğini sanmıyorum. Ancak 1441 sayılı karar gereğince BM silah denetçileri işlerini henüz bitirmediler. Irak, daha fazla işbirliği yapmak zorunda. Kaldı ki, bunu bölge ülkeleri de istiyor. İstanbul konferansında Irak’a aktif işbirliği yapma çağrısında bulunulmuştur. Silahsızlanma konusunda BM’yi ikna yükümlülüğü Irak makamlarına aittir. 
     
BM Güvenlik Konseyi’nden ikinci bir karar çıkartamazsa ABD, Irak’ı tek başına vuracak mı 
     ABD yönetimi, 1441’e göre ikinci karara gerek olmadığı görüşünde. Son ana kadar bunu sağlamaya çalışacak. Başarıyla sonuçlanır mı, onu kestiremiyorum. Şimdiki görüş ayrılıklarına rağmen, neticede Güvenlik Konseyi’nin bir mutabakata varabileceğini tahmin ediyorum. 
     
14 Şubat son süre mi 
     Hayır. 14 Şubat’ın önemi ABD’nin tutumundan kaynaklanıyor. ABD, artık Irak’a daha fazla süre tanımanın gerekli olmadığını savunuyor. İkinci bir rapor sunulmasını Güvenlik Konseyi dönem başkanı Almanya istedi. Denetçilerin görev tarihinde bir zaman sınırlaması yok. 14 Şubat’ta Güvenlik Konseyi, ikinci raporu görüşecek. 
     
Amerika, 14 Şubat’tan sonra ne yapar 
     ABD, Irak’a gerekirse tek başına müdahale edebileceğini söylüyor. 
     
     Savaş çare değil seçenek 
Bush yönetimi kararlı gözüküyor... 
     Kapalı kapılar arkasında değil bunu defalarca açıkladılar. 
     
Savaşsız bir çözüm halen olası mı 
     Elbette. Savaş en son çare. Hatta, çare bile değil son seçenek. Son ana kadar barışçı çözüm yollarını denemek gerekir. Herkes bunu yapıyor. En çok da Türkiye yapıyor. Hem Saddam Hüseyin yönetimiyle temas ediliyor, hem de bölgesel inisiyatif kullanılıyor. 
     
Üs ve limanların genişletilmesi Meclis’ten geçti. 18 Şubat’ta Amerikan askerine, kuzeyden Irak’a geçiş olanağını tanıyan karar görüşülecek. Buna rağmen, Bush yönetimi, Türkiye’den acele edilmesini istiyor. Barış girişimleri halen operasyonu geciktiren bir süreç olarak mı görülüyor. 
     Hayır. Türkiye’nin barışçı çabalarından ABD rahatsız değil. ABD’nin acele ettiği husus, olası bir operasyon bağlamında, hatta bu işin barışçı çözümüne katkıda bulunabilmek üzere yüksek profilli güç gösterisidir. Türkiye’den o yönde talepleri oldu. 
     
Daha fazla askeri yığınağın Saddam’ı işbirliğine zorlayacağı mı düşünülüyor 
     Evet. 
     
Askeri hazırlıklar savaş anlamına gelmiyor mu 
     Gelmediğini söylüyorlar. Bu, bir izah tarzıdır. Güç gösterisinin sonuca etkili olduğu olaylar yaşanmıştır. Türkiye, demokratik bir ülke anayasası var. Kendi öncelikleri, sorunları var. Irak meselesi de devreye girmiştir. Parlamentosuyla, devletin güvenlik kurumlarıyla sorun tartışılıyor. Kararı TBMM verecek. 
     
Türkiye ne zaman bir beklentiye girse Kongre engelinden söz edilir. ABD, şimdi Meclis iradesiyle tanışıyor. 
     Washington’daki çevrelerin bunu anlamakta sıkıntıları yok da anladıkları husustan illa memnun olduklarını söylemek bizim sorunumuz değil. Türkiye’de kamuoyu bu savaşa karşı. Savaşın ekonomiye olumsuz etkilerini biliyorlar. Kaldı ki kasım ayında seçimler oldu. Aralıkta Kopenhag AB zirvesiyle uğraştık. Irak daha yeni tartışılır hale geldi. Bir zamanlama farkı var. 
     
     Türkiye’nin gündemi farklı 
Bu da, Türkiye’nin gündemi. 
     Hayat böyle... bunu Amerika’nın anlayışla ve sabırla karşılaması gerekir. 
     
Sabırsız olanlar da var. Eski Büyükelçi Mark Parris, "ABD’nin taleplerini karşılamazsanız, Beyaz Saray telefonları meşgul çalar" diye konuştu ve büyük tepki gördü. Türkiye’ye "örtülü tehdit" anlamına gelecek bu tür mesajlar, Washington’ın hissiyatını ne kadar yansıtıyor 
     Ben, bu soruya yanıt vermeyeyim. Ama şunu söyleyeyim, Türkiye ile ABD bugün de, yarın da Irak ya da başka konularda iki dost ve müttefik ülkeye yakışır şekilde görüşmelerine devam edeceklerdir. 
     
Türkiye ile ABD arasında Dışişleri bakanlıkları düzeyinde müzakereler sürüyor... Kuzey cephesi açılacak mı 
     Bunlar bir ön hazırlık niteliğindedir. TBMM kararı çıkmadan bağlayıcılığı yok. 
     
Komuta görüşülüyor 350 uçak ve 40 bin Amerikan askerinden söz ediliyor. Kuzey Irak’ı kimin komuta edeceği konusunda da pürüz var. 
     Bütün bu konular, Türkiye ve ABD genelkurmayları arasında görüşülüyor. Dışişleri’nde sürdürülen çalışmalar var. Çeşitli ihtimaller üzerinde planlama yapılıyor. Bütün bunlar ne zaman bir sonuç ifade eder Hükümet, Meclis’ten bir karar çıkarınca. 
     
Temenni etmiyoruz ama, savaş sonrası senaryolarda Kuzey Irak’ın statüsü Türkiye’nin ABD ile birlikte hareket etmesinde en önemli etken. Kuzey Irak’la ilgili ne düşünülüyor 
     Türkiye’nin politikası çok net. Buradaki temel parametreler, Irak’ın toprak bütünlüğünün ve ulusal birliğinin korunması. Doğal kaynaklarının, petrol dahil gelecekte de Irak halkı tarafından kontrol edilmesi ve getirilerinin bir bölge ya da etnik grup çıkarına kullanılmaması... Irak’ın gelecekteki yapılanmasına etnik ve dini grupların, Türkmenler dahil, eşit söz sahibi olması, Irak’ın gelecekteki siyasi yapısı Irak halkınca özgürce belirlenmelidir. Etnik ve coğrafi bir federasyon Irak için doğru seçenek olmaz. 
     
Saddam sonrasında bütün bu dengeleri kim sağlayacak 
     ABD yönetiminin, Irak muhalefetiyle görüşme ve hazırlıkları var. 
     
Bir liderlik modeli ortaya çıkıyor mu 
     Hayır, henüz yok. Bunların çoğu bir askeri operasyon sonrası Irak’ta yönetim nasıl oluşmalı sorusuna yönelik düşünsel hazırlıklar. Türkiye olarak biz de Amerikalılarla görüş alışverişinde bulunuyoruz. 
     
Türkiye, Kuzey Irak’ta Kürt devletinin kurulmasını istemiyor. 
     Kesinlikle, belirli şehirlerin bugünkünden farklı bir statüye girmemesi gerekir. 
     
Kerkük’ün Kürtlerin eline geçmemesi, örneğin. 
     Evet. 
     
Türkiye’ninbölgeye ilgisi arttıTürkiye, kendisini Kuzey Irak’ın garantörü olarak mı görüyor 
     Bir müdahale olursa, orada alınacak tedbirlerle bir bölünmeye gidilmemesini gözetecektir. Bizim için öncelikli bir sorun da Irak topraklarından sınırlarımıza yönelecek göç ve mülteci akımını önlemektir. 
     
     K. Irak arka bahçemiz değil 
Deneyimli bir diplomat olarak gelişmeleri Körfez Savaşı’yla karşılaştırdığınızda Kuzey Irak’ın denetimi konusunda Türkiye’nin daha aktif olma çabasına ne diyorsunuz 1990 - 91’de Özal’ın kuzeyden cephe isteğine askeri yetkililerce karşı çıkılmıştı. 12 yıl sonra ne değişti 
     Bölgeye olan ilgimiz arttı. Uzun yıllar Kuzey Irak’tan kaynaklanan PKK terörü ile mücadele ettik. Kürt gruplarla, Barzani ve Talabani ile ilişkilerimiz oldu. Bağdat’ın yaklaşımlarını biliyoruz. Bu faktörler, Türkiye’nin Irak’ın geleceğiyle daha yakından ilgilenmesini gerekli kılıyor. 
     
Kuzey Irak, arka bahçemiz. 
     Hayır, orası bizim arka bahçemiz değil. Komşumuz Irak’ın toprağı. Ancak Türkiye için yaşamsal önemde. Irak’ın gelecekteki yapılanması derken elbette Kuzey Irak’ı da dahil ediyoruz. 
     
     Kayıtsız kalamayız 
Türkiye, bu savaşın istese de dışında kalamaz mı 
     O bölgede olan her şey Türkiye’yi birinci derecede etkileyecektir. Önemli olan ulusal çıkarlarımızın hangi yöntemlerle güvence altına alınacağıdır. Bunun hesabının yapılması gerekir. 
     
Kuzey Irak’a kayıtsız kalamayız. 
     Irak’ın bütününe kayıtsız kalamayız. Ama Kuzey Irak, çok önemli. Bir askeri operasyon sonrasında olacaklar da Türkiye’yi çok yakından ilgilendiriyor. 
     
     Gereken noktaya varılacak 
ABD, savaştan önce Türkiye üzerinden Kuzey Irak’a asker göndermek istiyor. Hükümetse, 14 Şubat’taki BM toplantısının ve Kurban Bayramı’nın geçmesini bekleyecek. Bu durum, Washington’da nasıl algılanıyor. 
     ABD’nin kendine göre bir takvimi ve beklentisi var. Türkiye’den mümkün olduğu kadar çabuk karar çıkmasını bekliyorlar. Hükümet ise, kamuoyunun durumuna bakıyor Güvenlik Konseyi’ndeki gelişmeleri izliyor. Anayasa’nın ve demokratik usullerin gereklerini yerine getirecek, sonuçta olması gereken noktaya varılacağını umuyorum. 
     
Son takvim nedir 
     Marttan önce karara varılmalı. 
     
11 Eylül’le lehimize bir tablo oluştuTürkiye’nin ABD Büyükelçisi olarak 11 Eylül’ün hemen ardından Washington’da göreve başladınız. Önce Afganistan operasyonu şimdi de yaklaşan Irak savaşı nedeniyle iki yıldır sıcak bir gündemin içindesiniz. 11 Eylül süreci Türk - ABD ilişkilerini ne yönde etkiledi 
     11 Eylül olaylarından sonra Türkiye - ABD ilişkilerinde belirgin, olumlu ivmeler oluşmuştur. O tarihe dek esasen güçlü olan dostluk ve stratejik ortaklık ilişkisi, terörizmle mücadele unsuruyla pekişince Türkiye bakımından ABD’de pozitif bir tablo ortaya çıktı. Yönetimin ötesinde 11 Eylül’den sonra ABD Kongresi, medyası ve kamuoyunda Türkiye’ye yönelik ilgi ve takdir hisleri artmıştır. Bu da aleyhimizdeki Ermeni ve Rum lobilerinin faaliyetlerini frenlemiştir. 
     
     Hayati destek verildi 
2001 Şubat krizi ertesinde yaşanan ekonomik zorluklar karşısında IMF destekli programa sağlanan 30 milyar dolarlık kredide, 11 Eylül’ün izlerini aramak ne ölçüde geçerlidir 
     Kuşkusuz, Amerikan psikolojisine baktığımızda Türkiye’nin 11 Eylül’den sonra terörizmle mücadelede ABD’nin yanında yer alması, Afganistan’a asker göndermenin yanı sıra, ISAF komutanlığını yürütmesi, bütün bunlar elbette Washington’daki karar süreçlerini olumlu etkiliyor. 2001 ekonomik krizinde ABD yönetimi, IMF ve Dünya Bankası vasıtasıyla Türkiye’ye hayati bir destek sağlamıştır. 
     



 SİYASET 











</TEXT>
</DOC>
