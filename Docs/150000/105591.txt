<DOC>
<DOCNO> 105591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun04.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizce dersine Fransız kalacaklar 
</HEADLINE>
<TEXT>

Bakanlık öğretmen açığını kapatmak için Almanca ve Fransızca bölümü mezunlarına 40 kredilik eğitim verip İngilizce öğretmeni olarak atayacak 
     SİBEL KAHRAMAN 

     Okullarda İngilizce öğretmeni açığını kapatamayan Milli Eğitim Bakanlığı, ilginç bir karar aldı. Yeni uygulamayla Eğitim Fakülteleri’nin Almanca ve Fransızca bölümlerini bitirenler de İngilizce öğretmeni olarak atanabilecek. 
     Milli Eğitim Bakanlığı 10 yılı aşkın süredir Almanca ve Fransızca Öğretmeni almıyor. Daha önce açığı kapatmak için, sınıf öğretmeni olarak atanan Fransızca ve Almanca Öğretmenliği mezunları şimdi de 40 kredilik İngilizce dersi almak koşuluyla İngilizce öğretmeni olacaklar. 
     
     İngilizce diyorlar 
     Almanca ve Fransızca’nın ortaöğretim kurumlarında tercih edilmediğini ileri süren eğitimciler, şunları söyledi "Anadolu liseleri veya yabancı dille öğretim yapan okullarda öğrenciler tercihlerini İngilizce’den yana kullanıyorlar. Bu da İngilizce öğretmenine ihtiyaç duyulmasına yol açıyor. Almanca ve Fransızca öğretmenlerine ikinci dil yaygın hale geldiğinde ihtiyaç olur." 
     İstanbul Kültür Üniversitesi’nden Prof. Dr. Nebile Direkçigil, 40 kredinin yetersiz olduğunu belirterek, şunları söyledi "İngilizce öğretmenliği bölümünden mezun olanlar dahi ders verme düzeyinde olmazlarken, 40 kredi ders alanlar nasıl verecek Bir dili öğretebilmek için o dili okumak, okuduğunu kavramak, yazmak ve konuşmak gerekiyor. Bu beceriler 40 kredilik dersle edinilmez." 
     
     Bilimsel değil 
     Özel Okullar Sınav Yürütme Kurulu Başkanı Cem Gülan, İngilizce öğretmen eksiğinin yıllardır yaşandığını belirterek, "40 kredi yeterli değil. Konuya h kim olunması gerekiyor. Burada sanırım, mahalleden birileri ders vereceğine öğretmenlik formasyonu taşıyanlar versin’ düşüncesi var" dedi. 
     



 GÜNCEL 





















</TEXT>
</DOC>
