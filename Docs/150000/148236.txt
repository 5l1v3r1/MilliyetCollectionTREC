<DOC>
<DOCNO> 148236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/siyaset/siy21.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a sağlık taraması 
</HEADLINE>
<TEXT>

     ŞENOL DEMİRCİ İstanbul 

     İstanbul Büyükşehir Belediyesi İBB , İstanbulluları ücretsiz sağlık taramasından geçirmeye başladı. Kadıköy Meydanı’nda İBB Kadın Koordinasyon Merkezi ile İbni Sina Tıp Merkezi’nin ortak organizasyonuyla yapılan ücretsiz sağlık taramasının başlaması nedeniyle düzenlenen törene İBB Başkanı Ali Müfit Gürtuna, eşi Reyhan Gürtuna ve sanatçı Zara katıldı. Törende konuşan Gürtuna, dar gelirli İstanbulluların sadece gıdalarını değil sağlıklarını da düşündüklerini bildirdi. Sağlık çadırıyla başlayan ücretsiz sağlık taramasının ilk etkinliğinde 100 İstanbullu’nun gözleri kontrol edildi. 7 Nisan - 30 Mayıs tarihleri arasında gerçekleşecek olan sağlık taramasının programı şöyle 07-11 Nisan göz taraması, 14-18 Nisan Dahiliye, 21-25 Nisan Kadın hastalıkları Ultrason , 28 Nİsan-02 Mayıs Diş taraması, 05-09 Mayıs Cildiye, 12-16 Mayıs Göğüs hastalıkları, 20-23 Mayıs Kulak - Burun - Boğaz, 26-30 Mayıs Üroloji. 
     


SİYASET 





















</TEXT>
</DOC>
