<DOC>
<DOCNO> 147642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun08.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım davasında avukat küstahlığı 
</HEADLINE>
<TEXT>

Kendisine bombalı saldırıda bulunan 17 Kasım’ın duruşmasında ifade veren Büyükelçi Bölükbaşı, sanık avukatının Terörist tanımına Kürt ayrılıkçılar da dahil mi ’ sorusuna PKK kanlı bir örgüttür’ yanıtı verdi 
     YORGO KIRBAKİ Atina 

     Yunanistan’da 17 Kasım terör örgütünün 18’i tutuklu 19 üyesinin yargılandığı dünkü duruşmada sıra Türk diplomatlara yapılan saldırılara geldi. Duruşmada, 1991’deki bombalı saldırıda ağır yaralanan Büyükelçi Deniz Bölükbaşı ifade verdi. Bölükbaşı, terör örgütünün saldırısına Atina Büyükelçiliği Müsteşarı olarak görev yaparken uğradığını söyledi. 
     Bölükbaşı’ya saldırının siyasi nedenlerle düzenlendiği izlenimini vermeye çalışan savunma avukatlarının, "17 Kasım’ın yayımladığı bildiride CIA’de eğitim aldığınız ve MİT’te görev yaptığınız belirtilmişti. Doğru mu " sorusu üzerine Bölükbaşı, "Doğru değil. Ben kariyer diplomatım" dedi. 
     Avukatların, "17 Kasım sizi niye hedef seçti " sorusuna, "Teröristlerin kafa yapısını bilemem" yanıtını verdiğinde bu kez, "Terörist ifadesiyle neyi kastediyorsunuz, bu tanıma Kürt ayrılıkçıları da dahil ediyor musunuz " sorusuyla karşılayan Bölükbaşı, "Terör eylemlerini yaşam biçimi haline getiren örgütler, terör örgütüdür. PKK da kanlı bir terör örgütür" diye konuştu. Mahkeme Başkanı, bunun üzerine savunma avukatlarını, "Burada 17 Kasım’ı yargılıyoruz, Kürtleri değil" diyerek uyardı. Savcı Hristos Lambru da, "Bölükbaşı’ndan özür dileneceği yerde bu tip sorular soruluyor. Buna son verilmelidir" dedi. 
     Saldırıyı anlatırken, "17 Kasım bildirisinde, Atina maslahatgüzarı olduğumu yazmıştı. O sırada büyükelçi Atina’da olmadığından bu görevi ben yürütüyordum. Bu bilgiyi nereden aldıklarını merak ediyorum" diyen Bölükbaşı’na saldırının failleri olarak 17 Kasım üyeleri Savvas Ksiros, Dimitrios Kufodinas ve Vasilis Corcatos yargılanıyor. 
     
     


GÜNCEL 






















</TEXT>
</DOC>
