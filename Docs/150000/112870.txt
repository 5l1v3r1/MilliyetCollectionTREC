<DOC>
<DOCNO> 112870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sondun21.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'dan Filistin halkına Arafat'ı değiştirin 
</HEADLINE>
<TEXT>

     İsrail Başbakanı Ariel Şaron, Filistinlilerden liderleri Yaser Arafat'ı iktidardan uzaklaştırmasını istedi. 
     İsrail parlamentosunun kış döneminin açılışında konuşan Şaron, gelecek yılın Ortadoğu'da bir dönüm noktası olacağını ileri sürerek, Filistinlilere "Çektiğiniz korkular gereksiz. Kan boş yere akıyor. Sizi başarısızlıktan başarısızlığa, trajediden trajediye sürükleyen despotik rejimi değiştirin" d ye seslendi. 
     Filistinli silahlı teröristlerin Arafat'ın rızası ve cesaretlendirmesiyle Filistin topraklarında olduğunu ileri süren Şaron, gelecek yılı bir dönüm noktası olarak değerlendirdiklerini, Filistinli komşularının kendiliğinden İsrail'e karşı tutumlarını değiştireceğini umduğunu, bunun işaretini almaları durumunda hükümetinin barışı sağlamak için alarma geçeceğini söyledi. 
     İsrail'in yanı sıra ABD Başkanı George Bush da geçen Haziran ayında, Filistinlilerden liderleri Arafat'ı değiştirmesini istemişti. 
     İsrail ve ABD'nin çağrılarına rağmen, Ocak 2003'te yapılacak seçimlerde henüz Arafat'a karşı yarışacak ciddi bir aday çıkmadı. 
     





</TEXT>
</DOC>
