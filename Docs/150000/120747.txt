<DOC>
<DOCNO> 120747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/temelkuran.html </URL>
<DATE> 2002/11/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yine olmadı Niye olmadı 1 
</HEADLINE>
<TEXT>

Artık şu işe adamakıllı bir bakmalı. Yeni gözlerle bakmalı. Duygusallaşmadan, ağlaşmadan, öfkelenmeden ve "hüzünlü bir umut" banalliklerine girmeden doğru dürüst bakmalı... "Hiç bi’ kere hayat bayram olmadı ya da her nefes alışımız bayramdı" salıncağından inip, sallanmadan, yuvarlanmadan, yuvarlamadan, hem nalına hem mıhına vurmalı 
     Geldiğimizde "otlar yemyeşil" değildi bi’ kere. Solcular "düzgün" adamların nasıl olduğunu gösteren insanlar değil, "Cinsel hayatımızı yaşatmadılar" ağlaşmasını sürdüren kişilerdi. Abiler ve ablalar bir zamanlar kurtarmaya çalıştıkları işçi sınıfına güvenli bir mesafede duran sitelerde yaşamak için para kazanmaya çalışıyorlardı. Gazetelerde yazarlar "laf geçirmeyi", aykırı söz asabi patlamaları, ideolojik duruş bitirim ya da ağlaşmalı cümleler kurabilmeyi, zeka göstergesi sayıyorlardı. "Acıların solcu çocukları" yazılar yazıyor, ağlama suyla vicdanlar çitileniyordu. Olaylar bu merkezdeyken "Aç mezarı yoktur" diyen bir ülke açlıktan gebermek denen şeyle tanışıyor ama yüksek rakımlı sol muhitlerde "Artık sağ ve sol kalmadı" en şık nedamet getirme nağmesi olarak dillerde dolaşıyordu. 
     
Sol ideolojinin hayatı var mı      Öyle ki, bir zaman bu düzene muhalif olmuş insanlar lafa "Recep Tayyip Erdoğan’ı tebrik etmek lazım" diye başlayarak ne kadar "sivil" olduklarını gösterecek, seçimlerde solun uğradığı hazin akıbeti değerlendirmeye bile almayacak kadar... Velhasıl biz geldiğimizde, vaziyet epey kıvama gelmişti. 
     Neden böyle oldu Neden 
     Direkt girelim 
     Bir ideolojinin hayatı yoksa o ideolojide hayat yoktur 
     Peki sol ideolojinin hayatı nedir Siz böyle bir şey biliyor musunuz Bilemezsiniz, çünkü yok. Geçmiş deneyimler, bütün o ölen çocuklar, maalesef bize "Solcu adam nasıl yaşar " sorusunun cevabını, bu işler için ölecek kadar içinde olmalarına rağmen bırakamadılar. Bu küreselleşme karşıtları mesela, nereden çıkıyor sanıyorsunuz Bu eylemler, şimdi bütün dünya gündemini sarsan bu eylemler "squatölardan çıktı. Boş evleri ele geçiren anarşist, anarko-komünist, komünist gençler orada birer komün hayatı başlattılar, yeraltından yayınlar çıkardılar, dünyanın nasıl yaşamasını istiyorlarsa öyle yaşamaya başladılar. Kurtarılmış hayat alanları kurdular. Türkiye’de böyle bir şey oldu mu Olmadı. "Çünkü darbe üzerimizden geçti" gibi lafların hayat karşısında pek bir kıymeti harbiyesi yok. Kişisel direnmeler bir yana, solcular bu ülkede ideolojilerinin gerektirdiği gibi yaşadılar mı Oysa solcunun dini mini olmaz. Solcu evlilikmiş mevlilikmiş, o işlere girmez. Solcu adam askere filan da gitmez. Çünkü aile, din ve ordu gibi kurumları reddeder. Bütün bu kurumlara kuzu kuzu veyahut da ağlaya ağlaya eyvallah etmiş abiler ve ablaların hepsine sorsanız konuya ilişkin Marx, Engels alıntılarını şimdi h l ezberden söyleyebilirler. Ama sıra o aşağılanan, basit sanılan, "büyük devrim hayaliyle" ilişkisi yok sanılan gündelik hayat meselesine gelince... Bugün bütün solcular arasında "Sıraya kaynak yapan adama karşı tutumunuz nedir " diye bir anket yapsanız yüzde ellisinden bile aynı cevabı alamazsınız. O derece yani. 
     
Gündelik hayatı yeniden kurmak      Sol bu ülkede hiçbir zaman, gündelik hayat için ve gündelik hayat içinde örgütlü yaşamadı. "Halk bizi anlamadı" ağlaşması h l dillerden düşmeyen bir şarkıdır bu yüzden. Sağın, radikal sağın ve siyasal İslami kesimin yaptığı gibi gündelik hayat alanını hedef alan, orada konumlanan, saf tutan biçimde örgütlendiler mi Siyasal İslamcıların yapabildiği gibi, öğrencilere burs vermekmiş, üniversite yurdu kurmakmış, hiç değilse anaokulu kurmakmış, ticari alanda örgütlenmekmiş... Bu gibi "basit" işlerle hiç uğraştılar mı Hayır. Böylece gündelik hayatı ve aslında hayatın kendisini boş bıraktılar. Sonuç ortada Hayatları sağcılardan hiç de farklı olmayan solcular 
     Peki o zaman insanlar, bilhassa da genç insanlar neden bu "solculuk" işine girsin ki Temelde mutluluk vaat eden bir ideoloji, "Biz böyle yaşıyoruz, süper de mutluyuz " diye bir yaşam alanına işaret etmiyor, böyle bir alanı tasarlamıyor ve yaşatamıyorsa o ideolojide hayat yoktur. O ideolojide hayat olduğunu ispat da edemezsiniz. 
     
Şimdi Burada Hemen      "Hayata nüfuz etmek" meselesinden bir zamanlar yapılan "Gidelim gecekondularda, onlar’ gibi yaşayalım" acayipliği de çıkmasın tabii. Tam durduğunuz, bugün olduğunuz, tam bugün yapacağınız şeyleri benimsediğiniz bu ideoloji nasıl diyorsa öyle yapmaktan ve partilerden önce gündelik hayatın gerekleri için bir araya gelmekten bahsediliyor burada. Derhal, şimdi başlamaktan. Şimdi 
     Yoksa bir sonraki seçimlerde yine "Aydınlar şu partiye destek veriyor " bildirilerinden, "Oyumu şu partiye veriyorum. Siz de verin" konulu köşe yazılarından medet ummaktan, "Televizyon bizi göstermiyor" şikayetlerinden yararlanmaktan başka çaresi kalmayacak yine solun. Oysa "onlar" her gün çalışmaktalar çünkü "onlar" her gün nasıl söylüyorlarsa öyle yaşamaktalar. n 
     
     







Bir dokun, bin ah işit... 


Avrupalı olmak 


Yeniden yargılama 


Türban, bankacı, şair, Havel, Kertesz 


Boş çerçeve 


Yeniden o kanlı bahçede 


Mumcu, anadolu liselerinden memnun 


Doğru yöne bak... Bay Doğru’ çok yakınında... 


Gülmek, nükte, hiciv, şaka... 


Sorumlu muhalif Derviş 


Tek elden değil, beş koldan ekonomi yönetimi 


Yine olmadı Niye olmadı 1 


Artık özgür olun 


Siyasi irade ekonomide başarının garantisi mi 


Bitmeyen göç 


Hemşerim Yunanistan 


</TEXT>
</DOC>
