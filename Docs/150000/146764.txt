<DOC>
<DOCNO> 146764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun42.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş yüzünden çıldırdı, çırılçıplak direksiyona geçti... 
</HEADLINE>
<TEXT>

     Belçika'da Irak savaşı nedeniyle ruhsal dengesi bozulan bir kadın psikolojik tedavi amacıyla hastaneye kaldırıldı. 
     Polis görevlileri, dün gece Brüksel yakınlarında bulunan Haasrode bölgesindeki bir otoyolda, farları kapalı olarak giden bir taşıtın sürücüsünün çıplak bir kadın olduğunu gördüler ve müdahale ettiler. Taşıtın arka koltuklarında iki pijamalı çocuk bulunduğu belirlendi. 
     Polis, ''Savaş var. Savaş son bulmalı'' diye bağıran ve anlaşılması mümkün olmayan ifadeler kullanan çıplak kadını gözaltına aldıktan sonra kimliğini ve adresini belirledi. Evde yapılan incelemelerde, söz konusu kadının, tüm kapıları açık bırakarak, çocuklarını alarak, süratle evden ayrıldığı belirlendi. 
     Ruhsal kiriz yaşadığı belirlenen 36 yaşındaki Belçikalı kadının, Louvain Psikiyatri Hastanesi'nde tedavi altına alındığı duyuruldu. 
     





</TEXT>
</DOC>
