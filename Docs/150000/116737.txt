<DOC>
<DOCNO> 116737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur01.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Seçimlerden sonra demokrasimiz daha güçlenmiş olacak... 
</HEADLINE>
<TEXT>

     DSP Genel Başkanı ve Başbakan Bülent Ecevit, ''Seçimlerden demokrasimizin daha güçlenmiş olarak çıkacağına inanıyorum'' dedi. 
     Ecevit ve eşi DSP Genel Başkan Yardımcısı Rahşan Ecevit, Oran Şehri'ndeki Perihan İnan İlköğretim Okulu'na saat 10.20'de oylarını kullanmak üzere geldiler. Ecevit çifti, okulun bahçesinde vatandaşlarla tokalaştı. 
     Daha 2465 No'lu sandıkta önce Başbakan Ecevit daha sonra da eşi Raşhan Ecevit oyunu kullandı. Ecevitler oylarını kullandıktan sonra sol işaret parmaklarına çıkmayan boya sürüldü. 
     Ecevit, oyunu kullandıktan sonra bir İtalyan televizyonu muhabirinin seçimlerden neler beklediğini sorması üzerine ''Seçimlerden demokrasimizin daha güçlenmiş olarak çıkacağına inanıyorum'' dedi. 
     Ecevit çifti, daha sonra aynı semtteki konutlarına geçtiler. 
     Bu arada, CHP Genel Başkanı Deniz Baykal'ın eşi Olcay Baykal da aynı okulda 2464 No'lu sandıkta oyunu kullandı. 
     





</TEXT>
</DOC>
