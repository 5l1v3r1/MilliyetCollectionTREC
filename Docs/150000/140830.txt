<DOC>
<DOCNO> 140830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo24.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor 5 - Kocaelispor 2 Rize tur atladı 
</HEADLINE>
<TEXT>

     Türkiye Kupası çeyrek final maçında Çaykur Rizespor, normal süresi ve uzatma dakikaları 1-1 sona eren maçta penaltı atışları sonucunda Kocaelispor'u 5-2 yenerek tur atladı. 
     49. dakikada Serkan'ın sağdan ortasında, altıpas içinde Okan'dan seken topu, uygun durumda önünde bulan Tetteh yerden bir vuruşla filelere gönderdi 1-0. 
     56. dakikada Hüseyin'in ceza alanı içinden ortaya doğru çıkardığı topu yakın mesafeden Engin ayağıyla filelerle buluşturdu 1-1. 
     57. dakikada Kocaelispor'da, Ömer'in yerine Faruk x oyuna dahil oldu. 
     59. dakikada Kocaelisporlu Didava sarı kart gördü. 
     66. dakikada Çaykur Rizespor'da, Turan'ın yerine Evren xx , 68. dakikada da Kocaelispor'da Imedadze'nin yerine Atilla x oyuna dahil oldu. 
     74. dakikada Lazarov'un soldan ortasında, ceza alanı içindeki Didava'nın kafa vuruşunda, top üst direğe çarparak auta çıktı. 
     77. dakikada Çaykur Rizespor'da Ünal, yerini Cumali'ye x bıraktı. 
     79. dakikada Gürol'un sağdan ortasında, Okan'ın kafa vuruşunda savunmadan dönen topa Tetteh dokundu. Ancak meşin yuvarlak üstten auta çıktı. 
     Karşılaşmanın normal süresi 1-1 sona erince uzatma dakikalarına geçildi. 
     Uzatma dakikalarında da eşitlik bozulmayınca penaltı atışlarına geçildi. 
     
     PENALTI ATIŞLARI 

     Penaltı atışlarını Çaykur Rizespor'da Serkan, Recep, Okan ve Koray gole çevirirken, Kocaelispor'un penaltıdan tek golünü Lazarov attı. Yeşil-siyahlı takımda, Engin ve Faruk ise penaltı atışlarını gole çeviremedi. 
     Penaltı atışlarında 4-1, maçta ise 5-2 üstünlük sağlayan Çaykur Rizespor, yarı finale yükselen takım oldu. 
     





</TEXT>
</DOC>
