<DOC>
<DOCNO> 149591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sonspo17.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 3 - Gençlerbirliği 3 
</HEADLINE>
<TEXT>

     Birinci Süper Futbol Ligi'nde Gençlerbirliği ile Fenerbahçe yenişemedi 3-3 Stat FB Şükrü Saracoğlu Hakemler Serdar Tatlı xxx, Koray Gencerler xxx, Muhittin Gürses xxx Fenerbahçe Rüştü xx, Mustafa xx, Ümit xx, Mirkoviç xx, Erhan x, Hakan x, Johnson xx, Kemal xx, Ali Güneş xx, Tuncay x, Semih xx Gençlerbirliği Gökhan xx, El Saka xx, Ümit xx, Deniz xx, Serkan xx, Mustafa xx, Thomas xxx, Uğur x Dk. 39 Bülent xx , Ahmet Hassan xx, Okan xx, Veysel xxx Gol Dk. 36 Semih, Dk. 40 Bülent, Dk. 43 Veysel Sarı Kartlar Dk. 24 Erhan, Dk. 28 Mirkoviç Fenerbahçe , Dk. 27 Uğur, Dk. 41 Thomas Gençlerbirliği 
     5. dakikada Okan'ın pasıyla ceza alanında topla buluşan Mustafa'nın şutunda, top kaleci Rüştü'de kaldı. 
     13. dakikada Kemal'ın pasıyla ceza alanında Semih kaleciyle karşı karşıya kaldı. Bu futbolcunun şutunda, Gökhan ayaklarıyla meşin yuvarlağı uzaklaştırdı. 
     19. dakikada Ümit'in uzak mesafeden kullandığı serbest vuruşta, top yandan auta gitti. 
     24. dakikada Veysel'in kafayla bıraktığı topla ceza alanına sol çaprazdan giren Ahmet Hassan'ın vuruşunda, meşin yuvarlak yandan auta çıktı. 
     36. dakikada Ali Güneş'in soldan ortasında, altıpasın hemen önünde topla buluşan Semih'in vuruşunda, meşin yuvarlak savunmaya da çarparak filelere gitti 1-0. 
     38. dakikada ani gelişen Fenerbahçe atağında, Hakan'ın pasıyla sağ çaprazda topla buluşan Semih'in vuruşunda, meşin yuvarlak yandan auta çıktı. 
     40. dakikada Thomas'an sağdan kullandığı serbest vuruşta, ceza alanında topla buluşan Bülent, meşin yuvarlağı topu filelere gönderdi 1-1. 
     43. dakikada ceza alanı dışından Veysel'in sert şutunda, Ümit Özat'a çarpan top, kaleci Rüştü'yü yanıltarak direğin dibinden ağlara gitti 2-1. 
     Kalan dakikalarda başka gol olmayınca Gençlerbirliği, Fenerbahçe önünde ilk yarıyı 2-1 önde tamamladı. 
     53. dakikada Gençlerbirliği'nde Ümit, 62. dakikada da Ahmed Hassan sarı kart gördü. 
     56. dakikada hakem Serdar Tatlı, küfürlü tezahürat nedeniyle 1 numaralı anonsu yaptırdı. 
     64. dakikada Deniz ile mücadelesinden galip çıkan Tuncay'ın soldan pasında, boş pozisyonda topla buluşan Semih, meşin yuvarlağı filelere göndererek beraberliği sağladı 2-2. 
     67. dakikada Fenerbahçeli Ali Güneş sarı kart gördü. 
     68. dakikada ceza alanında Mustafa'nın pasıyla topla buluşan Veysel'in şutunda, meşin yuvarlak Rüştü'de kaldı. 
     71. dakikada Okan'ın sağdan ortasında, sol çaprazda Ahmet Hassan'ın vuruşunda, kaleci Rüştü uzanarak topu kornere çeldi. Hakem bu dakikada sahaya atılan yabancı maddeler nedeniyle 3 numaralı anonsu yaptırdı. 
     Aynı dakikada ani gelişen Fenerbahçe atağında, kaleci Gökhan ceza alanının dışına çıkarak topu uzaklaştırmaya çalıştı. Kısa düşen topu yakalayan Kemal, boş kaleye gönderirken, Ümit ceza alanında topu göğsüyle kontrol ederek mutlak bir golü önledi. 
     73. dakikada Hakan'ın sağdan pasıyla kaleci Gökhan ile karşı karşıya kalan Ali Güneş, düzgün bir vuruşla meşin yuvarlağı filelere göndererek takımını 3-2 öne geçirdi. 
     77. dakikada Fenerbahçe'de, Ali Güneş'in yerine genç oyuncu Fahri x oyuna girdi. 
     78. dakikada Fenerbahçe ceza alanı içinde oluşan karambolde, boşta kalan topu son anda Erhan uzaklaştırdı. 
     80. dakikada Fenerbahçe ceza alanında topla bulaşan Bülent'in sağ çaprazdan vuruşunda, meşin yuvarlak üst direği sıyırarak auta çıktı. 
     81. dakikada Kemal'in pasıyla topla buluşan Semih'in vuruşunda, kaleci Gökhan meşin yuvarlağı kornere çeldi. 
     83. dakikada orta alanda hızlı gelişen Fenerbahçe atağında, sağ çaprazda topla buluşan Tuncay, kalesinden çıkan Gökhan'ın üstünden aşırtma bir vuruş yapmak isterken, kalesine dönen Gökhan meşin yuvarlağı kontrol etti. 
     Aynı dakika içinde gelişen ani Gençlerbirliği atağında Veysel, kaleci Rüştü ile karşı karşıya kalırken, Rüştü yatarak topu çeldi. Daha sonra savunma tehlikeyi uzaklaştırdı. 
     87. dakikada Fenerbahçe kalecisi Rüştü sarı kart gördü. 
     88. dakikada sağdan ceza alanına giren Tuncay'ın ortasında, altıpasta Kemal'den önce savunma topu kornere çeldi. 
     Aynı dakika içinde Fenerbahçe'de, Kemal'in yerine Bilal oyuna girdi. 
     90. dakikada El Saka'nın uzak mesafeden şutunda, kaleci Rüştü topu çeldi. 
     Uzatma dakikalarında Thomas'ın soldan kullandığı serbest atışta, ceza alanında Deniz, aşırtma kafa vuruşu yaptı. Ümit Özat'a çarpan top, ileri çıkan Rüştü'nün boşalttığı kaleye gol olarak gitti 3-3 ve karşılaşma bu sonuçla tamamlandı. 
     





</TEXT>
</DOC>
