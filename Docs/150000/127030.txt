<DOC>
<DOCNO> 127030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko29.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri azaldı... 
</HEADLINE>
<TEXT>

     Merkez Bankası'nın döviz rezervleri, 13-20 Aralık 2002 tarihleri arasında 821 milyon dolar azaldı. 
     Merkez Bankası'nın haftalık bültenine göre, 13 Aralık'da 26 milyar 744 milyon dolar olan bankanın döviz rezervleri, 20 Aralık'da 25 milyar 923 milyon dolara indi. 
     Öte yandan, bankalar ve özel finans kurumlarının ÖFK toplam döviz rezervleri 133 milyon dolar artarak, 4 Aralık itibariyle 11 milyar 126 milyon dolara çıktı. Bankalar ve ÖFK'ların toplam döviz rezervi 29 Kasım'da 10 milyar 993 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 4 Aralık itibariyle bir haftalık süre içinde 219 milyon dolar artarak, 38 milyar 41 milyon dolardan 38 milyar 260 milyon dolara çıktı. 
     





</TEXT>
</DOC>
