<DOC>
<DOCNO> 132873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun11.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Irak'ın kitle imha silahlarıyla igili kanıtımız var" 
</HEADLINE>
<TEXT>

     ABD Dışişleri Bakan Yardımcısı, Irak'ın kitle imha silahıyla ilgili ellerinde kanıt bulunduğunu, kanıtı ''uygun bir zamanda'' açıklayacaklarını söyledi. 
     Bolton, Asya ziyaretinin üçüncü ve son durağı Japonya'nın başkenti Tokyo'da düzenlediği basın toplantısında, Irak'ın kapsamlı kitle imha silahı programı bulunduğuna dair inandırıcı kanıtları bulunduğunu, ancak Irak'ın bunu 1991 Körfez Savaşı'ndan beri yalanladığını belirtti. 
     Bakan Yardımcısı, Irak'ın ihlalleriyle ilgili kanıtlarını uygun bir zamanda ve şekilde açıklayacaklarını söyledi. 
     ABD'nin, silah denetçilerinin Pazartesi günü BM güvenlik Konseyi'ne sunacağı, denetimlerle ilgili raporu dikkatle inceleyeceklerine de belirten Bolton, ancak asıl meselenin denetçilerin ne bulup bulmadığı değil, Irak'ın BM kararlarına uyup uymaması olduğunu kaydetti. 
     
     KUZEY KORE 
     Japonya Dışişleri Bakanı Yoriko Kawaguçi ile biraraya gelen Bolton, Kuzey Kore nükleer kriziyle ilgili olarak da, Washington ve Tokyo yönetimlerinin soruna barışçı çözüm bulunması konusunda hemfikir olduğunu söyledi. 
     ABD'nin, sorunu BM Güvenlik Konseyi'ne taşımasının, Kuzey Kore'ye yaptırım uygulanması konusundan tamamen ayrı ve farklı olduğunu ifade eden Bolton, ABD'nin mutlaka yaptırım uygulamak istemesi gibi bir durumun bulunmadığını belirtti. 
     Kuzey Kore, ülkeye yönelik alınacak herhangi bir yaptırım kararını savaş nedeni olarak göreceğini açıklamıştı. 
     





</TEXT>
</DOC>
