<DOC>
<DOCNO> 141418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/spor/spo02.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakin olacağız 
</HEADLINE>
<TEXT>

     YUSUF KOBAL 

     Biz hazırız’ 
     FENERBAHÇE Teknik Sorumlusu Oğuz Çetin dün düzenlediği basın toplantısında, Galatasaray maçına psikolojik açıdan iyi hazırlandıklarını belirtti. Çetin, kendilerini nasıl bir ortamın beklediğini bildiklerini ifade ederek, "Sakin ve soğukkanlı olacağız. Futbolun dışındaki hiçbir olayın içinde yer almadan, istediğimiz neticeyle oradan ayrılacağız" dedi. 
     
     Kozu Rebrov 
     İSRAİLLİ bir gazetecinin, Revivo ile ilgili sorusuna ise Oğuz Çetin, "Bizim için sorun olmaz. Revivo hangi duygularla çıkacak, o daha önemli" yanıtını verdi. Bu arada Çetin’in bugünkü maçta en büyük kozu Rebrov olacak. Bütün toplar Ukraynalı yıldızla buluşturulacak, hızlı hücumlarla gol aranacak. Savunma anlayışı da ilk planda tutulacak. 
     
Prim 120 bin dolar      FENERBAHÇE Yönetimi derbi öncesi kesenin ağzını açtı. Sarı - Lacivertli yöneticiler zorlu maçtan galibiyetle ayrılmaları halinde futbolculara toplam 120 bin dolar prim dağıtacaklarını açıkladı. 
     
Kongre günü      SARI - Lacivertli kulübün Olağan Mali Genel Kurulu bugün Acıbadem İstek Vakfı’nda yapılacak. 2003 yılı bütçesinin görüşüleceği kongre saat 10.30’da başlayacak. Yönetim 2002 yılı bütçesini de onaya sunacak. Kulübe ocak ayında 50 milyon liralık aidatlarını yatıran 7 bin 23 üye toplantıya katılabilecek. 
     
Büyük taarruz      ALİ Sami Yen Stadı’na alınmayacak olan Fenerbahçe taraftarları bugün saat 15.00’de Samandıra Tesisleri’nde toplanacak. Buradan otomobillerle takım otobüsüne eşlik edilecek ve takıma canlı kalkanlık yapılacak. Sarı - Lacivertli taraftarlar polisin izin verdiği yere kadar kafilenin peşinden ayrılmayacak, bayraklarla futbolculara moral depolayacak. 
     
     FENERBAHÇE 
     Rüştü 
     Fatih 
     Mirkoviç 
     Ümit Özat 
     Abdullah 
     Johnson 
     Tuncay 
     Ceyhun 
     Kemal 
     Rebrov 
     Vladimir 



 SPOR 





























</TEXT>
</DOC>
