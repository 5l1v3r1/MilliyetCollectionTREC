<DOC>
<DOCNO> 121931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/spor/spo07.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor kaçana yandı 
</HEADLINE>
<TEXT>

Lyon’u zorlayan Yeşil-Siyahlılar, turun hayal olmadığını söyleyip, rövanşı bekliyor 
     Futbol bu 
     OLİMPİQUE Lyon’u kendi sahasında elinden kaçıran Denizlispor, giden galibiyete yanarken, rövanş için umutlarını kaybetmedi. Başkan Mustafa Baysal, "Rakip sahada da olsa tur hayal değil. Futbolda her türlü sonuç var" derken, Teknik Direktör Rıza Çalımbay da, "Turu geçmememiz için hiç bir neden yok. Gollü bir beraberlik bile bizim için yeterli olacak" ifadesini kullandı. 
     
     Levent kadro dışı 
     SAKATLIĞI nedeniyle bu maçta oynayamayan Mustafa Özkan, kontrol için İzmir’e giderken, Lyon maçında oyundan alınmasına tepki gösteren Levent ise Rıza Çalımbay tarafından kadro dışı bırakıldı. Öte yandan oynama şansı bulamayan Brezilyalı Viera ise kendi isteğiyle ülkesine döndü. Bu arada yönetim de futbolculara 4 milyar liralık prim alacaklarını banka hesabına yatırdı. 
     



 SPOR 



























</TEXT>
</DOC>
