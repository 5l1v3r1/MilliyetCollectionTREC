<DOC>
<DOCNO> 137830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/ekonomi/eko08.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep’te ruhsat ve kullanım ücreti devlete gidecek 
</HEADLINE>
<TEXT>

Operatörlerin aboneden aldığı ama devlete ödemediği ruhsat ve kullanım ücreti, artık ödenecek 
     ANKARA Milliyet 

     GSM operatörlerinin, abonelerden aldığı, ancak devlete ödemediği cep telefonu ruhsat ve kullanım ücretinin devlete ödenmesi konusundaki yasal boşluk dolduruluyor. Meclis Ulaştırma ve Turizm Komisyonu’nun Telsiz Kanunu’nda değişiklik öngören tasarıya eklediği bir madde ile ruhsat ve kullanım ücreti’ kesintilerinin devlete aktarılması yasal dayanağa kavuşturuluyor. 
     Değişikliğin, Telekomünikasyon Kurumu ile yapılan protokolleri iptal ettirme çabalarının önünü de kesiyor. 
     Telekomünikasyon Kurumu temsilcilerinin verdiği bilgiye göre, operatörler, abonelerinden bir kereye mahsus 9 milyon 600 bin lira ruhsat, her yıl da yine 6 milyon 900 bin lira kullanım ücreti kesiyor. Ancak, bazı GSM şirketleri 1999’dan bu yana topladığı bu paraları yatırmadı ve protokolün iptali için de yargıya başvurdu. Yetkililer, protokolün iptali durumunda devletin yıllık kaybının 500 trilyon lirayı bulacağını belirtiyorlar. 
     



 EKONOMİ 



















</TEXT>
</DOC>
