<DOC>
<DOCNO> 130295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/spor/spo02.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega rötar yaptı 
</HEADLINE>
<TEXT>

Türkiye’ye dün gelmesi beklenen Arjantinli yıldız ortalıkta görünmeyince panik yarattı. Uçak seferi iptal edilen Ortega hareketli saatler yaşattı 
     Telefona sarıldılar 
     YÖNETİM tarafından dün İstanbul’a geleceği açıklanan Ariel Ortega yine ortalıkta görülmeyince hareketli saatler yaşandı. Arjantinli yıldızın yerine sadece menajerinin görünmesi kafalarda soru işareti yarattı. Sarı - Lacivertli yöneticiler hemen Ortega ile ilgili haber alabilmek için telefonlara sarıldılar. 
     
     Hiçbir problem yok 
     KISA bir araştırma sonrası Arjantinli oyuncunun uçağının iptal edildiği ve bu yüzden rötar yaptığı belirlendi. Ortega’nın bugün Madrid üzerinden İstanbul’a geleceği açıklandı. Arjantinli yıldızın kampa katılmadan önce Başkan Aziz Yıldırım ile görüşeceği ve gecikmesinin nedenlerini anlatacağı belirtildi. 
     
Serhat’dan işbaşı      SAKATLIĞI nedeniyle uzun zamandır takımdan ayrı kalan ve iğne tedavisi gören Serhat dün sahaya çıktı. Hafif yürüyüşlere başlayan genç oyuncunun Beşiktaş maçına yetişmesi için Oğuz Çetin doktorları seferber etti. Bu arada Yusuf’un dün anneannesi vefat etti. Genç oyuncu Antalya’nın Gölme Köyü’ne giderek cenaze törenine katıldı. 
     
ALBAYRAK muradına erdiGenç futbolcu sonunda Fenerbahçe’ye imza attı, "Hayallerim gerçek oldu" diye konuştu 
     UZUN süredir Fenerbahçe’nin gündeminde bulunan Erhan Albayrak ile resmi sözleşme yaptı. Genç futbolcu dün sabah Acıbadem Hastanesi’nde sağlık kontrolünden geçtikten sonra kulüp binasına geldi ve sezon sonuna kadar kendisini Sarı - Lacivertli renklere bağlayan anlaşmayı imzaladı. Erhan Albayrak’ın Antalya’da Saadettin Saran ile biraraya geleceği ve sezon bitiminden sonraki durumunu görüşeceği açıklandı. 
     ALBAYRAK, imza töreni sonrası yaptığı konuşmada sözlerine "Hayallerim gerçek oldu" diye başladı ve ardından "Büyük bir mutluluk yaşıyorum. Türkiye’nin en büyük kulüplerinden birine gelmek çok gurur verici. Fenerbahçe’yi en iyi yerlere getirebilmek için ben de elimden geleni yapacağım" ifadelerini kullandı. Akşam saatlerinde Antalya’ya giden genç oyuncu Sarı - Lacivertli takımın kampına katıldı. 
     
2 Şubat’ı bekleyinTeknik Direktör Oğuz Çetin, "Başkanımız ve taraftarlar lige hazırlansın" dedi 
     YUSUF DURSUN 

     En büyük biziz’ 
     FENERBAHÇE Teknik Direktörü Oğuz Çetin, Sarı - Lacivertli camiaya Belek kampından iddialı mesajlar gönderdi. Çetin, "Herkes 2 Şubat’ı beklesin. Özellikle taraftarımıza ve başkanımıza sesleniyorum hazır olsunlar. Fenerbahçe’nin gücünü göstereceğiz. Artık yüreğini ortaya koyan futbolcularla yola devam edeceğim" ifadesini kullandı. 
     
     İdolü Parreira 
     HAYATINDA en çok Brezilyalı teknik adam Parreira’dan etkilendiğini söyleyen Fenerbahçe’nin hocası, "Hep onu örnek aldım" dedi. Revivo’ya da göndermede bulunan Çetin, "Hiçbir futbolcu kendi başına hareket edemez. Sözleşmesi Mayıs’ta bitiyordu. Sorunları vardı, huzursuzluk artınca ayrılmak istedi. Biz de ona izin verdik" diye konuştu. 
     
Bes direkten döndüMenajeri tarafından Bolton Wanderes takımına götürülmek istenen Rus oyuncuyu Saran ikna etti 
     Az para korkusu 
     SARI - Lacivertli takımın yeni transferi Rus Bes’in son anda Fenerbahçe’ye imza attığı ortaya çıktı. Rus oyuncunun menajerinin İngiliz kulübü Balton Wanderes ile anlaşmaya vardığı, Fenerbahçe’den az para aldığı için de bu futbolcuyu İngiltere’ye götürmeye hazırlandığı öğrenildi. 
     
     Oyun bozuldu 
     TÜRKİYE’DEKİ oyuncuların az para aldığını ileri sürerek transfere engel olmak isteyen menajerin oyununu Futbol Şube Sorumlusu Sadettin Saran bozdu. Saran, önüne konan sözleşmeyi imzalamakta tereddüt eden Bes’i uzun bir görüşme sonrası ikna etmeyi başardı ve Rus oyuncuyu takıma kazandırdı. 
     



 SPOR 


























</TEXT>
</DOC>
