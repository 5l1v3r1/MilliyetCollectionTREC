<DOC>
<DOCNO> 133968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/ekonomi/eko06.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lufthansa’nın çağrı merkezi İstanbul’a kuruldu 
</HEADLINE>
<TEXT>

     EVRİM ERGİN 

     Lufthansa Havayolları, Güneydoğu Avrupa ve Ortadoğu’yu da kapsayacak çağrı merkezini İstanbul’a kurdu. Merkezin açılışı için Türkiye’ye gelen Satış Departmanı Başkanı Thierry Antinori, 200’e yakın profesyonel elemanın çalışacağı merkezin ağırlıklı olarak Almanya’dan arayan müşterilere yanıt vereceğini söyledi. Antinori, Genel Müdürlüğü’nü Jürgen Husemann’ın yapacağı merkezin yakın bir gelecekte Güneydoğu Avrupa ve Orta Doğu’dan arayan müşterilere de cevap vereceğini belirtti. 
     
     THY ile rekabete giriyor 
     Antinori, Türk Hava Yolları THY ile Almanya seferlerinde rekabet için özel bir tarife’ uygulayacaklarını da söyledi. Türkiye pazarına büyük önem verdiklerini belirten Antinori, "Türkiye’nin çok önemli hale geleceğini biliyoruz. Buradaki nüfus giderek artıyor. Yüzde 65’i de 35 yaşın altında. Bu da potansiyel çok şey vaad ediyor. Neden yatırım yaptığımızı da gösteriyor. Çağrı Merkezi’ni burada açmamızın nedenlerinden birisi de bu" diye konuştu. 
     Havayolu şirketlerinin 11 Eylül olayı sonrasında zararlarının 10 milyar dolara ulaştığını belirten Antinori, Lufthansa Avrupa’nın en k rlı şirketlerinden birisi olduğunu ve 2002’de 700 - 750 milyon euro k r beklediğini söyledi. 
     Antinori, "Çok fazla şirket var. Önümzdeki dönemde şirketler arası konsolidasyon yaşanacağını düşünüyorum. İşbirliği olabilir ama birleşme ve satın almalar gözükmüyor. Her ülke kendi hayayolu şirketinin olmasını istiyor çünkü bu aynı zamanda o ülkeye bir çekicilik kazandırıyor. 
     



 EKONOMİ 






















</TEXT>
</DOC>
