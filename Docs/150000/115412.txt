<DOC>
<DOCNO> 115412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yasam/yas05.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangın değil, komşu öldürdü 
</HEADLINE>
<TEXT>

Kastamonu’da üç evi kül eden yangında yardım talebini geri çeviren bir komşu, iki çocuğun ölümüne neden oldu 
     Kastamonu’nun Şatır köyünde çıkan yangında, yardım çağrısına cevap vermeyen bir komşu yüzünden iki kardeş yanarak can verdi. Mehmet Uçar’a ait evde çıkan yangın kısa sürede, İbrahim Uçar ve Yaşar Büyükbıçakçı’nın evlerine sıçradı. 5 saatte kontrol altına alınan ve üç evi küle döndüren yangında Ebru 1 ve ağabeyi İbrahim Uçar 5 yanarak can verdi. Çocuklarını kaybettiği için sinir krizi geçiren Bayram Uçar, yangın sırasında kendisinin ve eşinin evde olmadığını belirterek, şunları söyledi "Yangını görür görmez hemen ahırın üzerine çıkarak pencereye koştum. Pencere demirlerinden içeri giremedim. Aklıma traktörle pencere demirlerini kopartmak geldi. Zincirim ulaşmadı. Komşudan zincir istedim, vermedi." 
     



 YAŞAM 















</TEXT>
</DOC>
