<DOC>
<DOCNO> 112885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/soneko11.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'nun 9 Ekim talihlisi ikramiyesini aldı... 
</HEADLINE>
<TEXT>

     Milli Piyango'nun 9 Ekim 2002 tarihli çekişinde, ''011822'' nolu tam biletiyle, devirli 1 trilyon 737 milyar 500 milyon liralık ikramiye kazanan talihli adına çekini, banka şube müdürü aldı. 
     Bu arada isminin açıklanmasını istemeyen talihlinin, Eskişehir'de ticaretle uğraşan, 45 yaşlarında bir erkek olduğu belirtildi. 
     Talihli adına ikramiye çekini, Pamukbank Eskişehir Şubesi Müdür Yardımcısı Hakan Musluk, Genel Müdürlük binasında, Milli Piyango İdaresi Muhasebe Daire Başkanı Şener Varol'un elinden aldı. 
     Milli Piyango talihlisinin 45 yaşlarında olduğunu ve Eskişehir'de ticaretle uğraştığını söyleyen Musluk, talihlinin parayı ne yapacağına karar vermediğini belirtti. 
     Gazetecilerin, ''Pamukbank Fon'da olan bir banka, paraya nasıl bir güvence sağlayacak '' şeklindeki soruları üzerine Musluk, ''Fon'da olması da bir güvence. Talihlinin mevduatını tehlikeye atacak bir durum yok'' dedi. 
     Musluk, söz konusu ikramiyenin günlük faizinin yaklaşık 1.5 milyar lira olduğunu sözlerine ekledi. 
     





</TEXT>
</DOC>
