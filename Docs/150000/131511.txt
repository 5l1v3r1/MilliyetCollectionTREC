<DOC>
<DOCNO> 131511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo18.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık Tenis Turnuvası'nda Agassi ve Williams tur atladı 
</HEADLINE>
<TEXT>

     Sezonun ilk "Grand Slam" mücadelesi olan 91. Avustralya Açık Tenis Turnuvası'na, Melbourne kentindeki Melbourne Park Kortları'nda devam ediliyor. 
     Toplam 10.54 milyon ABD Doları yaklaşık 18 trilyon lira toplam ödüllü turnuvanın 5. gününde, tek erkeklerde ve tek bayanlarda genellikle favori raketler rakiplerine üstünlük sağlarken, tek erkeklerde 8 numaralı seribaşı İspanyol Alberto Costa, 3. turda elendi. 
     Tek erkeklerin 3. tur mücadelesinde Alberto Costa, yurttaşı Felix Mantilla önünde 3-6, 6-3, 4-6, 6-1 ve 6-3'lük setler ve3-2'lik skorla korttan yenik ayrılarak turnuvaya veda etmek zorunda kaldı. 
     Turnuvanın favorilerinden 2 numaralı seribaşı ABD'li Andre Agassi, 29 numaralı seribaşı Fransız Nicolas Escude'yi6-2, 3-6, 6-3 ve 6-4'lük setlerle 3-1, 4 numaralı seribaşı İspanyol Juan Carlos Ferrero, 28 numaralı seribaşı Fransız Fabrice Santoro'yu 4-6, 6-3, 4-6, 6-2 ve 7-5'lik setlerle 3-2 yenerken, 12 numaralı seribaşı Fransız Sebastien Grosjean, 24 numaralı seribaşı Ekvadorlu Nicolas Lapentti'yi 6-1, 6-3 ve 6-3'lük setlerle 3-0 yenerek, 4. tura yükseldi. 
     Tek bayanlarda ise 2 numaralı seribaşı ABD'li Venus Williams, Alman Anca Barna'ya 6-1 ve 6-4, 5 numaralı seribaşı Belçikalı Justine Henin-Hardenne de 32 numaralı seribaşı Sloven raket Katarina Srebotnik'e 6-2 ve 6-0'lık setlerle 2-0 üstünlük sağlayarak 4. tura çıktı. 
     Diğer maçlarda ise 9 numaralı seribaşı ABD'li Lindsay Davenport, 24 numaralı seribaşı Rus Tatiana Panova'yı 6-2 ve 6-1'lik setler ve 2-0, 12 numaralı seribaşı İsviçreli Patty Schnyder de yine Rus sporcu Nadya Petrova'yı 6-2, 4-6 ve 6-3'lük setler ve 2-1'lik skorla geçerek tur atladı. 
     Turnuvada tek erkekler ve tek bayanlarda 3. tur maçları yarın tamamlanacak. 
     





</TEXT>
</DOC>
