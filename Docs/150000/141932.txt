<DOC>
<DOCNO> 141932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/spo00.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
HEY GİDİ GÜNLER 
Derbin varsa, derdin var artık gerçek bir futbolseversen eğer. Nerede o yalnızca futbolun, renk aşkının öne çıktığı, keyifle gidilen, birlikte seyredilen mücadeleler 
     TAMER BAĞLAN 

     İstanbul’da bir derbi Derbi değil, gerilim filmi... Ebedi dosluk, karma takımlar, birlikte çıkılan turlar... Önce yanyana paylaşılan futbol bayramları, sonra yarı yarıya tribünler... En sonunda bir miktar rakip taraftar ve gelinen nokta Maça gitmek şöyle dursun, takımlarına ancak köprü girişine kadar refakat edebiliyor artık, İstanbullu rakipler. Sanki, karşı yaka kurtarılmış bölge Maçtan önce, silah niyetine kullanılmak üzere her türlü alet edevat çıkarılıyor, rakipsiz tribünlerden bile. Tıpkı Kadıköy’de olduğu gibi, Mecidiyeköy’de de sahaya alkıştan, futbol ve renk sevgisinden çok kin, nefret, yabancı madde yağıyor. Futbol ruhunu, sihrini kaybediyor göz göre göre... 
     Ancak sanmayın ki, suç yalnızca futbolu hayat memat meselesi olarak algılayan kişiliksiz, kimliksiz, taraftar görünümlü holiganların. Tepeden tırnağa herkesin payı var, gün be gün artan kirlilikte... Ülkeyi, illeri, futbolu, kulüpleri yönetenler öncelikle sorumlu. Spor adamı’ kimliğiyle savaş çığırtkanlığı yapan holigan medya mensupları ise, en büyük payla işin içinde... 
     Her türlü provokasyona rağmen, Cumartesi akşamı sporcu kimliklerine sahip çıkan futbolculara alkış gerekir. Tuncay Şanlı’ya özellikle... 21 Yaşında. Tıpkı Kadıköy’deki ilk derbide olduğu gibi hızla büyüyor. Sükuneti, efendiliği, örnek tavırları, sporcu kişiliğiyle... 
     Ankara’da bir başka derbi Derbi değil, trajedi... Azınlıktaki kentdaşa yapılan saldırılar, ahlaksız tezahüratlar. Bunlardan en çok nasibini alan, Türk futbolunun duayeni olarak nitelendirilen bir başkan...Ve sonunda çığrından çıkan, şeref tribününde Ankaragücü taraftarına el hareketleriyle karşılık veren İlhan Cavcav... 
     Bir hakem Bir zamanlar Haluk Ulusoy’un tetikçisi olarak gösterilen, son dönemde başarılı yönetimleriyle kötü geçmişine sünger çekmek üzereyken, maçın önüne geçen kararlarla Gençler’i iki kişi eksilten, bir penaltılarını es geçen... Yardımcısı Gürkan Gerime Gençlerbirliği’nin Filip’le kazandığı golü ve buna benzer iki pozisyonu kaldırdığı bayraklarla heba eden... 
     Abdullah Aktuğ adında bir menacer 9 kişiyle kazandıkları maç sonrasında, üstelik kendi sahasında kulübünün bayrağını taşımaya çalışan Murat’ı, Gökhan’ı yumrukla, tekmeyle yerle bir eden... 
     Bir futbolcu Hüseyin Kartal... 21 yaşında. 8 kez Ümit, 1 kez A Genç milli. Sözde sporcu ve Türk futbolunun gelecekteki ümidi. Yerde yatan meslekdaşını, üzerine basarak, tekme sallayarak adeta öldürmek isteyen... Önce lisansının yırtılması, dolayısıyla hem Ankaragücü’nden, hem de milli takımlardan afaroz edilmesi ve mutlaka psikolojik tedavi görmesi gereken... 
     
     HAFTANIN PORTRESİ 
     Volkan G.Saray 
     Adam sanki biyonik. Sahada basmadık yer bırakmadı. Fenerbahçe’nin duvarını yıkmak için bıkmadan, yorulmadan çalıştı, çabaladı. Orta alanda rakip oyunculara nefes alacak zaman bırakmadı. Artık takımın değişmez ismi olacağını kanıtladı. 
     
     HAFTANIN KARMASI 
     Mehmet Ali Elazığ 
     Fevzi Samsun 
     Çağdaş Altay 
     Uche İstanbul 
     Pancu Beşiktaş 
     Volkan G.Saray 
     Volkan Adana 
     M.Hacıoğlu D.Bakır 
     Lee Trabzon 
     Ümit Karan G.Saray 
     Veysel G.Birliği 
     
     HAFTANIN TAKIMI 
     GENÇLERBİRLİĞİ Başkent’in şampiyonluğa koşan ekibi beş gün içinde iki muhteşem zafere imza attı. Önce Beşiktaş’ı kupadan itti, ardından ezeli rakibi Ankaragücü’nü dokuz kişi ile devirdi, yoluna emin adımlarla devam etti. 
     
     HAFTANIN HOCASI 
     Ersun YANAL Genç hoca başarıdan başarıya koşuyor. Gençlerbirliği’ne ligin en iyi futbolunu oynatıyor, herkese şapka çıkartıyor. Oyunu okuyuşu, taktiği, yerinde hamleleriyle her maça damgasını vuruyor, kariyerini giderek yükseltiyor. 
     
     HAFTANIN HAKEMİ 
     Selçuk DERELİ Galatasaray - Fenerbahçe derbisine atandıktan sonra ismi çok tartışıldı. "Maçın yükünü kaldıramaz" denildi, ancak o herkesi yanılttı. Sahada mükemmele yakın bir performans ortaya koydu, en zor sınavından yüzünün akıyla çıktı. 
     
GOL KRALLIĞI Futbolcu Takım Maç Gol Okan Bursaspor 22 14 Viola Gaziantep 20 11 Youla Gençlerbirliği 20 11 Fatih Trabzonspor 21 11 Augustine Ankaragücü 22 11      
     
GOL PASI Futbolcu Takım Maç Gol Pası Timuçin Malatyaspor 19 10 Ortega Fenerbahçe 14 8 Duro Malatyaspor 15 7 Murat Bursaspor 16 7      
     
ALTIN ELDİVEN Futbolcu Takım Maç Gol Cordoba Beşiktaş 20 13 Rüştü Fenerbahçe 16 15 Heinen Denizlispor 19 16 Mondragon Galatasaray 22 18 Gökhan Gençlerbirliği 21 18      
     
     KART CEZALILAR 
     Kırmızı kart Yılmaz Ankaragücü , İbrahim Adanaspor , Ahmed Hassan, El Saka Gençlerbirliği , Bülent Göztepe 
     Sarı kart Umut Adana , Yakup Bursaspor , Servet Denizli , Ramazan Diyarbakır , Gökhan G.Birliği , Mehmet Göztepe , Nuri Kocaeli , Serkan Malatya , Hüseyin Trabzon 
     
     HAFTANIN SONUÇLARI 
     Trabzonspor - Beşiktaş 1-1 
     Fatih Tekke Dk. 83, Pancu Dk. 90 3 
     Galatasaray - Fenerbahçe 2-0 
     Ümit Karan Dk. 22 ve 34 
     Ankaragücü - Gençlerbirliği 0-1 
     Veysel Dk. 12 
     Gaziantepspor - Adanaspor 1-1 
     Cafer Dk. 58, Erdal Dk. 82 
     Diyarbakırspor - Bursaspor 4-0 
     Cengizhan Dk. 11, Ranklin Dk. 81 ve 90, Murat Hacıoğlu Dk. 89 
     İstanbulspor - Kocaelispor 2-1 
     Engin Dk. 63, Bushi Dk. 72, Uche Dk. 85 
     Malatyaspor - Elazığspor 1-1 
     Mehmet Ali Dk. 35, Tolga Dk. 43 
     Denizlispor - Altay 1-1 
     Ali Tandoğan Dk. 28, Çağdaş Dk. 47 
     Göztepe - Samsunspor 0-0 
     
     HAFTANIN MAÇLARI 
     Perşembe Lazio-Beşiktaş, Cuma Gençlerbirliği-Gaziantep, Cumartesi Elazığ-Fenerbahçe, İstanbulspor-Galatasaray, Samsun-Trabzon, Adana-Denizli, Pazar Bursa-Göztepe, Kocaeli-Diyarbakır, Altay-Malatya, Beşiktaş-Ankaragücü 
     
     ALKIŞ ALANLAR 
     Malatya örnek oldu 
     Ligin ilk yarısında Elazığ’da yaşanan olaylardan sonra Malatyaspor - Elazığspor maçına endişeyle bakılıyordu. Ama iki komşu şehrin buluşmasında korkulan olmadı, doksan dakika sonunda fair - play kazandı. Malatya seyircisi, medeniyetin merkezi İstanbul ve Başkent Ankara’ya adeta ders verdi. Sporun sadece dostluk olduğunu unutmadı, misafirperverliğin en güzelini gösterdi. Belki takımının galibiyetini göremedi ama, kazandıkları kaybettiği iki puandan çok daha önemliydi. 
     
     KARA TAHTA 
     Futbola kıymayın 
     Ali Sami Yen Stadı’nın VIP tribününde yaşananlar tüylerimizi ürpertti. Oraya nasıl girdikleri belli olmayan birkaç gözü dönmüş caninin güzelliklerle bitmiş bir gecenin üzerine çirkinlikler dökmesini üzüntüyle izledik. Bu kadar sıkıntı çeken, yüzü bir türlü gülmeyen ve tek teselliyi futbolda arayan milyonların tek eğlencesine artık kıymayın. İnsanlar yeşil sahalarda kan değil, gol görmek istiyor, bunu unutmayın. Ve sayın Başkan İlhan Cavcav, yaptığınız hareketi yine hatırlayın, karizmanızı yıkmayın. 
     
     HAFTANIN SÖZÜ 
     Büyük Fenerbahçe taraftarı sizlere layık olacağız. 
Fenerbahçeli futbolcular... 




 SPOR 























</TEXT>
</DOC>
