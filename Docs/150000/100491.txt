<DOC>
<DOCNO> 100491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sondun02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Kuzey Irak'ta havaalanı mı inşa ediyor 
</HEADLINE>
<TEXT>

     İsrail istihbaratına yakınlığıyla tanınan Debka File adlı yayın kuruluşu, ABD'nin Kuzey Irak'ta küçük havaalanları inşa ettiğini ileri sürdü. 
     Debka File'ın internet sitesinde yer alan haberde, bölgede 6 ila 8 havaalanının, sivil gibi davranan Amerikan istihkam birliklerince inşa edildiği belirtildi. 
     Bu küçük havaalanları inşaatının tamamlanmak üzere olduğunu kaydeden Debka File, Kuzey Irak'ın batı, orta ve doğusundaki stratejik noktalarda kurulan havaalanlarının, Irak operasyonu başladığında ağırlıklı olarak birliklerin havadan intikali için kullanılacağını iddia etti. 
     Haberde, Bağdat yönetiminin bu faaliyetten haberdar olduğu, ancak kendi kontrolü dışındaki bu bölgeye müdahale edemediği de öne sürüldü. 
     





</TEXT>
</DOC>
