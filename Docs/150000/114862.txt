<DOC>
<DOCNO> 114862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/soneko09.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ilk seansta 349 puan arttı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 348.99 puan artışla 1. seansı 10,292.61 puandan tamamladı. Hisse senetleri ortalama yüzde 3.51 oranında değer kazandı. 
     1. seansa 2.99 puan artışla 9,946.61 puandan başlayan endeks, seansın ilk yarısını da 215.02 puan artışla 10,158.64 puandan geçti. Endeks, seans içinde en düşük 9,933.78, en yüksek de 10,330.02 puanı gördü. 
     Kapanışta mali endeks 526.86 puanlık artışla 12,546.80 puana, sanayi endeksi 278.87 puanlık artışla 9,740.96 puana ve hizmetler endeksi de 167.92 puanlık artışla 7,241.33 puana yükseldi. 
     Böylece mali grup hisseler önceki kapanışa göre ortalama yüzde 4.38, sanayi grubu hisseler yüzde 2.95 ve hizmet grubuna bağlı hisseler de yüzde 2.37 oranında değer kazandı. 
     1. seansta işlem gören toplam 282 hisse senedinden 238'i değer kazandı. 22 hisse senedi değer yitirirken, 22 hissenin fiyatında da bir değişiklik olmadı. 
     Seansta 339 trilyon 101 milyar 601 milyon liralık işlem hacmi oluştu. 
     1. seansta İş Bankası C , Yapı ve Kredi Bankası, Garanti Bankası, Sabancı Holding ve Erdemir en yoğun işlem gören hisseler oldular. 
     Seçim beklentileri ve Amerika'nın Irak operasyonuna ilişkin diplomatik bir çözüm olasılığı ile alıcılı açılan IMKB endeksi 10,250 seviyelerinde bir süre yatay seyrettikten sonra gelen alımlarla 10,330 puan seviyelerine kadar hareketine devam etti. 
     Bugün takas avantajının da etkisiyle 10,250 direncinin yeniden test edildiğini belirten borsa uzmanları, seçimlerin yaklaşmasının da alım amaçlı kullanıldığını, 10,500-10,750 aralığına kadar bir hareket gerçekleşebileceğini savunuyorlar. 
     





</TEXT>
</DOC>
