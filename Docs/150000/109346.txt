<DOC>
<DOCNO> 109346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo10.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'a Altin Iraklin şoku 
</HEADLINE>
<TEXT>

     Diyarbakırspor Teknik Direktörü Ümit Kayıhan, forvet oyuncusu Altin Iraklin'in sakatlığı nedeniyle 6 hafta sahalardan uzak kalacağını söyledi. 
     Kayıhan, Arnavut oyuncu Iraklin'in sağ ayak arka adelesinde kopma olduğunu ve tedavi için Almanya'ya gittiğini belirterek, şöyle dedi 
     ''Bugün Iraklin'in Alman doktoru ile telefon görüşmesi yaptım. Iraklin'in sakatlığı nedeniyle 6 hafta sahalardan uzak kalacağını söyledi. Bu habere üzüldük. Çünkü, Iraklin bizim önemli bir oyuncumuzdur. Kendisi bugün Arnavut Milli Takımı kampına da davet edilmişti. En kısa zamanda takıma katılmasını bekliyoruz.'' Kayıhan, İsrailli bir forvet oyuncu ile görüşmelerde bulundukları yönündeki haberlerin de doğru olmadığını kaydetti. 
     





</TEXT>
</DOC>
