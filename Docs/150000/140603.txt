<DOC>
<DOCNO> 140603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo26.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonlu genç, rekor denemesinde başarısız oldu... 
</HEADLINE>
<TEXT>

     Trabzonlu 22 yaşındaki Süleyman Sarmısak, daha önce 85 bin olan topu sektirme rekorunu kırmak için yaptığı denemede başarısız oldu. 
     Trabzon 19 Mayıs Spor Salonu'nda, Trabzon 3. Noter Vekili Adnan Çavuşoğlu ve Mustafa Arslan huzurunda rekor denemesine başlayan Sarmısak, sadece sol ayağıyla 5 saat 39 dakika 45 saniyede, 73 bin 85 kez top sektirince, daha önce bir Taylandlıya ait olan 85 binlik rekoru geçemedi ve Guinness rekorlar kitabına girme denemesi başarısızlıkla sonuçlandı. 
     Sarmısak, daha önceki rekorun sahibi olan Taylandlı'nın her saat başı dinlendiğini ve bazı gıdalar aldığını kendisinin ise hiç dinlenmediğini belirterek, şunları söyledi 
     ''Yine de olduğu yerde ve hiç dinlenmeden, topu ayağında en fazla sektiren kişi benim. 85 binlik rekoru kendim yaptığım denemelerde aşmıştım. Bu denemede de rahatlıkla rekoru kıracağımı düşünüyordum. Ancak daha önceki denemelerimi mermerde ve beton zeminlerde gerçekleştirmiştim. Tahta zeminli salonda ise sağ ayağımda bir yanma oluştu ve bu nedenle daha fazla devam edemedim.'' 
     





</TEXT>
</DOC>
