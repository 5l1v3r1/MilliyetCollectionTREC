<DOC>
<DOCNO> 124984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko21.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin referans bono ihalesinde faiz yüzde 45.45 oldu 
</HEADLINE>
<TEXT>

     Hazine'nin bugün düzenlediği 91 gün vadeli referans bono ihalesinde, bileşik faiz yüzde 45.45 oldu. 
     İhalede, nominal 1 katrilyon 846.4 trilyon liralık teklif gelirken, 1 katrilyon 429.8 trilyon liralık satış yapıldı. 
     Basit faizin yüzde 39.28, yıllık bileşik faizin ise yüzde 45.45 düzeyinde gerçekleştiği ihalede, net satış 1 katrilyon 302 trilyon lira düzeyinde oldu. 
     İhraç tarihi 18 Aralık 2002 olarak belirlenen ihalede satılan kağıtların geri ödemesi 19 Mart 2003'te yapılacak. 
     Bugünkü referans ihalesinde yapılan net satış tutarı, Hazine'nin Aralık ayında piyasaya yapacağı ödemeler ve kamu kurumlarına yapılan ROT rekabetçi olmayan teklif ve doğrudan satışların geri ödeme tutarları toplamının yüzde 15'ini oluşturuyor. 
     Hazine'nin en son 12 Kasım'da yaptığı 84 gün vadeli referans bono ihalesinde, basit faiz yüzde 41.20, bileşik faiz yüzde 48.23 olmuştu. Bu ihaleye 1 katrilyon 903.7 trilyon liralık teklif gelirken, ihalede 1 katrilyon 474 trilyon liralık nominal satış gerçekleşmişti. İhaledeki net satış tutarı ise öngörüldüğü gibi 1 katrilyon 346 trilyon lira olarak gerçekleşti. 
     Hazine yarın, biri tahvil, diğeri de bono olmak üzere iki ayrı ihale yapacak. 
     Yarın yapıcak tahvil ihalesinde, ihraç tarihi 18 Aralık 2002, geri ödeme tarihi 11 Ağustos 2004 olan, 3 ayda bir değişken faiz ödemeli tahvil ihalesi, 23 Ekim 2002 ihraç tarihli değişken faiz ödemeli devlet tahvilinin yeniden ihracı şeklinde olacak. 
     Hazine yarın ayrıca, ihraç tarihi yine 18 Aralık 2002, geri ödeme tarihi 3 Aralık 2003 olarak belirlenen 350 gün vadeli hazine bonosu ihalesi yapacak. 
     Hazine'nin bu hafta, 2 katrilyon 288.5 trilyon lira iç borç, 119.1 milyon dolar da dış borç geri ödemesi bulunuyor. 
     





</TEXT>
</DOC>
