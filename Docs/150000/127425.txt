<DOC>
<DOCNO> 127425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/tamer.html </URL>
<DATE> 2002/12/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türklerin direniş kültürü 
</HEADLINE>
<TEXT>

Chomsky direniş kültürümüze hayran kaldı. Serdengeçti ise dirençli kesimle kanlı mücadelede kararlı 
     Irak savaşı için ABD’nin Türkiye’ye vereceği tazminat "önden yüklemeli" mi, "arkadan yüklemeli" mi olacak Son olarak da bunu tartışıyoruz Önden yüklemeli olursa, zarar oluşmadan elimize bir fon geçecek. Şimdi kim bilir kaç kişinin o fondan pay kapmak için ağzı sulanıyordur 
     Eğer üzerimize üzerimize gelen Irak savaşı karşısında önden yüklemeliye hücum etmek yerine savaşa karşı sesi gür çıkan bir direniş söz konusu olsaydı, Amerikan entelektüel çevrelerinin ihtiyar asi delikanlısı Noam Chomsky’nin Türklerin direniş kültürüne ilişkin görüşlerini hoşgörüyle karşılayabilirdim. 
     Chomsky bu ayın ortalarında Türkiye’ye geldiğinde başarılı genç meslektaşım Sedef Kabaş’ın TV 8’deki Sesli Düşünceler programına katılmış ve beni hayrete düşürecek şekilde "Türk toplumunun direniş kültürüne hayran kaldım" demişti. Chomsky Türkiye’deki baskıcı devlet politikasına karşın toplumun cesaretini, insanların ceza alacaklarını bile bile doğru bildikleri şeyler için mücadele vermelerini takdirle karşıladığını belirtiyordu. 
     
     Dar pencereden bakınca 
     Chomsky’nin Türkiye’ye bu yılın başında ilk geliş nedenini hatırlayıp Türk halkının direniş kültürünü de o dar pencereden değerlendirmeye kalkarsanız, göğsümüzü kabartacak bir direniş kültürüne sahip olduğumuz sonucuna varabilirsiniz belki Kitaplarından birini Türkçeye çeviren kişinin ve yayıncısının DGM’de yargılanması nedeniyle gelmişti . Ancak Türk toplumunu Chomsky’den daha iyi tanıyanlar ve Türkiye’de yaşayanlar için, Kurtuluş Savaşı’ndan bu yana toplumumuzun direniş kültürünün pek de övünülecek yanı olmasa gerek. 
     
     Türk neye direnir 
     Direniş kültürümüz yok sanmayın, pekala var Ama genellikle toplumun önünü açma yönünde değil de tıkama üzerine Merkez Bankası Başkanı Süreyya Serdengeçti’nin, Finans Dünyası dergisinin düzenlediği toplantıda sözünü ettiği örnek, biz Türklerin ne tür bir direniş kültürüne sahip olduğumuzu, Chomsky’den çok daha iyi tarif ediyor. Serdengeçti bakın ne diyor 
     "Enflasyonun düşmesine karşı belli kesimlerde ciddi şekilde direnç var. Mücadele çok kanlı bir şekilde sürecek. Kalıcı ve sürdürülebilir büyüme için önkoşul, enflasyonun düşmesi. Geçen yıldan beri bunu anlatıyoruz. Bayağı mesafe aldık, ama direnç unsuru da çok yüksek. Mücadele çok kanlı bir biçimde sürecek. Haberiniz olsun. 
     Türkiye’de belli kesimler anti - enflasyonist politikalara direniyor. Kim direniyor diye sorduğunuzda bunu zaten kamuoyu iyi biliyor. Bakın kesinlikle enflasyon lobisi demiyorum. Kronik enflasyon ortamının ekonomide, tabiri caizse birtakım pislikleri gizlemesinden ister istemez bazı kesimler fayda sağlıyor. Ve enflasyondan çıkarı olanlar direnç gösteriyorlar. Bu direnci bilinçli olarak gösterenler olduğu gibi, uyum sağlama sorunu nedeniyle bilinçsiz olarak direnenler de var. Diğer ülkelerin tecrübelerinde de görülen o ki, bu direnç giderek artacak." 
     İşte Türk toplumunun direnç kültürü diye ben bunu tanırım. Geçmişte de örnekleri çok görülmüştür. Bizde güçlü olan direnir. Güçsüz olanın sesi - soluğu çıkmaz. Örgütlenme, dernekleşme "kültürümüz" de özellikle oluşturulmamıştır. Irak’a savaşla ilgili olarak da olsa olsa enflasyonun düşmesine karşı direnç gösterenlerin direniş seslerini duyarız. 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
