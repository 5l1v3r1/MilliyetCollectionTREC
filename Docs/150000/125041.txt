<DOC>
<DOCNO> 125041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur09.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, İran Dışişleri Bakanı ile ayaküstü görüştü 
</HEADLINE>
<TEXT>

     AK Parti Genel Başkanı Recep Tayyip Erdoğan, Tahran'dan Libya'ya giderken aktarma için Atatürk Havalimanı'na inen İran Dışişleri Bakanı Kemal Harrazi ile kısa bir görüşme yaptı. 
     Atatürk Havalimanı'na saat 10.00 sıralarında gelen Erdoğan, Ankara'ya gitmek için bir süre VIP Salonu Başbakanlık Ağırlama Odası'nda bekledi. Bu sırada Tahran'dan Libya'ya giderken aktarma için Atatürk Havalimanı'na inen İran Dışişleri Bakanı Kemal Harrazi de, Erdoğan'ın bulunduğu VIP salonuna geldi. 
     Erdoğan ve Harrazi yaklaşık 3 dakika süren kısa bir görüşme yaptılar. İran Dışişleri Bakanı Harrazi daha sonra VIP Salonu'ndan ayrılırken, Erdoğan da eşi Emine Erdoğan ile Ankara'ya gitti. 
     AK Parti Genel Başkanı Erdoğan, gazetecilerin Harrazi ile yaptığı görüşmeye ilişkin soruları üzerine ''Hiçbir şey görüşmedik, sadece hal hatır...'' yanıtını verdi. 
     İran Dışişleri Bakanı Harrazi'nin de, öğle saatlerinde Libya'ya gideceği bildirildi. 
     





</TEXT>
</DOC>
