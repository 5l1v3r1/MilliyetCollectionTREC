<DOC>
<DOCNO> 138917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun24.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt Parlamentosu'ndan ABD'ye çağrı ''Türk askerini engelle'' 
</HEADLINE>
<TEXT>

     Kuzey Irak'taki bölge parlamentosu, ''ABD'nin Irak'a müdahalesi halinde, Türk askerlerinin bölgeye girişinin engellenmesi için'' ABD'ye çağrıda bulundu. 
     Bölge parlamentosunda kabul edilen bildiride, ''ABD ve diğer müttefiklerden, Türkiye ya da başka ülkelerin askerlerinin Kürdistan'a girmesine izin vermemesini istiyoruz'' denildi. 
     Parlamento başkanı Kemal Abdülkerim Fuad, gazetecilere yaptığı açıklamada, ''Kuzey Irak'a Türk askerinin müdahale etmesi için bir neden olmadığını'' söyledi. 
     Fuad, ''Sınırlarımızı koruyabiliriz, bu nedenle bölgesel güçlerin bölgemize girişini engellenmesi için Amerika'dan etkisini kullanmasını istiyoruz'' dedi. 
     Abdülkerim Fuad, ''Bölge ülkelerinin sınırlarına saygılıyız, ancak aynı zamanda bu ülkelerin iç işlerimize karışmasını da kabul etmeyiz'' şeklinde konuştu. 
     
</TEXT>
</DOC>
