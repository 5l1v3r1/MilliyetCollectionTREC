<DOC>
<DOCNO> 109221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/guncel/gun06.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Schindler’i son yolculukta... 
</HEADLINE>
<TEXT>

     ASLI ÖKTENER İstanbul 

     Fransa’da İkinci Dünya Savaşı sırasında Türk pasaportu çıkararak yüzlerce Musevi’nin hayatını kurtaran emekli büyükelçi Necdet H. Kent 92 , son yolculuğuna uğurlandı. 500. Yıl Vakfı Danışman ve Koordinatörü Harry Ojalvo, Kent’in Türk bayrağına sarılı tabutunu, dünya İbranileri adına öptü. Kalp rahatsızlığı sonucu vefat eden Kent için Bebek Camii’nde düzenlenen tören sırasında, oğlu Muhtar Kent taziyeleri kabul etti. Törene, Kent’in ailesi ve yakınlarının yanı sıra Türkiye Hahambaşı Vekili İshak Haleva, işadamları Rahmi Koç, Mustafa Koç ve Cem Hakko ile dışişleri eski bakanlarından Vahit Halefoğlu katıldı. Bu arada Hahambaşı Vekili Haleva, cenaze namazı kılınırken, saflarda yer aldı ve dua etti. 
     Kent’in cenazesi daha sonra Zincirlikuyu Mezarlığı’ndaki aile kabristanına defnedildi. 
     



 GÜNCEL 


















</TEXT>
</DOC>
