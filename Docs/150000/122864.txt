<DOC>
<DOCNO> 122864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sonspo04.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray liderliğe abone... 
</HEADLINE>
<TEXT>

     Birinci Süper Futbol Ligi'nin son 10 sezonunda liderlik koltuğuna en çok oturan takım Galatasaray oldu. 
     Ligde son 10 sezonda şimdiye dek toplam 317 lig haftası oynanırken, Galatasaray, toplam 159 haftayı lider olarak kapattı. 
     Aynı süre içinde sarı-kırmızılı takımın ezeli rakipleri Fenerbahçe 55, Beşiktaş 50, Trabzonspor ise 29 hafta liderlik koltuğunda oturdu. 
     
     GALATASARAY 10 SEZONDA DA LİDER OLDU 
     Ligin son 10 sezonunda en fazla süreyle liderlik koltuğuna oturan takım unvanının sahibi olan Galatasaray, aynı zamanda son 10 sezonda da liderlik keyfini yaşayan tek takım durumunda bulunuyor. 
     Sarı-kırmızılı ekip 1993-94 sezonunda 20, 1994-95 sezonunda 6, 1995-96 sezonunda 2, 1996-97 sezonunda 26, 1997-98 sezonunda 9, 1998-99 sezonunda 18, 1999-2000 sezonunda 29, 2000-2001 sezonunda 9, 2001-2002 sezonunda 30, bu sezonun ilk 15 maçında ise 10 kez olmak üzere, toplam 159 kez lider oldu. 
     
     SON 7 SEZONDA EZİCİ ÜSTÜNLÜK 
     Birinci Futbol Ligi'nin son 6 sezonundan 5'inde mutlu sona ulaşan, bu sezon ise ilk 15 maçın ardından Fenerbahçe ve Beşiktaş'ın 1 maç fazlasıyla lider olan Galatasaray, son 7 sezonda ezeli rakiplerine liderlik koltuğuna oturma sayısı bakımından büyük fark attı. 
     Son 7 sezondaki toplam 219 lig haftasında Galatasaray 131 kez lider kalırken, Fenerbahçe 44, Beşiktaş 15, Trabzonspor ise 8 kez koltuğa oturdu. Diğer liderlikleri ise Anadolu takımları paylaştı. 
     
     BİR SEZONDA EN ÇOK LİDER OLAN TAKIM 
     Son 10 sezon baz alınarak yapılan değerlendirmede, 1 sezonda en uzun süreyle lider kalan takım da yine Galatasaray oldu. 
     Sarı-kırmızılı ekip, geçen sezon 34 haftanın 30'unda liderlik koltuğunda oturdu. 
     Sarı-kırmızılılar ayrıca, 1999-2000 sezonunun da 29 kez ilk sırada kaldı. 
     -''4 BÜYÜKLER'' DIŞINDAKİLER 24 HAFTA- Birinci Lig'de son 10 sezonda ''4 Büyükler'' dışında 10 takım, toplam 24 hafta liderliğin keyfini yaşadı. 
     Bu süre içinde Bursaspor ve Gençlerbirliği 6'şar, Kocaelispor 4, Ankaragücü 2, Gaziantepspor, Kardemir Karabükspor, Altay, İstanbulspor, Denizlispor ve Adanaspor da 1'er hafta lider kaldı. 
     
     ÜST ÜSTE EN UZUN SÜRE LİDER KALAN 
     Ligin son 10 sezonuna göre, bir sezonda üst üste en uzun süre lider kalan takım da Galatasaray oldu. 
     Sarı-kırmızılı ekip, 1996-97 sezonunda 9. haftada yakaladığı liderliği lig sonuna dek sürdürdü ve 34 haftalık maratonda üst üste 26 hafta liderlik koltuğunda oturdu. 
     
     SON 10 SEZONUN LİDERLERİ 
     Birinci Futbol Ligi'nde takımların son 10 sezonda lider kalma sayıları şöyle 
     1993-1994 Sezonu Galatasaray 20 , Beşiktaş 5 , Kocaelispor 4 , Gaziantepspor 1 
     1994-1995 Sezonu Beşiktaş 27 , Galatasaray 6 , Bursaspor 1 
     1995-1996 Sezonu Trabzonspor 21 , Fenerbahçe 11 , Galatasaray 2 
     1996-1997 Sezonu Galatasaray 26 , Bursaspor 5 , Trabzonspor 2 , Fenerbahçe 1 
     1997-1998 Sezonu Fenerbahçe 21 , Galatasaray 9 , Trabzonspor 3 , Kardemir Karabükspor 1 
     1998-1999 Sezonu Galatasaray 18 , Beşiktaş 9 , Fenerbahçe 5 , Gençlerbirliği 2 
     1999-2000 Sezonu Galatasaray 29 , Fenerbahçe 2 , Altay, İstanbulspor ve Denizlispor 1 
     2000-2001 Sezonu Fenerbahçe 15 , Galatasaray 9 , Beşiktaş 7 , Trabzonspor 2 , Adanaspor 1 
     2001-2002 Sezonu Galatasaray 30 , Ankaragücü 2 , Trabzonspor ve Beşiktaş 1 
     2002-2003 Sezonu Galatasaray 10 , Gençlerbirliği 4 , Beşiktaş 1 
     





</TEXT>
</DOC>
