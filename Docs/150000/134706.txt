<DOC>
<DOCNO> 134706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/siy99.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa 
</HEADLINE>
<TEXT>

Cheney’in yardımcısı Ankara Büyükelçisi      ABD Başkan Yardımcısı Dick Cheney’nin yardımcılarından Eric Edelman’ın ABD’nin yeni Ankara Büyükelçisi olarak atanacağı bildirildi. 
     New York Times gazetesinin Washington mahreçli haberine göre, halen Cheney’nin ulusal güvenlik işleri yardımcısı olan Edelman, henüz bu göreve resmen atanmadı. Ancak Edelman’ın, Senato’nun onaylamasından sonra bu yaz aylarında yeni görevine başlaması bekleniyor. 
     Edelman, 2000 yılı Eylül’ünden beri Ankara büyükelçisi olan Robert Pearson’un yerini alacak. 
     51 yaşında olan ve daha önce Finlandiya’da büyükelçilik yapmış olan Edelman, Rusya uzmanı olarak tanınıyor. Edelman’ın, Cheney tarafından oluşturulan ulusal güvenlik konseyi bünyesinde etkili bir rolü olduğu da gazete tarafından kaydedildi. Edelman, Cheney 1990’li yıllarda savunma bakanlığı yaparken, Pentagon’da kendisinin siyasi işler yardımcısıydı. New York Times, Türkiye’nin terörle mücadele açısından taşıdığı stratejik rol nedeniyle atanacak büyükelçinin siyasi açıdan öneminin arttığını ve görevin diplomatik açıdan zorlaştığını yazdı. 
     
Sezer bu dönem veto’ rekortmeni      ANKARA Milliyet 

     TBMM’nin 22. yasama döneminde çıkan 31 yasadan 4’ünü veto eden Cumhurbaşkanı Ahmet Necdet Sezer rekor kırdı. Geçen yasama döneminde DSP - MHP - ANAP koalisyon hükümetinin 3.5 yılda çıkarttığı 387 yasadan sadece 8’i yeniden görüşülmek üzere TBMM’ye geri dönerken, 22. Dönem’de iki ay içinde 4 yasa iade edildi. Sezer’in bu dönemde geri gönderdiği ilk düzenleme AKP Genel Başkanı Recep Tayyip Erdoğan’a milletvekili olma yolunu açan Anayasa değişikliği paketi oldu. "Mali Milat" ve "Nereden Buldun " uygulamalarını kaldıran yasa da 31 Aralık 2002’de geri gönderildi. Sezer, "Basın ve Yayın Yoluyla İşlenen Suçlara İlişkin Dava ve Cezaların Ertelenmesi"ne ilişkin yasayı da 17 Ocak’da geri gönderdi. Vergi Barışı yasası da 29 Ocak’ta Sezer tarafından "af niteliği taşıdığı ve nitelikli çoğunluk olan 330 oyla kabul edilmediği" gerekçesiyle veto edildi. 
     
Başbakanlığı böcekler bastı      Başbakanlık binasında başta Başbakan Abdullah Gül’ün odası olmak üzere hamam böcekleri her odada cirit atıyor. Hamam böceklerinin Başbakan’ın odasını sardığını ilk görenlerse bir bakan ile danışmanı... Anlatılanlara göre, bakan ve danışmanı geçen hafta sonu Başbakan’ın makamına gittiler. Başbakan ve Bakan görüşürken danışman bir şeyler içmek üzere Gül’ün odasının yanındaki çay odasına girdi. İçeri adım atar atmaz yüzlerce hamam böceği ile karşılaştı. Elindeki bardağı atarak bakanın yanına gelen danışman "Efendim bir şey içmeyelim" deyip durumu anlattı. Basın odasındaki hamam böcekleri ise Başbakanın katındakilerden daha da fazla. Bir gazeteci telefon kabinlerinin bulunduğu masaların üzerinde duvardan aşağı doğru hamam böceklerinin süzüldüğünü görmüş 
     
Avni Bey yurtdışında gibi maaş alıyor      Başbakan Abdullah Gül’ün Özel Kalem Müdürü Hüseyin Avni Karslıoğlu’nun dolar üzerinden maaş aldığı ortaya çıktı. Anlatılanlara göre, Türkiye’nin Batum Başkonsolosuyken özel kalem müdürlüğüne getirilen Karslıoğlu, iki ayı aşkın bir zamandır asaleten atamasının yapılmaması nedeniyle yurtdışında görev yapıyor gibi 4500 dolarlık Başkonsolos maaşı almaya devam ediyor. Karslıoğlu’nun, kararnameyle merkeze alınması halinde maaşının ciddi şekilde düşeceği belirtiliyor. Bu arada Batum Başkonsolosluğu’na da atama yapılmadığı, başkonsolosluk işlemlerinin vekaleten yürütüldüğü belirtiliyor. 
     
YTP’li başkanın karne kızgınlığı      GÖNEN DHA 

     Balıkesir’in Gönen ilçesindeki Işık İpek İlköğretim Okulu 1 - D sınıfında okuyan kızı Sedef Elit’in karnesini almaya giden YTP İlçe Başkanı Hüseyin Aşut, kızının karnesindeki "Büyüklerine karşı saygısı, küçüklerine karşı sevgisi" notunun 4 olduğunu görünce öğretmen Safiye Aracı’ya hakaret yağdırdığı iddia edildi. Aracı, Aşut hakkında suç duyurusunda bulundu. 
     
Şahin Erdoğan 10 Mart’ta Meclis’te      İSTANBUL Milliyet 

     Başbakan Yardımcısı Mehmet Ali Şahin, AKP Genel Başkanı Tayyip Erdoğan’ın Siirt’ten aday olacağını belirterek, "İnşallah 10 Mart’ta Erdoğan TBMM’ye girecek" dedi. Şahin, Üsküdar İlçe Teşkilatı’nın düzenlediği Danışma Meclisi Toplantısı’nda, kendisinin başkanlığını yaptığı alt komisyonun görevinin kamu yönetiminde yeniden yapılanma çalışmalarını düzenleyerek bir taslak hazırlamak olduğunu anlattı. 
     
Rüzg ra kapıldı, karaya oturdu      MEHMET DEMİRKAYA İstanbul 

     Kamboçya bandıralı boş kuru yük gemisi, olumsuz hava koşulları nedeniyle dün Çatalca yakınlarında karaya oturdu. "Nasuh I" adlı bin 590 grostonluk 100 metre uzunluğundaki gemi, Karadeniz’deki kötü hava koşulları nedeniyle sürüklenmeye başladı. Demir atan gemi buna rağmen başarılı olamadı. Sürüklenmeye devam eden gemi, Karaburun Kilitburnu mevkiinde karaya oturdu. 14 mürettebat, yardım istemedi. 
     
Pepe Tuzu kurular baraj istemiyor      GİRESUN DHA 

     Orman Bakanı Osman Pepe, Giresun da Orman Bölge Müdürlüğü ve Fiskobirlik Entegre Tesisleri’ni ziyaret ederek şehrin sorunları hakkında bilgi aldı. Bol bol fındık yiyen Pepe, Yusufeli Barajı’yla ilgili ilginç açıklamalarda bulundu. Yatırımı istemeyenlerin bir kaç tuzu kuru insan olduğunu iddia eden Pepe, "Yusufeli’ne gittim. Burada bana Baraj istemiyoruz’ dediler. Ben de Neden istemiyorsunuz ’ diye sordum. Onlar da Rafting yapıyoruz’ cevabı verdi. 3 - 5 tane tuzu kurunun Afrikalı yamyamlar gibi rafting yapması için bu büyük yatırımı yapmayalım mı " dedi. 
     
Ali Rıza Efendi’nin evi yaptırılmıyor      ANKARA Milliyet 

     Kültür Bakanı Hüseyin Çelik, Makedonya’daki "Ata - Evi Projesi"nden, Atatürk’ün babası Ali Rıza Efendi’nin evinin yerinin tespit edilememesi nedeniyle vazgeçildiğini bildirdi. Çelik, bu nedenle de Başbakanlık Tanıtma Fonu’ndan Ata - Evi projesi için tahsis edilen 150 bin dolarlık ödeneğin iptal edildiğini duyurdu. 
     Çelik, CHP Çanakkale Milletvekili Ahmet Küçük’ün yazılı soru önergesini yanıtladı. Araştırmalarda Ali Rıza Efendi’nin evinin bulunduğu varsayılan yerde evin yıkıntılarına bile rastlanmadığını dile getiren Çelik, Dışişleri Bakanlığı’nın da altyapı ve güvenlik dahil her yönü ile projenin gerçekleştirilmesinin uygun olamayacağı görüşünü ifade ettiğini bildirdi. 
     



 SİYASET 















</TEXT>
</DOC>
