<DOC>
<DOCNO> 102389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/yazar/pulur.html </URL>
<DATE> 2002/08/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eğer, siyaset buysa... 
</HEADLINE>
<TEXT>

     EĞER, siyaset buysa, Kemal Derviş ile Deniz Baykal’ın yaptıkları siyasettir, hem de alasıdır. 
     Kimdir Deniz Baykal’ın ve CHP’nin siyasi rakipleri... 
     Önce Ecevit’in DSP’si ve sonra eski arkadaşı İsmail Cem’in YTP’si... 
     Bugün, Ecevit’in DSP’si paramparça, milletvekillerinin yarısını, Cem aldı götürdü, YTP’yi kurdu. 
     Şimdi YTP nerede 
     Bütün umutlarını Kemal Derviş’e bağlayan YTP, bundan sonra ne yapacak 
     
     ŞİMDİ Kemal Derviş’e kızanlar çok olacaktır, İsmail Cem’i açıkta bıraktığı için... 
     İyi de, bir de şöyle düşünmez misiniz 
     Kemal Derviş, başından beri ne diyordu 
     "Sosyal demokratların ittifakı..." diyordu. 
     İsmail Cem kestirip attı 
     "İttifak umurumda değil." 
     Kemal Derviş ne diyordu 
     "Solda ittifak " diyordu. 
     YTP’nin Genel Sekreteri İstemihan Talay "Bu parti sosyal demokrat değildir " demedi mi 
     O halde 
     Siyaset zor ve nazik bir zenaattır, dikkat edilmesi, ağzından çıkanı kulağın duyması, hatta kulaktan önce insanın boğazındaki dokuz boğumdan geçmesi gerek... 
     İskenderiye Limanı’nda hamallar, teknelerden un çuvallarını sırtlarında taşıyıp arabalara atarken, hamalbaşı bağırırmış 
     "Siyasetten at, siyasetten at " 
     Yani yumuşak at 
     
     KEMAL Derviş’in, CHP’ye kaydığını açıklamadan bir gün önce yazdığımız ve onun açıklama yaptığı günün sabahı piyasaya çıkan yazımızda "Eğer ittifak yapılacaksa, CHP’de yapılır" demiştik. 
     Çünkü CHP, Meclis dışında kalmasına rağmen hala, - olduğu kadar - dimdik ayaktaydı, gezip dolaştığımız Anadolu’nun çok yerinde ufak da olsa, gösterişsiz de, altıoklu bir CHP tabelası vardı, geçen seçimin, bitip, tükenmiş görünen CHP’si bugün ikinci parti durumuna gelmek üzereydi, o halde ittifak CHP’de olmalıydı. 
     
     ŞİMDİ bazıları diyecekler 
     "Deniz Baykal için yazdıklarını unutmadık " 
     Biz de unutmadık, zaten Deniz Baykal da unutturmuyor ya 
     Geçen gün, siyasi rakiplerini, Hacıbektaş otobüsüne davet ederken "Yerimiz var" derken ne kadar haşindi. 
     Ama unutmayalım ki "Denize düşen, Deniz’e de sarılabilir." 
     
     EVET eğer demokrasi ve siyaset buysa. 
     Bernard Shaw diyor ki 
     "Demokrasi okurken güzel, oynanırken kötüdür, bazı yazarların oyunları gibi..." 
     Ve ekliyor 
     "Demokrasi dediğimiz siyasal deney, düzeysiz, kötü yönetimin son sığınağıdır." 
     En sonunda da soruyor 
     "Hiçbir şey bilmez, yine de her şeyi bildiğini sanır. Böyle biri neden başarılı bir politikacı olmasın " 
     
     







Derviş nereye 


"Demagoglar saltanatı" noktalanırken... 


MKE cinayeti 


Bundan sonrası 


139 öfkeli adam 


O gece... Ankara’da... 


Sefalet diz boyu ama eğitimde ön sıradalar 


Limonata 100 bine yine de içen yok... 


Derviş hata mı etti, doğru mu yaptı 


TÜSİAD, Derviş için kolları sıvadı 


Eğer, siyaset buysa... 


Derviş’in CHP tercihi 


Her il için acil farklı mikro çözüm 


Askerlik bitti, Paşa gelmesin ’ 


Hortumlanan paralarla iç borç’ 126 katrilyon oldu 


</TEXT>
</DOC>
