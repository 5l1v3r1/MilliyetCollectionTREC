<DOC>
<DOCNO> 135892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yasam/yas08.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutkan şoföre Besmelematik’ 
</HEADLINE>
<TEXT>

     KEREM PULGAT Konya DHA 

     Otomobillerin kontaklarına monte edilen ve çevrilince besmele çekip sefer duası okuyan "Besmelematik" adlı elektronik cihaz, Konya’da büyük ilgi görüyor. "Bal Oto Aksesuvar"ın sahibi Seyit Bal, "En çok araçlarına binip besmele çekmeyi unutan şoförler talep gösteriyor" dedi. 
     Besmelematik adı verilen ve modeline göre 20 - 30 milyon liraya satılan cihaz kontağa bağlı elektrik kablolarına monte ediliyor. Kontağı çevirince devreye giren sistem sayesinde cihaz ilk önce besmele çekiyor, daha sonra da sefer duasının tamamını okuyor. Sistem, dua bitince otomatik olarak devreden çıkıyor. 
     İstanbul’da imal edilen cihazın Konya’da büyük ilgi gördüğünü belirten Bal, "Aşırı talep karşısında biz de şaşırdık. Sadece sipariş üzerine getiriyorduk. Ancak üretici firma şimdi sipariş yetiştiremiyor" diye konuştu. 
     



 YAŞAM 




















</TEXT>
</DOC>
