<DOC>
<DOCNO> 143735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur29.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da travestinin evini basan 5 kişi tecavüz etti 
</HEADLINE>
<TEXT>

     Küçükesat'ta 5 kişinin saldırısına uğrayan bir travesti önce tecavüze uğradı, daha sonra gasp edildi. 
     Emniyet yetkililerinden alınan bilgiye göre, Fethiye Sokak'ta oturan Gülden Ö. adlı travesti, evinde 5 kişinin saldırısına uğradı. Tartaklanan Gülden Ö. ellerini ve ağzını kravatla bağlayan saldırganların tecavüzüne uğradı. 
     Kimliği belirsiz kişiler, daha sonra Gülden Ö'nün 100 dolar ve 700 milyon lira, 3 bilezik ve bir boyun zincirini aldıktan sonra kaçtılar. 
     Saldırganlar gittikten sonra ellerini bağlayan kravattan kurtulan Gülden Ö, durumu polise telefonla bildirdi. 
     Olay yerine gelen Asayiş Şube Müdürlüğü ekipleri, parmak izi araştırması yaptılar. Saldırganların eşkallerini belirleyen polis, adli tıpta muayene olan Gülden Ö'yü emniyete götürerek saldırganların teşhisi için sabıkalılar albümünde inceleme yaptırttı. 
     Emniyette ifade veren Gülden Ö, eve yeni mobilya aldığını, bunları yerleştirirken kapının zilinin çaldığını belirterek, ''Kapıyı açtığımda, tanımadığım 5 kişi beni iterek, 'sesini çıkarma yoksa ölürsün' diye tehdit ettiler'' dedi. 
     Travesti Gülden Ö. başından geçenleri ayrıntısıyla anlatırken, saldırganların yakalanması için kimlik tespit çalışmalarının sürdüğü bildirildi. 
     





</TEXT>
</DOC>
