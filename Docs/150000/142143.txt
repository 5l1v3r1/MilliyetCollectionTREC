<DOC>
<DOCNO> 142143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/spor/aspo.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür, İngiltere’deki yaşamını sadece Milliyet’e anlattı 
</HEADLINE>
<TEXT>
İKİNCİ HAYATIM 
Blackburn Rovers’ta herşeye yeniden başladığını söyleyen yıldız futbolcu, "Artık kafam rahat ve huzurluyum. Yaşamın güzelliklerini burada görüyorum. Sadece futbolu düşünüyorum" dedi 
     HALİL ÖZER 

     Mutluluktan uçuyor 
     HAKAN Şükür’ü Galatasaray’a geldiği günden bu yana tanıyorum. Bu zaman dilimi içinde en yakın takipçisi oldum. En güzel günlerini transfer olduğu ilk yıllarda yaşadı. Ardından sıkıntılar başladı. Medya ile kapıştı, yönetim ile tartıştı, zaman zaman seyircisine kırıldı. Sorunları hiç bitmedi. Sonunda İngiltere’de karar kıldı, yeni bir sayfa açtı. Yolumuz Ada’ya düştü, kapısını çaldık. Ve şaşırdık. Eski Hakan yine karşımızdaydı. Yüzü gülüyor, mutluluktan adeta uçuyordu. Hemen keyifli bir sohbete daldık 
     
     Kısa sürede alıştım’ 
     "ASLINDA Blackburn’e gelmek aklımda yoktu. Londra takımları daha ağır basıyordu. Ama Souness çok istedi. Burada rahat edeceğimi söyledi. Beni sürekli aradı. İnsanın biraz da ilgi hoşuna gidiyor. Tugay’ın olması da transferimi etkiledi. İlk başlarda biraz sıkıntılıydım. Alıştığım İtalya’dan buraya gelmek zordu. Ama kısa süre sonra hayata alıştım. Yaşamın güzelliklerini burada görüyorum. Herşeye yeni başlıyormuş gibi heyecanlıyım. Kafam rahat, huzurluyum. Tek düşüncem futbol." 
     
     Arada büyük fark var’ 
     "İTALYA’DA güzel günler geçirdim. Ama iki ülke arasında büyük fark var. Bir kere burada baskı yok. İklim, insanlar, olanaklar ve davranışlar hep pozitif. Yenildiğiniz zaman herkes birbirinin omuzuna vuruyor, gelecek sefer’ diyor. Ben hayatım boyunca stres altında oynadım. Bu yüzden yaşadığım bazı olaylar beni şaşırtıyor. Örneğin bir takım arkadaşımızın morali bozuktu. Sabah antrenmanda göremedik. Meğer kendine gelsin diye Maldiv Adaları’na tatile göndermişler. Bunu bizim ülkemizde düşünsenize " 
     
     Geçmişimle övünüyorum’ 
     "BAZEN televizyonda nostalji maçlarını izliyorum. Geçmişimle övünüyorum. Şimdi aynı başarıları burada gerçekleştirmeye çalışacağım. Fizik olarak kendimi çok iyi hissediyorum. Aslında futbola bu kadar ara vermek ilaç gibi geldi. Yıllardır yaşadığım trafiği biliyorsunuz. Senede 60 maç oynuyordum. Hiç dinlenmedim. Şu anda yeniden doğmuş gibiyim. Altı yıl daha sahalarda kalabilirim. Ben asla Galatasaray’ı silmedim ancak çocuklarımın geleceği için geriye dönmem. Futbolu bıraktıktan sonra da ABD’ye yerleşeceğim." 
     
     Bazı şeyleri unutmam’ 
     "ASLINDA artık eskiye dönmek istemiyorum. Herşey yaşandı bitti. Süngeri çekip, yeni bir sayfa açtım. Ama bazı olayları unutmak mümkün değil. Örneğin Malatya maçı sırasında yaşananlar. Beni yeniden Galatasaray’da görmek isteyen ağabeylerim vardı. Hoca uçağa binmeden dönüşümü kabul etti. Uçaktan indi vazgeçti. Ama benim yerime gelenler verimli olamadı. Fatih Terim’e hiçbir kızgınlığım yok. Elbette tatsız olaylar yaşadık. Üzüldüğüm şeyler de yok değil. Ben o defterleri açmak istemiyorum, hoca herşeyi bilir." 
     
Komşusu Beckham      "ALEX Ferguson ve Beckham ile komşuyuz. Geçenlerde eşim Beyda ile alışverişe çıktım. Bir baktık önümüzde Beckham. O da eşiyle alışveriş yapıyor. Geriye döndü, selamlaştık. kısa bir süre önce kendisiyle bir röportaj yapmışlar. Çok iyi orta yaptığı için en çok oynamak istediği ilk beş santrforu sormuşlar. Benim ismimi de vermiş. Çevremden büyük sevgi görüyorum. Bu kadar uzakta bile insanların sizi yolda tanıyıp, çevirmesi çok etkileyici." 
     
Hakan’dan inciler      Ali Sami Yen’i çok özlüyorum. Özellikle Avrupa Kupası maçlarını. Şu anda 199 goldeyim. Belki 200’ler kulübüne girmek için bir takıma bir gollüğüne gidebilirim. 
     Hasan Şaş beni sürekli arıyor. Tecrübelerimden yararlanarak tavsiyeler alıyor. Ona sürekli, Aman camianla kötü olma. Fazla konuşma, takımdan giderken de anlaşarak ayrıl’ diyorum. 
     Galatasaray’a bir tek ben para kazandırdım. Kulübün kasasına 8.5 milyon dolar girdi. Ama bu unutuldu. 250 bin dolar tutan UEFA Kupası primini h l alamadım. Para peşinde değilim ama ortada emek var. 
     İnter’de gerçekten çok mutlu oldum. Orada oynamak zordu. Kime fazla para verdilerse onu tercih ediyorlardı. Sponsor işleri önemliydi. Ben geç gittim. Ama Emre 21 yaşında ve çok avantajlı. 
     Milli takımdaki forvet oyuncuları çok formda. İlhan ve Nihat gerçekten iyi futbolcular. Sanıyorum ben hemen oynayamam. Ama geri döneceğim. İngiltere maçına dikkat etmemiz gerekiyor. 
     Friedel’ın evinde kirada oturuyoruz. 12 odası var. Köpek kulübesinin içinde bile kalorifer var. Herşeyi kendisi yapmış. Güvenlik mükemmel. Alarma basıyorsunuz, polis hemen kapınızda. 
     
     



 SPOR 






















</TEXT>
</DOC>
