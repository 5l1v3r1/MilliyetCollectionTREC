<DOC>
<DOCNO> 122600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/spor/spo03.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
POPESCU YOKLAMASI 
</HEADLINE>
<TEXT>

Yönetim, Rumen oyuncunun takıma dönmesine sıcak bakarken, iki soru kafaları meşgul ediyor. Bunlardan biri, Terim’in transfere ne diyeceği, diğeri ise Popescu’nun form durumu 
     HALİL ÖZER 

     Yönetim heveslendi 
     GALATASARAY’DA Popescu’nun adı iyice gündeme yerleşti. Eşinin doğumu nedeniyle geçen hafta İstanbul’a taşınan ve yaklaşık bir ay Türkiye’de kalacağını söyleyen Rumen futbolcunun Sarı-Kırmızılı takımla birlikte antrenmanlara çıkıp, başarılı bir görüntü ortaya koyması, yönetimi heveslendirdi. Hem ağabeylik yapıp, hem de savunmayı toparlaması düşünülen Rumen yıldız için henüz Terim ile görüşülmedi. 
     
     İki önemli soru 
     YÖNETİME göre Popescu’nun transferi için iki önemli sorunun yanıtlanması gerekiyor. Bunlardan en önemlisi, "Terim, Popescu’yu isteyecek mi ", ikincisi "Popescu’nun kondisyonu yeterli mi ". Şimdi yönetim bu iki konuyu araştırıyor. Ama operasyonun başlaması için Teknik Direktör Fatih Terim’in onay vermesi öncelik taşıyor. Popescu ise transfere sıcak bakıyor. 
     
Hasan için yol ayrımı      BEŞİKTAŞ’IN İlhan Mansız’la sözleşme imzalamasının ardından, Galatasaray da yıldızı Hasan Şaş’a devre arasında imza attırmak istiyor. Başarılı futbolcusuyla son kez biraraya gelecek olan yönetim, Hasan’a "Ya kal, ya git" tercihini sunacak. Eğer Hasan, önerilen parayı beğenmezse, istediği takıma satılacak. 
     
Mondragon Yozgat’ta yok      ERHAN TELLİ 

     GALATASARAY dün uçakla Ankara’ya, buradan da karayoluyla Yozgat’a geçti. Aslan’da, hafif sakatlığı bulunan Mondragon götürülmedi ve hafta sonu oynanacak derbi için dinlendirildi. Kolombiyalı file bekçisi dışında, sakatlıkları süren Suat, Batista, Baliç, Christian ve Ayhan da kafileye dahil edilmedi. 
     ÖTE yandan Sarı-Kırmızılılar’ın, ocak ayında yapacağı devre arası kampının programı da belli oldu. Cim Bom, İspanya’nın La Manga kentinde olacağı belirtildi. Kampın tamamlanmasının ardından Mısır’a geçecek olan Aslan, Mısır Milli Takımı ile özel bir maç yapak. 
     
Kartal’a özel biletGalatasaray ile Beşiktaş arasında oynanacak dev derbinin güvenlik toplantısı dün yapıldı. Buna göre, misafir takım taraftarının biletlerinde siyah-beyaz bant olacak 
     İSTANBUL İl Spor Güvenlik Kurulu dün Galatasaray - Beşiktaş derbisi için İstanbul Valiliği’nde toplandı, alınan önlemleri gözden geçirdi. Vali Yardımcısı Cumhur Güven Taşbaş başkanlığındaki toplantıya, Galatasaray Genel Sekreteri Sinan Kalpakçıoğlu, BJK İnönü Stadı Müdürü Ertuğrul Çetin Karasu, Futbol Federasyonu Yönetim Kurulu Üyesi Metin Kazancıoğlu ve yetkililer katıldı. 
     TAŞBAŞ, Beşiktaş seyircisine 500 kişilik yer ayrılacağını belirterek, Kartal taraftarı için özel misafir bileti bastırılacağını söyledi. İstanbul Vali Yardımcısı, "Beşiktaşlılar üstünde siyah - beyaz bant bulunacak ve misafir seyirci yazacak olan bu biletleri Biletix firması aracılığıyla alabilecekler" dedi. Ayrıca maça kar maskesi, yakıcı ve yanıcı aletler sokulmayacak. 
     



 SPOR 

























</TEXT>
</DOC>
