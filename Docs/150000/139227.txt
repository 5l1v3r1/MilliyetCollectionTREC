<DOC>
<DOCNO> 139227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo26.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...İstanbul Tekelspor'da hedef "dörtlü final"... 
</HEADLINE>
<TEXT>

     Basketbolda Erkekler Türkiye Kupası'nın C Grubu'nda Ülkerspor, Beşiktaş ve İTÜ ile eşleşen İstanbul Tekelspor'da hedef, ''dörtlü final''e yükselmek olarak belirlendi. 
     İstanbul Tekelspor Antrenörü Fikret Canselen, Antalya'da yapacakları grup maçlarında rakip olarak Ülkerspor'u gördüklerini belirterek, ''Kupada Ülkerspor ile yapacağımız maç çok önemli. Bu karşılaşmayı kazanan dörtlü finale gider'' dedi. 
     Canselen, Ülkerspor'un gücünü tartışmaya gerek olmadığını vurgulayarak, ''Ülkerspor, ligin en kaliteli takımlarından biri. Biz de sahaya kazanmak için çıkacağız. Bu maçı kazanan dörtlü finale kesin gider'' diye konuştu. 
     Türkiye Kupası'nın eleme usulü oynanmasına da kulüp olarak karşı olduklarını kaydeden Canselen, ''Biz, grup maçlarının eleme usulü oynanmasına karşıydık. Lig usulü oynanmasını federasyona teklif ettik. Ancak bu kabul edilmedi'' dedi. 
     





</TEXT>
</DOC>
