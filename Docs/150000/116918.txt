<DOC>
<DOCNO> 116918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun37.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Javier Salona Yeni hükümetle birlikte çalışacağız... 
</HEADLINE>
<TEXT>

     AB Ortak Dış Politika ve Güvenlik Yüksek Temsilcisi Javier Solana, yazılı bir açıklama yaparak, Türkiye'deki seçim sonuçlarını değerlendirdi ve yeni seçilen milletvekillerini kutladı. 
     Seçimlerin, Türkiye'deki demokratik olgunluğun açık yansıması olduğunu söyleyen Solana, Türk halkının demokrasi ve refah yönünde iradesini ortaya koyduğunu anlattı. 
     Seçilen milletvekillerini kutlarken, eski hükümeti de icraatı nedeniyle tebrik eden Solana, seçimlerin kesin sonuçlarını ve yeni hükümetin kurulmasını beklediklerini ifade etti. 
     AB'nin Türkiye ile ortaklığının derin bir maziye dayandığını anlatan Javier Solana, yeni hükümetle birlikte ve yapıcı bir yaklaşım içinde çalışacaklarını bildirdi. 
     
     ''YENİ HÜKÜMETİ İCRAATLARIYLA DEĞERLENDİRMEK GEREKİR'' 
     Bu arada Javier Solana, Türkiye'de görevi devralacak hükümetin icraatlarıyla değerlendirilmesi gerektiğini söyledi. 
     Solana, Fransız Le Monde gazetesine verdiği demeçte, AB'nin bununla birlikte ilke olarak yeni hükümete güvenmesi gerektiğini ifade etti. 
     Javier Solana, ''Türkiye'deki yeni hükümeti icraatlarıyla değerlendirmemiz gerekir, sadece ılımlı veya ılımsız İslamcı bir parti olarak karar versek ya da yorum yapsak yanlış olur'' şeklinde konuştu. 
     Özellikle ekonomi konusunda ve AB ile ilgili AKP'nin ilk demeçlerinin iyi yönde olduğunu belirten Javier Solana, AKP'nin Türkiye'nin AB ile yakınlaşma arzusuna dikkati çekti. 
     





</TEXT>
</DOC>
