<DOC>
<DOCNO> 129809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo13.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı-lacivertliler bugün Belek'e gidecek... 
</HEADLINE>
<TEXT>

     İkinci yarı hazırlıklarını Belek'te sürdüren Fenerbahçe, bugün 2 ayrı grup halinde çalıştı. 
     Teknik Sorumlu Oğuz Çetin, hazırlık maçlarında ilk 11'de oynatmayı planladığı 11 futbolcuya, kamp yapılan otele 5 kilometre mesafedeki sahada taktik çalışması yaptırırken, diğerleri oteldeki sahada kondisyoner Stefano Moreno eşliğinde çalıştı. 
     Oğuz Çetin, Volkan, Fatih, Ümit, Ogün, Abdullah, Johnson, Hakan, Ali Güneş, Ceyhun, Tuncay ve Semih'ten oluşan 11 futbolcuyu, 4-2-3-1 sistemine göre sahaya yayıp, oyun kuruluşu, savunmadan çıkış ve pres çalışması yaptırdı. Özellikle dörtlü savunmayı oturtmaya çalışan Çetin, forvette ise genç futbolcusu Semih'i görevlendirdi. 
     Antrenmana, sakatlıkları bulunan Rüştü, Serhat, İsmail ve Yusuf katılmadı. 
     Sarı-lacivertliler, bugün Belek'e gelecek Rus futbolcu Vladimir Beschastnykh'in de katılımıyla akşam bir antrenman daha yapacak. 
     





</TEXT>
</DOC>
