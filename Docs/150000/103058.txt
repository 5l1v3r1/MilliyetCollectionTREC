<DOC>
<DOCNO> 103058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy11.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi tercihini yaptı’ 
</HEADLINE>
<TEXT>
Cem Derviş’le dostluk sürüyor 
     SİNAN TOROS İstanbul 

     YTP Genel Başkanı İsmail Cem, Kemal Derviş ile dostluklarının devam ettiğini belirterek, "Ama siyaseten bir tercih yapmıştır" dedi. 
     Cem, Almanya’ya gitmeden önce Atatürk Havalimanı’nda soruları yanıtladı. "Derviş’e kapılarınızı tamamen kapattınız mı " sorusu üzerine Cem, "Derviş de söyledi, ben de söyledim, bizim dostluğumuz devam ediyor. Ama siyaseten bir tercih yapmıştır. Kendisine hayırlı olmasını diliyoruz" diye konuştu. 
     Cem, Derviş’in, CHP Genel Başkanı Deniz Baykal’la yaptığı görüşmeye ilişkin bir soruyu ise şöyle yanıtladı "Bu konularda başkalarının partisi ve onların çalışmaları hakkında bir şey söylemem. Herkese başarı dilemekteyiz. Kendi yolumuza, ciddiyetle yola çıktık, devam etmekteyiz. Başlangıç olarak da iyi bir konumda olduğumuzu zannediyorum. Ama bu konumun çok daha ileri gideceğini biliyorum." 
     



 SİYASET 






















</TEXT>
</DOC>
