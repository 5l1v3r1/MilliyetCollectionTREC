<DOC>
<DOCNO> 139377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/yilmaz.html </URL>
<DATE> 2003/02/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
UND’de 1 milyon mark’ depremi 
</HEADLINE>
<TEXT>

     Uluslararası Nakliyeciler Derneği’nin UND 21 yıllık eski başkanı Saffet Ulusoy ve ekibinde yer alan eski yönetim kurulu üyesi 13 kişi, üyelikten istifa etti. 
     Olayın iç yüzü Ro - Ro taşımalarına kilitlense de, bardağı taşıran damla Alman GFA Sigorta şirketine yaptırılan Yeşil Sigorta’lardan doğan bir usulsüzlük iddiası ile Ulusoy döneminin İcra Kurulu Başkanı Cumhur Atılgan hakkında Cumhuriyet Savcılığı’na yapılan suç duyurusu oldu. 
     Bundan iki yıl önce Ulusoy’dan, UND başkanlık koltuğunu devralan Çetin Nuhoğlu, Atılgan ve muhasebecisinin yaptıkları "Yeşil Sigorta" işleminden, 1 milyon mark komisyon aldıklarını iddia etti. Sorumlu yöneticiler hakkında usulsüzlük iddiası ile cumhuriyet savcılığına suç duyurusunda bulundu. Atılgan savcılıkta, "Yaptığım işlemlerden yönetim kurulunun bilgisi vardır" ifadesi verince, Ulusoy ve 13 kişilik yönetim kurulunun "zanlı" sıfatıyla mahkeme önüne çıkartılması sonucu ortaya çıktı. 
     
     Hesap tutulmaz 
     Ulusoy, "UND yönetim kurulu üyesi olarak mahkemeye çıkmam" diyor, gelişmeleri de şöyle anlatıyor 
     "Biz onlara 20 milyon dolar servet bırakmışız, onlar bizim şerefli namuslu iki yöneticimizi mahkemeye veriyorlar. Türkiye’de 2500 marka yapılan "Yeşil Sigorta" işlemini, biz Almanya’dan bir sigorta şirketi aracılığı ile bin marka yaptık, derneğe de poliçe başına 60 mark komisyon kestik. Olay bu..." 
     Ulusoy kendisine yönelttiğim, "Yöneticilerinizin 1 milyon mark komisyon aldığı doğru mu" sorusunu, Karadeniz usülü yanıtlıyor 
     "Onlara da prim dağıttık. Bizim hesaplar kalem kalem yazmaz. Dostlardan para toplayıp, deprem bölgelerinde evler yaptırdık, kim biliyor " 
     Ulusoy ile Nuhoğlu arasındaki bu sigorta gerginliğinde İTO Yönetim Kurulu Başkanı Mehmet Yıldırım, Deniz Ticaret Odası yöneticilerinden Şadan Kalkavan, Gündüz Kaptanoğlu, DYP eski İstanbul İl Başkanı Orhan Keçeli gibi isimler aracı oluyor, barış sağlamaya çalıyorlar. 
     Bugüne kadar gösterilen çabalar sonuçsuz kalıyor ve UND eski yönetim kurulunun ardından dün de 45 üye de dernekten istifa ediyor. Ulusoy’a göre 900’e yakın üyesi bulunan dernekten, ekonomik gücü yüksek 450 üye daha istifa eder... 
     
     Akil adamlar devrede 
     Nuhoğlu, istifaları Moskova’da sektör topantısı bulunduğu sırada öğrendi. Nuhoğlu Moskava’ya gitmeden önce istifaları önlemek için devreye soktuğu "akil" adamların başarısız olmasına rağmen, çarşamba akşamı Ulusoy ve yönetim kuruluna, "Sektör içinden veya dışından belirleyeceğiniz akil adamlar ne karar verirse, onu uygularım" diye bir mektup gönderdi. 
     Buradan iki sonuç çıkıyor 
     Birincisi, Nuhoğlu kendine çok güveniyor ve akil adamların onayıyla,başkanlığını Ulusoy’a tescil ettirmek istiyor. 
     İkincisi ise, derneğin bölünmesi karşısında gücünün zayıflayacağını düşünüyor, istifa mektubunu hazırlıyor. 
     Moskova’dan konuştuğumda Nuhoğlu konuyla ilgili hiç yorum yapmadı "Ne derlerse kabulüm, kendilerine gönderdiğim mektupta da bunu söyledim, bekleyeceğim" demekle yetindi. 
     
     Kanlım değil 
     Ulusoy ise, "Kanlım değil" dediği Nuhoğlu ile anlaşma şartını şöyle ortaya koyuyor 
     "Geçsin işinin başına, ürettiği kuyruları çekici satın alacağım." 
     Ulusoy, UND’deki seçim yenilgisinden sonra Ulaştırma eski Bakanı Oktay Vural’ın tavsiyesi ile Ro - Ro İşletmeleri ve Kombine Taşımacılar Derneği RO - DER kurmuştu. Üye sayısı 400’e ulaşan RO - DER, nakliyecilere yüzde 10 peşin, yıllık yüzde 8 faizli, 48 ay vadeli 1300 çekici satarak, rekabet elini güçlendiriyor. 
     
     Ecevit gibi olmam 
     Ulusoy "UND’nin başına akıllı adamlar geçsin, ben de RO - DER başkanlığını bırakıp, işime çekileceğim, başkanlıkta artık ne işim var, Ecevit gibi olmam" sözleriyle de son noktayı koyuyor. 
     Ulusoy, "Nefs - i müdafaa" olarak gördüğü Ro - Ro taşımalarındaki gücünü, UND’nin üzerinde denemeye kararlı. 
     Bakalım Nuhoğlu’nun verimlilik, toplam kalite, katılımcı yönetim gibi ilkelerle yarattığı Yeni UND’ sevdası, bu depreme dayanabilicek mi 
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
