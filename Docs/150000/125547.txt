<DOC>
<DOCNO> 125547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/spor/spo01.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BÖYLESİ GÖRÜLMEDİ 
</HEADLINE>
<TEXT>

Hakem Erol Ersoy, Denizlispor’un Ersen Martin ile uzatmalarda kazandığı golü iki kez geçerli saydı, ardından iptal edip, maçı bitirdi 
     Gençerler direndi 
     DENİZLİSPOR - Beşiktaş Türkiye Kupası maçı hakem skandalı ile sonuçlandı. Karşılaşmanın iki dakikalık uzatma bölümünde, Ersen Martin’in kafayla kaleye gönderdiği topu, İbrahim çizginin civarından çıkardı. Orta hakem Erol Ersoy gol verip santraya koşarken, yardımcısı Koray Gencerler’in yerinde çakılı olduğunu gördü. Bunun üzerine Gencerler’in yanına giden Ersoy yardımcısını kısa süre dinledikten sonra golü yine verdi. Bu kez de Beşiktaşlı futbolcular Gencerler’in üzerine yürüdü. 
     
     Denizli döndü 
     EROL Ersoy, konuk ekibin itirazı üzerine, Koray Gencerler’i yeniden dinleyince, kararı değiştirdi ve golü iptal iptal ederek, maçı bitirdi. Polis koruması altında soyunma odalarına giden hakemler ve takımlardan sahada ayrılırken, yapılan anonsla tribünlerden ayrılınmaması, maçın bitmediği ileri sürüldü. Hatta Denizlispor takımı sahaya yeniden çıkarken, Beşiktaş gelmedi. Bu arada hakem odasının önü ana - baba günü gibi oldu ve her kafadan bir ses çıkmaya başladı. 
     
     Tayfur Çizgiden çevirdi 
     DENİZLİSPOR ile Beşiktaşlı yöneticiler, hakem odasına girdiler. Sinan Engin odadan çıktı ve maçı 2-1 kazandıklarını duyurdu. Aynı anda stadda da skor 2-1 olarak anons edildi. Ev sahibi ekibin taraftarları, tel örgüsüz tribünlerden sahaya inmeyerek büyük centilmenlik örneği gösterdi, tezahüratlarla olayı protesto ettiler. İbrahim, "Topa konsantre olduğum için pozisyonu göremedim" derken, Tayfur, "Çizgiden çevirdi" yorumunu yaptı. Ersen ise "Çizgiyi geçtiğini gördüm" iddiasında bulundu. 
     



 SPOR 






























</TEXT>
</DOC>
