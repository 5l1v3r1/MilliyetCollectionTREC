<DOC>
<DOCNO> 129474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun12.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşmiş'de militanlar 3 milisin başını kesti 
</HEADLINE>
<TEXT>

     Hindistan'n Cammu-Keşmir eyaletinde militanların hükümet yanlısı 3 milisi başlarını keserek öldürdüğü bildirildi. 
     Polis, başları kesilen kişilerin cesetlerinin dün eyaletin yazlık başkenti Srinagar'ın 90 kilometre güneyindeki Hasanur köyünde bir köprünün altında bulunduğunu bildirdi. 
     Polis, cinayetlerin sorumluluğunu şu ana kadar üstlenen olmadığını, ancak öldürülen kişilerin İhvan denilen hükümet yanlısı milisler olması nedeniyle, cinayetlerin eyaletin Pakistan'a bağlanmasını isteyen militanlar tarafından işlendiğinden emin olduklarını belirttiler. 
     Yetkililer, bugün sınır güvenlik güçleriyle militanlar arasında Srinagar'ın 35 kilometre kuzeyindeki Pattan bölgesinde çıkan çatışmada ise bir militanın öldürüldüğünü, yapılan araştırmada öldürülen kişinin Pakistan'da ikamet eden Ebu Talha olduğunun belirlendiğini kaydetti. 
     Yetkililer, bir militanın ise Srinagar'ın 90 kilometre kuzeyindeki Lolab köyünde öldürüldüğünü bildirdi. 
     Cammu-Keşmir'de 1989 yılından beri eyaletin bağımsızlığı ya da Pakistan'a bağlanması için 10'dan fazla militan grup silahlı mücadele veriyor. 
     Hindistan, Keşmirli militanlara Pakistan'ın yardım ettiğini iddia ediyor, Pakistan ise iddiaları reddediyor. Eyaletteki çatışmalarda şimdiye kadar 61 binden fazla kişinin öldüğü bildiriliyor. 
     





</TEXT>
</DOC>
