<DOC>
<DOCNO> 126222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo14.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay 2 - Diyarbakırspor 2 
</HEADLINE>
<TEXT>

     Birinci Süper Futbol Ligi'nde Altay ile Diyarbakırspor 2-2 berabere kaldı. 
     Altay, ikinci yarıya Chameni'nin yerine İbrahim'i xx , Toprak'ın yerine de Effa'yı x alarak başladı. 
     52. dakikada Altay, bereberlik golüne ulaştı. İnanç'ın sağ kanattan getirip ceza alanı içine gönderdiği topu Sinan, bekletmeden uygun durumdaki Ümit'e aktardı. Ümit'in vuruşunda top ağlara gitti 1-1. 
     53. dakikada Altaylı Effa sarı kart gördü. 
     57. dakikada Diyarbakırspor yeniden öne geçti. Murat Hacıoğlu'nun uzun pasında topu ceza alanı içinde kontrol eden Deniz, sert bir vuruşla takımının 2. golünü kaydetti 2-1. Gol sonrasında Deniz, sarı kart gördü. 
     58. dakikada Diyarbakırspor'da, Alper'in yerine Kamil x , 68. dakikada da Altay'da Haydar'ın yerine Mehmet Zengin xx oyuna girdi. 
     78. dakikada Altay savunmasında Murat'ın hatasından yararlanan Murat Hacıoğlu, rakibinden topu çalarak ceza alanına girdi. Ancak bu futbolcu istediği vuruşu yapamayınca, kaleci Ramazan topu kontrol etti. 
     79. dakikada Diyarbakırsporlu Hasan Yiğit sarı kart gördü. 
     82. dakikada Diyarbakırspor'da, Murat Hacıoğlu'nun yerine Saffet oyuna girdi. 
     Altay'da, 86. dakikada Fatih, 89. dakikada da Ahmet sarı kart gördü. 
     Bu bölümlerde, rakibinin risk almasından yararlanan Diyarbakırspor, girdiği mutlak gol pozisyonlarından yararlanamadı. Uzatma bölümünde, Altay ceza alanı içinde oluşan karambolde, Saffet'in kaleci Ramazan'ı çalımlayıp içeriye bıraktığı topu Deniz, çok uygun durumda olmasına karşın ağlara yollayamadı. Bu pozisyonun devamında Fatih ile hızla atağa kalkan Altay, beraberlik sayısına ulaştı. Sinan'ın pasında savunmanın arkasına sarkan Ümit, topu önce kontrol etti, sonra da Şenol'un sağından sert bir vuruşla ağlara yollayarak eşitliği sağladı. Karşılaşma da 2-2 sona erdi. 
     Maçın bitmesiyle 2 takım oyuncuları arasında gergin anlar yaşandı. Siyah-beyazlı taraftarlar Diyarbakırspor kalecisi Şenol ve teknik direktörü Ümit Kayıhan'a tepki gösterdi. 
     





</TEXT>
</DOC>
