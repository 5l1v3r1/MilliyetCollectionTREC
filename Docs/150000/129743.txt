<DOC>
<DOCNO> 129743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sondun19.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de Cumhurbaşkanlığı önünde eylem... 
</HEADLINE>
<TEXT>

     KKTC'de ''Bu Memleket Bizim Platformu''ndan bir grup, Cumhurbaşkanlığı önünde eylem yaptı. 
     Eyleme katılanlar adına yapılan yazılı açıklamada, KKTC Cumhurbaşkanı Rauf Denktaş'ın 1968 yılından beri sürdürülen Kıbrıs görüşmelerini yürüttüğü belirtilerek, ''Denktaş'ın politikasının başarısız olduğu'' iddia edildi. Açıklamada, Denktaş'ın görevinden ayrılarak emekliye olması gerektiği görüşü savunuldu. 
     Eylemcilerin bu yönde hazırladığı bir mektup, Denktaş'a iletilmek üzere Özel Kalem Müdürü Uğur Karagözlü'ye verildi. 
     Cumhurbaşkanı'nın danışmanlarından Sabahattin İsmail ise Denktaş hakkında mesnetsiz iddialarda bulunulmasının kabul edilemeyeceğini söyledi. 
     İsmail, ''Hiçbir şahıs, protesto edecek diye Cumhurbaşkanı'na adi suçlamada bulunma hak ve yetkisine sahip değildir. Eğer protesto yapılacaksa, yasalara saygılı şekilde, demokratik şekilde yapılabilir. Ancak hiç kimsenin bir devletin cumhurbaşkanına hakaret etme, onu suçlama, ona mesnetsiz iftiralarda bulunma hak ve yetkisi yoktur ve buna seyirci kalınmamalıdır'' dedi. 
     Bu arada Lefkoşa'da 14 Ocak Salı günü ''Annan planı temelinde çözüm ve AB'' mitingi düzenlenecek. 
     





</TEXT>
</DOC>
