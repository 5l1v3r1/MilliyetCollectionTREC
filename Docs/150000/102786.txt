<DOC>
<DOCNO> 102786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur34.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit'in muhalifler ile görüşmesi sona erdi 
</HEADLINE>
<TEXT>

     Başbakan Bülent Ecevit, DSP Grubu'nda ''Dokuzlar'' olarak adlandırılan milletvekilleri ile görüştü. 
     DSP milletvekilleri Cengiz Güleç, Bayram Fırat Dayanıklı, Uluç Gürkan, Emin Karaa, Tahir Köse, Ali Arabacı, Ahmet Arkan, Ertuğrul Kumcuoğlu ve Sadık Kırbaş, Başbakanlık Merkez Binası'nda, Ecevit'i ziyaret ederek yaklaşık 45 dakika görüştüler. 
     Ankara Milletvekili Uluç Gürkan, çıkışta gazetecilere yaptığı açıklamada, geçen hafta cuma günü yaptıkları basın toplantısında merkez solda güçbirliği konusundaki çağrılarıyla ilgili olarak Başbakan Bülent Ecevit'ten randevu istedikleri hatırlattı. 
     Ecevit ile bugün görüşme imkanı bulduklarını dile getiren Gürkan, ''Kendisine, DSP'nin merkez solda güçbirliğinde yerini alması ve bu konuda Sayın Başbakan'ın tarihi bir sorumluluğu bulunduğu konusundaki görüşlerimizi aktardık'' diye konuştu. 
     Başbakan Ecevit'in bu görüşlere ne yanıt verdiği sorusu üzerine Gürkan, ''Biz görüşlerimizi ilettik'' dedi. 
     Gürkan, Ecevit'in ittifaklara karşı olduğunu hatırlatan ve kendilerine ne yanıt verdiğini soran bir gazeteciye ise karşılık vermedi. 
     ''Dokuzlar''ın, CHP'ye katılmasının söz konusu olup olmadığının sorulması üzerine de Bayram Fırat Dayanıklı, ''Yok öyle bir şey, yok'' dedi. 
     
     "ECEVİT DURUM DEĞERLENDİRDİK" 

     Başbakan Bülent Ecevit, DSP Grubu'nda ''Dokuzlar'' olarak adlandırılan milletvekilleri ile görüşmesinin olumlu olduğunu, durumu değerlendirdiklerini bildirdi. 
     Ecevit, Basın Müşaviri Cem Avcı aracılığıyla yaptığı açıklamada, görüşmeye ilişkin olarak, ''Aramızda olumlu görüşme oldu. Durumu değerlendirdik'' dedi. 
     





</TEXT>
</DOC>
