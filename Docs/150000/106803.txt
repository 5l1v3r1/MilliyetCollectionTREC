<DOC>
<DOCNO> 106803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo17.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor "Devam" dedi... 
</HEADLINE>
<TEXT>

     İkinci Futbol Ligi A Kategorisi ekiplerinden Sakaryaspor'un yönetim kurulu, geçirilen trafik kazasının ardından lige devam etme kararı aldı. 
     Sakaryaspor Kulübü Başkanı Aziz Duran, yaptığı yazılı açıklamada, Yönetim Kurulu'nun aldığı karar gereği lige devam edeceklerini bildirdi. Spordan Sorumlu Devlet Bakanı Erdoğan Toprak ve Türkiye Futbol Federasyonu Başkanı Haluk Ulusoy ile tüm spor kulüplerinin Sakaryaspor'a destek vereceklerini açıkladıklarını ifade eden Duran, şunları kaydetti 
     ''Bu destekle yeniden oluşturulacak Sakaryaspor futbol takımı lige devam etme kararı almıştır. Yönetim Kurulu, Sakarya Valisi Cahit Kıraç başkanlığında 13 Eylül Cuma günü Haluk Ulusoy'u makamında ziyaret edecek. Yeniden yapılandırılacak futbol takımı için gerekli bütçe ve faaliyet raporu sayın Ulusoy'a sunulacaktır.'' 
     





</TEXT>
</DOC>
