<DOC>
<DOCNO> 133355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/spo01.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Darısı Slavia'ya 3-1 
</HEADLINE>
<TEXT>

Beşiktaş, UEFA Kupası’nda karşılaşacağı Çek ekibinin ezeli rakibi Sparta Prag’ı İnönü’de konuk etti, İlhan Mansız 2 ve Ali Cansun’un golleriyle sonuca gitti 
     Baskılı oynadılar 
     UEFA Kupası 4. turunda Slavia Prag ile karşılaşacak olan Beşiktaş, bu maçın ilk provasını Çek ekolünün bir başka temsilcisi Sparta Prag karşısında yaptı. Maça hızlı başlayan Siyah - Beyazlı takım, Prag’ı kendi sahasına hapsetti. Orta alanda ve hücumda organize ataklar gerçekleştiren Kartal, ilk 45 dakika içinde aradığı golü bulamadı ve devre 0 - 0 sona erdi. 
     
     İlhan fırtınası 
     İKİNCİ yarıya etkili başlayan Beşiktaş, 49’da İlhan Mansız’ın serbest vuruştan attığı golle dengeyi bozdu. 54’te yıldız futbolcu, Tümer’in şutunda kaleciden seken topu 2. kez ağlara gönderdi. Kartal, 62’de genç Ali Cansun ile üç farklı skora ulaştı. 85’te Jun, Prag’ın tek sayısını attı. 73’te hakem Cüneyt Çakır, küfürlü tezahürat nedeniyle 1 numaralı anonsu yaptırdı. 
     
     Maçın karnesi 
     HAKEMLER Cüneyt Çakır, Murat Şahin, Alparslan Dedeş 
     BEŞİKTAŞ Cordoba 6 Göksel Dk.66 5 - Ali Eren 5 Zago Dk.46 6 , Ronaldo 7 Tamer Dk.66 5 , Tolga 5 - Niyazi 5 Ahmet Yıldırım Dk.46 5 , Maldaraşanu 5 Kaan Dk.66 5 , Yasin 5 Tümer Dk.46 6 , Pancu 7 Zafer Dk.70 5 , Serdar 5 İbrahim Dk.46 6 - Nouma 5 Ali Cansun Dk.46 5 , İlhan 8 Eser Dk.66 5 
     SPARTA PRAG Blazek 5 - Flachbart 5 Homola Dk.66 4 , Hübschman 5 , Petras 5 , Grygera 6 - Poborsky 6 , Zelenka 7 , Pergl 6 , Michalik 6 - Pospisil 5 , Holub 5 Jun Dk.55 5 
     GOLLER İlhan Dk.49 ve 54 , Ali Cansun Dk.62 , Jun Dk.85 
     
Kesenin ağzı açıldı      Başkan Serdar Bilgili, Lucescu ile bir araya geldi, yabancı transferinde parasal sorunun yaşanmayacağını garanti etti 
     ORHAN YILDIRIM 

     Tam destek verdi 
     TRANSFERİN sona ermesine sayılı günler kala, Beşiktaş dört koldan arayışlarını hızlandırdı. Başkan Serdar Bilgili önceki gün Teknik Direktör Mircea Lucescu ile Ümraniye tesislerinde bir araya geldi. Beşiktaş Başkanı, Rumen hocanın kafasındaki isimleri öğrenirken, gündemde olan Guinti ve Doriva’nın transferlerinde parasal sorunlar yaşanmayacağını garanti etti. 
     
     Rapor hazırladı 
     BİLGİLİ’NİN bu sözleri üzerine Lucescu iki futbolcunun kulüpleri ve menajerleriyle temaslarını hızlandırdı. Öte yandan Lucescu, Başkan’a ikinci yarı öncesinde detaylı rapor sundu. Lucescu’nun takımın son durumundan memnun olduğunu dile getirip, "Sakatlar da düzeliyor. Üç cephede mücadele edeceğiz. Bu yüzden alternatif isim şart" dediği öğrenildi. 
     
Yönetimde gerilim      KUŞADASI’NDA yapılan hakem seminerinde Hüsnü Güreli’nin, hakemler konusunda geri adım atıp, davalardan vazgeçtiklerini açıklaması yönetimde huzursuzluk yarattı. Bugün yapılacak olan toplantıda, konunun gündeme getirileceği ve bir çok yöneticinin tepkilerini dile getireceği bildirildi. İdarecilerin büyük kısmının davalardan dönülmemesini istediği iddia edildi. 
     
     Derslerle boğuşan Maldaraşanu, aile baskısıyla futbolu seçti 
Çim onun kaderi      Beşiktaş’ın yeni transferi, 14-16 yaşları arasında ayağını bir kez topa sürmediğini söyledi, "Başka meslek yapacaktım, herşey değişti" dedi 
     BÜNYAMİN OSMAN 

     Okul herşey demekti’ 
     BEŞİKTAŞ’IN yeni transferi Rumen Maldaraşanu, futbol kariyerini ve bilinmeyen yönlerini dobra dobra anlattı. Futbola profesyonelce bakmadığını söyleyen genç oyuncu, "14 yaşında, lise sınavları olduğu için iki ay ders çalıştım. Bir süre sonra ise tamamen koptum. 16 yaşına kadar topa ayağımı sürmedim. Sonunda ailem beni futbol için ikna etti" diye konuştu. 
     
     Çanta ile geldiler’ 
     ANTALYA’YA gelirken çok heyecanlı olduğunu da açıklayan Maldaraşanu, "Yerimde duramıyordum" dedi. Rumen oyuncu sözlerini şöyle sürdürdü "Perşembe günü, Razvan Lucescu ve Mircea Rednic, ellerinde Beşiktaş çantasıyla yanıma geldiler. İstanbul’a gideceksin dedikleri an rahatladım. Pancu gibi bir arkadaşın ve Lucescu gibi bir ağabeyin yanına geldiğim için mutluyum." 
     
     Lucescu büyük isim’ 
     MALDARAŞANU, Lucescu’nun çok büyük bir taktisyen ve motivasyon ustası olduğunu iddia etti. Rumen yıldız, "Alaves ve 1860 Münih’ten teklifler almıştım. Beşiktaş’ı tercih ettim. İlhan Mansız’ı izledim ve hayran kaldım. En önemlisi bana büyük ilgi gösterdiler. Çabuk ısındılar. Arkadaşlık üst düzeyde. Kısa sürede kendimi futbolumla da sevdireceğim" dedi. 
     



 SPOR 

























</TEXT>
</DOC>
