<DOC>
<DOCNO> 136328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sonspo03.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'den sevindirici haber geldi... 
</HEADLINE>
<TEXT>

     İtalya'nın FC İnter takımında oynayan Emre Belözoğlu'nun sakatlığının ciddi olmadığı, 10 günlük tedavi sonrasında antremanlara başlayabileceği bildirildi. 
     İtalya Birinci Futbol Ligi'nin 20. haftasında Reggina karşısında 64. dakikada sol ayak bileğine aldığı darbeyle sakatlanan Emre, bugün doktor kontrölünden geçti. 
     İnter Kulübü'nden yapılan açıklamada, Emre'nin durumunun ameliyat gerektirmediği, fizik tedavinin uygulanacağı kaydedildi. Sol ayak bileğindeki bağlarda ezilme olduğu için 10 günlük tedavi uygulanacak Emre'nin daha sonra takımla antremanlara çıkması planlanıyor. 
     22 yaşındaki Türk futbolcu, sakatlığından dolayı, 15 Şubat Cumartesi günü deplasmanda oynanacak Chievo ve 18 Şubat Salı günü de Avrupa Şampiyonlar Ligi'nde deplasmandaki FC Barcelona maçında forma giyemeyecek. 
     





</TEXT>
</DOC>
