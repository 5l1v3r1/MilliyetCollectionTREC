<DOC>
<DOCNO> 145737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/soneko19.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 71 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 70.96 puan artışla 9,479.42 puandan tamamladı. Hisse senetlerinin ortalama değer kazancı yüzde 0.75 olarak gerçekleşti. 
     1. seansta 1.67 puan düşüşle 9,406.79 puandan açılan endeks, daha sonra yaklaşık 150 puanlık dar bir bantta yatay bir seyire girdi. 9,500 puan seviyelerinde tutunma çabası içinde olan endeks, seansın ilk yarısını 46.61 puan artışla 9,455.07 puandan geçti. Endeks, seans içinde en yüksek 9,542.33 puana çıkarken, en düşük değer olarak da 9,397.62 puana kadar geriledi. 
     Seans kapanışında mali endeks 107.42 puan artışla 11,220.86 puana, sanayi endeksi 75.36 puan artışla 9,699.29 puana, hizmetler endeksi 19.72 puan artışla 6,262.52 puana yükseldi. 
     Böylece, önceki kapanışa göre mali grup hisseler ortalama yüzde 0.97, sanayi grubu hisseler ortalama yüzde 0.78 oranında, hizmetler grubu hisseler ortalama yüzde 0.32 oranında değer kazandı. 
     İşlem gören toplam 287 hissenin 159'u değer kazandı, 30'u değer kaybetti, 98'inin fiyatı değişmedi. 
     1. seansta, Yapı ve Kredi Bankası, Kardemir D , Garanti Bankası, İş Bankası C ve İzmir Demir Çelik en yoğun işlem gören hisseler oldu. 
     
     YORUMLAR- 

     Gedik Yatırım Uluslararası Sermaye Piyasaları Müdürü Işıl Soyhan, piyasada yatırımcıların hala temkinli olduklarını ve çok fazla küçük yatırımcı göremediklerini söyledi. 
     Önümüzdeki dönemde Borsa'ya kurumsal yatırımcıların ilgi duyabileceğini belirten Soyhan, 9,300 puan seviyelerinin alım için uygun olduğunu, endeksin bu seviyelerin üstünde tutunmasının, ''Piyasada bozulma yok'' işareti vereceğini anlattı. 
     Garanti Yatırım Ekonomisti Murat Raşit Arslanoğlu da endeksin 9,200 desteğinin üstünde kalmayı başardığını kaydetti. 
     Piyasadaki 1. seansta gözlenen yatay seyrin 2. seansta da devam etmesinin beklendiğini anlatan Arslanoğlu, endeks 9,600 direncini aşmadıkça yatırımcıların yeni alımlardan kaçınmalarını önerdi. 
     




</TEXT>
</DOC>
