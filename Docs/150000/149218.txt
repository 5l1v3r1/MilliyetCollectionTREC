<DOC>
<DOCNO> 149218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/ekonomi/eko08.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş, dünyanın en iyi 400 şirketi arasında... 
</HEADLINE>
<TEXT>

Forbes dergisinin dünyanın en mükemmel 400 şirketini sıraladığı listeye giren Tüpraş'ın büyüme hızının yüzde 53.2 olduğu belirtildi 
     Tüpraş, Amerikan finans çevrelerinin dergisi Forbes'ın "A" listesine girdi. Forbes'ın bu yılki "dünyanın en mükemmel büyük şirketleri" olarak nitelenen 400 şirketin dahil olduğu listede, Türkiye'den Tüpraş yer aldı. 
     Listeye girebilmek için bir firmanın yıllık cirosunun ya da piyasa değerinin, 5 milyar doların üzerinde olması gerekiyor. Bunun yanı sıra şirketin satış hacminin artışındaki hız, kazanç artışı, son bir yıl içinde hisse senetlerinin kazandığı değer gibi faktörler de göz önüne alınıyor. 
     
     57 firma hep listede 
     Forbes'ın verdiği rakamlara göre Tüpraş'ın sermayesi 1 milyar 277 milyon dolar, cirosu ise 4 milyar 383 milyon doları buluyor. Şirketin büyüme hızının yüzde 53.2, beş yıllık performans ortalamasının ise yüzde 43.1 olduğu belirtildi. 
     Forbes, A listesi olarak adlandırdığı listeyi beş yıldır yayınlıyor. Bu süre içinde sürekli listede kalmayı başaran 57 firma var. Bunlar içinde en tanınmışları şöyle 
     "Adidas, Avon Ürünleri, Colgate - Palmolive, Dell bilgisayar, GAP giyim sanayii, General Dynamics, Harley - Davidson motorsikletleri, Heineken biraları, Home Depot ev malzemeleri satış mağazası, yazılım devi Microsoft, Nokia cep telefonu firması, Oracle yazılım kuruluşu, Pfizer ilaç fabrikası, Procter Gamble, Wells Fargo ve Yahoo." 
     
TÜPRAŞ      11 milyar dolar 2003 ciro hedefi 

</TEXT>
</DOC>
