<DOC>
<DOCNO> 101789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/spor/ydemirkol.html </URL>
<DATE> 2002/08/14/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
90 dakika 
</HEADLINE>
<TEXT>

     Bence Ortega’nın yedekte kalmasından daha şaşırtıcı olan Fenerbahçe’nin savunma planıydı. Dört kişi ile adam adama oynayan Sarı - Lacivertliler’de Mustafa Doğan Van Hooijdonk’u adım adım takip ediyor, Mirkovic Kalou’ya, Johnson Emerton’a, Ogün’de Bosvelt’e yapışıyordu. Bu sanırım sadece bizim için değil, Marwick için de bir sürprizdi. 
     Lorant bizi alıp, geçen seneki Mustafa Denizlili döneme götürdü. Sarı - Lacivertliler, Steviç vasıtası ile Rapajc ve Revivo’yu kanattan kaçırmayı ve Washington’a ortalar yapmayı planlıyordu. 9’da Stevic, İsrailli arkadaşını sağdan kaçırdı, ama Revivo bundan sonra maç boyunca yapacağı gibi topu ezdi. Çok geç gelen ortasından da sonuç çıkmadı. 
     
Kelepçe kırıldı      Rotterdamlılar, Fenerbahçe’nin adam adama kelepçesini 21’de kalabalık çıkarak ilk kez kırdı. Kadıköylüler o kalabalık içinde adamlarını kovalarken, Kalou sağ çaprazdan içeri girip, şutladı. Top üstten çıktı. 
     Bundan sonra 35. dakikaya kadar karşılıklı çok sertlik olan devrede özellikle Steviç’in aşırı agresifliğinden eksik kalmamamız sevindiriciydi. 
     28’de 2 bin 500 Fenerbahçeli penaltı olmuş gibi ayağa fırladı. Washington yayda düşürülmüş, Revivo topun başına geçmişti. Ama şutunda top kalecide kaldı. Fenerbahçe bundan sonra daha çok sağ kanadını kullanmak istedi, ama Revivo, Fatih’in çıkışlarında asla tek top yapmayınca bu plandan hiç yararlanamadılar. 
     
Ataklar yetersiz kaldı      İkinci yarıya Feyenoord ceza sahamıza yakın kalabalıklar kurarak başlayınca adam adama savunmamız iyice karıştı. 50’de bomboş kalan Emerton’un altı pasın sağ çaprazından vurduğu şutta Rüştü çok başarılıydı. Feyenoord’un bu gelişlerine Fenerbahçe, Rapajc ile soldan inerek cevap vermeye çalıştı. Ama çıkarken, çok top kaybı yapmaları ve markaj görevi olanların adamlarını terketmemeleri, bu planı geçersiz kıldı. 
     
Ono’nun rövanş golü      Böylece Feyenoord sürekli bir baskı kurdu. Bunun sonucunda 64’te Ono, basit bir duvar pası sonrası bomboş kaldı. Ve Rüştü’den 18 Haziran’ın öcünü alan şık bir vuruşla takımını öne geçirdi. Sonra Ortega oyuna girdi. Girdikten iki dakika sonra 77’de Revivo’ya attığı ara pasın sonunda gol çıkmaması talihsizlik. Peki ya 75 dakika bu paslardan mahrum kalmak Ortega’nın oyuna girişinin, oyunu ve Feyenoordlular’ı çok etkilediği açık. Umarız Lorant da etkilenmiştir. 
     



 SPOR 



























</TEXT>
</DOC>
