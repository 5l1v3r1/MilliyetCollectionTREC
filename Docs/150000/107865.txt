<DOC>
<DOCNO> 107865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sondun05.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvan ve Japonya'da deprem... 
</HEADLINE>
<TEXT>

     Tayvan'ın kuzeyinde bu sabah şiddetli bir deprem meydana geldi. 
     Merkez Hava Bürosu, 6.8 büyüklüğündeki depremin merkez üssünün, Pasifik Okyanusu kıyılarındaki Keelung kentinin 63 kilometre açığı olduğunu bildirdi. 
     Yetkililer, insanların işe gittiği sırada meydana gelen depremin Keelung'a 20 kilometre mesafedeki başkent Taipei'de hissedildiğini ve metro seferlerinin ertelendiğini söylediler. 
     Yetkililer, depremin herhangi bir hasara yol açıp açmadığının ise henüz bilinmediğini söylediler. 
     Tayvan'da 1999 yılının Eylül ayında meydana gelen şiddetli depremde 2 bin 300 kişi ölmüştü. 
     Depremler ülkesi Japonya'nın güneybatısında da 5.3 büyüklüğünde bir deprem olduğu bildirildi. Meteoroloji Ajansı, merkez üssü başkent Tokyo'nun 500 kilometre güneybatısındaki Tottori bölgesi olan depremin herhangi bir hasar ya da kayba yol açmadığını belirtti. 
     





</TEXT>
</DOC>
