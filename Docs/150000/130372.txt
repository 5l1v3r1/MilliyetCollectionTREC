<DOC>
<DOCNO> 130372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/soneko15.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Bir kaç seneye kadar Türkiye'de şartlar iyileşecek... 
</HEADLINE>
<TEXT>

     AA U EKO -BABACAN, A.A'NIN SORULARINI YANITLADI 1 
     Devlet Bakanı Ali Babacan, özelleştirmede hisse senedine çevrilebilir tahviller üzerinde çalıştıklarını, konuyu istişare ettiklerini, ancak henüz kesinleşmediğini bildirdi. 
     Soruları yanıtlayan Babacan, özelleştirmede hisse senedine çevrilebilir tahvil konusunda farklı ülkelerde oldukça net uygulamalar olduğunu ifade etti. 
     Babacan, söz konusu metot hakkında şu bilgileri verdi 
     ''Kuruluşlar özelleştirilinceye kadar çıkarttıkları tahvil üzerinden faiz ödemeleri yapmaya devam ediyor, özelleştirileceği tarihe kadar bu tarih 3-5 sene olur... Bu tahvilleri ellerinde bulunduranlar tahvili hisse senedine dönüştürme şartını ellerinde bulunduruyorlar. Fiyat belirlenirken şu andaki değil ilerdeki şartlara göre belirleniyor. İlerdeki piyasa şartları dikkate alınacak. Bugün şartlar iyi olmayabilir daha iyi şartlar bekliyorsak bu iyi fiyata göre bir opsiyon fiyatı koyuluyor. Şu anda tasarı halinde istişare edilecek hükümetin içinde değerlendirilecek.'' 
     
     İLERDEKİ PİYASA ŞARTLARININ DEĞERDEN OPSİYON FİYATI 

     Piyasa şartları ne olacaksa o değerden bir opsiyon fiyatı koymayı düşündüklerini anlatan Bakan Babacan, şöyle devam etti 
     ''Devlet 3 sene sonra özelleştirilecek kuruluşu satacaksa eğer özelleştirilecek kuruluşu da belli bir değerin altında özelleştirmemeyi garanti altına alıyor. Örneğin bir kuruluşun bu günkü değeri 1 milyar dolar, biz 3 milyar dolar olarak değerleneceğini tahmin ediyoruz. Koyacağımız opsiyonu 3 milyar dolara göre koyuyoruz. Eğer o tarih geldiğinde piyasa kuruluşun değerini 3 milyar doların altında değerlendirirse Devlet bu opsiyonu kullanmaz tahvilin anaparası ne ise onun ödemesini alır iş biter. Ama piyasa kuruluşun değerini verirse bunun opsiyonunu kullanarak tahvili, hisse senedine çevirebilir. Böyle bir opsiyonun değeri her zaman sıfırın üzerindedir. Yani her zaman artı değeri vardır.'' Bu metodun tasarı halinde olduğunu ve kesinleşmiş bir kararın bulunmadığını vurgulayan Babacan, şunları kayddeti 
     ''Mali ve hukuki açıdan incelemeler yapılır. Türkiye aslında çok büyük değerlere sahip. Kötü beklentiler, ileriye doğru olan belirsizlikler sahip olduğumuz kıymetlerin yeterince değerlerini bulamamasına neden olabiliyor. Bir kaç seneye kadar Türkiye'de şartların çok çok iyileşeceğine inanıyoruz... Herkes hesabını kendisi yapar bunlar ihale yöntemiyle satılacağı için değeri ihalede oluşacaktır.'' 
     
     ÖZELLEŞTİRME KAPSAMINDA OLMAYAN KURULUŞLARA DA UYGULANABİLİR 

     Babacan, bu metodun uygulanmasında özelleştirilecek kuruluşların tek tek inceleneceğini ve hangisine uygun olup olmayacağının ortaya konacağını ifade etti. 
     Babacan, ''Özelleştirme kapsamına alınan var, alınmayanlar var. Özelleştirme kapsamına alınmayan kuruluşlar için bile bir metottur. Türkiye'ye yeni bir kapı açacağına inanıyoruz. Bu bizim ortaya koyduğumu bir fikir'' dedi. 
     
     SİYASİ İRADE MUTLAKA GEREKLİ 

     Özelleştirmeye çok önem verdiklerini ifade eden Babacan konuşmasını şöyle sürdürdü 
     ''Özelleştirme programı oldukça iddialı çok sayıda kuruluş söz konusu özelleştirme için. Mutlaka siyasi irade gerekli, piyasa şartları da önemli ama, siyasi irade olmadan mümkün değil. Özelleştirme konusundaki kararlılığımız görülürse piyasa şartlarında da bir düzelme olacaktır. Özelleşmeye başladığımızda, siyasi irademizi somut olarak ortaya koyacağız. Piyasa şartları beklentilerle oluşur. Özelleştirmeden emin oluşumuz, somut adımlar atışımız beklentileri de iyileştirecektir. Piyasa şartlarını geçici dönemdeki olumsuz piyasa şartlarını atlatmak için ilerdeki daha uygun piyasa şartlarını gözönünde bulunduran farklı metotlar var.'' 
     
     ''BEN BORDROLU İŞÇİ DE OLDUM, İŞVEREN DE OLDUM'' 

     Geçmişte, bordrolu işçi de olduğunu, işveren de olduğunu şimdi de kamu yönetiminde olduğunu hatırlatan Babacan her üç perspektifi çok iyi anladığına inandığını söyledi. Zorunlu tasarrufun çok yanlış bir uygulama olduğunu düşündüğünü anlatan Babacan, ''Çalışanların inisiyatifi dışında cebren maaşların bir kısmının kesilmesi benim kanaatime göre yanlış. Bizden önceki hükümetler döneminde çözümler aranmış. Farklı ödeme planları ortaya konmuş. Kimse bu sorunun kökünden çözecek bir uygulamaya gitmemiş, cesaret gösterememiş. Biz henüz iki ay olmadan hükümet kurulalı bu sorunu köklü şekilde çözmek ve tasfiye için ne yapabilirizi düşündük, yoksa kolaydı. Biz de derdik nemaları dağıtalım da sonra düşünürüz. Öyle değil biz kısa vadeli çözümler değil orta ve uzun vadeye bakıyoruz. Bunu bu sene geçiştirmek gelecek sene bize daha büyük bir problem olarak karşımıza çıkacak. Dolayısıyla gerçekçi bakıyoruz. Bunu kalıcı şekilde nasıl çözeceğiz ona bakıyoruz. Biz halkımıza dedik ki hizmete talibiz, halkımızda bu desteğini bize verdi icraat dönemindeyiz.'' 
     





</TEXT>
</DOC>
