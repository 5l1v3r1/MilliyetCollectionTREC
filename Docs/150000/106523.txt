<DOC>
<DOCNO> 106523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun30.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da mahkumlar açlık grevinde 
</HEADLINE>
<TEXT>

     İtalya'da mahkumlar, cezaevlerinin kapasitesinin üzerinde dolu olmasını protesto etmek için 10 günlük açlık grevine başladı. 
     Ülkedeki 50 cezaevinde ''barışçıl'' şekilde yapılacağı açıklanan açlık grevlerinde mahkumların, sadece belirli saatler arasında yemek yemeyecekleri belirtildi. 
     Cezaevlerinin kapasitesinin üzerinde dolu olması nedeniyle insani muamele göremediklerini belirten mahkumlar, ömür boyu hapis cezasının kaldırılması ve af başta olmak üzere ceza yasasında reform isteklerinde de bulunuyor. 
     Gardiyanlar Birliği de cezaevlerindeki doluluk oranıyla ilgili olarak, ''tolerans gösterilemeyecek durumda'' açıklamasını yaptı. 
     Bu arada, muhalefetteki Yeşiller partisinden milletvekilleri, cezaevlerinde mahkumları ziyaret edip, destek veriyor. 
     





</TEXT>
</DOC>
