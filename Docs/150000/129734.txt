<DOC>
<DOCNO> 129734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sondun10.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar, Irak'a savaş açılmasını istemiyor 
</HEADLINE>
<TEXT>

     Fransa'da IPSOS kamuoyu araştırma merkezi tarafından yapılan anket, halkın yüzde 77'sinin Irak'a savaş açılmasını kesinlikle istemediğini ortaya koydu. 
     Fransa'nın diğer önemli kamuoyu araştırma merkezi CSA tarafından yapılan ankette de Irak lideri Saddam Hüseyin'i devirmek için askeri operasyon yapılmasına karşı oranların oranı yüzde 66 olarak belirlendi. Bu ankete göre, Fransızların sadece yüzde 15'i Fransız askerlerinin olası operasyona katılmasına destek veriyor. 
     IPSOS kamuoyu araştırma merkezi yetkilileri, Fransız halkının savaş karşıtı tutumlarında son aylarda önemli değişiklik olmadığına dikkati çekiyorlar. 
     Fransa Cumhurbaşkanı Jacques Chirac'ın, önceki gün orduya olası bir operasyon için ''hazır ol'' emri vermesi, muhalefet partilerinin sert tepkisine yol açmıştı. 
     Fransa'da sol partiler, Irak'a savaş açılmasına ve özellikle Fransız askerlerinin operasyona katılmasına karşı çıkıyor. Bu partiler, Fransa'nın operasyona katılması için mutlaka meclis onayı gerektiğini düşünüyor. 
     





</TEXT>
</DOC>
