<DOC>
<DOCNO> 134509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sontur14.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Merter'deki Mc Donalds'a'ı bırakılan bomba etkisiz hale getirildi 
</HEADLINE>
<TEXT>

     Merter'deki Mc Donald's'a bırakılan zaman ayarlı bomba, uzman ekipler tarafından etkisiz hale getirildi. 
     E-5 Karayolu kenarında bulunan 2 katlı Mc Donald's'daki bir görevli, giriş katında masaların altında mukavva bir kutuyu farketti. 
     Çöpe atmak için eline aldığı kutunun üzerinde saat düzeneği ve kablolar gördüğü bildirilen görevlinin kutuyu dışarı fırlattığı, ardından da polise haber verildiği öğrenildi. 
     Olay yerine gelen uzman ekiplerce, ''boru tipi zaman ayarlı bomba'' olduğu belirlenen patlayıcı etkisiz hale getirildi. 
     Patlayıcının, restorana müşteri gibi gelen kişi ya da kişilerce konulmuş olabileceği, olayla ilgili soruşturmanın sürdüğü bildirildi. 
     





</TEXT>
</DOC>
