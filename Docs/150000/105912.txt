<DOC>
<DOCNO> 105912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/soneko21.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabri Ülker iddiaları cevapladı... 
</HEADLINE>
<TEXT>

     Ülker Gıda'nın sahibi Sabri Ülker, ''hortumlama yapıldı'' iddialarını kabul etmediğini açıkladı. 
     Ülker, "Kurum sermayesini 2 trilyon liradan 50 trilyon liraya çıkarıp tamamını ödeyen Sabri Ülker'e bu isnadı aklı başında birisi yöneltebilir mi Böyle bir iddia olabilir mi '' dedi. 
     İsviçre'de OLFO SA isimli bir şirketinin bulunmadığını, hiçbir zaman da olmadığını belirten Ülker, iddialara ilişkin şunları kaydetti 
     ''Kurumda çocuklarıma kredi kullandırılmamıştır. Hatta çocuklarım, ricamla bir kısım kişisel tasarruflarını Family Finans'a yatırdılar. 
     Gayrimenkul alımlarına gelince Hisselerin devri aşamasında acil kaynak ihtiyacı için kurumun uzun süredir satmaya çalıştığı, satamadığı bu gayrimenkuller bize önerildi. Çocuklarıma rica ettim ve kurumun satamadığı yüksek fiyatlardan bu gayrimenkulleri almalarını rica ettim. Kendileri, fiyatlar yüksek olmasına karşın ısrarımla ancak kurumun bunları geri almasından memnuniyet duyacaklarını ifade ederek adeta bu şartla ve ısrarım sonucu bu gayrimenkulleri satın almış oldular. Geriye satma tekliflerini de taahhüt olarak ve yazılı olarak kuruma bildirdiler. Bilahere 1 yıllık sürede kurum bunları geri alamayınca da süreyi uzattılar.'' 
     





</TEXT>
</DOC>
