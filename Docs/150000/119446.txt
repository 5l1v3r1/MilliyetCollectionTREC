<DOC>
<DOCNO> 119446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/siyaset/siy04.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina ziyaretine Kıbrıs gölgesi.. 
</HEADLINE>
<TEXT>

Erdoğan kalabalık bir heyet ve çok sayıda gazeteciyle birlikte Atina çıkarması yapacak Ziyaret Kıbrıs konusunda belirsizliğin olduğu bir sırada yapılıyor 
     YORGO KIRBAKİ Atina ABDULLAH KARAKUŞ Ankara 

     AKP Genel Başkanı Recep Tayyip Erdoğan ile Yunanistan Başbakanı Kostas Simitis, seçimlerden önce mektupla başlayan ve telefonla devam eden flörtün üçüncü adımında bugün Atina’da buluşacak. Yunan basınındaki haberlere göre Simitis Erdoğan’a, Kıbrıs planı ve Kopenhag zirvesinde üyelik müzakerelerinin başlaması için Türkiye’ye tarih verilmesi konularında, "Siz yardım edin, biz de size yardım edelim" mesajı verecek. 
     Kalabalık bir heyet ve çok sayıda gazeteciyle birlikte Atina çıkarması yapacak olan Erdoğan, Kıbrıs konusunda BM Genel Sekreteri Kofi Annan’ın sunduğu çözüm planındaki "belirsizliğin" hakim olduğu bir sırada Simitis ile görüşecek. Yunan dışişleri çevreleri, Türkiye’ye Kopenhag’da tarih verilmesinin güç olduğunu, bu nedenle Atina’nın çabalarını "tarih için tarih verilmesi" formülünde yoğunlaştırdığını söyledi. 
     
     Zappion’da öğle yemeği 
     Erdoğan, bugün önce Simitis’le, ardından anamuhalefetteki Yeni Demokrasi Partisi Genel Başkanı Kostas Karamanlis ile görüşecek. Simitis ile Erdoğan, şehir merkezindeki Zappion bahçesi içinde bulunan Atina’nın "in" mekanlarından Egli’de öğle yemeği yiyecek. Erdoğan, bu öğle yemeğinde de oruç tutmayacak. Geziye, Yunanistan doğumlu AKP İstanbul İl Başkanı Mehmet Müezzinoğlu da katılacak. 
     



 SİYASET 






















</TEXT>
</DOC>
