<DOC>
<DOCNO> 147482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun30.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Irak, Iraklılar tarafından yönetilecek" 
</HEADLINE>
<TEXT>

     İngiltere Başbakanı Tony Blair, Irak'ın Iraklılar tarafından ve Irak halkı için yönetileceğini bildirdi. 
     Blair, bugün Irak halkına hitaben yayınladığı açık mektupta, Irak'ın Amerikalılar ve İngilizler tarafından değil Iraklılar tarafından yönetileceğini belirtti. 
     ''Saddam Hüseyin rejimi düşer düşmez yeni, özgür ve birleşik bir Irak'ı kurma çalışması başlayacak'' ifadesini kullanan Blair, ''barış ve refah içindeki Irak Amerika, İngiltere ya da BM tarafından değil, Irak halkı için Irak halkı tarafından yönetilecek'' açıklamasında bulundu. 
     Blair, ''Birliklerimiz mümkün olur olmaz Irak'ı terk edecekler. Gerekenden bir gün bile fazla kalmayacaklar'' diye söz verdi. 
     Mektubun, Irak halkına İngiliz askerleri tarafından elden dağıtılacağı, e-mail adreslerine gönderileceği ve internet sitelerinde yayınlanacağı bildirildi. 
     





</TEXT>
</DOC>
