<DOC>
<DOCNO> 143204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/soneko24.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell konuşma ücretlerine yüzde 4.7 zam yaptı... 
</HEADLINE>
<TEXT>

     Turkcell, faturalı ve faturasız hatların kullanım ücretlerine, bugünden geçerli olmak üzere ortalama yüzde 4,7 zam yaptı. 
     Turkcell'den yapılan açıklamaya göre, artış sonrası 100 kontörlük kart 9.5 milyon lira, 500 kontörlük kart 37.5 milyon lira, 750 kontörlük kart 54 milyon lira ve 1000 kontörlük kart 68 milyon lira olarak belirlendi. 
     250 kontörlük kartın 19.5 milyon lira olan fiyatında değişiklik yapılmadı. 
     Faturalı hatlarda ise KademeliCell, üniversite öğrencileri için geliştirilen KampusCell tarifesindeki indirimli konuşma ve SMS ücreti, abonelerin her yöne doğru tek fiyatla konuşmasını sağlayan Paket240 ve Paket600 servisleri, indirimli mesaj gönderme olanağı sağlayan EkoMesaj paketi, kurumlara toplu mesaj yollamada avantaj sağlayan PaketMesajCell ve GrupMesajCell tarifeleri, çoğu tarifenin aylık sabit ücreti ile Unimesaj Faks ücreti değişmedi. 
     Turkcell'in yeni tarifeleriyle ilgili ayrıntılı bilgiler www.turkcell.com.tr adresinden, Müşteri Hizmetleri'nin 444 0 2 ve 444 0 5 No'lu telefonlarından, Turkcell Bölge Ofisleri, Turkcell Extra ve Turkcell Abone Merkezleri'nden alınabilecek. 
     





</TEXT>
</DOC>
