<DOC>
<DOCNO> 148106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun54.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz binbaşı "Kim 500 milyar ister" yarışmasında hile yapınca... 
</HEADLINE>
<TEXT>

     İngiltere'de bir binbaşı, Türkiye'de ''Kim 500 milyar ister '' adıyla yayınlanan yarışmanın İngiltere'deki versiyonu olan ''Kim milyoner olmak ister '' yarışmasında hile yapmaktan suçlu bulundu. 
     Mahkeme, Binbaşı Charles Ingram'ın 39 , 1,58 milyon dolar tutarındaki ödülü kazanmak için, üniversitede ders veren yaşındaki Tecwen Whittock adlı bir arkadaşıyla beraber yarışmaya hile karıştırdığına hükmetti. 
     Londra'nın güneyindeki Southwark'da yapılan duruşmada, Whittock'un, yarışma sırasında öksürerek Binbaşı Ingram'a kopya verdiğine kanaat getirildi. 
     Programın yapımcıları, 2001 yılının Eylül ayında çekilen bölümde, Ingram'ın sorulara yanıt vermesinden önce, stüdyodan duyulan öksürük seslerini farketmelerinin ardından, Scotland Yard'dan konuya el koymasını istemişti. 
     Yapımcılar, ''doğru cevap 'a' şıkkıysa bir, 'b' şıkkıysa iki, 'c' şıkkıysa üç, 'd' şıkkıysa dört öksürük sesinin duyulduğunu'' belirtmişlerdi. 
     





</TEXT>
</DOC>
