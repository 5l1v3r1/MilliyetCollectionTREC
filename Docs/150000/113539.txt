<DOC>
<DOCNO> 113539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sontur36.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat'te tartışma cinayet sonuçladı 
</HEADLINE>
<TEXT>

     Sultanbeyli'de birbirlerinden habersiz olarak aynı internet cafedeki iki gencin chat'te tartışması cinayetle sonuçlandı. Tartışan gençlerden biri aynı yerde bulunduklarını anlayınca diğerini bıçakla öldürdü. 
     Mehmet Akif Ersoy Mahallesi Fatih Bulvarı Kadıköy Sokak'taki Karadeniz Cafe'de, internetteki "Zurna.net" adlı siteye giren ve "Kağan" takma adıyla kız arkadaşlarıyla sohbet eden Murat Akkaya 18 ile aynı sitede sohbet eden Bayram Düzenli 22 arasında tartışma çıktı. 
     Birbirlerinin erkek olduğunu fark edince küfürleşmeye başlayan gençler, sanal ortamdaki tartışmayı normal yaşamlarında sürdürmek için bulundukları yeri sordu. 
     Mesajlaşmaları sonucu aynı internet cafede olduklarını anlayınca masalarından kalkan gençler, tartışmayı kavgaya dönüştürdü. 
     İnternet cafenin dışına çıkan gençlerden Akkaya, Düzenli'yi bıçaklayarak öldürdükten sonra kaçtı. Polis, Akkaya ile suç aleti bıçağı Ahmet Yesevi Caddesi'ndeki kanalizasyona atan Fethullah Akça'yı gözaltına aldı. 
     Akkaya, arkadaşlarıyla chat yaptığı sırada önceden tanımadığı Düzenli'nin özel mesajla cinsiyetini sorduğunu, erkek olduğunu söyleyince de küfrettiğini öne sürdü. Akkaya, bu nedenle başlayan tartışma sonucu aynı ortamda bulundukları anlaşılınca da kavga çıktığını ve Düzenli'yi öldürdüğünü itiraf etti. 
     





</TEXT>
</DOC>
