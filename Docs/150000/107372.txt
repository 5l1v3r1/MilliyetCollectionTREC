<DOC>
<DOCNO> 107372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/temelkuran.html </URL>
<DATE> 2002/09/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İzmir Fuarı’nda bir gece 
</HEADLINE>
<TEXT>
Eskiden ne kadar büyüktü Fuar 
     Çocukluktan kalan görüntüler neden kazınmıştır hafızamızda Niye o kadar büyük kalmıştır o fotoğraflar aklımızda O şeylerin aslında o kadar da büyük olmadığını görünce niye canı sıkılır insanın İzmir Fuarı işte, İzmirli çocuklar için büyük bir albümdür. Her şey ne kadar büyük ve ne kadar büyüleyiciydi o zaman. O zamanki gözlerimiz yüzünden... O zamanki şaşırmaya ayarlı gözlerimiz yüzünden... 
     
     Eskiden en ihtişamlı bir şeyi olarak bir sürü çocukluk anısının, İzmir Fuarı’nın en itibarlı yerinde dururdu. Her biri insan kafası büyüklüğünde üzüm tanesi lambalarıyla büyük bir salkımdı. Altından şıra akar, insanlar ona baka baka bardaklarına dolan şırayı yudumlardı. Şimdi o salkımın taneleri azalmış azalmış, öyle kel ve hazin bir şey olarak, küçük bir tezg hın enteresanlığı olarak kalmış. Lambalı üzüm salkımının eski, itibarlı halini bilemeyecek kadar genç insanlar, Fuar’ın konuklarına şişelenmiş üzüm suyu satıyorlar şimdi. 
     Hepimizin ne çok ayakları ağrırdı yürümekten. Fuar’ın Lozan Kapısı’nda beklenecek dolmuş kimin kucağında beklenecek, en büyük dert bu olurdu. Artık mini golf arabaları var fuarın içinde. Ne tuhaf... Fuar’ın kapılarında bitkin savaşçıları gibi eğlencenin, beklemiyor demek ki çocuklar. 
     
     Sovyetler dağıldığı için de o eski, tuhaf bir biçimde köhne ama tuhaf bir biçimde en şahanesi olan "Rus Pavyonu" kalmamış. 
     Belki h l vardır ama, yaş büyüdüğü için, eğlenmeye değil, okurlarla buluşmaya gidildiğinden göremedim eteklerine binilen balerin kadını. Ne korkunçtu Ne çok korkmuştuk O zaman bu kadar çok dönen, uçan, devrilip geri gelen şey yoktu. Bir tek balerin kadının uçan eteklerinde korkutabiliyorduk kendimizi. 
     Çocuklar bir önceki turun bitiş zili çaldığında çarpışan arabalardan birini kapmak için itişip kakışıyor mu acaba İçlerinden biri bunun anlamsızlığını görüp vazgeçiyor mu binmekten h l Acaba 
     Bu paraşüt kulesi eskiden de yere bu kadar yakındı demek İnsanın boyu uzayınca büyüklükler değişiyor peki. Ama acaba gözümüzde mi alıştı yüksekliklere dikilip duran gökdelenler yüzünden 
     
     Burası bizim çocukluğumuzun eskidenki Fuar’ı değil. Ama yine de bu haliyle Fuar, şimdi buradan geçen çocukların aklında mucizevi bir dizi fotoğraf bırakacak. Onlar da tıpkı eskiden bizim şaştığımız gibi bir şeylere şaşıyorlar şu anda. O fotoğrafların neler olduğunu bilmek ne mümkün, nerede nasıl bir büyü gördüklerini anlamak. Biz büyüyoruz ya, her şey bozuluyor sanıyoruz, her şey eskiden daha güzelmiş gibi geliyor bize. Oysa şaşırmayı unutan bizim gözlerimiz, olmadık yerlerde olmadık büyüler çıkarmaya takatı olmayan bakışlar bizimkisi. 
     Yoksa kel değil lambalı üzüm salkımı. Yine eskisi gibi korkutucu dans eden kadının etekleri. Paraşüt kulesi h l devasa bir şey bir İzmirli çocuğun ilk gördüğü haliyle. Ülkelerin pavyonları h l o ülkelerin İzmirli çocuklar için özel olarak hazırladıkları birer gösteri. 
     Ve fuarda satılan sosisli tost ne kadar önemli bir şeydi o zaman... 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
