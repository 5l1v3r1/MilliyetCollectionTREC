<DOC>
<DOCNO> 115611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko14.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
8. Ulusal Spektroskopi Kongresi Bursa'da yapılacak... 
</HEADLINE>
<TEXT>

     8. Ulusal Spektroskopi Kongresi, 30 Ekim-1 Kasım tarihleri arasında Bursa'da yapılacak. 
     Kongrenin organizasyon komitesi Başkanı Prof. Dr. Şeref Güçer, yaptığı yazılı açıklamada, Uludağ Üniversitesi Fen-Edebiyat Fakültesi Kimya Bölümü ile TÜBİTAK tarafından düzenlenen kongreye çeşitli üniversitelerden bilim adamı ve araştırma görevlilerinin katılacağını bildirdi. 
     Kongre kapsamında düzenlenecek olan poster seksiyonları sayesinde, genç bilim adamlarının deneyim kazanmasının hedeflendiğini belirten Prof. Dr. Güçer, aynı alanlarda çalışan grupların iş birliği yapmalarının da, kongrenin diğer önemli ürünleri arasında yer alacağını kaydetti. 
     ''8. Ulusal Spektroskopi Kongresi'', TÜBİTAK-BUTAL tesislerinde gerçekleştirilecek. 
     





</TEXT>
</DOC>
