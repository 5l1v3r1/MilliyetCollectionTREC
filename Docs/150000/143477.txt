<DOC>
<DOCNO> 143477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur14.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili Kapusuz "Tezkerenin bugün görüşülmesi mümkün değil" 
</HEADLINE>
<TEXT>

     AK Parti Grup Başkanvekili Salih Kapusuz, Başbakanlık Tezkeresi'nin bugün TBMM Genel Kurulu'nda görüşülmesinin mümkün olmadığını söyledi. 
     AK Parti'nin basına kapalı grup toplantısından önce gazetecilerin sorularını yanıtlayan Kapusuz, Hükümet güvenoyu almadan tezkerenin görüşülmesinde bir engel olmadığını söyledi. Kapusuz, ''Tezkere bugün görüşülür mü '' sorusuna, şu yanıtı verdi 
     ''Bugün görüşülmesi mümkün değil. Önce hükümet programı okunacak, sonra Bakanlar Kurulu toplanacak. Bakanlar Kurulu nihai kararı verecek. Bu nedenle Başbakan bakanlarla görüşmeden bir şey söylenemez. Olayların her gün, her dakika yeni bir sürece hızla gittiğini birlikte görüyoruz.'' Kapusuz, grup toplantısında tezkere konusunda grup kararı alınıp alınmayacağını ilişkin soruyu cevaplandırırken, ''grup kararına ihtiyaç olacağını sanmadığını'' bildirdi. 
     





</TEXT>
</DOC>
