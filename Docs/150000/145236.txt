<DOC>
<DOCNO> 145236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun33.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta halk bombalar altında yaşamaya çalışıyor... 
</HEADLINE>
<TEXT>

     Amerikan ve İngiliz hava saldırısı başladığından bu yana en ağır bombardımanın dün gece yapıldığı Bağdat'ta halk, bu saldırılar altında yaşamaya çalışıyor. 
     Bağdat'la birlikte Basra, Nasıriye ve Musul'daki bombardımanlar sürüyor. 
     Amerikan ve İngiliz güçlerinin bombardımanında, hedefin görülmesini engellemek amacıyla Irak'ın her yerinde petrol dolu hendekler yakılıyor. 
     Bağdat halkının tehlike altında yaşamasına rağmen, kimsenin sığınaklara gitmediği görülüyor. Kentteki gündelik yaşam ise asgari düzeyde sürüyor. Dükkanların ancak yüzde 15'i açıkken, okullar kapalı bulunuyor. 
     Bağdat'ta halen her bakanlıkta 5-6 kişilik kadrolarla işlerin yürütülmesine çalışılıyor. 
     




</TEXT>
</DOC>
