<DOC>
<DOCNO> 147894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun27.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Irak'ta kitle imha silahı bulamadık" 
</HEADLINE>
<TEXT>

     Amerikalı askeri yetkililer, Irak'ta henüz kitle imha silahı bulamadıklarını bildirdiler. 
     Katar'daki Amerikan Merkez Komutanlığı'nda açıklama yapan Tuğgeneral Vincent Brooks, Irak'ta kitle imha silahı kullanılması tehlikesinin azaldığına inandıklarını, ancak ittifak güçleri daha fazla yeri ele geçirdikçe Irak'ın kitle imha silahlarını kullanabileceğini kaydetti. 
     Brooks, ittifak güçleri ilerlediği sürece Irak'ın sahip olduğu herhangi bir kitle imha silahını kullanması için daha az fırsatı olacağını ifade etti. 
     Bu arada, Irak'ın başkenti Bağdat'ta Zeyuneh mahallesinde topçu ateşinin duyulduğu bildirildi. 
     Görgü tanıkları, Irak Devlet Başkanı Saddam Hüseyin'in büyük oğlu Uday'ın denetimindeki Irak Olimpiyat Komitesi binası yakınlarından topçu ve uçaksavar ateşi duyduklarını belirttiler. 
     Zeyuneh mahallesinin yerleşim birimi olmasının yanında Irak topçusunun mevzilendiği yer olduğu, ayrıca bazı Iraklı yetkililerin evlerinin bu mahallede olduğu bildiriliyor. 
     





</TEXT>
</DOC>
