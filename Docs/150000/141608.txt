<DOC>
<DOCNO> 141608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/spor/ydilmen.html </URL>
<DATE> 2003/03/09/ </DATE>
<TIME>  </TIME>
<AUTHOR> RIDVAN DİLMEN  </AUTHOR>
<HEADLINE>
Pres.. Pres... 
</HEADLINE>
<TEXT>

     İlk yarının tamamında Galatasaray mükemmel futbol oynadı. Aşırı pres altında kalan Fenerbahçe iki pas yapamadı, bu nedenle de devre Galatasaray’ın bariz üstünlüğü ile kapandı. 
     İkinci devre bu tempo nasıl sürer diye merak ediyordum. Gerçekten fizik olarak Galatasaray düştü, yorgunluk kendini çabuk gösterdi. Bu nedenle kontrollü oyunu tercih ettiler. Fenerbahçe’de Hakan Bayraktar oyuna girdikten sonra pas yüzdesi arttı ve oyunda üstünlüğü ele aldılar. Galatasaray kendi yarı alanına kapanıp Fenerbahçe’nin bol pas yapmasına izin verince, tehlikeli pozisyonlar da gelmeye başladı. Bunların ilkinde Tuncay kaleciyi geçtiği halde Mondragon’un ikinci hamlesiyle golü kaçırdı. Fenerbahçe açısından baktığımızda ilk yarıda baskıdan sinen, ikinci yarıda ise biraz da Galatasaray’ın düşen temposundan yararlanarak oyuna denge getiren bir takım vardı. Maçın tamamında Galatasaray galibiyeti hakeden futbol oynadı. İlk kez ayrı bir taktik anlayışı ve herşeyden önce Ergün, Cihan ve Volkan gibi koşan oyuncuların biraraya gelmesiyle farklı bir görüntüye kavuştular. 
     Hakem Selçuk Dereli iyi maç yönetti. Sadece ilk dakikada Mirkoviç’e gösterdiği kart yanlıştı. 
     
     
     



 SPOR 































</TEXT>
</DOC>
