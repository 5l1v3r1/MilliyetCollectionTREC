<DOC>
<DOCNO> 135575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/astro/index.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı bir gün 
</HEADLINE>
<TEXT>

     Düşüncelerimizi somut hale getirebileceğimiz, disiplinli davranabileceğimiz bir gündeyiz. Akşam parasal alanda tutarlı ve önlemci davranmak gerekebilir. Koç’lar haftanın son gününde elindeki işleri tamamlamaya çalışıyorlar. Bu arada sağlıklarına daha özen göstermeleri gerekebilir. Parasal alanda da yeni girişimler söz konusu olabilir. Boğa’lar zevklerde abartıya kaçmamalılar. Yaratıcı konularda hareketli bir gün olmakla birlikte her zamanki inatçılıkları da tutabilir. İkizler için zor bir gün. Huzursuzluğa kapılmadan hareket etmeleri gerekiyor. Detaylar da önemli. Tartışmadan kaçınmalı ve daha akılcı davranmalı. Yengeç sözlerine özen göstermeli. Gün boyunca kısa yolculuk ve hareket vurgulanmakta. Organize olmaları gerekmekte. Arkadaşlıklardan kazançlı çıkabilirler. Aslan’lar maddi konularda dikkatli olmalılar. Ellerinde olmayan nedenlerden dolayı harcamaları artabilir. Bu arada duygusal nedenlerden ötürü de bazı kayıplara uğrayabilirler. Başak’lar daha rahat bir günde. Pek çok konuda önemli adımlar atabilirler ama bu arada detaylara da önem vermek gerekiyor. 
     Terazi’lerin bugün fedakarlık yapması, yeni gelişmeler karşısında daha önlemci davranması beklenebilir. Duygusal konularda çok rahat olmayabilirler. Akrep’ler ise ortaklaşa konularda aktifler ama çok huzurlu oldukları söylenemez. Akılcı davranmak için sabır göstermeleri gerekiyor. Yay’lar son birkaç günün rahatlığının ardından bugün harekete geçecekler. Yorucu bir tempo onları bekliyor. Parasal konularla da ilgilenmek zorunda kalabilirler. Oğlak bugün daha rahat ve son birkaç günün gerginliğinden kurtulabilecek. Bu arada başkalarından öğrenecekleri çok şey var. Kova’lar ise maddi konularda biraz da kendilerini düşünmeliler. Bugün duygusal nedenlerden ötürü zarara uğrayabilirler. İş hayatında da inattan uzak durmalılar. Balık’lar yaratıcılıklarını somut hale getirebilecekleri bir gündeler. Gruplardan destek alabilirler ya da ileriye yönelik iyimser planlar yapabilirler. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
