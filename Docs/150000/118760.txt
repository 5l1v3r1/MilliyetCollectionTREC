<DOC>
<DOCNO> 118760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/siyaset/siy04.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’ün WASP’ını anlayan gelsin 
</HEADLINE>
<TEXT>

AKP Genel Başkan Yardımcısı Gül, "Biz bu ülkenin WASP’larıyız" dedi. Ama ne anlama geldiğini ancak siyaset bilimciler çözebildi 
     ŞÜKRAN PAKKAN İstanbul 

     Bir gazeteye verdiği demeçte "Biz bu ülkenin WASP’larıyız" diyen AKP Genel Başkan Yardımcısı Abdullah Gül, kendilerini ABD’nin ilk kuruluş günlerinden bu yana ülke yönetimini kimseye bırakmayan "eğitimli ve zengin" Anglosaksonlara benzetti. 
     WASP’ın White Anglo Saxon Protestan - Beyaz Anglosakson Protestan anlamını ve Abdullah Gül’ün ne demek istediğini siyaset bilimciler şöyle yorumladı 
     Prof. Dr. İlter Turan Bilgi Üniversitesi Öğretim Üyesi Amerika’yı ilk kuranlar daha çok İngiltere ve Almanya’dan göç etmişlerdir. Yönetim daha çok İngilizlerden oluşur. Bunlar Anglosakson olarak tabir ettiğimiz kesimdir. Daha sonraki yıllarda Doğu Avrupa, İtalya, Ortadoğu’dan ve önemli ölçüde İrlanda’dan göç almıştır. Bu ülkelerden gelenler Anglosakson değildi. Bunlara daha sonradan özgürlüklerini kazanan zencileri de eklemeliyiz. 
     WASP’lar, Amerikan toplumundaki kilit noktalardaki egemenliklerini ve ağırlıklarını toplumun etnik ve dini yapısında önemli değişmeler meydana geldikten sonra da muhafaza etmişlerdir. Bunlar, Amerika’nın seçkin kesimidir. Yönetim ve toplumda, sayılarına uygun olmayan oranla söz sahibidir. Abdullah Gül böyle diyorsa, "Türk toplumunda belirli bir eğitim almış, belirli bir gelir düzeyine ulaşmış bir nüfus kesimini temsil ediyoruz" demek istemiştir. Farklı sınıfları etkileyen bir söylem değildir. Daha donanımlı kesimlerin, toplumun yönlendirilmesinde daha ağırlıklı bir rol sahibi olduğunu söylüyorlar. 
     
Prof. Dr. Aslan Gündüz Kültür Üniversitesi Uluslararası İlişkiler Bölümü Öğretim Üyesi Bize bir şey ifade etmiyor      Yurtdışındaki çevrelere kendilerini anlatmak için söylenmiş bir şey olsa gerek. Buradaki insanlara hiçbir şey ifade etmeyecektir. WASP, Amerika’da tamamen merkez ve yerleşmiş, içeriden her şeyi bilen, meşru, devleti yöneten, devlete sahip çıkan kadrodur. Bu kesim, iyi kolejlerden mezun olmuş, tamamen Protestan, kilisesine düzenli giden insanlardır. Son derece merkezcil eğilimleri temsil eder. Bu zümrenin içinde yeni göç etmiş azınlıklar, zenciler yoktur. Eski köken Amerikalı ve beyaz kesimdir. Yönetimde, şu ana kadar hiçbir zaman WASP dışında bir kontrol olmadı. Sisteme sıkı sıkıya bağlılar. AKP’liler de kendilerini böyle görüyorlarsa çok sevindirici. Çünkü, sisteme karşı bir söylemlerinin de olduğu aşik r. Ama WASP, sistemi, tamamıyla içine sindirmiştir ve sistemin oyuncusudur. Bu Türkiye’ye kolay kolay adapte edilemeyecek bir uygulama. Bu Öteki Türkiye’ olmayan bir Türkiye uygulaması olur. 
     



 SİYASET 













</TEXT>
</DOC>
