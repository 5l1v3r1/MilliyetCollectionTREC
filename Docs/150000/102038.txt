<DOC>
<DOCNO> 102038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/soneko02.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
31 milyar dolara alınan VoiceStream, 10 milyar dolara satılıyor 
</HEADLINE>
<TEXT>

     Alman Deutsche Telekom DT firması, geçen yıl 31 milyar dolar ödeyerek satın aldığı Amerikan VoiceStream cep telefonu şirketini, dar boğaza girmesi yüzünden bu yıl 10 milyar dolara satışa çıkardı. 
     Finans gazetelerinde yer alan haberlere göre Amerikan cep telefonu devleri ''AT T Wireless'' ve ''Cingular'', Voicestream'i satın almak üzere DT ile müzakere masasına oturdular. Aynı kaynaklara göre satışın 1 Ekimden önce gerçekleşmesi bekleniyor. 
     Voicestream şirketi kısa süre önce tanıtım filmlerinde rol almak üzere Michael Douglas'in eşi Catherine Zeta-Jones ile anlaşma yaptığını açıklamıştı. 
     Başkan Ron Sommer'in işten atılmasından sonra zor günler yaşayan DT, Amerika'da satın aldığı firmayı 2 ay içinde satma kararı aldı. DT'nin bu amaçla Goldman Sachs, J.P.Morgan Chase ve Deutsche Bank gibi New Yorklu finans kuruluşlarıyla temas kurduğu ve şirkete en kısa zamanda bir alıcı bulunmasını istedigi öğrenildi. 
     ABD'nin 6. büyük cep telefonu şirketi olan Voicestream'in 10 milyar doların üzerinde bir fiyata alıcı bulması bekleniyor. 
     





</TEXT>
</DOC>
