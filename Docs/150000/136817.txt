<DOC>
<DOCNO> 136817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sontur31.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Yakış ve Ali Babacan, Bush ile görüştü... 
</HEADLINE>
<TEXT>

     ABD Başkanı George W. Bush'un Dışişleri Bakanı Yaşar Yakış ve Hazine'den sorumlu Devlet Bakanı Ali Babacan'ı kabulü sona erdi. 
     Yakış ve Babacan, yarım saat süren kabulden sonra Beyaz Saray önünde gazetecilere açıklama yaptı. 
     Türkiye'de ABD askerlerinin konuşlandırılması ilişkin tezkerenin TBMM'ye 18 Şubat'ta gelip gelmeyeceğinin sorulması üzerine Yakış şunları söyledi 
     Bakan Yakış, görüşmede, Irak ve Kıbrıs konularını ele aldıklarını belirterek, ''Kıbrıs konusunda tatmin edici bir çözüm arayışındayız, bu bizim için çok önemli. Hükümetimiz bu çıkmazı aşmak arzusunda'' diye konuştu. 
     ''18 Şubat tarihinin ABD için neden bu kadar önemli olduğunun ve ABD'nin neden acele ettiğinin'' sorulması üzerine Yakış, şunları söyledi 
     ''Kendi sorunlarını anlattılar, biz de not ettik. Askeri planlama tabi çok önceden yapılması gereken bir şey. Önce bir başlayalım da, gerisi Allah kerim denemez. Onlar bir askeri planlama yapmışlar, 18 onun için önemli. Biz de onlar için neden önemli olduğunu not ettik.'' ABD'nin Türkiye'ye sağlaması muhtemel ekonomik desteğe ilişkin bir soru üzerine Yakış, ''Ekonomik destek konusu bizim asıl uğraşımız değil. Bu bizim için ikincil önemde. Önemli olan işbirliği ve bu işbirliği de var'' dedi. 
     Yakış, Irak'ta bir savaş durumunda Türk hükümetinin ABD'den koruma güvencesi isteyip istemediğinin sorulması üzerine, şunları söyledi 
     ''Biz böyle bir şey tartışmadık. Bu güvence zaten var. Zaten NATO İttifakı çerçevesinde bir ülkeye saldırı olursa diğer müttefikler koruma sağlamak zorunda.'' ABD Başkanı Bush ile görüşmesinden sonra ABD'den daha çok koruma güvencesi alınacağına ikna olup olmadığının sorulması üzerine de Yakış, ''Biz müttefiklerimizin ellerinden geleni yapmaya her zaman hazır olduğuna inanmıştık ve buna inanıyoruz'' dedi. 
     Bakan Babacan da, Washington'da iki gündür ekonomik ve siyasi alanlarda karşılıklı görüş alışverişinde bulunduklarını, görüşmelerin devam ettiğini bildirdi. 
     Bir gazetecinin, ABD'den yazılı bir mutabakat isteyip istemediklerini sorması üzerine Babacan, bazı belgeler üzerindeki çalışmaların sürdüğünü kaydetti. 
     Babacan, bugün IMF Başkanı Horst Köhler'le biraraya geleceğini de açıkladı. 
     





</TEXT>
</DOC>
