<DOC>
<DOCNO> 118283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sonspo11.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Galatasaray maçı hazırlıklarına başladı... 
</HEADLINE>
<TEXT>

     Trabzonspor, Galatasaray ile hafta sonu deplasmanda yapacağı maçın hazırlıklarına 1 günlük iznin ardından başladı. 
     Teknik Direktör Samet Aybaba yönetiminde, Mehmet Ali Yılmaz Tesisleri'nde yapılan ve yaklaşık 1,5 saat süren çalışmaya, sakatlığı süren Güney Koreli oyuncu Lee Eul Yong katılmazken, hafif sakatlıkları bulunan Hüseyin ve Serkan Kılıç ise bir süre takımdan ayrı koşu yaptı. 
     Bordo-mavili oyuncular, yarım alanda iki takım halinde pas çalışmasının ardından çift kale maç oynadı. Ligde son 5 maçını galibiyetle kapatan bordo-mavili takımda, futbolcuların oldukça neşeli ve istekli oldukları gözlendi. 
     Trabzonspor, yarın yapacağı çift antrenmanla Galatasaray maçının hazırlıklarını sürdürecek. 
     





</TEXT>
</DOC>
