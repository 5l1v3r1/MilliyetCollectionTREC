<DOC>
<DOCNO> 138424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/soneko13.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta... Borsa, döviz, altın... 
</HEADLINE>
<TEXT>

     Piyasalar geçen hafta, olası bir müdahale durumunda ABD'nin Türkiye'ye ekonomik yardım paketi ve bu konudaki gelişmeleri yakından izledi. 
     Özellikle endeks hisselerinde oluşan talep piyasanın yükselişinde önemli rol oynadı. İMKB Tahvil ve Bono Piyasası'nda vadelerine göre ortalamalarda 2-4 arasında düşüşler dikkat çekti. Altın ve dövizde önemli düşüşler kaydedildi. 
     Hisse senetleri haftalık bazda ortalama yüzde 6.72 oranında değer kazandı. 24 ayar külçe altının gram satış fiyatı yüzde 6.55 oranında, Cumhuriyet altınının satış fiyatı da yüzde 5.93 oranında düştü. Dolar, haftalık bazda yüzde 2.05 oranında, Euro da yüzde 2.17 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 1.92 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya artışla başladı. 
     Pazartesi günü Borsa, uzun Bayram tatilinin ardından ikinci seansta gelen alımlarla yükselerek günü 11,300 puanın üstünde tamamladı. 
     Endeks 1. seansta 85.29 puan azalarak 10,928.54 puandan kapandı. Hisse senetleri ortalama yüzde 0.77 düşüş kaydetti. 2. Seansta Borsa alımlarla 11,300 puanın üstüne çıktı, günün tamamında ise hisse senetleri yüzde 2.62 oranında değer kazandı. 
     Salı günü, her iki seansta da yükselen borsa 11,500 seviyesini hacimli bir şekilde geçtikten sonra günü 11,800 seviyesinin hemen altında tamamladı. 
     Dışişleri Bakanı Yaşar Yakış'ın ABD ile görüşmelerin devam ettiği yönündeki açıklamaları, piyasalarda iyimserlik havasının sürmesine neden olurken, 11,500 direncini kıran endeks 12,000'li seviyelere doğru hareket etti. 
     Endeks 1. seansta 194.90 puan artarak 11,497.42 puandan kapandı. Hisse senetleri ortalama yüzde 1.72 artış kaydetti. 2. Seansta da çıkış sürdü ve endeks 11,775.49 puandan kapandı. Hisse senetleri 2. seansta ortalama yüzde 2.42, günün tamamında ise yüzde 4.18 oranında değer kazandı. 
     Çarşamba günü, 12,000 puan direnç bölgesinden gelen satışlarla gerileyen Borsa günü 11,600 puan civarında kapattı. 
     Endeks 1. seansta 107.29 puan artarak 11,882.78 puandan kapandı. Hisse senetleri ortalama yüzde 0.91 artış kaydetti. 2. Seansta düşen endeks 11,523.79 puana kadar geriledi. Endeks son dakika alımlarıyla 11,607.31 puandan kapandı. Hisse senetleri 2. seansta ortalama yüzde 2.32, günün tamamında ise yüzde 1.43 oranında değer yitirdi. 
     Perşembe günü Borsa, 11,990 puan seviyelerine kadar yükseldikten sonra tezkerenin TBMM'ye gelmeyeceğine yönelik haberlerle 11,500 desteğine kadar geriledi. 
     Endeks 1. seansta 303.35 puan artarak 11,910.66 puandan kapandı. Hisse senetleri ortalama yüzde 2.61 artış kaydetti. 2. Seansta Borsa düşüşe geçti ve 11,519.51 puana kadar geriledi. Endeks son dakika alımlarıyla 11,669.31 puandan kapandı. Hisse senetleri 2. seansta ortalama yüzde 2.03 oranında gerilerken, günün tamamında ise yüzde 0. oranında değer kazandı. 
     Haftanın son işlem gününde piyasa, 11,500 desteğinde tutunarak, ABD ile Türkiye arasında yürütülen temaslara ilişkin gelişmeleri yakından izledi. 
     Endeks, 1. seansta 128.46 puan ve yüzde 1.10 oranında düşerek 11,540.85 puandan kapandı. 2. seansta borsa durgun bir seyir izledi. Endeks, dar bir bantta sıkışırken, gelen son dakika alımlarıyla 11,754.00 puan yükseldi. Hisse senetleri, 2. seansta ortalama yüzde 1.85 oranında, günün tamamında da yüzde 0.73 oranında değer kazandı. 
     Bu gelişmelerin ardından hisse senetlerinin haftalık ortalama değer artışı yüzde 6.72 olarak gerçekleşti. 
     Hafta sonunda tezkerelere yönelik olarak gelebilecek açıklamaların önümüzdeki hafta başında yaşanacak hareketler için oldukça önem taşıdığını ifade eden uzmanlar, eğer ABD ile anlaşma sağlanabilirse piyasanın önümüzdeki hafta 12,000 bölgesini kırmayı bir kez daha deneyeceğini savunuyorlar. 
     
     BORSA ENDEKSLERİ 
     İMKB Bileşik Endeksi, 7 Şubat günü kapanışa göre 740.17 puanlık artışla 11,013.83 puandan, 11,754.00 puana çıktı. Hisse senetlerinin haftalık ortalama değer artışı yüzde 6.72 oldu. 
     İMKB Ulusal-Mali Endeksi bin 238.82 puan artarak 13,596.32 puandan 14,835.14 puana, İMKB Ulusal-Sanayi Endeksi 575.58 puan artarak 10,724.27 puandan 11,299.85 puana ve İMKB Ulusal-Hizmetler Endeksi de 190.95 puan artarak 7,100.50 puandan 7,291.45 puana yükseldi. 
     Böylece, mali grup hisseleri ortalama yüzde 9.11 oranında, sanayi grubu hisseleri ortalama yüzde 5.37 oranında ve hizmetler grubu hisseleri de ortalama yüzde 2.69 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 302 hisse senedinden 241'i değer kazanırken, 35 hisse senedi değer yitirdi. 26 hisse senedinin değeri değişmedi. 
     En yüksek oranlı artış yüzde 46.00 ile Işıklar Ambalaj hisselerinde oldu. Yüzde 37.36'lık artışla Selçuk Gıda hisseleri ikinci, yüzde 34.78'lik artışla da T. Kalkınma Bankası hisseleri üçüncü olarak sıralandı. 
     En yüksek oranlı düşüş ise yüzde 14.14 ile Kepez Elektrik hisselerinde oldu. Yüzde 8.79'luk düşüşle Çukurova Elektrik hisseleri ikinci ve yüzde 7.61'lik düşüşle de Pınar Süt hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 471 milyar 730.5 milyon adet hisse senedi işlem gördü ve karşılığında 3 katrilyon 267 trilyon 837.1 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta düşüş ağırlıklı bir seyir izlendi. 
     İstanbul serbest döviz piyasasında alınıp satılan ABD Doları yüzde 2.05 oranında, Euro da yüzde 2.17 oranında düşüş gösterdi. 
     10 Şubat gününe göre ABD Doları'nın Türk Lirası satış fiyatı 34 bin lira düşerek, 1 milyon 621 bin liraya, Euro'nun satış fiyatı 39 bin lira düşerek 1 milyon 756 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı 10 Şubat'a göre yüzde 1.11 oranında düşerek 2 milyon 665 bin liraya ve İsviçre Frangı'nın satış fiyatı da yüzde 0.41 oranında düşerek 1 milyon 210 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 624 bin liradan, Euro 1 milyon 755 bin liradan, İngiliz Sterlini 2 milyon 582 bin liradan ve İsviçre Frangı da 1 milyon 210 bin liradan satılıyor. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı 10 Şubat gününe göre yüzde 6.55 oranında, Cumhuriyet altınının satış fiyatı da yüzde 5.93 oranında düştü. 
     Külçe altının gram satış fiyatı 1 milyon 300 bin lira düşerek 18 milyon 550 bin liraya, Cumhuriyet altınının satış fiyatı da 8 milyon lira düşerek 127 milyon bin liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 4.35 oranında düşerek 18 milyon 600 bin lira oldu. 
     
     YATIRIM FONLARI 
     Yatırım fonlarına katılma belgeleri 7 Şubat gününe göre ortalama yüzde 1.92 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 6 bin 571 puan artarak 342,769 puandan 349,340 puana çıktı. 
     Geçen haftanın en çok değer kazanan katılma belgeleri, yüzde 8.03'lük artışla Inter Yatırım A Tipi Hisse Fon, yüzde 7.52'lik artışla Pamukbank A Tipi Değişken Fon ve yüzde 7.38'lik artışla da Finans A Tipi Değişken Fon oldular. 
     Geçen haftanın değer yitiren katılma belgeleri ise yüzde 0.27 oranındaki düşüşle YKB B Tipi Yabancı Menkul Kıymetler Fonu, yüzde 0.14 oranındaki düşüşlerle İş Bankası B Tipi Yabancı Menkul Kıymetler Fonu ve Ata B Tipi Yabancı Menkul Kıymet Yatırım Fonu olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.59 ile yüzde 1.03 arasında gerçekleşti. 
     Mevduat faizlerinde de vadelerine göre ortalamalarda bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda ortalama faizi yüzde 44'ün biraz üzerinde olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
