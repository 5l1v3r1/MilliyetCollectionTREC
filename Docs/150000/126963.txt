<DOC>
<DOCNO> 126963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/yazar/akyol.html </URL>
<DATE> 2002/12/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddam’sız çözüm 
</HEADLINE>
<TEXT>

     BUSH dünya barışına karşı Irak’ın acil ve büyük bir tehlike olduğu konusunda dünyayı ikna edemedi. Ama belli ki, "tek süper güç" olmanın verdiği kuvvetle, Birleşmiş Milletler’i de, Avrupa’yı da, Rusya ve Çin’i de bir noktaya getiren Amerika, Irak’ı vuracak... 
     Geçen yıl, Newsweek’in ünlü yorumcusu Ferid Zekeriya şöyle yazmıştı 
     "Irak’a karşı Amerikan politikasına duygusallık yön veriyor. Şeytan gibi gördüğümüz bir adamın karşısında gerilemiş gözükmekten nefret ediyoruz hele bu adam Saddam gibi, Amerika’nın engellemesine rağmen ayakta duruyorsa... Fakat, şu bir gerçektir ki, Irak orta boy bir petrol ülkesidir ve ordusu eskimiş, perişan bir ordudur..." Newsweek February 26, 2002 
     Öfkeli Amerikan imparatorluğunun hava ve kara taarruzlarına karşı bu "eskimiş ve perişan" ordu ne kadar dayanabilir 
     
     SADDAM’IN elinde kitle imha silahları olduğu belirtiliyor. Bu, ne kadar gerçektir, ne kadar Amerikan propagandasıdır Gerçekse, Saddam "son anda" köşeye sıkışmış kedi refleksiyle bu silahları kullanabilir ve en çok biz zarar görürüz Genelkurmay tabii ki bu ihtimale karşı da tertibat alıyor. 
     Diğer bir ihtimal, "son anda" Irak ordusunun Saddam’ı darbeyle veya suikastla ortadan kaldırmasıdır. Alman subayları da Hitler’e karşı birkaç defa suikast teşebbüsünde bulunmuşlardı. 
     Iraklı subay bilir ki, Saddam’a bağlı kalırsa Irak ordusu imha edilecek, komutanları da "savaş suçlusu" olarak yargılanacaktır 
     Diğer ve bana göre en mutlu ihtimal, Saddam’ın intihar etmesidir. Hitler gibi ülkesini harabeye çevirip vatandaşlarını bombalar altında öldürttükten sonra değil, daha savaşın başında... 
     Psikolog Erich Fromm, "çürüme derecesinde narsisist" dediği Hitler, Stalin ve Saddam türü kendine tapan liderlerin, yenik düşmektense intiharı seçeceklerini yazar. Saddam "eskimiş ve perişan" ordusuyla, bu savaşın sonunda zelil düşmekten başka ne bekleyebilir 
     Hitler de intihar etmişti bombalar altında... 
     
     TOTALİTER diktatörleri askeri darbelerin devirebileceğini gösteren bir örnek yok Güçlü bir geleneğe, Nazilikten daha köklü bir askeri kimliğe sahip olan Alman ordusu bile bunu yapamamış, aksine Hitler’in büyüsüne kapılmıştı. 
     Amerika Saddam’ı devirtmek, öldürtmek için az mı çalıştı Nafile... 
     Fakat Körfez Savaşı’nda esir düşen Iraklı askerler Amerikalıların ayaklarını öpmüşlerdi Saddam’ın en büyük gücü bu feodal ve totaliter "kuvvet kültü" güce tapma duygusu, aynı zamanda onun zayıf tarafıdır. Çünkü "kuvvet" değişince tapılan put da değişir 
     Saddam kendi akıbetini görerek kendi kararıyla veya Irak ordusunun bir girişimiyle zararsız hale getirilmezse, savaş çok büyük zararlara yol açacaktır... 
     Ve Irak gibi kaynaşmamış bir mozaikte taşların oynamasının nelere yol açacağını kestirmek çok zordur. 
     Onun için, burnumuzun dibindeki bu olaya Türkiye "pasifist" bir seyirci gibi bakamaz, ABD’nin "müttefikimiz" olduğunu göz ardı edemez. 
     
     







Saddam’sız çözüm 


Yılbaşı şarkıları mı savaş borazanları mı 


Temiz kitap... 


Beyaz Saray’a giden fatura 


Öyle bir Ortadoğu hayal ediyorum ki 


Savaş rüzgarları eserken... Anılar... 


Önalmak kozu 


Ağlama ..’ 


Savaş çıkınca ne olacak 


Çanlar kimin için çalıyor 


Mesele sadece Irak değil... 


Saddam gitmeli... Öyle ya da böyle... 


"Mutlu ol Nazım " 


İsmet Paşa’dan Özal’a 


3 - 4 yılı da Irak yüzünden kaybederiz 


Irak faturasını ödemeye başladık 


</TEXT>
</DOC>
