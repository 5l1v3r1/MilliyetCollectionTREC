<DOC>
<DOCNO> 141688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur26.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP "Seçimin meşruiyeti kalmadı..." 
</HEADLINE>
<TEXT>

     DEHAP'ta, Siirt seçimine yönelik tepkinin sonu gelmiyor. Siirt'te 3 Kasım milletvekili genel seçiminde yüzde 32 oy oranı ile birinci parti konumunda olan DEHAP'lılar bugün sandık başına gitmezken, Genel Başkan Mehmet Abbasoğlu seçimin "siyasi ve sayısal meşruiyetinin kalmadığını" söyledi. 
     DEHAP Genel Başkanı Mehmet Abbasoğu Siirt seçiminin anti-demokratik bir seçim olduğunu savunarak, hukuki yönüyle de Türkiye'ye yakışmayan bir seçim gerçekleştiğini kaydetti. "Siirt seçimi değil Tayyip seçimi" diyen Abbasoğlu, öncülük ettikleri seçim boykotuyla, "AKP'nin Siirt'te bakan ve milletvekilleriyle yaptığı gövde gösterilerine, bölgeye son aylarda yığılan hizmetlere hatta yeşil sermayeye rağmen seçmlerin büyük bölümünün sandık başına gitmediğini" söyledi. Abbasoğlu, seçimin bu yüzden siyasi ve sayısal meşruiyetinin ortadan kalktığını öne sürerek, "Halk iradesini siyasal olarak ortaya koydu. Bu boykottan da öte halkın kendi iradesiydi. 
     Halk sandık başına giderken 'yolumuzu kapatacaklar, suyumuzu kesecekler, ceza kesecekler' korkusunu ikinci plana attı. 
     AKP bu seçimde artık 'yol yapalım oy alalım' politikasının sona erdiğini gördü" diye konuştu. 
     Abbasoğlu, Siirt seçimini ve baraj uygulamasını da önümüzdeki günlerde AİHM'e taşıyacaklarını yineledi. 
     





</TEXT>
</DOC>
