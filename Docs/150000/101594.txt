<DOC>
<DOCNO> 101594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun06.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Avrupa ve Rusya'da selden ölenlerin sayısı 71'e çıktı... 
</HEADLINE>
<TEXT>

     Batı Avrupa ve Rusya'da, bugün şiddetli yağışların neden olduğu sellerden ölenlerin sayısı 74'e çıktı. 
     Rusya'nın Karadeniz kıyılarında, bazı tatil yöreleri de dahil etkili olan sellerden 58 kişi, Avusturya'da 3 ve Çek Cumhuriyeti'nde 7 kişi öldü. 
     Almanya'da selden 3 kişi ölürken, 9 kişi meydana gelen trafik kazasında yaralandı. Almanya ve İsviçre'de sel nedeniyle toprak kaymaları oldu. 
     Almanya'da taşan Pleisse ırmağı kıyılarında taşmaya karşı nehir kenarına 30 bin kum torbası yerleştiren çevre sakinleri ve görevlilere askerler de yardım ediyor. 
     Hamburg yakınlarında çamur nedeniyle bir tren raydan çıkarken, meydana gelen kazada ölen ya da yaralanan olmadı. 
     Avusturya'da sel evleri yıkarken, bazı bölgelerde tren raylarını söktü. 
     Tuna'nın Avusturya topraklarındaki kısmında ise nehirde tekne ulaşımı durduruldu. Avusturya yetkilileri, Tuna nehrinde su seviyesinin 100 yılın en yüksek seviyesine çıkması üzerine, nehirdeki bütün trafiğin durdurulduğunu bildirdiler. 
     Çek Cumhuriyetinde de birçok nehir sel nedeniyle taşarken, Başbakan Vladimir Spidla başkent Prag ile Bohemya, Plzen ve Karlovy Vary bölgelerinde olağanüstü hal ilan etti. 
     Kuzey İtalya'da geçen haftaki sel nedeniyle ekili alanlarda meydana gelen maddi kaybın 300 milyon dolar olduğu açıklanırken, Başbakan Silvio Berlusconi 50 milyon dolarlık acıl yardım paketini onayladı. 
     





</TEXT>
</DOC>
