<DOC>
<DOCNO> 102437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/dunya/dun02.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell’dan Barzani’ye kutlama 
</HEADLINE>
<TEXT>

     İHSAN DÖRTKARDEŞ DHA 

     ABD Dışişleri Bakanı Colin Powell, Kerkük’ün Kürt ili olduğunu öne süren sözleri ile Türkiye’nin tepkisini çeken Mesut Barzani liderliğindeki Irak Kürdistan Demokrat Partisi’nin IKDP 56’ncı kuruluş yıldönümü nedeniyle Barzani’ye kutlama mesajı gönderdi. Tarihteki Mahabat Kürt Cumhuriyeti’nin yanı sıra IKDP’nin benimsediği Kürt bayrağının taşındığı törenler dolayısıyla Barzani’ye, Powell’ın yanı sıra Kongre üyelerinden de kutlama mesajları gelmesi dikkat çekti. 
     Erbil kentindeki törenlerde havai fişek gösterileri ile gece aydınlanırken, sanatçıların verdiği konseri binlerce kişi izledi. Barzani’ye bağlı Kürdistan TV’nin canlı yayınladığı kutlamalara ABD Dışişleri Bakanı Colin Powell ile 10 Kongre üyesinin kutlama mesajı gönderdiği açıklandı. Powell ve Kongre üyeleri Kürtlerin barış içinde demokratik bir Irak’ta yaşamlarını sürdürmelerini diledi. 
     



 DÜNYA 












</TEXT>
</DOC>
