<DOC>
<DOCNO> 103914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/guncel/gun01.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize yeni sol lazım 
</HEADLINE>
<TEXT>

İsmail Cem için güzel şeyler dinledim. Derviş ve Bayar için de... Ama... Yeni yüzler ve yeni politikalar konusunda insanlarımız daha bilinçli... 
     SİZE GELİYORUZ 

     GÜNERİ CIVAOĞLU 

     Sağın kalesi Marmaris’te bile "sol" sürgünden dönüyor. Yıllardır "sol" sözcüğü sanki siyasetin cüzamlılar vadisinde idi. 
     "Sol" kimliği çağın gerisindeki bir hayalet gibiydi. Özal’lı yıllarla birlikte yuppi yükselişi bu coğrafyaya damgasını vurmuştu. 
     Eski solcuların büyük bölümü "neoliberal" olmuşlardı. Kapitalizmin yeni kanatlarıydı. 
     Şimdi... Tersine... 
     Yıllardır siyaset mahzeninin arşivinde bekletilen solu bu kez liberaller "naftalinlerini silkeleyerek" güncele taşıyor. 
     Derviş de onlardan biri değil mi 
     Derviş kendini sosyal demokrat olarak tanımlıyor. Ama konumu daha çok Amerikan solunu andırmakta. 
     Ancak... Derviş’in kimlik kartı tahlilinden daha önemli katkısına işaret edeyim. "Türkiye’de sol kelimesinin altını çize çize hatırlattı. Hiç de demode bir kavram olmadığını ortaya koydu. Solu birleştirmekten söz ederken bu sözcüğe bir katsayı değeri yükledi. Halk da bu mesajı aldı." 
     
     Marmaris kavşağı 
     Dün Milliyet TIR’ıyla Marmaris’te her kesimden konuştuklarım "Yıllardır sağ... Yeter. Artık sol gelmeli" dediler. 
     Bunu Marmaris’te dinlemek bir gösterge. 
     Çünkü Marmaris, birkaç yöresiyle birlikte, Türkiye ortalamasının referansı değil. 
     Marmaris’te her dört aileden üçünün otomobili var. Yıllık gelir düzeyi Türkiye ortalamasını çok kez katlıyor. Nüfusun çoğunluğu hali vakti yerinde esnaf. İşyerlin kiraları yıllık 50 milyar dolaylarında. Hepsi altı ay çalışıp, altı ay dinlenerek üst düzey bir yaşamı sürdürüyorlar. Liberal ve küresel yaşamı, ticari ve kültürel olarak yansıtmaktalar. 
     Turistlerin bıraktıkları para bu yöreye sıkıntı yaşatmıyor. Turist demografisinde bazı değişimler, örneğin Almanlar yerine Ruslar, keyfe keder. 
     İşte bu yörede bile sol söylemin reenkarnasyonu, yani yeniden doğuşu ve CHP’nin ikinci parti olacağı konuşuluyorsa, bu bir ölçüttür. 
     ANAP’ın kalesi Marmaris böyleyse, tüm Türkiye’de sol ve CHP yükselişi tahmin edilebilir. 
     Yeni siyaset söylemi Sertab Erener’i hatırlatıyor "Bize yeni bir sol lazım..." 
     
     Yeninin adı 
     Milliyet tırında seçim için nabız atışlarını alıyoruz. Fakat biri, hepsinin "sesli mesajı" gibi. 
     Adı Ayşegül. Lise öğrencisi. Şöyle diyor 
     "Hukuk fakültesini bitireceğim. Savcı olmak istiyorum. İtalya’daki savcılar gibi bütün pisliklerin üstüne gideceğim. Türkiye’yi kirlerden temizleyen ve bunun için hayatını kaybetmeyi göze alan dürüst savcı olacağım. Ne yazık ki savcı olmama çok zaman var. O nedenle bitsin bunlar artık. Siyaset, yeni yüzlerle temizlensin. Kalanını biz gençler temizleriz." 
     İşte Türkiye insanın tepkisi Ayşegül’ün bu söyleminde dışa vuruyor. İnsanlar yenilik istiyor. 
     İsmail Cem için çok güzel şeyler dinledim. Derviş ve Bayar için de... Ama... Yeni yüzler ve yeni politikalar konusunda insanlarımızın daha bilinçli olduklarını saptadım. 
     Örneğin... Şu söylem 
     "Yüzler değişse de, eğer seçim sonrasında IMF dayatmalarını sürdüreceklerse ne değişecek 
     Yeni yüzlerden beklediğimiz yeni politikalar. IMF’ye tam teslimiyet değil, hiç değilse bazı gerçekçi düzenlemeler için direnebilmek." 
     Bir gözlem daha... 
     Marmaris’te seçim yazın olsa HADEP oyları burada patlama yapabilirdi. 
     Doğu’dan gelen geçici işçiler Mersin’den İstanbul’a bir siyaset yayı olarak gerilmiş. 
     
Ah şu Baykal olmasa...’      Marmaris’te eskiden beri bir oy tabanı bulunan CHP’nin bu kez Derviş’in etkisiyle ve Baykal’a rağmen öne çıkma şansı var gözüküyor 
     OSMAN ULAGAY 

     İlk işaret Marmaris’te kaldığımız otelin resepsiyon şefi İbrahim Çalışkan’dan geldi. Aslen İzmirli olan Çalışkan, Derviş faktörünü önemsediği için oyunu CHP’ye vermeyi düşünüyor ama Baykal faktörünü aşmakta zorlanıyor. Önceki akşam bir otel sahibiyle konuşmada Derviş’i takdir eden muhatabı, "Ben kendi oyumla Baykal’ı başbakan yapmam" deyip çıkmış içinden. 
     Milliyet TIR’ına gelip görüşlerini açıklayanları dinliyoruz. Toprakbank Müdürü Ali Cengiz, dört yıldan beri Marmaris’te ve ilçenin ekonomik durumuyla ilgili ilginç saptamaları var. "Seçimler ne olur " diye sorduğumuzda "CHP bu kez, Baykal faktörüne rağmen belki öne çıkabilir ama ANAP’ın burada yerleşmiş bir seçmeni var, DYP onlardan sonra gelir" diyor. Aslen Afyonlu olan hamal Mustafa Keskin ise eski bir DYP’li, eski bakanlardan İsmet Atilla’nın hemşerisi, bütün eski siyasetçilere kızgın şimdi. "Bizi hep kandırdılar" diyor ve oyunu dürüst bulduğu iki kişiden birine vereceğini söylüyor. Daha isimlerini bile tam olarak bellememiş ama sözünü ettiği iki kişinin Recep Tayyip Erdoğan ve Kemal Derviş olduğunu çıkartıyorum. Biraz üsteleyince Erdoğan’ın ağır bastığını anlıyorum. Çeşitli toplum kesimlerinden gelen insanlardan yansıyan tepkiler ve sorular arasında öne çıkanlar şunlar 

</TEXT>
</DOC>
