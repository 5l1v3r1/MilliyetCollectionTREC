<DOC>
<DOCNO> 102796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/dunya/dun02.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Neve Şalom celladı öldü 
</HEADLINE>
<TEXT>

     DIŞ HABERLER SERVİSİ 

     6 Eylül 1986’da İstanbul Neve Şalom Sinagogu’na yapılan ve 22 kişinin ölümüyle sonuçlanan saldırıdan sorumlu tutulan "Kara Eylül" adlı terör örgütünün lideri Ebu Nidal Sabri el Banna , Bağdat’taki evinde ölü bulundu. Filistin gazetesi El Ayyam, 65 yaşındaki Ebu Nidal’ın 3 gün önce silahla vurulduğunu ve cesedindeki kurşun izlerinin gerilla liderinin intihar ettiğini gösterdiğini bildirdi. 
     
     İntihar ihtimali yüksek 
     Bir Filistinli yetkili ise, Ebu Nidal’ın oturduğu apartmanda silahla vurulmuş bir halde ölü bulunduğunu ancak cinayete kurban gitme ihtimalinin göz ardı edilemeyeceğini söyledi. Yetkili, "Şu noktada tahminlerimiz Ebu Nidal’in intihar ettiği şeklinde" diye konuştu. Bir Filistinli kaynak, Ebu Nidal’ı tutuklamaya gelen Irak güvenlik güçlerinin, gerilla liderini başından vurulmuş olarak bulduğunu bildirdi. 
     Kanser olan ve son günlerde durumu ağırlaşan Ebu Nidal, 1970 ve 1980’li yıllarda en korkulan uluslararası teröristler arasında gösteriliyordu. 
     Yaser Arafat’ı ılımlı bulduğundan 1974’te FKÖ’den ayrılan Ebu Nidal, El Fetih Devrim Konseyi’ni Kara Eylül kurmuştu. 
     



 DÜNYA 











</TEXT>
</DOC>
