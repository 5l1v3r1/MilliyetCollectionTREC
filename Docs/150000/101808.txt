<DOC>
<DOCNO> 101808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yazar/guclu.html </URL>
<DATE> 2002/08/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Katrilyonluk eğitim pastası 
</HEADLINE>
<TEXT>

     Türkiye’de en büyük vole nerede vuruluyor derseniz bunlardan birisi de ders kitapları pazarı. 15 milyon öğrenci var. Ortalama 7 kitap alsalar 100 milyon kitap eder. Buna bir de defter, önlük, kalem silgi, yemek, servis gibi diğer okul ve kırtasiye malzemelerini eklerseniz velilerin önümüzdeki ay cebinden çıkacak para birkaç yüz trilyonu bulur. Kolejlere, dershanelere ve üniversitelere akıtılan paralar da dikkate alındığında sadece eyül ayı için karşımıza çıkacak eğitim faturası bir katrilyon lirayı aşıyor. 
     Bu parayı kim verecek Çoğunluğu ekonomik krizin altında iyice ezilen fakir fukara aileler. Peki veli verdiğinin karşılığını alabiliyor mu Evet demek çok zor... 
     
     Ders kitapları 
     Neredeyse her yıl değişen ders kitapları Milli Eğitim’in en büyük baş ağrılarından birisi. Talim Terbiye Kurulu’nda onay aşamasından okullarda kitap seçimine kadar hemen her aşamada "avantasız" iş yapılmadığı görüşü hakim. Ama nedense hiçbir bakanın ömrü de, gücü de bu çarkı durdurmaya yetmiyor. 
     Hemen her yıl olduğu gibi bu yıl da yine ciddi iddialar söz konusu. Yüzde 10’suz iş yapılmadığı, resmi kitapların yanı sıra korsan kitapların basıldığı, ihalelerin şeffaf olmaması, ihalelerin özellikle geciktirilerek devletin kayba uğratılması gibi pek çok ciddi iddia var. Ama minareyi çalan kılıfını öylesine güzel hazırlıyor ki hemen herkesin şikayetçi olduğu bir konuda hiçbir şey yapılamıyor. Çünkü şikayet eden bu piyasada bir daha iş yapamaz korkusu hakim... 
     Bütün bu gelişmeleri aktardığımız Bakan Necdet Tekin "Koltuğa oturalı daha bir ay olmadı. Her şey benden önce olmuş bitmiş" diyerek kendisini olayın dışına atıverdi. Peki iddiaları araştıracak mı Kitaplar öğretim yılına yetişecek mi İşte bu konuda elimden geleni yapacağım diyor. Merakla bekliyoruz. Şunun şurasında okulların açılmasına kaç gün kaldı ki .. 
     
     Servis ve kantinler 
     Öğrenci servisleri ve kantinler de trilyonların döndüğü büyük bir sektör haline geldi. Ne kadar sağlıklı ellerde, o da fazlasıyla tartışılıyor. Kantinlere değerinin üç, beş katı para yağdıranların amacı ne Herkes kendi semtindeki okula alınıyorsa o servisle gelip gidenler nereden çıkıyor Anlaşılan o ki okullar açılmadan bu iki konunun da açıklığa kavuşması gerekiyor. Bir de sık sık önlük ve formalarını değiştiren okullar var ki herhalde bu konuda da Bakan Bey’in alacağı bir önlem vardır... 
     
     Dershaneler 
     Dershaneye gitmeyen üniversiteye giremez diye bir kanı oluştu. Peki dershaneye giden her öğrenci üniversiteyi kazanıyor mu Kesinlikle hayır. Bazılarında başarı oranı yüzde 50’nin de altına düşüyor. Yüzlerce trilyonun aktığı bu sektörde de başarılıyla başarısızı ayırt edici tedbirler alınamaz mı Velileri koruyacak sistemler geliştirilemez mi .. 
     
     Öğretmen atamaları 
     Yeni açılan 30 bin kadro için öğretmenlik başvuruları 19 Ağustos’ta başlıyor. Başvuru kılavuzları il milli eğitim müdürlüklerinden alınacak. Ayrıca detaylı bilgi www.meb.gov.tr adresinden bulunabilir. Çok az sayıda da olsa yıllar sonra fen edebiyatlıların ilk kez atanıyor olması da sevindirici. 
     
     







Kürdüm demekle karın doymaz’ 


Böyle sıcak görülmemiştir 


Liderler kaçtı.. 


Cem ve Bayar 


AKP panik atağı 


Kimlik tamam sıra geçimde ’ 


Katrilyonluk eğitim pastası 


Büyümede işaretler dikkat çekiyor 


Tarih mirası nasıl korunacak 


K. Irak’ta tam olarak ne oluyor 


Birinci Knidos Kriterleri 


Oğul Cem siyasete ısınıyor 


Artık elimizde kapı gibi "başyazı" var... 


İşsiz ordusu Irak’a 


Devlet, yine devlet, hep devlet 


Artık bir kişi fazlayız 


Doğu’da manzara-i umumi’ geçen yıllara göre çok iyi 


Elini uzatan oyu alır 


</TEXT>
</DOC>
