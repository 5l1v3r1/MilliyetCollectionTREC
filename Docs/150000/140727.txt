<DOC>
<DOCNO> 140727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yazar/congar.html </URL>
<DATE> 2003/03/05/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
ABD çok uzatmayacak 
</HEADLINE>
<TEXT>

Meclis’in tezkereyi reddetmesi, ABD’nin kararlı tutumunu değiştirmedi. Bush yönetimi, birkaç hafta içinde harek tı başlatmaya hazırlanıyor 
     Bush yönetimine yakın çevreler, harek tın Türkiye toprakları kullanılmadan gerçekleşmesi halinde, başlangıç zamanının fazla ertelenmeyeceğini, ancak toplam süresinin "bir ay kadar" uzayabileceğini belirtiyorlar. 
     ABD Senatosu İstihbarat Komitesi’nin Cumhuriyetçi Partili üyelerinden Pat Roberts, harek tın başlangıç tarihi olarak "Mart ortası" tahmininde bulundu. Yönetimin, Birleşmiş Milletler Güvenlik Konseyi’ndeki karar tasarısının önümüzdeki hafta oylanmasının ardından "savaş" kararı almasını beklediğini kaydeden Roberts, "Harek tın başlaması, belki Türkiye’den yeni bir karar beklenirse biraz ertelenebilir. Ancak bunun da en fazla bir haftalık bir gecikme olacağını tahmin ediyorum. Savaşmak gerekecekse, bunun şöyle ya da böyle mart içinde başlayacağı kanısındayım" dedi. 
     Senato İstihbarat Komitesi’nin Demokrat Partili Başkan Yardımcısı John Rockefeller ise, TBMM kararının kendisini üzdüğünü belirtirken, Kuzey Cephesi’nin Türkiye üzerinden açılamaması halinde, savaşın başlamasının gecikmeyeceğini, ancak süresinin uzayacağını bildirdi. 
     Rockefeller, "Savaş, Türkiye üzerinden cephe açılırsa bir ay, Türkiye devre dışı kalırsa iki ay sürer" tahmininde bulundu. 
     Pentagon yetkilileri ise takvim ve süre konusunda bu tür tahminlerden kaçınıyorlar. ABD Savunma Bakanı Donald Rumsfeld, "Süresini kimse şu anda kesin olarak bilemez. Bu, Saddam Hüseyin ve birliklerinin nasıl bir direniş göstereceklerine bağlı. Harek t beş gün de, beş hafta da, beş ay da sürebilir. Ancak beş ayı aşmayacaktır" diye konuştu. 
     
     







Demirel’den uyarılar 


Kükredikçe tüyü dökülen bir aslana dönmeyelim 


Cüneyd Zapsu... 


Kraldan fazla kralcı olmak 


Asker neden rahatsız 


Türk B’ planı 


ABD çok uzatmayacak 


Kamuoyunun önemi 


ABD anladı, ya biz 


Kuzey Irak krizi... 


Irak’ta Kürt devleti.. Sadece bizim sorunumuz mu 


Hele Tayyip Erdoğan başbakan olsun... 


Neden kalkınmış tek Müslüman ülke yok 5 


Sevinçli bir telaş içindeydiniz 


Dolar, faiz, borsa’ üretimi unutturdu 


</TEXT>
</DOC>
