<DOC>
<DOCNO> 118351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/siyaset/siy01.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e destek, Erdoğan’a tepki 
</HEADLINE>
<TEXT>
12 Mart’ta bile böyle olmadı 
CHP lideri Baykal, Erdoğan’ın başbakanlık için Anayasa değişikliği yapma girişimlerine, "Rejim tahrip ederek kişinin sorunu çözülür mü " dedi 
     ANKARA Milliyet 

     CHP Genel Başkanı Deniz Baykal, AKP’nin, Genel Başkan Recep Tayyip Erdoğan’ın başbakan olabilmesi için Anayasa’nın 109. maddesinde değişiklik yapma girişimlerine, "109. maddeyi unutun. 109 saplantısıyla konuşmak doğru değil. Türkiye bunu 12 Mart’ta bile yapmadı. Rejimi tahrip ederek kişinin sorunu çözülür mü " diyerek karşı çıktı. 
     Baykal, dün kendisini ziyaret eden ASO Başkanı Zafer Çağlayan’ın "Erdoğan’ın başbakanlık sorununun çözümlenmesi için Anayasa değişikliğine gidilmesi" yönündeki isteği üzerine, "Türkiye yanlış sorunlara sürüklenmemeli, gereksiz gündem dayatılmamalı. Anlamsız siyasi gerginliklerden uzak durmalıyız" dedi. 
     
     109 saplantısı yanlış 
     Cumhurbaşkanı Ahmet Necdet Sezer’in, Erdoğan’a yönelik "Kişiye özel düzenleme yapılmamalı" açıklamasına destek veren Baykal, AKP’nin Anayasa’nın 109. maddesini değiştirme girişimlerine şöyle tepki gösterdi 
     "Cumhurbaşkanının ortaya koyduğu prensipler, herkesin göz önünde bulundurması gereken prensiplerdir. Siyaset kendine göre hukuksal düzenleme yapmamalı, hukuk siyaseti engelleyici olmamalı. Anayasa’yı berbat etmeden, özünü bozmadan bu konu çözülmeli. Siyasi rejimin temelinde milli egemenlik kavramı var. Millet egemenliği temsilcileriyle kullanır. Millet, adına egemenliği ben kullanıyorum’ diye kimse ortaya çıkmasın." 
     



 SİYASET 













</TEXT>
</DOC>
