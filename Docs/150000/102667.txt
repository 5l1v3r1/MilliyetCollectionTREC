<DOC>
<DOCNO> 102667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun02.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'luların en nefret ettiği şeyler. 
</HEADLINE>
<TEXT>

     New York Belediye Başkanı Michael Bloomberg'in ''sigara dumanı ve cep telefonu sesinden nefret ettiğini'' söylemesinin ardından düzenlenen bir kamuoyu yoklaması, New York sakinlerinin çok daha başka şeylerden nefret ettiğini ortaya koydu. 
     Kamuoyu yoklamasının sonuçlarına göre, New York'luların en çok nefret ettikleri üç şey sırasıyla turistler, taksi şoförleri ve kaldırımları pisleten köpekler bulunuyor. 
     Bunları parklardaki arabalar, ''stretch'' olarak adlandırılan üç araç boyundaki limuzinler ve bazı zenci gençlerin ellerinde taşıdıkları, yüksek sesle müzik çalan radyolar boom-box izliyor. 
     New York sakinleri, bunların yanı sıra metrolardaki sarhoşlar, metro kapısının kapanmasını engelleyen ya da birden fazla koltuğu işgal eden yolcular ve klakson çalan kamyon şoförlerinden de nefret ediyor. 
     





</TEXT>
</DOC>
