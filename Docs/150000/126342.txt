<DOC>
<DOCNO> 126342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun11.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Şairler Akademisi listesinde 2 Türk şair... 
</HEADLINE>
<TEXT>

     Merkezi ABD'nin Nashville kentinde bulunan, yöneticileri arasında Amerikalı şair Langston Hughes'in de yer aldığı dünyanın en büyük ve ilk şiir akademisi olan Amerikan Şairler Akademisi, 2002 yılı değerlendirmesinde ''Gelecek Vaat Eden 10 Şair'' arasına ilk kez iki Türk şairi aldı. 
     Uluslararası Şiir Kütüphanesi ve Amerikan Şairler Cemiyetleri'ne kabul edilen ilk Türk olan Aziz Doğdu ile Uluslararasi Şiir Kütüphanesi'ne kabul edilen ikinci Mine Bahadır, ''Gelecek Vaat Eden 10 Şair'' listesinde yer aldı. 
     Akademinin yazı işleri müdürü Janet Harris, Türk şairlerle ilgili olarak görüşlerini, ''Birbirinden farklı olsalar da, Doğdu ve Bahadır'ın en önemli ortak özellikleri, yaratıcılığın sınırlarını zorlamaları ve bunları kaleme dökerek insanların beyninde şimşekler çaktırmaları. Değerlendirmeye alınan şiirleri okudukça yaratıcılığın en uç noktasını bulmakta zorlandık'' sözleriyle dile getirdi. 
     Akademinin geleceğin şairlerini belirlerken göz önüne aldığı kriterlerin başında değerlendirmeye alınacak şairlerin, içinde en az 15 şiirinin bulunduğu bir kitap yayınlamış olmaları, yıl içinde elde ettikleri dereceler ve şiirlerinin yayınlandığı edebiyat dergilerinde yapılan yorumlar geliyor. 
     Bu yılki değerlendirmede Amerikalı şair Jack McWhaylen, 4 kategoride birinci olarak ''Yılın Şairi'' seçildi. 
     Aziz Doğdu ve Mine Bahadır, gelecek yıl yapılacak ''Yılın Şairleri'' değerlendirmesine katılmaya hak kazandılar. 
     





</TEXT>
</DOC>
