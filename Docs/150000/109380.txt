<DOC>
<DOCNO> 109380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur30.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimleri erteletmeye çalışan YTP'li Alphan vazgeçmedi... 
</HEADLINE>
<TEXT>

     Adana Bağımsız Milletvekili Ali Gören ile birlikte, erken seçim kararının ortadan kaldırılması için önerge veren YTP Amasya Milletvekili Gönül Saray Alphan, TBMM 1 Ekim'de açıldığında, önergelerinin öncelikle görüşülmesi için mücadele edeceklerini söyledi. 
     Alphan, TBMM Başkanı Ömer İzgi'nin, ''önergenin işleme alındığını'' bildirmesinin ardından, seçimlerin ertelenmesini isteyen ve bu amaçla TBMM'nin olağanüstü toplanması çağrısına imza atan milletvekilleri ile bir değerlendirme yaptıklarını kaydetti. 
     ''1 Ekim'de düğmeye basacaklarını'' belirten Alphan, önergenin öncelikle görüşülmesi için mücadele edeceklerini bildirdi. ''Destek arayışımız yok'' diyen Alphan, kendilerinin ''küskün'' olmadığını vurgulayarak, başka milletvekillerinin de kendilerini desteklemek zorunda olduğunu savundu. 
     Alphan, mevcut yasalarla seçime gidilmesinin ciddi sıkıntı yaratacağını ileri sürerek, ''Başka Türkiye yok. Milletvekilleri ilk kez bu dönemde, liderlerine karşı çıkma fırsatı buldular'' dedi. 
     





</TEXT>
</DOC>
