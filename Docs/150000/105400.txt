<DOC>
<DOCNO> 105400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/magazin/mag02.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Elvis’e nişanı Kenan Evren taktı 
</HEADLINE>
<TEXT>

66 yaşındaki Erol Büyükburç, 2 bin kişinin önünde nişan yüzüğü taktı. Düğün tarihi için Yakında’ dedi 
     SİNAN KARA Datça DHA 

     YILLARIN eskitemediği şarkıcı Erol Büyükburç, Alman asıllı Ute Eser ile festival gibi bir törenle Datça’da nişanlandı. 25 yıllık eşi Emel’i geçtiğimiz eylülde kanser nedeniyle kaybeden Büyükburç, şarkıcı kızı Ajlan’ı ise 1999’da 29 yaşında trafiğe kurban vermişti. Yüzükleri 7’nci Cumhurbaşkanı Kenan Evren taktı. 
     KENAN Evren, yaklaşık 2 bin kişinin katıldığı Datça Amfitiyatrosu’ndaki nişan töreninde yüzükleri takarken şunları söyledi "Böyle bir mucizeyle kaç kez karşılaşılır Birinin oğlu Kenan, diğerinin kızı Evren. Bir evlatları daha olursa adını Ahmet koysunlar. Çünkü asıl adım Ahmet Kenan Evren." 
     ALMANYA’DA ilk evliliğini bir Türk’le yapan Ute’nin müzikolog ve bilgisayar uzmanı olduğunu belirten Erol Büyükburç, düğün tarihi için "Yakında" demekle yetindi. Nişanda Eda - Metin Özülkü, Bülent Oral ve Erol Büyükburç da şarkılarıyla davetlileri eğlendirdi. 
     



 MAGAZİN 












</TEXT>
</DOC>
