<DOC>
<DOCNO> 132065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/dunya/dun01.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kancalı İmam’ın camisine baskın 
</HEADLINE>
<TEXT>

Londra’daki risin soruşturması kapsamında düzenlenen helikopterli baskında 7 kişi gözaltında 
     DIŞ HABERLER SERVİSİ 

     İngiliz polisi, başkent Londra’nın en büyük camilerinden biri olan ve aşırı dincilerin buluşma yeri olarak bilinen Finsbury Camisi’ne baskın düzenleyerek, 7 kişiyi gözaltına aldı. 150 polisin iki helikopter eşliğinde gerçekleştirdiği baskının, bu aybaşında bir evde bulunan zehirli risin maddesiyle ilgili soruşturma kapsamında düzenlendiği açıklandı. 
     Caminin yanı sıra civardaki iki evi de basan polis, tutuklananların 6’sının Kuzey Afrikalı, 1’inin de Avrupalı olduğunu duyurdu. Terörle Mücadele Yasası kapsamında gözaltına alınan 7 kişi arasında caminin sertlik yanlısı vaazlarıyla tanınan Mısır kökenli imamı Ebu Hamza El Masri bulunmuyor. Caminin ibadet için ayrılan bölümlerine girmediklerini savunan İngiliz polisi, herhangi bir kimyasal madde bulamadı. 
     El Masri, El Kaide yandaşlarını bir araya toplamak ve cihada teşvik etmekle suçlanıyor. 
     



 DÜNYA 












</TEXT>
</DOC>
