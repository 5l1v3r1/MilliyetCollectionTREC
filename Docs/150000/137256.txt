<DOC>
<DOCNO> 137256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun01.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla Ömer'den ABD'ye karşı kutsal savaş çağrısı... 
</HEADLINE>
<TEXT>

     Afganistan'da devrilen Taliban yönetiminin lideri Molla Ömer adıyla yayımlanan bir mesajda, Afganlar, ABD ve Kabil hükümetine karşı ''kutsal savaş'' başlatmaya çağrıldı. 
     Afgan İslami Basın Ajansı'nın haberine göre, Molla Ömer, adı yazılı, ancak imzası olmayan bu mesajda, ''kutsal savaş''a doğrudan katılamayan Afganları da, ''Afganistan Devlet Başkanı Hamid Karzai yönetiminden ve ABD'den uzak durmaya'' çağırdı. 
     Mesajda, ''bunları yapmayan Afganların cezalandırılacağı'' uyarısı yer aldı. 
     Taliban yönetiminin, ABD'nin 11 Eylül'deki terör saldırılarından sonra Afganistan'da düzenlediği operasyonda devrilmesinden bu yana, bir gözü görmeyen Molla Ömer'in kamuya duyurulan ilk açıklaması olduğu belirtildi. 
     





</TEXT>
</DOC>
