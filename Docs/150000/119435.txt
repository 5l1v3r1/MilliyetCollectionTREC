<DOC>
<DOCNO> 119435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/guncel/gun04.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Elton John’dan Formula’ya destek 
</HEADLINE>
<TEXT>

     CESUR SERT İzmir DHA 

     Sir unvanlı İngiliz şarkıcı Elton John, Formula 1’in İzmir Selçuk’ta yapılması için, yakın arkadaşı Formula One Administation FOA Başkanı Bernie Ecclestone’le görüştü. John’un geçen yıl Efes’te verdiği konserini organize eden İzmir Kültür Sanat ve Eğitim Vakfı İKSEV yetkilileri, sanatçının Efes’e adeta aşık olduğunu belirtti. Vakıf yetkilileri, Formula 1’in Türkiye ayağının İzmir’de yapılmasına destek için, John’un menajeri Peter Brightman’a ulaştıklarını belirterek şöyle konuştu "Elton John’un bize destek vermesi ricasında bulunduk. Brightman da kısa süre sora bizi arayarak, John’un yakın arkadaşı Ecclestone ile telefonda olumlu bir görüşme yaptığını ve yarışların Türkiye’de kesinlikle Selçuk’ta yapılması gerektiğini ilettiğini söyledi." 
     Ocak 2003’te F1 mimarlarıyla yeniden Türkiye’ye gelmesi beklenen Ecclestone’un, son incelemeden sonra en uygun pistin nerede olacağına karar vereceği belirtildi. 
     



 GÜNCEL 











</TEXT>
</DOC>
