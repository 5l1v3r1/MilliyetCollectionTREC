<DOC>
<DOCNO> 112639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/guncel/gun02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya güzeli İstanbul’da 
</HEADLINE>
<TEXT>

Son 4 yıldır dünyanın en iyi futbol hakemi seçilen ve fair play’in önemli temsilcilerinden sayılan Pierlugi Collina, Aria’nın davetlisi olarak Türkiye’ye geldi... 
     SiNAN TOROS İstanbul 

     2002 Dünya Kupası’nın unutulmaz ismi İtalyan hakem Pierlugi Collina, Aria’nın davetlisi olarak Türkiye’ye geldi. 
     Milano Havalimanı’ndaki sis nedeniyle iki saatlik bir gecikmeyle İstanbul’a gelen Collina, Atatürk Havalimanı’nda Prime Class ünitesi tarafından karşılandı. Uçaktan indikten sonra eşi Gianna ile birlikte bir akülü araçla pasaport kontrolüne getirilen Collina, daha sonra dış hatlar terminalindeki Akfen Konferans Salonu’nda bir basın toplantısı düzenledi. 
     
     Ağırlamaktan onur duyuyoruz’ 
     Aria Genel Müdürü Giuseppe Farina, Collina’yı ağırlamaktan onur duyduğunu belirterek, "25 yıllık hakemlik hayatında 300’ün üzerindeki maçı başarıyla yöneten Collina, Fair Play’in de temsilcisi haline geldi. Collina’nın kişiliği, etik değerleri ve Fair Play ruhu Aria’nın felsefesiyle birebir uyuşuyor" dedi. 
     Konuşmasında hakemlik hayatı boyunca "Fair Play" anlayışını benimsediğine dikkat çeken Collina ise, Türkiye’de imza attığı çalışmalarla Fair Play’i yaşatan Aria’nın onur konuğu olmaktan büyük mutluluk duyduğunu söyledi. 
     
     Sizinle özel bağım var’ 
     Bologna Üniversitesi İşletme Fakültesi’nden en yüksek başarı derecesi ile mezun olan ve halen Fideuram Bankası’nda Finansman Danışmanı olarak görev yapan, 1977’den bu yana futbol hakemliği görevini sürdüren iki kız çocuk babası Collina, bir soru üzerine Türk insanlarıyla arasında özel bir bağ ve iletişim olduğunu söyledi. 
     Collina, 1998, 1999, 2000 ve 2001’de Uluslararası Futbol Tarihi ve istatistiği Federasyonu IFFHS tarafından dünyanın en iyi futbol hakemi seçildi. 
     



 GÜNCEL 























</TEXT>
</DOC>
