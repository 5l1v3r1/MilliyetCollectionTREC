<DOC>
<DOCNO> 105705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/soneko07.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yatırımcısı Ağustos ayında da zararda lider... 
</HEADLINE>
<TEXT>

     Ağustos ayında en fazla reel kayıp Borsa'da yaşandı. Borsa'ya yatırım yapanlar geçen ay reel olarak yüzde 87 oranında kayıpla karşılaştı. Doların yüzde 61, Euro'nun yüzde 55'lik reel zarara uğrattığı geçen ay, yalnızca mevduat ve kamu kağıtlarına yatırım yapanlar enflasyonu yendi. 
     İMKB endeksi geçen ay yüzde 67 oranında gerileme gösterdi. Devlet İstatistik Enstitüsü'nün DİE ağustos ayı için yüzde 22 olarak açıkladığı tüketici fiyat TÜFE artışından arındırıldığında Borsa'nın aylık reel zararı yüzde 87'ye ulaştı. Borsa'da yılın ilk sekiz aylık döneminde yüzde 403'lük reel kayıp yaşandığı hesaplandı. Borsa'ya yatırım yapanların son bir yılda ise yüzde 311 oranında reel kayba uğradığı belirlendi. 
     
     DÖVİZ YATIRIMCISI DA ZARARDA 
     Ağustos ayında dövize yatırım yapanlar da enflasyonu yenemedi. Dolar yatırımcısı geçen ay yüzde 61, Euro yatırımcısı yüzde 55 oranında reel kayıpla karşılaştı. İngiliz Sterlini'ne yatırım yapanlar yüzde 74, Japon Yeni'ne yatırım yapanlar da yüzde 43'lük reel zarara uğradı. 
     Ocak-Ağustos döneminde dolar reel olarak yüzde 34 oranında kayba uğratırken, Euro yatırımcısı yüzde 74, sterlin yatırımcısı yüzde 25, yen yatırımcısı yüzde 75 oranında reel getiri elde etti. 
     Son bir yıl itibariyle bütün dövizlerin reel olarak zarara uğrattığı belirlendi. 
     Yıllık bazda dolar yüzde 148, Euro yüzde 83, sterlin yüzde 98, yen de yüzde 141 oranında reel kayba neden oldu. 
     İstanbul Altın Borsası'nda oluşan kapanış fiyatlarına göre ağustos ayında altın yatırımcısı yüzde 39 oranında reel kayıpla karşılaştı. Son bir yılda da yüzde 41'lik kayba uğratan altın, ilk sekiz aylık dönemde ise yüzde 91 oranında reel getiri sağladı. 
     
     MEVDUAT YATIRIMCISI ENFLASYONU YENDİ 
     Ağustos başında açılan üç ay vadeli mevduatın, stopajdan arındırılmış nominal getirisi enflasyondan arındırıldığında reel olarak yüzde 14, altı ay vadelinin getirisi yüzde 16, bir yıl vadelinin getirisi de yüzde 2 olarak hesaplandı. Yılbaşında açılan ve sürekli aynı vade ile yenilenen üç ay vadeli mevduatın Ocak -Ağustos döneminde reel olarak yüzde 161, altı ay vadeli mevduatın da yüzde 185 kazandırdığı dikkati çekti. Aynı tarihte açılan bir yıl vadeli mevduatın, ağustos sonuna kadar biriken nominal faizi enflasyondan arındırıldığında reel anlamda yüzde 199 kazandırdığı belirlendi. Son bir yılda üç ay vade ile çevrilen mevduat hesaplarının bileşik getirisinin reel oranı yüzde 166, altı ay vadeli mevduatınki yüzde 18'e ulaştı. Ağustos sonunda vadesi dolan bir yıl vadeli mevduat reel olarak yüzde 124 getiri sağladı. 
     
     KAMU KAĞITLARI 
     İMKB devlet iç borçlanma senetleri performans endeksine göre, geçen ay bir ay vadeli kamu kağıtlarından yüzde 01, üç ay vadelilerden yüzde 13, altı ay vadeli kağıtlardan da yüzde 4 reel getiri elde edildi. Ocak-ağustos döneminde reel olarak bir ay vadeli kağıtlar yüzde 27, üç ay vadeliler yüzde 94, altı ay vadeliler yüzde 199 kazandırdı. Son bir yılda bir ay vadeliler reel olarak yüzde 51 zarar ettirirken, üç ay vadelilerden yüzde 22, altı ay vadelilerden yüzde 151 reel getiri sağlandı. 
     





</TEXT>
</DOC>
