<DOC>
<DOCNO> 111929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/siyaset/siy02.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur özelleşecek 
</HEADLINE>
<TEXT>

ANAP lideri Mesut Yılmaz, Milliyet’i ziyaretinde seçim bombalarını açıkladı İktidara gelirsek, Bağ-Kur’un devlet üstündeki yükü kalkacak, 50 ilden 10 yıl vergi almayacağız 
     İSTANBUL Milliyet 

     ANAP Genel Başkanı ve Başbakan Yardımcısı Mesut Yılmaz, bugün Avrupa Birliği AB İlerleme Raporu’nun açıklanmasının ardından siyasi partilere bir çağrıda bulunacağını belirterek, "AB’ye ortak bir taahhütname yapalım. Bundan sonra hangimiz iktidar olursak aynen devam edeceğiz’ diyelim" dedi. Genel Başkan Yardımcısı Kenan Sönmez ve Ahmet Özal’la birlikte Doğan Medya Center’i ziyaret eden Yılmaz, gazetemiz yönetici ve yazarlarıyla görüştü. Yılmaz, AB görüşmelerinde müzakere için 2004’ten sonra verilecek bir tarihin Türkiye’yi yoracağını söyleyerek, "Onların kafalarındaki takvimi zorluyoruz" diye konuştu. 
     
     Herkese çağrıda bulunacağım’ 
     Tüm partilere çağrıda bulunacağını yineleyen Yılmaz, "AB’ye ortak taahhütname, deklarasyon yapalım. Diyelim ki, Biz bu reformları birlikte çıkardık. Bundan sonra hangimiz iktidar olursak aynen onu devam ettireceğiz. Eksikliklerimiz olduğunu biliyoruz. Ama bunları tamamlayacağız. Buna herhalde bir tek MHP katılmayacak. Ama zaten MHP’yi AB şu anda silmiş durumda. Onun içinde olacağı bir hükümetle bizim bir yere gitmemiz mümkün değil. Bunun dışındaki partiler böyle bir şey yaparlarsa işimize yarar" dedi. 
     İktidara geldikleri takdirde atacakları somut adımlardan da söz eden Yılmaz, 81 ilden 50’sinin Türkiye’nin toplam gelir ve kurumlar vergisine yüzde 4.04 katkısı bulunduğuna dikkat çekerek, şöyle konuştu "Bu 4.04’ün içinde yüzde 2’si zaten KİT’lerin ödediği kurumlar vergisi ya da devlet memurları için ödenen vergiler. Bunları düşersen özel sektörün 50 vilayette devlete katkısı yüzde 2. Yüzde 2’den fedak rlık edip 10 sene gibi belli bir süre gelirler ve kurumlar vergisinden muaf yapalım. Oraya gerçek teşvik ancak o zaman gider." 
     Yılmaz, Bağ-Kur’dan 3.3 milyon kişinin yararlandığını, ancak büyük çoğunluğun 5 kuruş prim ödemediğini söyleyerek, "Böyle bir sistem ayakta durabilir mi Devlet takır takır maaş ödüyor, sağlık yardımını ödüyor. Onun için Bağ-Kur’u özelleştirmeyi planlıyoruz" dedi. 
     
     Anketler manipülasyon’ 
     3 Kasım seçimleri öncesi kamuoyuna yansıyan anket sonuçlarını manipülasyon’ olarak nitelendiren Yılmaz, bütün şartlar lehlerine geliştiği takdirde ANAP’ın seçimlerde yüzde 17 - 18 oranında oy alacağını, aleyhteki durumda ise 18 Nisan’daki seçim sonucu olan 13.2’lik payın altına düşmeyeceklerini savundu. 
     
Seçim tahmini...      Gazetemizi ziyaret eden Yılmaz, Doğan Medya Grubu Başkanı Mehmet Ali Yalçındağ, Yayın Koordinatörümüz Emre Oral, yazarımız Taha Akyol ve Genel Yayın Yönetmenimiz Mehmet Y. Yılmaz’la bir araya geldi. Görüşmede iktidara gelince yapmak istediklerini anlatan ANAP lideri, seçimlerde yüzde 17-18 oy alacaklarını iddia etti. 
     



 SİYASET 



















</TEXT>
</DOC>
