<DOC>
<DOCNO> 131075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur14.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
''Alo, ben kaza otomobilde sıkıştım kaldım..'' 
</HEADLINE>
<TEXT>

     Eskişehir'de meydana gelen trafik kazasında, minibüste sıkışan sürücü, itfaiye ekiplerinin çalışması sırasında durumu ailesine bildirdi. 
     Alınan bilgiye göre, Mehmet Duman yönetimindeki 26 PU 675 plakalı minibüs, Atatürk Caddesi-Ercan Sokak kavşağında, Sami Çiloğlu'nun kullandığı 26 DY 960 plakalı kamyonete arkadan çarptı. 
     Kazada, minibüste sıkışan Mehmet Duman, olay yerine çağrılan Büyükşehir Belediyesi İtfaiye ekiplerinin uzun süren kurtarma çalışması sonucu yaralı olarak Devlet Hastanesi'ne kaldırıldı. 
     Minibüste sıkışan Mehmet Duman, ekipler kendisini kurtarmaya çalışırken cep telefonundan yakınlarını arayarak, kaza geçirdiğini söyledi. Duman, sedyeyle hastaneye götürülürken bile konuşmasını sürdürdü. 
     





</TEXT>
</DOC>
