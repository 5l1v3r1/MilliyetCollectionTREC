<DOC>
<DOCNO> 102242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/soneko17.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırıncılar ''Tedbir alınmazsa ekmek 50 zamlanabilir'' 
</HEADLINE>
<TEXT>

     Türkiye Fırıncılar Federasyonu Başkanı Halil İbrahim Balcı, ekmek fiyatında artış yaşanmamasının, buğday fiyatları için alınacak tedbirlere bağlı olduğunu söyledi. 
     Balcı, Adapazarı'nda düzenlediği basın toplantısında, fırıncıların, Tarım ve Köyişleri Bakanlığı'nın buğday zamlarına karşı tedbir almasını beklediğini belirterek, ''50 kilogramlık bir çuval un fiyatının 18 milyon liradan 28 milyon liraya yükselmesi, fırıncılarda endişeye yol açtı'' dedi. 
     İşçilere yapılan zamla birlikte, temel girdilerin arttığına da dikkati çeken Balcı, şöyle konuştu 
     ''Buğday fiyatları ve işçilik artışları, ekmek fiyatında zam beklentisi yaratıyor. Buğday fiyatlarındaki artışlara tedbir alınmaması halinde, ekmek fiyatlarında yüzde 50'ye varan artışlar yaşanabilir. Ama, biz ekmeğe zam konusunda son derece duyarlı davranıyoruz. Federasyon olarak, geçen yıl Ekim ayında, 1 yıl süreyle zam yapılmaması kararı almıştık. Buğday ve una yapılan zamlara rağmen bunu uygulamaya çalışıyoruz. Un fiyatlarındaki artışın önüne geçilirse program gerçekleşecektir. Ankara Oda Başkanı'nın ekmekte taban ve tavan fiyat değerlendirmesi bir talihsizliktir. Ekmekte taban ve tavan fiyat uygulaması yok, sadece taban fiyat vardır.'' 
     





</TEXT>
</DOC>
