<DOC>
<DOCNO> 120269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sontur18.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların derdi bambaşka 
</HEADLINE>
<TEXT>

     Adapazarı'nda düzenlenen ''Yerel Kültür Gecesi''nde, sahne dar olduğu için 24 kişilik halk oyunları ekibi 16 kişiye indirilince, sahneye çıkamayan 8 küçük oyuncu gözyaşına boğuldu. 
     Abasıyanık Kültür Merkezi'nde düzenlenen ve yerel sanatçılar ile halk oyunları ekiplerinin katıldığı gecede sahne alacak olan ilköğretim okulu öğrencilerinden kurulu Geyve Halk Oyunları Ekibi, sahnenin yetersiz kalması nedeniyle zor durumda kaldı. 
     Yöneticilerin önerisi üzerine, 24 kişilik ekipten 16'sı sahneye çıkarken, izleyici sıralarına gönderilen 8 küçük oyuncu hıçkırarak ağlamaya başladı. Tüm çabalara rağmen teskin edilemeyen küçük oyuncuların ağlamasına dayanamayan protokol ve davetliler duruma müdahale ederek, sahneden indirilen küçüklerin ayrı bir gösteri yapmasını önerdi. 
     Geceyi düzenleyenlerce de kabul edilen bu öneri üzerine sahneye çıkan çocukların hüznü, oyun sırasında mutluluğa dönüştü ve gösterilerini gülerek tamamladılar. 
     





</TEXT>
</DOC>
