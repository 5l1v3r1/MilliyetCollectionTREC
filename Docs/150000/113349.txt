<DOC>
<DOCNO> 113349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mektup bilmecesi 
</HEADLINE>
<TEXT>

Bakan Türker, "Niyet mektubunu imzaladım" dedi, ancak bu tek yönlü bir süreç değil 
     Devlet Bakanı Masum Türker, niyet mektubunu imzaladığını belirtti, ancak bu konudaki prosedür tamamlanmadı. 
     Türker, CNN-Türk’te yaptığı açıklamada "Mektubu bugün dün itibariyle, Merkez Bankası başkanıyla birlikte imzaladım. İmzalamıyorum’ demek, çalışmaları kabul etmiyorum demektir. Seçim sonrasında başka bir bakan arkadaş gelecekse krediyi alacak noktaya getirmiş oluyoruz" dedi ve şöyle devam etti "Burada birtakım aşamalar var, son olarak IMF yönetiminin eline geliyor, incelemelerden, düzeltmelerden geçiyor. Ben mektubu Türkiye’nin görüşleri doğrultusunda imzalamış durumdayım." Ancak, niyet mektubunun imzalanması tek yönlü bir süreç değil. Prosedür şöyle işliyor Taslak metninin bir kopyası ABD’de IMF merkezine, bir kopyası liderlere sunuluyor. İstenen düzeltmeler varsa yapılıyor, iki taraf da onaylarsa mektup Hazine’den sorumlu bakan ve Merkez Bankası başkanı tarafından imzalanıyor. 
     Bu arada IMF Türkiye Masası Şefi Kahkonen’in basın toplantısında dağıttığı yazılı metinde, gözden geçirme koşullarının 3 Kasım seçiminden önce tamamlanamayacağı konusunda görüşbirliği içinde oldukları ifade edildi. Şimdiye kadarki gelişmeler ve atılacak adımların, seçimden sonra IMF İcra Direktörleri’nin gözden geçirmeyi ele almak için yapacağı toplantıya zemin oluşturacağı belirtildi. 
     
Durum alışılmışın dışında’      Türker, IMF’yle 4’üncü gözden geçirme çalışmalarının 15 gün erken bitirildiğini ve "alışılmışın dışında" olduğunu söyledi. 1.6 milyar dolarlık kredinin ödenme tarihinin bu yıl sonu olduğunu belirten Türker, yerine getirilmeyen koşullardan İcra ve İflas Kanunu tasarısının IMF’ye verildiğini kaydetti. Türker, Tekel özelleştirilme stratejisinin tamamlanacağını, atıl isdihdama ilişkin kadro azaltmada gönüllülük esasasında uzlaşıldığını bildirdi. 
     Türker sosyal güvelikteki sapmanın bazı siyasilerin primleri düşüreceğiz, affedeceğiz’ sözü nedeniyle ödemelerin durmasından kaynaklandığını söyledi. 
     



 EKONOMİ 





















</TEXT>
</DOC>
