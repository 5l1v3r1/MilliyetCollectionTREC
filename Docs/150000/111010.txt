<DOC>
<DOCNO> 111010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sontur02.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş kafilesindeki iltacıcılar geri döndü.... 
</HEADLINE>
<TEXT>

     UEFA Kupası 1. Tur rövanş karşılaşması için Bosna Hersek'in başkenti Saraybosna'ya giden Beşiktaş kafilesiyle aynı uçakta bulunan, ancak Bosna Hersek polisi tarafından ülkeye girişlerine izin verilmeyen 19 yolcu, Antalya'ya geldi. 
     Merkezi Antalya'da bulunan Sky Havayolları'nın Boeing 737 Tipi uçağı, Beşiktaş kafilesini Saraybosna'ya bıraktıktan sonra, bir başka ülkeye iltica etmek istedikleri sanılan 19 yolcuyu da alarak, Almanya'nın Düsseldorf kentine gitti. Buradan, Antalya'ya tatile gelen turistleri de alan charter yolcu taşımacılığı yapan uçak, Antalya Havalimanı'na indi. Havalimanı Polisi tarafından uçaktan çıkışlarında gözaltına alınan ve hepsinin erkek olduğu öğrenilen 19 yolcu, Havalimanı'ndaki polis merkezinde sorgulanmaya başladı. 
     Yetkililer, kimlikleri açıklanmayan 19 yolcunun, hangi amaçla Saraybosna'ya gittiklerinin ve bu kişilerin sabıkalarının bulunup bulunmadığının araştırılacağını, soruşturmanın sürdürüldüğünü bildirdiler. 
     





</TEXT>
</DOC>
