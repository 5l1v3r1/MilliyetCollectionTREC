<DOC>
<DOCNO> 116745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur09.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Oy pusulaları katır sırtında taşındı... 
</HEADLINE>
<TEXT>

     Siirt'in Pervari İlçesi'nde yolu olmayan 2 köye seçim görevlileri ve oy pusulaları katır sırtında götürüldü. 
     Dağlık bölgede bulunan Pervari'ye bağlı Dolusalkım ve Çavuşlu köylerine ulaşım katırlarla yapılıyor. Araçların gidemediği köylere, sandık ve oy pusulaları da katırlarla gönderildi. Sabah erken saatlerde oy pusulalarını alan görevliler katırlara binerek Dolusalkım ve Çavuşlu köylerine gittiler. 
     Seçim sandıkları da daha önce muhtarlar tarafından katırlarla köylere götürülmüştü. 
     Dolusalkım Köyü Muhtarı Hakim Afşin, ''Siyasi partiler bizlere yıllarca verdikleri vaaatleri yerine getirmediler. Yolumuzu yapmadıkları için bu seçim de protesto için köy halkı olarak oy vermemeyi karalaştırdık'' demişti. 
     





</TEXT>
</DOC>
