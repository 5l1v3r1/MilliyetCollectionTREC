<DOC>
<DOCNO> 109674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun10.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzun uçak yolculuğuna dayanamadı... 
</HEADLINE>
<TEXT>

     Avsutralyalı genç bir kadının, ABD'ye yaptığı uzun uçak yolculuğundan birkaç saat sonra ''ekonomik sınıf sendromu''nun neden olduğu tahmin edilen kalp krizinden öldüğü bildirildi. 
     Yetkililerin açıklamalarına göre, Rebecca Yates 25 , geçen Cumartesi günü Sydney'den Los Angeles'a Yeni Zelanda Havayolları ile yaptığı yaklaşık 13 saatlik yolculuğun ardından birkaç saat sonra öldü. 
     Dışişleri'nden bir sözcü, Los Angeles'tan nişanlısıyla buluşmak için Las Vegas'a geçtiği tahmin edilen Yates'in ailesine hükümet ve Avustralya'nın Los Angeles konsolosluğu tarafından destek sağlanmaya çalışıldığını kaydetti. 
     Las Vegas sağlık yetkilileri, yerel bir gazeteye yaptıkları açıklamada, otopsi sonucunun, Yates'in bir atardamarında meydana gelen kan pıhtılaşması sonucu kalp krizi geçirdiğini gösterdiğini belirttiler. 
     Bazen ölümcül sonuçlara yol açan damarda yoğun kan pıhtılaşmasına DVT , saatlerce hareketsiz kalmanın, özellikle de bacakların hareket edememesinin yol açtığına inanılıyor ve bu durumun da uzun uçuşlarda meydana geldiğine dikkat çekiliyor. 
     İki yıl önce Avustralya'dan İngiltere'ye giden 28 yaşındaki bir kadının ölümünün ardından ilk kez DVT sorunu gündeme gelmiş ve ardından bir dizi vaka daha olmuştu. 
     





</TEXT>
</DOC>
