<DOC>
<DOCNO> 143563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/spo09.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme yine çamurlandı 
</HEADLINE>
<TEXT>

Daha önce Juventus için suni gündem yaratan İtalyan medyası kolları sıvadı, Beşiktaş maçı öncesinde bu kez de savaş yaygarası koparmaya başladı 
     Çirkin tezgahlar 
     1998 yılında Galatasaray ile Juventus arasında oynanan maç öncesinde İstanbul’a gelmemek için çeşitli yollara başvuran İtalyan basını, şimdi aynı taktiği Beşiktaş-Lazio maçı öncesinde yapıyor. Beşiktaş’ın motivasyonunu bozmak isteyen İtalyan basını, Irak savaşı nedeniyle Lazio’nun, İstanbul’a gitmek istemediğini iddia etti ve tezgahlara başladı. 
     
     Bilgi aldılar 
     İSTANBUL’A gelmeme ihtimalini İtalyan medyasının ortaya attığı öğrenildi. Baskı üzerine Lazio yöneticileri, İtalya Dışışleri Bakanlığı aracılığıyla Türkiye’deki son durum hakkında bilgi aldı. Beşiktaş ise dün resmi bir yazıyla Laizo’nun bu akşam saat 18.30’da İstanbul’da olacağını bildirdi. Lazio’nun uçağını bilinçli olarak geç saate aldığı da açıklandı. 
     
     Başvuru yok 
     ORTADOĞU’DA yaşanan gelişmeleri yakından takip ettiklerini açıklayan UEFA yetkilileri ise Lazio’nun maçın ertelenmesi veya tarafsız bir sahaya alınması konusunda resmi başvuruda bulunmadığını bildirdi. Irak’taki olayları yakın takibe alan UEFA, maçın oynanmasına engel olabilecek bir durumun söz konusu olmadığını da belirtti. Maçın yarın oynanacağı tekrarlandı. 
     



 SPOR 


























</TEXT>
</DOC>
