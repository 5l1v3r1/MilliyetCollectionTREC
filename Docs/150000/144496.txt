<DOC>
<DOCNO> 144496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun19.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İran "Hava sahamız ihlal edildi" 
</HEADLINE>
<TEXT>

     İran, Irak sınırı yakınında, ülkenin güneybatısına 2 roket düştüğünü bildirdi. 
     İran resmi haber ajansı İRNA'nın haberine göre, adı açıklanmayan bir askeri yetkili, Amerikan uçaklarından atılan füzelerin İran sınırıiçindeki Maniuhi bölgesine düştüğünü söyledi. 
     Yetkili, ''Sınır korumalarımız tam alarmda'' dedi. 
     İRNA ayrıca, Amerikan ve İngiliz uçaklarının dün ve bugün İran'ın hava sahasını ihlal ettiğini duyurdu. 
     Konuyla ilgili olarak Amerikan ve İngiliz güçlerinden açıklama gelmedi. 
     İran, dün akşam Amerikan ve İngiliz uçaklarının hava sahasını ihlal ettiği gerekçesiyle, bu ülkeleri protesto etmişti. 
     





</TEXT>
</DOC>
