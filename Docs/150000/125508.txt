<DOC>
<DOCNO> 125508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/dunya/dun02.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’a aniden girebiliriz 
</HEADLINE>
<TEXT>

İngiltere Savunma Bakanı Hoon, Irak operasyonuna parlamentoya danışmadan başlayabileceklerini söyledi 
     DIŞ HABERLER SERVİSİ 

     İngiltere Savunma Bakanı Geofrey Hoon, Irak’a yönelik olası bir askeri operasyonu parlamentoya danışmadan başlatabileceklerini söyledi. 
     BBC’ye demeç veren Hoon, Irak’a karşı bir operasyon başlatılması için ne BM Güvenlik Konseyi’nin, ne de İngiltere parlamentosunun onayına gerek olduğunu belirterek, "Böyle bir saldırının tarihini önceden ilan etmemiz düşünülemez. Bu yararımıza olmaz. Bu yüzden askeri operasyonu, parlamentoya haber vermeden başlatabiliriz" dedi. 
     İngiliz milletvekillerinin Irak konusu üzerinde bir miktar tartışma yapabileceklerini kaydeden Geofrey Hoon, ancak bu görüşmelerin askeri operasyonun tarihi konusunda olamayacağını vurguladı. 
     Hoon’un bu açıklamasına karşın iktidardaki İşçi Partisi milletvekillerinin büyük çoğunluğu Irak’a asker sevk edilmeden önce konunun mecliste görüşülüp oylanmasını istiyor. Parlamentoyla İlişkilerden Sorumlu Bakan Robin Cook da geçtiğimiz günlerde yaptığı açıklamada, parlamentonun onayı alınmadan askeri harek t başlatılmasının "kabul edilemez" olacağını belirtmişti. 
     
     Sevkiyat başlıyor 
     Öte yandan, İngiliz basınındaki haberlere göre, İngiltere birkaç hafta içinde Irak’a asker gönderecek. 
     The Independent gazetesi, Kraliyet Kara, Deniz ve Hava Kuvvetleri’ne bağlı 40 binden fazla askerin yanı sıra 100 kadar tankın da ABD’nin başını çektiği koalisyon birliklerine katılacağını yazdı. 
     



 DÜNYA 











</TEXT>
</DOC>
