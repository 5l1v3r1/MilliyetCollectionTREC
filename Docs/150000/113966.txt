<DOC>
<DOCNO> 113966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/ekonomi/eko04.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
77.4 katrilyonun kaydı yok 
</HEADLINE>
<TEXT>

Sayıştay, 2001’de 77.4 katrilyon giderin kaydedilmediğini, gerçek bütçe açığının 29.1 katrilyon değil, 101.3 katrilyon olduğunu açıkladı 
     ANKARA ANKA 

     Sayıştay, 2001’de 77.4 katrilyon liralık giderin, bütçeye kaydedilmeyip kayıt dışı kaldığını, bu harcamalar da dahil edildiğinde 2001 bütçe açığının, 101.3 katrilyon liraya ulaştığını açıkladı. 
     Sayıştay’ın 2001 Yılı Hazine İşlemleri Raporu, Meclis’e sunuldu. Bütçe uygulamalarının Anayasa’daki Devletin harcamaları bütçelerle yapılır’ hükmüne uygun olmadığı ifade edilen raporda 2001 yılı bütçe harcamalarının 80.6 katrilyon, bütçe gelirlerinin 51.5 katrilyon ve açığın ise 29.1 katrilyon lira gözüktüğüne dikkat çekilerek şöyle denildi 
     
Açıktan çok borçlanıldı      "77.4 katrilyon liralık kayıt dışı giderle birlikte toplam bütçe gideri 158 katrilyon liradır. 5.2 katrilyon liralık kayıt dışı gelir dikkate alındığında bütçe gelirleri toplamı da 56.7 katrilyon lira olmaktadır. Bu durumda gerçek bütçe açığı 101.3 katrilyon lira olmaktadır." 
     Raporda, nakit temin edilmeden bir takım giderler finanse edildi belirtilerek şöyle denildi 
     "Örneğin, görev zararı ödemelerinde iç borçlanma senedi verildi. Oluşan borç ve gider nedeniyle Hazine hesaplarına nakit giriş çıkışı olmamaktadır. Ancak, Hazine borcu doğmuş olmaktadır. Kayıt dışı işlemlerle ilgili olarak, borç kayıtları yapılmakta, ancak karşılığında yapılan gider bütçe gideri olarak kaydedilmemektedir." 
     
Gerçek açık 100 katrilyon Gider ve gelirler Trilyon TL GİDERLER 158.462 BÜTÇE GİDERLERİ 79.154 BÜTÇE DIŞI GİDER 79.308 Görev zararı ödemesi 22.980 Kur farkı ödemesi 23.507 İskonto ödemesi 1.695 Bütçeden mahsup ed. ödemeler 4.039 Diğer kayıt dışı giderler 9.294 TMSF’ye devredilen kaynak 13.427 Diğer kurumlara kull. kaynak 2.444 Diğer finansman kullanımları 1.922 GELİRLER 58.088 GERÇEK BÜTÇE AÇIĞI 100.374      
     Tabloda bütçe gideri bütçe emanetleri ve avanslar dikkate alınmıştır. Metindeki bazı rakamlar ile tablodaki bazı rakamlar arasındaki fark buradan kaynaklanmaktadır 
     



 EKONOMİ 


















</TEXT>
</DOC>
