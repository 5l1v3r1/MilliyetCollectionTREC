<DOC>
<DOCNO> 148225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/siyaset/asiy.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa yolunda rehberimiz Polonya 
</HEADLINE>
<TEXT>

AB için mücadelesini 44 yıl önceki adaylık başvurusuyla başlatan Türkiye, 9 yıllık aday Polonya’nın deneyimlerinden yararlanacak 
     ANKARA Milliyet 

     Başbakan Tayyip Erdoğan, 44 yıldır Avrupa Birliği AB kapısında bekleyen Türkiye’nin, birliğe 9 yıl önce başvuran ve gelecek yıl tam üye olacak Polonya’nın deneyimlerinden yararlanacağını açıkladı. 
     Erdoğan’ın Başbakan olarak ilk resmi yabancı konuğu Polonya Başbakanı Leszek Miller oldu. Miller’i Başbakanlık’ta resmi törenle karşılayan Erdoğan, ortak basın toplantısında, Türkiye ve Polonya’nın NATO ve AB’nin genişleme sürecini birlikte yaşayan iki ülke olarak her alanda birbirlerine güvenen ve işbirliğini geliştirme çabasında olan iki ülke olduğunu belirtti. 
     Erdoğan, "Polonya gelecek yıl AB’ye tam üye olacak. Biz de bu alandaki tecrübelerinden faydalanacağız" dedi. 
     Her imk nı sağlarız’ 
     Miller de 2004 yılında AB üyesi olacaklarını hatırlatarak, "Biz Türkiye’nin AB adaylığını desteklemeye devam edeceğiz. Katılım süreciyle ilgili deneyimlerimizi Türkiye ile paylaşmaya hazırız. AB’ye giden yolda Türkiye’deki dostlarımıza istedikleri her türlü imk nları sağlamaya hazırız" diye konuştu. 
     
     AET ile başladık 
     Avrupa’ya entegrasyon yolundaki ilk adımını 44 yıl önce atan Türkiye, 31 Temmuz 1959’da o dönemki adıyla Avrupa Ekonomik Topluluğu’na AET üyelik başvurusunda bulundu. 
     
Eşarplar aynı yerden      Resmi bir ziyaret için Ankara’da bulunan Polonya Başbakanı Leszek Miller’in eşi Aleksandra Miller ile Başbakan Tayyip Erdoğan’ın eşi Emine Erdoğan’ın kullandıkları eşarplar aynı marka çıktı. Başbakan eşi sıfatıyla ilk kez resmi bir yemeğe katılan Erdoğan’ın başına bağladığı eşarp da, Miller’in boynundaki eşarp da Burberys markaydı. Anadolu Çağdaş Eğitim Vakfı Dünya Barışı Çocuk Yuvası’nı ziyaret eden Miller’i yuvaya gelişinde çocuklar ellerinde Türk ve Polonya bayrakları ile karşıladı ve çiçek verdi. 
     


SİYASET 





















</TEXT>
</DOC>
