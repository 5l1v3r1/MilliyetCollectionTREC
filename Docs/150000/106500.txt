<DOC>
<DOCNO> 106500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun07.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kaçırma girişimi havada engellendi... 
</HEADLINE>
<TEXT>

     Hindistan'ın Bombay kentinden kalkan ve Maldiv adalarına doğru giden Seyşel havayollarına ait bir uçağı kaçırma girişimi mürettebat tarafından engellendi. 
     Yetkililer, uçağı kaçırmak isteyen bıçaklı bir kişinin kokpite girmeye çalıştığını ve mürettebat tarafından etkisiz hale getirildiğini belirtti. 
     Seyşel devlet havayolları tarafından yapılan açıklamada, kaçırma girişiminin Maldiv adalarının başkenti Male'e iniş sırasında olduğu kaydedildi. Açıklamada, uçağın Male'e güvenle indiği ve gerekli önlemlerin alındığı ifade edildi. 
     BBC, Boeing 737-300 tipi uçağı kaçırmak isteyen ve yakalanan bıçaklı yolcunun Hintli bir inşaat işçisi olduğunu kaydetti. 
     Uçakta çoğu Hindistan vatandaşı olmak üzere yaklaşık 200 yolcu bulunduğu belirtildi. 
     





</TEXT>
</DOC>
