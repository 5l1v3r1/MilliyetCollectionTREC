<DOC>
<DOCNO> 102589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/ekonomi/eko03.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2006’ya kadar reel ücret artışı yok’ sözü 
</HEADLINE>
<TEXT>

Avrupa Birliği’ne verilecek ekonomik program 2005 sonuna kadar ücretlerin reel olarak artmayacağı varsayımına dayandırıldı 
     ANKARA Anka 

     Türkiye, Avrupa Birliği’ne AB sunmak üzere hazırladığı 2002 Yılı Katılım Öncesi Ekonomik Program’da, 2002 - 2005 yıllarını kapsayan dört yıllık dönem için iddialı hedefler verdi. 
     Yüksek Planlama Kurulu’nun 14 Ağustos’ta onayladığı programa göre Türkiye ekonomisinin 2003 - 2005 döneminde yılda ortalama yüzde 5.2 büyümesi ve enflasyonun yüzde 8’e geriletilmesi hedeflendi. 
     Büyümenin yatırım ve ihracat artışından kaynaklanacağı ifade edilen bu dönemde yatırımlar yılda ortalama yüzde 14.2, ihracat yüzde 6.6, ithalat yüzde 8.4 artacak. İhracat 2005’te 48.9 milyar dolara, ithalat 58.9 milyar dolara yükselecek, doğrudan yabancı sermaye girişi 1.9 milyar dolara çıkacak. 
     2001’de yüzde 10.9 reel değer kaybeden ortalama ücretler de AB’ye uyum sürecinde sadece enflasyon kadar artacak. 
     
     Kur tahminleri 
     2001 sonunda 1 milyon 268 bin lira olan Euro’nun, 2005 sonunda 2 milyon 32 bin liraya ulaşacağı hesaplandı. 1 Euro’nun 0.87 dolar düzeyinde seyredeceği esas alınarak yapılan hesaplamalara göre dolar 2005 sonunda 2 milyon 335 bin lira olacak. 
     



 EKONOMİ 















</TEXT>
</DOC>
