<DOC>
<DOCNO> 149212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/ekonomi/eko03.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde kredili kampanyalar başladı 
</HEADLINE>
<TEXT>

Bahara girerken her biri ayrı bir kampanyaya başlayan otomobil firmaları, altı aya kadar '0' faiz ve 36 aya kadar vadelerle kredi imk nı sunuyor 
     Türkiye'de faaliyet gösteren yerli ve yabancı otomobil firmaları, kriz ve savaş yüzünden iç pazarda düşen satışları, bahar kampanyalarıyla aşmaya çalışıyor. Firmalar, sağladıkları kredilerde faiz oranlarını piyasanın altında tutarken, 6 aya kadar "0" faiz ve 36 aya kadar uzayan vadelerle kredi imkanı sunuyor. 
     Talepteki daralma nedeniyle üretiminin yüzde 80 - 90'ını ihraç eden yerli otomobil firmaları, 2002'de olduğu gibi, bu yılın ilk yarısında da iç pazardaki tıkanıklığı aşmak için cazip kampanyalar düzenlediler. Türkiye'de ciddi pazar payına sahip olan ve bu durumunu korumak isteyen yabancı marka ve modellerde de, hareketliliği artırmaya yönelik çalışmalar göze çarpıyor. 
     

</TEXT>
</DOC>
