<DOC>
<DOCNO> 128639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/dunya/dun01.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Irak’ı yeneceğiz 
</HEADLINE>
<TEXT>

Harek t düğmesine basmaya hazırlanan ABD Başkanı, "Askerlerimiz fetih için değil, Irak’ı özgürlüğe kavuşturmak amacıyla savaşacaktır" dedi 
     DIŞ HABERLER SERVİSİ 

     Irak lideri Saddam Hüseyin’le hesaplaşma gününün yaklaştığı sinyalini veren ABD Başkanı George W. Bush, Amerikan askerlerinin savaşa çağrılmaları halinde, Irak’a karşı "kararlı davranacaklarını" ve bu ülkeyi yeneceklerini söyledi. 
     Bush, dün ziyaret ettiği Teksas’taki Fort Hood Üssü’nde binlerce Amerikan askerine seslenerek, Irak’ı kitle imha silahlarından arındırmak için güç gerekirse ABD’nin, ülkenin güvenliği ve barışı korumak amacıyla bilinçli ve kararlı davranacağını bildirdi. 
     Irak Devlet Başkanı Saddam Hüseyin’in, BM’yi ve BM’nin Irak’ın silahsızlanmasını öngören kararını açıkça hor gördüğünü belirterek, gönüllü silahsızlanma tercih edildiğini, ancak savaşı önleyecek adımları Saddam’ın atması gerektiğini kaydetti. Bush, askerlere, "Saddam’ın silahsızlanmayı reddederek ve dünya kamuoyunu hiçe sayarak kaderini belirlemesi durumunda, fethetmek için değil halkı özgürlüğüne kavuşturmak amacıyla savaşacaksınız" diye seslendi. Başkan Bush, dünyanın en iyi ordusuna sahip ABD’nin savaş halinde Irak’ı yeneceğini de sözlerine ekledi. 
     
     "Hesaplaşma yakın" 
     Bush, önceki gün de Teksas’taki çiftliğinden yaptığı konuşmada, Saddam Hüseyin’e bir an önce barışçıl bir şekilde silahsızlanması çağrısında bulundu ve "Hesaplaşma günü yaklaşıyor" demişti. "Umarım savaşa girmek zorunda kalmayız" diyen Başkan Bush, Irak’ın silahsızlanma niyeti konusunda şüpheleri bulunduğunu tekrarlamıştı. 



 DÜNYA 










</TEXT>
</DOC>
