<DOC>
<DOCNO> 106429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/ekonomi/eko02.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılık yüzünden zarar ettik’ 
</HEADLINE>
<TEXT>

Yapı Kredi Bankası 58’inci kuruluş yılını kutluyor. Bu nedenle bir açıklama yapan bankanın Genel Müdürü Naci Sığın İlk altı aydaki zararımız grup kredilerine ayrılan karşılıklardan’ diye konuştu 
     Yapı Kredi Bankası Genel Müdürü Naci Sığın, bankanın bu yılın ilk altı ayında açıkladığı 88.4 trilyon liralık zararın, grup kredileri için ayırlan karşılıklardan kaynaklandığını söyledi. Sığın, "Fon’a devredilen Pamukbank ile olan hissedarlık ilişkisinden dolayı 31 Aralık 2001 itibariyle 2.2 milyar dolar olan özkaynaklardan 1 milyar dolar karşılık ayırdık. Yasa gereği faiz ve kur farkı yansıtılamayınca zarar açıkladık" dedi. 
     
     Yönetim yapısı sorunu 
     Yapı Kredi’nin 58’inci kuruluş yıl dönümü dolayısıyla bir açıklama yapan Sığın, yüzde 42’si halka açık olan bankanın, yüzde 13’ünün Pamukbank nedeniyle Fon’da, kalan yüzde 45’in de Çukurova Holding’e ait olduğunu hatırlattı. Sığın, bankanın Çukurova Grubu’na tahsis edilen kredilerinin şüpheli alacaklar’ kategorisinde tasnif edildiğini belirtti. Sığın, "Bundan dolayı yüzde 50 karşılık ayırmak zorunda kaldık" dedi. 
     Bankanın sahiplik ve yönetim yapısının sorun yarattığını belirten Sığın bu konuda da şunları söyledi 
     "Yapı Kredi, ekonomik hakkı başka bir tarafta, yönetim hakkı başka bir tarafta olan yönetim süreci yaşıyor. Bunun yakın zamanda sonuçlanmasını bekliyoruz." 
     
Birleşmeler gelecek yıl gündeme girecek      Sığın, banka birleşmeleri konusunda bugüne kadar istenen gelişmenin kaydedilemediğini dile getirerek, "2003’ten itibaren birleşmeler hız kazanacak. Yapı Kredi’nin önümüzdeki dönemde bu konuda girişimleri olacak" dedi. "Yapı Kredi’nin çok kuvvetli bir marka" olduğunu vurgulayan Sığın, "58 yıllık birikimin eseri olan bu gücü korumak, en büyük vazifemiz" diye konuştu. 
     
     12 milyar dolar bilanço büyüklüğü 

</TEXT>
</DOC>
