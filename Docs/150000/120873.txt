<DOC>
<DOCNO> 120873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yasam/yas08.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bira maymun’ etti 
</HEADLINE>
<TEXT>

     TAYLAN YILDIRIM DHA 

     İzmir’de otomotiv ticareti yapan Ercan Sümbülcan 32 , Küçükyalı semtindeki evinde iki arkadaşıyla alkol alırken, maymunu "Nazlı"ya da bira içirdi. Sarhoş maymunla oynayıp gürültü yapan Sümbülcan ve arkadaşları, kendilerini uyarmak için kapıya gelen apartman yöneticisi Gülsün Kırgız’la 44 tartışmaya başladı. Bu sırada elindeki bira şişesini bırakan "Nazlı" yerinden fırlayarak Kırgız’ı sol bacağından ısırdı. Sümbülcan Kırgız’ı ısıran maymunu yakalayıp bir odaya kapattı. Gülsün Kırgız, komşular tarafından hastaneye kaldırılırken odanın kapısını açan "Nazlı", bu kez apartman merdivenlerine çıktı. Alkolün etkisiyle saldırganlaşan "Nazlı", apartman sakinlerinden Cemile Oflaz 22 ve Fatma Gülgün’ü 44 de bacaklarından ısırıp çatı katına saklandı. Gülgün ve Oflaz da aynı hastanede tedavi edilirken, durum polise bildirildi. Güçlükle yakalanan "Nazlı" Konak Belediyesi’nin hayvan bakım barınağına götürüldü. Aşılarının tam olarak yapılmadığı iddia edilen "Nazlı", 10 gün süreyle izlenecek ve bir dizi test uygulanacak. 
     



 YAŞAM 


















</TEXT>
</DOC>
