<DOC>
<DOCNO> 127659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur32.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı perhiz gençlerde kötü alışkanlıklara yol açıyor... 
</HEADLINE>
<TEXT>

     Şişmanlığa karşı aşırı derecede perhizin gençlerde kötü alışkanlıklara yol açtığı saptandı. 
     Konuyla ilgili yapılan bir araştırmanın sonucu, ABD'de yayımlanan ''Journal of Health Behavior'' dergisinde yer aldı. 
     Uzmanlar, gençlerin risk oluşturabilen bu tür perhiz yerine, daha az kalori tüketmelerini ve spor yapmalarını önerdi. 
     ABD'de 4 bin 187 denek üzerinde yapılan araştırma sırasında, kilo düşürücü ilaca başvuran gençlerin, daha az kalori alarak ve spor yaparak zayıflamaya çalışan gençlere oranla daha fazla sigara ve alkol tükettikleri saptandı. 
     Aşırı perhiz yapan gençlerin uyuşturucuya daha fazla meyilli olabildiklerini kaydeden uzmanlar, bu gruptaki gençler arasında ihtihar oranının da yüksek bulunduğunu açıkladı. 
     ABD'de gençlerin yüzde 19.2'sinin ''aşırı'' olarak tanımlanan perhize başvurdukları, yüzde 43.2'sinin ise kilolarını kontrol altında tutabilmek için daha az kalori aldıkları ve daha fazla spora yöneldikleri belirlendi. 
     Önceki araştırmalarda, aşırı perhizin gençleri davranış bozukluğuna itebildiği de saptanmıştı. 
     





</TEXT>
</DOC>
