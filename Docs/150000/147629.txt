<DOC>
<DOCNO> 147629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/ekonomi/eko04.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hibesine Kongre onayı 
</HEADLINE>
<TEXT>

Bush yönetiminin savaş bütçesinde Türkiye’ye vermeyi planladığı 1 milyar dolarlık hibe, Temsilciler Meclisi’ ve Senato’da onaylandı 
     YASEMİN ÇONGAR Washington 

     Bush yönetiminin savaş bütçesi kapsamında Türkiye’ye vermeyi öngördüğü 1 milyar dolar hibe ya da 8.5 milyar dolara kadar kredi , ABD Kongresi’nden onay aldı. Senato ve Temsilciler Meclisi, ayrı ayrı yaptıkları oylamalarda, savaş bütçesinin geneli kabul ederken, Türkiye’ye yapılacak yardım miktarına da yeşil ışık yaktılar. 
     Savaş bütçesi, gelecek hafta, Meclis’te kabul edilen versiyonların uyumlulaştırılması amacıyla oluşturulan Konferans Komitesi’nde son şekline kavuşacak ve en geç 11 Nisan’da Başkan’ın imzasına gidecek. Türkiye’nin hibe ya da krediyi nisan ortasından itibaren alabilmesi bekleniyor. Ancak önceki gün genel kurullarda ele alınan savaş bütçesinde, Türkiye için yapılacak yardım tartışmalara neden oldu. Temsilciler Meclisi’nde bir grup milletvekili, "Türkiye askerlerimize topraklarını açmadı. Savaşın zorlaşmasına neden oldu" diyerek hibenin paketten çıkarılmasını istedi. 
     
     Niye ödüllendiriyoruz ’ 
     Bu talep, Bush yönetiminin yaptığı girişimlerin etkisiyle reddedildi. California Cumhuriyetçi Temsilcisi Randy Cunningham da, yardımın iptaline ilişkin önerge verirken, "Türkiye, birliklerimizden bazılarının ölümünden de bizzat sorumlu. Niye ödüllendiriyoruz" diye sordu. Cunningham’ın önergesi, yapılan oylamada 110’a karşı 315 oyla reddedildi. 
     


SİYASET 


















</TEXT>
</DOC>
