<DOC>
<DOCNO> 127539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/spor/spo05.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Düdükler evde çalacak 
</HEADLINE>
<TEXT>

Metin Tokat, Orhan Erdemir ve Erol Ersoy’un kokartlarının alınması, FIFA’yı şaşırttı. Şampiyonlar Ligi’nde hakemlerimizin iki yıl daha görev almasının zor olduğu açıklandı 
     CEMAL ERSEN 

     Darbe gibi karar 
     FUTBOL Federasyonu ve Merkez Hakem Komitesi’nin FIFA hakem listesinde yaptığı büyük operasyon, Avrupa’da düdük çalma şansımızı ortadan kaldırdı. Metin Tokat, Orhan Erdemir ve Erol Ersoy’un kokartlarının alınmasının, Türk hakemlerinin asgari iki yıl daha Şampiyonlar Ligi maçlarında görev yapmasını engellediği belirlendi. Değişimin FIFA’yı da şaşırttığı iddia edildi. 
     
     Kategori düştü 
     FIFA’NIN listeden çıkarılan ve 2002 yılında UEFA’nın 2. kategori hakemleri arasında yer alan bu üç isimden asgari ikisini, 2003 yılında "First list"e almayı planladığı vurgulandı. Yeni listede ikinci kategoriden hiçbir hakemin yer almamasının, Türk hakemlerinin yolunun kapanması olarak yorumlandı. Merkez Hakem Komitesi değişim kararını reform olarak nitelendirmişti. 
     
     Ali Aydın umudu 
     OĞUZ Sarvan’ın hakemliği bırakmasından sonra "First listöte Türk hakemi kalmamış, ancak UEFA’nın Ocak ayında yapacağı değerlendirmede Tokat, Ersoy ve Erdemir üçlüsünden ikisinin bir üst klasmana almasına kesin gözüyle bakılmıştı. 3. kategoride bulunan ve ikinci kategori için en şanslı aday olarak gösterilen Ali Aydın’ın da iki yıl gibi bir süre beklemesi gerekiyor. 
     



 SPOR 




























</TEXT>
</DOC>
