<DOC>
<DOCNO> 139121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yazar/pulur.html </URL>
<DATE> 2003/02/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Pazarlık ve genç hariciyeci Macit 
</HEADLINE>
<TEXT>

     Ama bu pazarlığın üslubu, yordamı, ne panayırdaki "at pazarlığı"na benzer, ne de Kapalıçarşı’daki "halı pazarlığı"na... 
     Bu pazarlığın seviyesi, pazarlığı yapan kişiye bağlıdır. 
     
     TÜRKİYE’Yİ 2. Cihan Savaşı’na sokabilmek için, İngilizler, Ruslar ve Almanlar büyük çaba göstermişlerdir. İsmet İnönü, bu baskıların hepsini, usta bir pazarlıkla ve seviyeli bir üslupla geçiştirmiştir. 
     Mesela, Alman diktatörü Hitler, Türkiye’ye bir dostluk mesajı göndermiş ve şöyle demiştir 
     "Şu kayıtla ki Türk hükümeti bizi bu tutumumuzu değiştirecek önlemler almaya mecbur etmesin." 
     Öyle mi, tehdit mi 
     O halde, buyurun İsmet Paşa’nın Hitler’e cevabını 
     "Alman hükümeti, Türk hükümetine dostane davranışı değiştirmeye mecbur edecek önlemler almaya kalkışmadığı sürece..." 
     
     TÜRKİYE, 1939’da İngiltere ve Fransa ile bir anlaşma imzalar, buna göre İngilizler ve Fransızlar Türk ordusunun ihtiyacı olan malzemeyi bir an önce gönderecekler, Türkiye de ürettiği kromu savaş boyunca Fransızlara satacaktır. 
     Dışişleri Bakanı Numan Menemencioğlu, Paris’te İngiliz ve Fransızların anlaşmaya uymayacaklarını anlar, kromu savaş sonuna kadar değil, iki yıl almak isterler, Türkiye’ye verecekleri askeri malzemeyi, silah, tank ve uçaksavarların sayısını önemli ölçüde azaltırlar. 
     Ayşe Kulin "Nefes Nefese" adlı son romanında, bu görüşmelere katılan genç Türk hariciyecisi "Macit"i konuşturur 
     "Düşünün hele... Türk ordusu 111 milyon mermi, 6500 makineli tüfek istiyor, İngilizler vere vere 2 milyon mermi ve 300 adet tüfek vaat ediyorlardı. Ama buna rağmen, ateş Balkanlar’ı sararsa, Bulgaristan veya Yunanistan’a bir saldırı olursa, illa da Türkiye’nin kendini siper ederek, Almanları durdurmasını istemeyi biliyorlardı. Neyle durduracaklardı Almanları Türkler 
     İnsan, ancak kendi ülkesi tehdit altındaysa, düşmanı elleriyle boğar, kalkan yapabilirdi çıplak bedenini. Birinci Dünya Savaşı’nda Arapları, Türklere karşı kışkırtan, Musul’a, Kerkük’e göz diken İngilizler için mi öleceklerdi yani... Yoksa Ortadoğu’nun cahil, ilkel aşiretlerinden, kendi menfaatleri uğruna bir süre devlet yaratıveren diğer Avrupalılar için mi Ne halleri varsa görsünler..." 
     
     AYŞE Kulin "hariciyeci Macit"in düşüncelerini anlatmaya devam eder 
     "Birbirlerini boğazlasınlar, gebersinler diye düşünüyordu Macit içinden. Zaten bu savaşa da onlar yüzünden bulaşacak değil miydiler, eğer sonunda bulaşacaklarsa, tıpkı önceki Büyük Savaş’ta olduğu gibi. Biti kanlanan büyük devletler faturası da hep kendi ülkesine çıkıyordu, ne hikmetse " 
     
     TARİH tekerrürden ibarettir derler... 
     Kim bilir, bugünlerde de kaç genç hariciyeci, adı Macit olur ya da olmaz, onun gibi düşünüyordur... 
     Hiç şüpheniz olmasın 
     - 
     Remzi Kitabevi. 
     
     







Kırk katır, kırk satır 


Kış çilesi, "tezkere" ham hum şaralopu ve Köyceğiz... 


Yol arkadaşı... 


Uçaksavarlar kime 


Kuzey Irak’ta Kürt devleti 


Tavşan kakası 


Sabreden kazanır mı 


Yardımla beraber bütçe ve borç finansmanı 


By-pass’lı tezkere 


Kuzey Irak’a müdahale nedeni 


Dürüst promosyon yapan gazeteye, yüksek tiraj hediye 


Pazarlık ve genç hariciyeci Macit 


Küresel muhalefete ABD katkısı 


Kar kuşları 


Bankaları yüksek bono faizi yaşatıyor 


</TEXT>
</DOC>
