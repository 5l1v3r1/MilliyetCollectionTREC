<DOC>
<DOCNO> 134210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/spor/aspo.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Maksimum risk 
</HEADLINE>
<TEXT>

Sadettin Saran bugün Moskova’da Bes’in bonservisi için Spartak ile pazarlığa oturacak. Ancak Saran, olaya mafyanın da karışması yüzünden gün boyu korumalarla gezecek 
     YUSUF KOBAL 

     Sıcak saatler 
     FENERBAHÇE Futbol Şube Sorumlusu Sadettin Saran’ı bugün sıcak saatler bekliyor. Vladimir Bes’in bonservis sorununu çözmek için Moskova’da görüşmeler yapacak olan Saran bir yandan da işe karışan Rus mafyasının stresini yaşayacak. Moskova Belediye Başkanı Yuri Lujkov bu yüzden, havalimanından itibaren Sadettin Saran’a özel korumalar tahsis edecek. 
     
     Nefes nefese 
     TRANSFERİN son günü olması nedeniyle Bes’in işini saat 17.00’ye kadar bitirmenin hesaplarını yapan Saran, Spartak Moskova kulübüyle anlaşma sağlarsa hemen İstanbul’u arayacak ve daha önce sözleşme imzalayan Rus golcünün lisansı acilen çıkarılacak. Olumsuz bir gelişme halinde Fenerbahçe ligin ikinci yarısında yabancı forvetten yoksun mücadele verecek. 
     
     Kanu’ya hücum 
     SARI - Lacivertli yönetim dün Bes’e alternatif olarak Galatasaray’ın da transfer gündeminde bulunan Arsenal’in Nijeryalı yıldızı Kanu ile temasa geçti. Golcü futbolcu ile yapılan görüşmede Kanu, Türkiye’de futbol oynamayı düşünmediğini belirterek teklifi geri çevirdi. Bu girişimden de sonuç alamayan Fenerbahçe tüm umutlarını Moskova çıkarmasına bağladı. 
     
Rebrov şaşkın      UKRAYNALI yıldız Fenerbahçe’nin çok kaliteli oyunculardan kurulu olduğunu söyledi, "Ligde nasıl altı puan geride kalmışlar anlayamıyorum" dedi. Beşiktaş maçında oynayamamaktan büyük üzüntü duyduğunu kaydeden Rebrov, "Arkadaşlarımdan seyircinin coşkusunu duydum. Bu bana ayrı bir hırs veriyor. Ben her zaman aldığımın hakkını vermek isterim" dedi. 
     



 SPOR 


























</TEXT>
</DOC>
