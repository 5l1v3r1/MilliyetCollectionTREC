<DOC>
<DOCNO> 126892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/dunya/dun01.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Azınlık Raporu’ gerçek oluyor 
</HEADLINE>
<TEXT>

Pentagon’un kurduğu ekip, Azınlık Raporu’nda olduğu gibi, potansiyel suçluları önceden tespit ediyor. 
     DIŞ HABERLER SERVİSİ 

     Steven Spielberg’in "Minority Report" Azınlık Raporu adlı filminde Tom Cruise, suç işlemeyi düşünen insanları, bu suçu işlemeden önce tespit edebilen teknolojiye sahip bir polis ekibini yönetiyordu. Günümüzde hayal olarak nitelendirilebilecek bu tür bir teknolojinin hayata geçirilmesi, aslında sanıldığı kadar da uzak değil. ABD Savunma Bakanlığı Pentagon , Amerika’da yaşayan tüm bireyler hakkında mümkün olan her türlü bilgiyi toplamakla görevli bir ekip kurdu bile. 
     Bu ekibin toplayacağı bilgiler hastane ve banka kayıtları, e - posta ve telefon iletişimi, seyahat biletleri ve dergi aboneliklerine kadar akla gelebilecek her şeyi kapsıyor. Pentagon’un bu kadar bilgiyi toplamasının tek bir nedeni var Terörizm suçu işlemeye yeltenenleri, harekete geçmeden önce yakalamak. Proje sayesinde, belli işlemler ve olaylar kullanılarak teröristlerin harekete geçmelerinden önce keşfedilip bunlara müdahale edilmesinin mümkün olup olmayacağı belirlenecek. 
     Projenin destekçileri, bu çalışmayı, George Orwell’in 1984 romanına benzetiyor. Projenin kamuoyundan destek bulması için tek bir terörist saldırının daha gerçekleşmesi yeterli olacak. 
     



 DÜNYA 










</TEXT>
</DOC>
