<DOC>
<DOCNO> 149548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun39.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, yağmalamayı kınadı, ABD'den koruma talep etti 
</HEADLINE>
<TEXT>

     Çin, Bağdat'taki büyükelçiliğinin yağmalandığını bildirerek, ABD'den binanın korunması için yardım istedi. 
     Yeni Çin Haber Ajansı'nın bildirdiğine göre, savaş öncesinde Ürdün'e çekilen Çin'in Irak Büyükelçisi Zhang Weiqui, Irak direnişinin kırılmasından sonra ortaya çıkan karmaşanın üzüntü verici olduğunu, barış ve düzenin tekrar tesis edilmesi gerektiğini söyledi. 
     Çin Dışişleri Bakanlığı Sözcüsü Liu Jianchao da, savaşta tarafların yabancı temsilciliklerin mallarını ve personelini koruma sorumluluğu konusundaki uluslararası yasaları hatırlattı. 
     Sözcü açıklamasında, ''Çin, savaş sonrası Irak'taki anarşiden üzüntü duymakta ve soygunu kınamaktadır'' dedi. 
     Çin'in, elçiliğine yönelik ihlallerin önlenmesi için etkili tedbirler alınması ve çalınan parçaların yerine konulması için ABD'den görüşme talebinde bulunduğu belirtildi. 
     





</TEXT>
</DOC>
