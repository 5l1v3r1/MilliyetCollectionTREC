<DOC>
<DOCNO> 136837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/ekonomi/eko11.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Uzanların Berlin’de el konulan özel uçağı 
</HEADLINE>
<TEXT>

     NEVSAL ELEVLİ Londra 

     2milyar dolar alacaklı olan Amerikan Motorola şirketinin talebi üzerine Almanya’nın başkenti Berlin yakınlarındaki özel bir havaalanında el konulup mühürlenen Uzanlar’a ait "İAİ -1126 Galaksi" tipi uçak, sekiz yolcu ve dört mürettebatlık taşıma kapasitesiyle, saatte 904 kilometre sabit hızla 11 bin 131 kilometre uçabiliyor. BD-700-1A10 plakasıyla Uluslararası Havacılık Dairesi’ne kayıtlı olan uçağın değeri 50 milyon dolar. 
     İşadamları tarafından kullanılan, konforlu ve güvenli kabin ortamına sahip olan uçak, Avrupa ve Kuzey Amerika makamlarının belirlediği sıkı uçuş standartları sertifikasına sahip. İşadamları tarafından kullanılan bütün özel jetlerden daha hızlı. 
     
     Bize ait değil’ 
     Uçağa, İngiltere Yüksek Mahkemesi’nin talebi üzerine, Alman Konigswustershausen kenti sulh mahkemesi el koydu. Uzanlar’ın el konulan ikinci uçağı olan İsviçre kayıtlı jet, aynı zamanda dünyanın en zorlu pistlerinde iniş - kalkış yapabiliyor. 30 metre 30 santim uzunluğa ve 28 metre 65 santimlik kanat açıklığına sahip. Bu arada, Uzanlar, uçağın kendilerine değil, Credit Suisse Fırst Boston’a ait olduğunu ileri sürdüler. 
     



 EKONOMİ 






















</TEXT>
</DOC>
