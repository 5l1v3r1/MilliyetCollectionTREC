<DOC>
<DOCNO> 107500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/guncel/gun03.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kitap her eve lazım 
</HEADLINE>
<TEXT>

Medeni Kanun’u hukuki terimlerden ayıklayıp örneklerle yeniden kaleme alan avukat Seyhan Ekşioğlu, kitabının ilk meyvelerini kendi evinde topluyor... 
     ÖNAY YILMAZ İstanbul 

     Ka - Der Kadıköy Şubesi Başkanı Avukat Seyhan Ekşioğlu, yazdığı kitapla değişen Türk Medeni Kanunu’nu herkesin kolayca anlayabileceği hale getirdi. Kadından Sorumlu Devlet Bakanlığı da "Ailede Yeni Düzen" adlı kitabı referans yaparak ülke çapında eğitim programı başlatma kararı aldı. 
     Yasanın yaklaşık 10 yıl sonra yerleşerek uygulanabilirlik kazanacağını tahmin ettiğini söyleyen Seyhan Hanım, yeni evlilere mutlaka bir aile dosyası tutmalarını ve uzlaşmayı öğrenmelerini tavsiye ediyor. 
     
     EVDE BAŞLADI 
     Yıllardır tek başına evin reisi olan erkeği, yeni düzene alıştırmak için kadınların daha hoşgörülü olması gerektiğini belirten Seyhan Hanım, 33 yıllık evliliğinde tüm önerilerini başarıyla gerçekleştirmiş. Kıbrıs Barış Harek tı sırasında yanlışlıkla Türk jetlerince batırılan Kocatepe gemisinin mürettebatını kurtaran Berk gemisi subaylarından olan İmdat Bey, ailede yeni düzenin ilk uygulayıcıları arasında... 
     
     İŞBÖLÜMÜ ŞART 
     Yeni Medeni Kanun’la birlikte alışkanlıklarını, özellikle söz hakkı üstünlüğünü bir yana bırakan İmdat Bey, şimdi eşine kendi eliyle kahve ikram ediyor, bulaşıkların yıkanmasına yardım ediyor, özetle her türlü ev işini paylaşıyor. 
     Bir kadın olarak aile içindeki bu yeni düzenden çok memnun olan Seyhan Hanım, siyaset dünyasındaki düzenden ise hiç hoşnut değil. "Aday listeleri hayal kırıklığı yarattı" diyen Seyhan Hanım, kadınlara seçilecek sıralardan yer verilmemesini eleştiriyor. 
     
     İşte kitaptan bir örnek 
Hasan evi satarsa Neriman ne yapar      AİLE KONUTU Hasan ile Neriman 10 yıldır evliler. Aile, Hasan’ın maliki olduğu meskende oturmaktadır. Neriman, bir gün bu konutun, kocası tarafından satılmasından korkmaktadır. Neriman’ın evin satışını durdurmak için, oturdukları evin Aile Konutu’ olduğuna dair şerhi, tapu kaydına işletmesi gerekmektedir. Neriman önce muhtarlıktan ikametg h senedi alacak, evlenme cüzdanı ve tapu fotokopisi ile birlikte Tapu Sicil Müdürlüğü’ne başvuracaktır. Ben, eşimle bu evde oturuyorum. Aile Konutu şerhini tapuya işleyiniz’ talebinde bulunacaktır. Bundan böyle bu konut Neriman’ın haberi olmadan satılamayacak veya ipotek edilemeyecektir. 
     



 GÜNCEL 















</TEXT>
</DOC>
