<DOC>
<DOCNO> 142329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/ekonomi/eko01.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödünç işçilik Genel Kurul’a kaldı 
</HEADLINE>
<TEXT>

İş kanunu tasarısında ödünç işçiliğe ilişkin maddeye "yazılı rıza" koşulu getirildi. Maddenin düzenlenmesi Genel Kurul’a bırakıldı 
     ANKARA Milliyet 

     İş Kanunu Tasarısı, TBMM Sağlık, Aile, Çalışma ve Sosyal İşler Komisyonu’nda, bazı değişikliklerle kabul edildi. Ödünç iş ilişkisine ilişkin maddeye yazılı rıza’ koşulu getirildi ve maddenin düzenlenmesi Meclis Genel Kurulu’na bırakıldı. Tasarıya Kıdem Tazminatı Fonu’ kurulması gereğine işaret eden madde korundu. Ancak kuruluşu özel kanun gerektirdiği için Tazminat Fonu ile ilgili başka bir hüküm tasarıda yer almadı. 
     Çalışmaların tamamlanmasından sonra bir açıklama yapan Çalışma ve Sosyal İşler Komisyonu Başkanı Mahfuz Güler, sosyal tarafların önceki gün geç saatlere kadar süren görüşmesinde üzerinde anlaşmaya varamadığı 11 maddenin, biri dışında uzlaşma sağlandığını söyledi. 
     Güler, sadece ödünç iş ilişkisi’ ile ilgili maddede uzlaşılamadığını, yazılı rıza’ koşulu öngörülerek, maddenin genel olarak düzenlenmesinin, tasarıda korunup korunmamasının Meclis Genel Kurulu’na bırakıldığını söyledi. 
     Tasarıda Kıdem Tazminatı Fonu kurulmasına ilişkin geçici maddenin korunduğunu anlatan Güler, ayrı bir kanunla kurulması gereken fona ilişkin tasarının da değerlendirilmesi için Çalışma Bakanlığı’nca tarafların görüşüne sunulduğunu kaydetti. 
     
     Para alamayan çalışmayacak 
     Komisyonda kabul edilen tasarıya göre işveren, mücbir zorunlu olmayan sebep dışında, 20 gün ücreti geciktirirse işçi, iş yapmayabilecek. Ödenmeyen ücret için en yüksek mevduat faizi uygulanacak. Sendika olmayan işyerlerindeki iş yapmama hakkının kullanımı grev sayılmayacak. 
     Taraflar arasında uzlaşma sağlanamayan Belirli ve belirsiz süreli iş sözleşmesi’ ile Çalışma koşullarında değişiklik ve iş sözleşmesinin feshi’ konusundaki iki madde tasarı metninde olduğu gibi kabul edildi. 
     
     Sendikalar tepki gösterdi 
     Tasarının komisyondan geçen şekli işçi sendikalarının tepkisine yol açtı. DİSK, tasarısının işçilerin aleyhine düzenlemeler getirdiği gerekçesiyle eylem yaptı. TBMM’ye yürümek isteyen işçiler polis bazı yolları panzerlerle kapatınca oturma eylemi yaptı. 
     DİSK Başkanı Süleyman Çelebi, "Tasarının bu şekliyle yasalaşması halinde en etkin mücadeleyi başlatacağız" dedi. Bu arada, Türk - İş Başkanlar Kurulu bir açıklama yaparak, İş Kanunu Tasarısı’nın aceleye getirilerek ve işverenlerin istekleri doğrultusunda yasalaştırılması girişimlerine karşı olduğunu belirtti. 
     
Bazı işler taşerona verilebilecek      Komisyonda kabul edilen tasarının öngördüğü bazı yenilikler de şöyle 

</TEXT>
</DOC>
