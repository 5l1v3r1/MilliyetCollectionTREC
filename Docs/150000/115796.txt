<DOC>
<DOCNO> 115796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sonspo08.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de UEFA Kupası maçı hazırlıkları 
</HEADLINE>
<TEXT>

     Fenerbahçe, Yunanistan'ın Panathinaikos takımıyla 31 Ekim Perşembe günü oynayacağı UEFA Kupası 2. tur ilk maçının hazırlıklarını bugün yaptığı tek antrenmanla sürdürdü. 
     Sarı-lacivertli takım, Samandıra Tesisleri'nde basına kapalı gerçekleştirilen antrenmanda, Teknik Direktör Werner Lorant yönetiminde yaklaşık 1,5 saatlik bir çalışma yaptı. 
     Kasığındaki sakatlığı nedeniyle dünkü antrenmanda yer almayan Revivo, takımla birlikte çalışırken, Ortega tesislerde tedavi oldu. Tedavisi süren Serhat da takımdan ayrı koşu yaparak çalışmasını sürdürdü. 
     Fenerbahçe'de, bekar futbolcular bu akşamdan itibarin tesislerde kampa girecek. 
     
     LORANT SON ANTRENMANI BASINA AÇTI 
     Fenerbahçe Teknik Direktörü Werner Lorant, Panathinaikos ile yapılacak maçın son hazırlık çalışmasını basına mensuplarına açtı. 
     Sarı-lacivertli takım, yarın akşam Samandıra Tesisleri'nde yapacağı antrenmanın ardından, evli futbolcuların da katılımıyla kampa girerek, 31 Ekim Perşembe günü oynayacağı maçın saatini beklemeye başlayacak. 
     Teknik Direktör Werner Lorant, takım kaptanı Ogün ile birlikte yarın saat 16.00'da Fenerbahçe Şükrü Saracoğlu Stadı'nda düzenlenecek basın toplantısında maçla ilgili görüşlerini açıklayacak. 
     
     KAPTAN'DAN MORAL YEMEĞİ 
     Fenerbahçe Futbol Takım Kaptanı Ogün Temizkanoğlu, Panathinaikos ile yapacakları maç öncesi yarın takım arkadaşlarına moral yemeği verecek. 
     Öğle saatlerinde Selamiçeşme'deki ''Köşebaşı'' restorantta biraraya gelecek teknik heyet ve futbolcular, yemek yedikten sonra, akşamki antrenman için Samandıra Tesisleri'ne gidecekler. 
     





</TEXT>
</DOC>
