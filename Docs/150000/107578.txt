<DOC>
<DOCNO> 107578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun04.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Irak'a füze suçlaması 
</HEADLINE>
<TEXT>

     ABD Savunma Bakanlığı yetkilileri, Irak'ın füzelerinin menzilini geliştirdiğini ve 3 yıl içinde Türkiye'nin tamamının kitle imha silahları taşıyan Irak füzeleri tehdidi altına girebileceğini belirttiler. 
     Pentagon'da gazetecilere Irak'ın silahları hakkında brifing veren bir yetkili, müdahale edilmezse Türkiye'nin tamamının yanı sıra İsrail ve Körfez ülkelerinin de 2005'e kadar Irak'ın füze menzili içine gireceğini savundu. 
     Yetkili, füzeler konusunda Irak'ın, Körfez savaşından sonra yayımlanan bir BM kararındaki boşluktan yararlandığı kaydetti. Karar uyarınca Irak, 150 kilometre menzile kadar füze üretmekte serbest. Ancak kararda, füzelerin taşıdığı savaş başlıklarının ağırlığı konusunda hüküm bulunmuyor. 
     Amerikalı yetkili, Irak'ın bu boşluktan yararlanarak çok ağır savaş başlığı taşıyan 150 kilometre menzilli füze imal ettiğini, ancak savaş başlığının ağırlığı azaltılınca bu füzlerin menzilinin büyük oranda artacağını kaydetti. 
     Yetkili, ''Görüşümüz, Irak'ın dış yardımla bu 10 yılın ortasına kadar menzili 1500 kilometreyi bulan orta menzilli balistik füzeler üretebileceği yönünde'' dedi. 
     





</TEXT>
</DOC>
