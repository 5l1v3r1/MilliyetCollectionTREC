<DOC>
<DOCNO> 135405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/spor/yguven.html </URL>
<DATE> 2003/02/06/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Derbinin öğrettikleri 
</HEADLINE>
<TEXT>

     Diye düşünüyorsanız aldanıyorsunuz. Bıraksalar bu derbiyi sezon sonuna kadar yazarım ben. 
     Lafı uzattığımdan değil, derbinin mana ve ehemmiyetinden. 
     Kendisi çoktan geride kaldı ama, verdiği dersler haftalar boyu rehber olacak bize... Belki bizden sonraki nesillere de. 
     Öncelikle, şu 12. adama hakkını teslim etmeli. Gerçi, bir Fatih Akyel’in attığı taşı 55.012 kişi bile çıkaramadı kuyudan ama, mantık ve matematik kuralları öyle emretmekteydi. İstediği kadar diyaframdan bağırsın seyirci, istediği kadar sevsin, alkışlasın, ağlasın, rica etsin -teşbihte hata olmaz - gözü namazda olmayanın kulağı ezanda değildi. Madem ki, sonucu pek fazla etkilemiyor keyifle maç seyredin, sıkmayın artık kendinizi. 
     İkinci ders, transferle ilgili... 
     Eğer uçuracak pilotun yoksa, istersen dünyanın en iyi uçağını al, neye yarar Ortega’nın kanatlarını Lorant ile yolanlar, keşke 22 milyon doları Arjantin ekonomi bakanlığına gönderselerdi, hiç olmazsa sevaba girerlerdi. Yabancı transferlerin "çıkan çivisini" tekrar aynı yere oturtmak çok zor oluyor sayın okurlar. Ya çivi eğriliyor, ya da yuva yalama olmuş, çiviyi tutmuyor. Yazık oldu Ortega’ya vesselam. O yavaş yavaş bavullarını toplarken Ortega formalarından satın alanlar lütfen elde yıkamasınlar. Orijinalliği kaçarsa değiştirmesi zor oluyor. 
     Gelelim Beşiktaş’a... 
     Tanrım işleri yolunda giden bir Beşiktaş’tan daha keyifli ne olabilir acaba Ekranda bir yönetici gördüm maç gecesi, çapkınlıktan dönen bir delikanlının rehaveti ile "Lucescu’nun elini öpmeye gidiyorum" diyordu. Nasıl öpmesinler futbol konusunda Lucescu’nun ahir zaman peygamberi olduğu söylentileri bile yayılmıştı. 
     Gerçekten de, tüm kutsal adamlar gibi uzun zaman horlanmış, aşağılanmış, suçlanmıştı Lucescu. Sonunda hicret bile etmişti. Ama bildiğinden şaşmamıştı. Şimdi biat eden tebasına el öptürmek hakkıydı. Uzatsa, bir zamanlar ısıranlar bile öpecekti. Derbi, nelere kadirdi . 
     Dedim ya bu yazı bitmez... Son nokta son haftada. 
     
Pankart      Sadece sporcuların değil, taraftarın da zeki, çevik ve ahlaklısına doyum olmuyor. Hele biraz da muzipse... 
     O ne müthiş pankart öyle 
     "Cobarde Gallina Ortega"... 
     Türkçe meali gördüğün her İspanyolca yazıyı "Cesur Yürek" mi sandın .. 
     Yılın şakasıydı bu pankart. Ve yılın öğretisi Bilmediğin, anlamadığın şeyin altına imza atmayacaksın. Hele pankartı hiç sallamayacaksın. 
     Şimdi "intikam" zamanıdır ey Fenerbahçeliler... "Kanınızı" yerde komayın. 
     "Misilleme" yapın. Göze göz, dişe diş... Öyle zeki, öyle nefis bir espri bulun ki, Beşiktaşlılar’ınkini katlasın. 
     Unutmayın... Zekasız kuvvet yıkabilir, ancak yapamaz... Siz yapın. 
     
Tebrikler      Neler oluyor bize... UEFA anketinde yılın teknik direktörü ve kalecisi Türk Milli Takımı’ndan seçiliyor balkonda kalabalığı seyrederken kaza kurşunu ile yaralanan bile yok. Kadıköy’de derbi oynanıyor, tribünde muzip şakalar. Ne döner bıçağı, ne cam çerçeve kırığı... 
     Kriz mi, savaş mı, olgunlaştık mı Boşver... Sonuç şahane ne farkeder. 
     Tebrikler Şenol Güneş, tebrikler Rüştü Reçber. Ve tüm sporseverler. 
     
100. yıl torpili      Beşiktaş’ı 100. yılında şampiyon yapmak için kurulmuş bir "kutsal ittifakötan iyice şüphelenmeye başladım artık. "Kanıtla" deseniz, belge gösteremem, ama hissediliyor çok geniş kapsamlı bu örgüt hemen her gün hedefe adım adım yaklaşıyor. 
     Örgütün içinde Federasyon ve Merkez Hakem Kurulu’nun başı çektiği iddia edilse de günahı boyunlarına, henüz onların bir eylemi kayıtlara geçmedi. Ama bir sürü ünlü kişi ve kurum, gözümüzün önünde Beşiktaş’ı şampiyon yapmak için elinden geleni ardına koymuyor. 
     Mesela "bir kısım" Galatasaraylı futbolcular... Belki yeni transferler yüzünden ekmek parası telaşına düştüklerinden, arkasından fiskos yaparak Fatih Terim"in altını oyuyorlar. Gazetede okudum, onun sert davranışlarından şikayet ediyorlar. Hasan Şaş ise daha da ileri gidiyor ve Galatasaray takımında sorun yaratarak Beşiktaş’a yararlı olmak için gerçekten çok gözükara ve istikrarlı davranıyor. 
     Sonra "kimi" Galatasaray kongre üyeleri... Gidip yönetimdekilere dertlerini anlatacaklarına, Terim’i istemediklerini internette ilan ediyorlar. 
     Rakip gözüküp de Beşiktaş’a arka çıkanlar arasında Fenerbahçeliler de var. Başta Oğuz Çetin... Hayatının fırsatını hiçe sayıyor Beşiktaş için... Beşiktaşlılar yatıp kalkıp, derbide doğru kıyafet - yanlış oyuncu değiştiren Oğuz Çetin’e ve onun talebesi Fatih Akyel’e dua etsinler. En somut desteği onlar verdiler. 
     Ortega, Beşiktaş"ın bir diğer neferi. 
     "Arjantin’de doğdu, 22 milyon doları Fenerbahçe’den alıp Beşiktaşlı oldu" sanki. Kariyerini tehlikeye atıyor 100. yılında Beşiktaş şampiyon olsun diye. 
     Liste uzayıp gidiyor... Yıldız futbolcusu Aurelio’yu "istenmeyen adam" ilan edip 75 bin dolar için teknik direktörü Samet Aybaba’nın otoritesini sıfırlayan Özkan Sümer bile içinde... 
     Beşiktaş şampiyon olacaksa eğer elbirliği ile. 
     
Canlı kalkan Fatih      Çankaya’nın zirvesinde sululuk edip, Uludağ’ın zirvesinde taraftar döven Akyel’e de futbol zirvesinde adam çiğnemek yakışırdı doğrusu. 
     Hiperaktiflik ile laubalilik arasında gidip gelen Fatih Akyel, bir kere daha kendini aştı ve İbrahim’in üzerine üç kere bastıktan sonra gece canlı yayına bağlanıp, ipe sapa gelmez mantık yürütmelerle suçu taammüden işlemediğini kanıtlamaya çalıştı. 
     İyi ki Fatih Akyel vardı... 
     Yoksa Oğuz Çetin’i, kızgın Fenerbahçe medyasının elinden kimse alamazdı. 
     Evet, Fatih hiperaktiflik ile laubalilik arasında gidip gelen bir futbolcu. Ama eleştirilerde de hiperaktiflik ve laubalilik yok mu Kantarın topuzu kaçıyor bazen. O, ne Galatasaray casusu "İngiliz Fatih", ne de Fenerbahçe’nin şampiyonluk umutlarını tek başına yıkan adam. 
     Bence o, "içgüdüleriyle davranan" bir kahraman hocasını kurtardı. 
     
Kalfa ve usta      İnsanlara aşağılamak amacıyla sıfatlar yapıştırmak yine moda 
     Korkak, diktatör, kalfa... 
     Mesela "Oğuz Çetin çırakmış, yeni kalfa olmuş, elinden gelen buymuş"... 
     Kardeşim, kalfalık kötü bir şey mi .. Kötü ise eğer, o tulumun içindeki Mimar Sinan’ın "kalfalık dönemime ait" dediği cami hangisi bildin mi Naylon usta olacağına harbi kalfa olsun insan... Değil mi, usta’m . 
     
     



 SPOR 




























</TEXT>
</DOC>
