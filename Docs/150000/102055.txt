<DOC>
<DOCNO> 102055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/soneko19.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Borsaları, Wall Street desteğiyle yükselişte... 
</HEADLINE>
<TEXT>

     Avrupa borsaları Wall Strett'te yaşanan keskin artışın ardından hızlı yükselişle açıldı. Volatilitenin yüksek olduğu teknoloji hisseleri piyasadaki artışa liderlik etti. 
     Dünyanın en büyük cep telefonu üreticisi Nokia, Hollanda tüketici elektroniği devi Philips ve Fransız telekom ekipman şirketi Alcatel yüzde 6 civarında artış kaydetti. İsviçre ilaç devi Novartis'in önemli ilaçlarından birinin ABD'de onaylanması da dikkatleri şirket üzerine çekti. 
     Borsalardaki hareketlerin düşük hacimle gerçekleştiğini belirten uzmanlar, bu hızlı artışın yeni bir trend oluşturmasına şüpheli bakıyorlar. 
     ABD endeks vadeli işlemleri Wall Street'te hafif yüksek bir açılışa işaret ediyor. 
     





</TEXT>
</DOC>
