<DOC>
<DOCNO> 116797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/dunya/dun01.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’ye Amerikan kredisi’ 
</HEADLINE>
<TEXT>

Washington, AKP’yle de iktisadi ve siyasi reformların devamı ve AB’ye üyelik sürecinin ilerletilmesinin mümkün olduğu’ görüşünde 
     YASEMİN ÇONGAR Washington 

     AKP’nin seçimleri açık farkla önde bitirmesi, Washington’da Türkiye’yi izleyen yetkililer ve analistler için sürpriz olmadı. 
     Bir ABD’li diplomat dün akşam saatlerinde, Milliyet’in yönelttiği, "AKP’nin tek başına iktidara gelmesini nasıl karşılarsınız " sorusuna, "Türk seçmeninin demokratik yoldan yaptığı tercihe büyük saygı duyuyor ve bu demokrasi egzersizi nedeniyle Türk seçmenini kutluyoruz. Türkiye’nin bundan sonra da, demokrasinin güçlendirilmesi, iktisadi ve siyasi reformların devamı ile Avrupa Birliği’ne AB üyelik perspektifinin ilerletilmesi yönünde çalışacağını umuyor ve bu alanda görev alacaklara başarılar diliyoruz" sözleriyle karşılık verdi. 
     
     Erdoğan dinden söz etmedi’ 
     ABD gazete ve televizyonları, seçim sonucuyla ilgili haberleri iki ülke arasındaki saat farkının da etkisiyle, gazetemiz baskıya girdiğinde, henüz yansıtmamışlardı. Ancak Associated Press AP ajansı Ankara mahreçli haberinde, AKP’nin seçim galibiyetini, "Ülkenin on yıllardır yaşadığı en kötü iktisadi kriz nedeniyle öfkeli olan Türk seçmenleri, İslami köklere sahip partiyi oylarıyla öne geçirdiler" diye yansıttı. AP, AKP’yi "Kökü Türkiye’nin İslamcı hareketine dayanan, ancak İslami bir gündemi hayata geçirme niyetlisi olmadığını söyleyen parti" diye tanıttı. Ajans, haberinde, AKP lideri Tayyip Erdoğan’ın seçim sonuçlarının alınmasından sonraki ilk açıklamasında, Atatürk’ten alıntı yaptığını, ancak "din" lafını ağzına almadığını da vurguladı. 
     
     IMF yatırımı boşa gitmesin 
     Türkiye’yi yakından izleyen ABD’li uluslararası ilişkiler profesörü ve eski ABD Dışişleri yetkilisi Henri Barkey ise, AKP’nin tek başına iktidarı halinde Irak konusunda Türk - Amerikan işbirliğinin aksamayacağına inandığını belirtti, "Ancak Washington’ın en büyük kaygısı, ekonomide IMF planı çerçevesinde büyük bir aksama olmasıdır. ABD, Türkiye’ye IMF vasıtasıyla yaptığı yatırımın boşa gitmesini istemeyecektir" dedi. 
     



 DÜNYA 











</TEXT>
</DOC>
