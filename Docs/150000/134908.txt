<DOC>
<DOCNO> 134908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/ekonomi/eko08.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlaşma açıklandı, Köhler telefon etti 
</HEADLINE>
<TEXT>

     ANKARA Milliyet 

     Başbakan Abdullah Gül, IMF Başkanı Horst Köhler’le bir telefon görüşmesi yaptı. Görüşmenin BDDK ile Çukurova Grubu arasında sözleşme imzalandığı döneme denk gelmesi dikkat çekti. 
     Bilindiği gibi IMF uzmanları, cuma gecesi ve cumartesi günü iki taraf arasında müzakereler devam ederken BDDK’ya gelmişti. IMF ile BDDK yetkilileri arasında sözleşmenin detayları üzerine çalışma yapılmış ve özellikle Yapı Kredi’deki Çukurova hisselerinin satışı süresinin kısaltılması üzerinde durulmuştu. IMF Avrupa Birinci Bölge Direktörü Michael Deppler de hükümete bu konuda bir mektup göndermişti. BDDK Başkanı Engin Akçakoca, dün akşam katıldığı E E programında, bu konudaki soruyu yanıtlarken, "Mektup hükümete muhatap. Ben özerkliğe önem veriyorum. Pamukbank konusunda IMF’den de hükümetten de onay istemedim, onay almadım" dedi. Akçakoca, anlaşmayla ilgili sorumluluğun tamamen BDDK’ya ait olduğunu belirtti. 
     



 EKONOMİ 

















</TEXT>
</DOC>
