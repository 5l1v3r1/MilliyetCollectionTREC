<DOC>
<DOCNO> 147348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur22.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısına grup seks teklif etti, öldürüldü... 
</HEADLINE>
<TEXT>

     Adana'da, ablasına ''toplu seks teklifinde bulunduğu'' gerekçesiyle eniştesini av tüfeğiyle öldürdüğü iddiasıyla tutuklanan sanık ile olaya karıştıkları öne sürülen karısı ve yeğeninin yargılanmalarına başlandı. 
     Adana 2. Ağır Ceza Mahkemesi'nde, tutuklu sanık Mesut Fırat, tutuksuz sanıklar Nesrin Fırat, Hülya Yalçın, davacılar Murat Eroğlu ve Emine Eroğlu hazır bulundu. 
     Sanık Mesut Fırat, eniştesini, ablasına toplu seks teklifinde bulunduğu, dövdüğü ve çocuklarına ise kötü davrandığı gerekçesiyle öldürdüğünü söyledi. 
     Olay tarihinde karısına kürtaj yaptırmak amacıyla köyden Adana'ya geldiğini belirten Mesur Fırat, ''Daha sonra birlikte yeğenim Hülya'nın evine gittik. Yeğenimin üzgün olduğunu gördüm. Nedenini sorduğumda babasının annesine eve erkek getirerek toplu seks yapma teklifinde bulunduğunu, reddedince de döverek evden kovmak istediğini söyledi'' dedi. 
     Eniştesinin uzun süredir ailesine karşı kötü davranışlar sergilediğini ifade eden Mesut Fırat, şöyle devam etti 
     ''Konuşmak için yanına gittim. Bana küfür etti. Bunun üzerine sinirlenerek üzerimde bulunan namlusu kesik av tüfeğini çıkartıp korkutmak istedim. Kendisi de elini cebine atınca kötülük yapacağını sanarak ateş edip olay yerinden kaçtım.'' Sanık Nesrin Fırat da cinayete karışmadığını ve suçsuz olduğunu, olay sırasında ise kürtajdan kaynaklanan rahatsızlık sonucu yattığını öne sürdü. 
     Sanık Hülya Yalçın da babasının annesine kötü davrandığını, evde seks kaseti izlemeye zorladığını ve başka erkelerle toplu seks yapma teklifinde bulunduğunu söyledi. 
     Bunları dayısına da anlattığını ifade eden Hülya Yalçın, ''Dayım, konuşmanın ardından evden ayrıldı ve bir süre sonra döndü. Daha sonra babamın öldürüldüğü haberini aldık. Dayım aradan bir süre geçtikten sonra babamı kendisinin öldürdüğünü söyledi'' dedi. 
     Emine Eroğlu da anlatılanların doğru olduğunu ve kocasının kendisine kötü davranıp, toplu seks teklifinde bulunduğunu, davacı olmadığını söyledi. 
     Davacı Murat Eroğlu ise ağabeyinin tasarlanarak öldürüldüğünü, sanıklardan şikayetçi olduğunu belirtti. 
     Mahkeme heyeti, dosyadaki eksiklerin tamamlanması ve tanıkların dinlenmesi amacıyla duruşmayı erteledi. 
     





</TEXT>
</DOC>
