<DOC>
<DOCNO> 132234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sonspo18.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Antalya'ya Sergen'siz gitti... 
</HEADLINE>
<TEXT>

     Beşiktaş, ikinci yarı hazırlık çalışmaları için Antalya'ya gitti. 
     Menajer Sinan Engin, Atatürk Havalimanı'nda yaptığı açıklamada, 7 günlük bir kamp çalışması için Antalya'ya gittiklerini belirterek, sakatlığı süren Sergen'in tedavisi için İstanbul'da bırakıldığını, Ahmet Yıldırım'ın ise acil bir sorunu çıktığı için kampa yarın katılacağını söyledi. 
     Genç futbolcu Evren'in başka bir takıma kiralık verileceği için Antalya'ya götürülmediğini kaydeden Engin, ''Bunun dışında hiçbir problemimiz yok'' dedi. 
     Engin, Sergen'in durumunun her geçen gün iyiye gittiğini, ancak Fenerbahçe maçına yetiştirilmesinin zor olduğunu kaydetti. 
     
     ''AURELIO'NUN TRANSFERİNİ DÜŞÜNMÜYORUZ'' 
     Trabzonspor'un Brezilyalı futbolcusu Aurelio ile ilgili bir soru üzerine de Engin, ''Aurelio bizim transfer gündemimizde olan bir oyuncu değil. Transferini düşünmüyoruz. Böyle bir teklif de yapmadık'' diye konuştu. 
     Bayram da ikinci kamp çalışmasının ilkine göre biraz daha yoğun geçeceğini belirterek, bir ay sonra takımla birlikte antrenmanlara başlayacağını söyledi. 
     Antalya'nın Aksu Beldesi'ndeki Topkapı Palace Oteli'nde kamp yapacak olan siyah-beyazlılar, yarın Sparta Prag, 24 Ocak Cuma günü de bir Güney Kore takımıyla hazırlık maçı oynayacak. 
     





</TEXT>
</DOC>
