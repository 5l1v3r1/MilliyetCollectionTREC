<DOC>
<DOCNO> 102996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur18.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuzlar dağılıyor... 
</HEADLINE>
<TEXT>

     DZLAR DAĞILIYOR 31 
     ANKA MECLİS 
     DSP'de Genel Başkan Ecevit'in partinin başından ayrılmasını, solda birliğin CHP'yi de içine alacak biçimde sağlanmasını isteyen "Dokuzlar" grubuna mensup altı milletvekilinin partide kalma, üç milletvekilinin ise istifa etme eğiliminde olduğu öğrenildi. 
     DSP'li Dokuzlar grubunu oluşturan milletvekillerinden Kocaeli Milletvekili Ahmet Arkan, "Şu an için buradayız, biryerde değiliz" dedi. Tekirdağ Milletvekili Bayram Fırat Dayanıklı, DSP'de kalacağını belirtirken, Bursa Milletvekili Ali Arabacı, "DSP'de kalmak ya da gitmek bize bağlı değil. 
     Şu anda gerçekleştirmek istediğimiz solda birliktir" şeklinde konuştu. 
     Dokuzlar'dan 6 milletvekilinin bir kaç gün içinde bir basın toplantısı düzenleyerek DSP'de kalacaklarını duyuracakları, üç milletvekilinin ise yol ayrımına geldiği öğrenildi. İstanbul Milletvekili Tahir Köse, "Sonuna kadar herkes aynı düşünecek ve bu grup devam edecek diye birşey yok. Belli noktadan sonra kişileri serbest bırakma olabilir" açıklamasını yaptı. DSP'den istifa edebileceği söylenen Kütahya Milletvekili, TBMM Adalet Komisyonu Başkanı Emin Karaa, "Bir süre bekleyeceğiz. Solda güçbirliğinin devam ettiği bir aşamada, bizim de başkan beri solda birliği işi tetikleyen grubun üyeleri olarak ayak bağı olmak istemeyiz. 
     Şu anda istifa sözkonusu değil. Çalışmaların sonucunu bekleyeceğiz" şeklinde konuştu. 
     
     YOL AYRIMI 
     DSP Sivas Milletvekili Cengiz Güleç ise NTV'de yaptığı açıklamada, "Bir yol ayrımına geldik. Sonuçta gerçekçiyiz de biz. Hareket DSP içinde çıktı, sonra politikada bir duruşu temsil etmeye başladı. Artık zaman dar, dokuz arkadaşın da aynı beklenti içinde olması beklenemez. Onlarda da farklılıklar var. Gelecek bir iki gün içinde bir ayrışma, grubun bireysel davranmaya müsaade edeceğini sanıyorum" dedi. 
     Başbakan Ecevit'le görüşmelerinde Ecevit'in siyasetten çekileceği izlenimi aldığını anlatan Güleç, "Bu durum benim için Dokuzlar'ın amacına uygun bir çalışma gibi görünüyor. 
     Bazı arkadaşlar öyle düşünmüyor. Bu saatten sonra seçimin arefesinde bu bizim beklediğimiz değişikliği hemen yapamaz, ama onun işaretlerini vermeye başladı. Sayın Başbakan kimle müzakere ederse etsin onu memnun etmek için konuşmuyor. 
     Gerçekten Türkiye'nin selameti için birtakım özveriler yapacak gibi görünüyor" şeklinde konuştu. 
     





</TEXT>
</DOC>
