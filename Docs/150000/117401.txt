<DOC>
<DOCNO> 117401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sonspo13.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de tansiyon yükseliyor... 
</HEADLINE>
<TEXT>

     Müthiş derbiye saatler kala Ali Sami Yen Stadı'nda istenmeyen görüntüler yaşanmaya başladı. 
     Güvenlik uyarılarına aldırmayıp maç bileti alan Galatasaray taraftarlarının Kadıköy Şükrü Saraçoğlu Stadı'na nasıl gideceği sorusu kafaları kurcalarken, Ali Sami Yen Stadı'nda toplanan fanatik taraftarlar, maskeleri ve ellerindeki kesici aletlerle dikkat çektiler. Kadıköy'e gitmekten korkmadıklarını belirten taraftarların, küçük gruplar halinde maçın oynanacağı stada gidecekleri belirtiliyor. 
     Öte yandan Galatasaraylı teknik kadro ve yöneticilerin iftar yemeğinde buluşacakları ve yemeğin ardından Kadıköy'e doğru yola çıkacakları öğrenildi. 
     Fenerbahçe Kulübü Başkanı Aziz Yıldırım'ın, Galatasaray Başkanı Özhan Canaydın'ı kapıda karşılayacağı gelen haberler arasında. 
     Gelişmeleri izliyoruz... 
     





</TEXT>
</DOC>
