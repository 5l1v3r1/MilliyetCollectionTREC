<DOC>
<DOCNO> 105103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yazar/asik.html </URL>
<DATE> 2002/09/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Rus mizahı 
</HEADLINE>
<TEXT>

     Aydın Arıcıoğlu arkadaşımızın yönetiminde hazırlanan "medyapirasa" sitesinde Rus mizahından satırlar var... Mesela... 
     Kodaman yeni Rus, arkadaşıyla sohbet ediyor 
     - Dün Bolşoy’a gittik. Çok keyifliydi 
     - Hangi operayı izlediniz 
     - Yok yahu, opera değil.. Bizim buz hokeyi takımının Kanada’yla maçı vardı ya, onu seyrettik. 
     - Operada.. 
     - Operanın barında televizyondan... 
     
     - Başkanın çok sayıda destekçisi var diyorlar... 
     - İnanma... Kendi kendine yürüyemeyecek kadar yaşlanmadı henüz... 
     
     Kuyumcu soygununa gecikmeli olarak yetişen polisler, karakola eli boş dönmemek için yoldan geçen bir sarhoşu "şüpheli" diye gözaltına almışlardı. 
     Karakolda zavallının başını küvete sokup çıkarıyor, bir yandan da soruyorlar 
     - Konuş... Elmaslar ner’de ... 
     Adamcağız bir saat kadar dayanmış. Ve sonunda feryadı basmış 
     - Bana baksanıza Kendinize başka bir dalgıç bulun. Ben burada elmas melmas göremedim 
     
     Halk bütün savaşları destekler... 
     Sadece ilk otuz gününde... 
     Arthur Schlesinger Jr. 

     
Hik ye gerisi      ...Yağmur herkese yağar 
     güneş ısıtır herkesi 
     mevsimler herkes içindir 
     yalnız çığ altında kalan 
     sele kapılan her zaman birkaç kişi 
     herkes içindir aşk da ayrılık da 
     yalnızca birkaç kişi ölür acıdan 
     eskiden ölümle tartılırdı ayrılık 
     kiminin hayatı yalnızca unutkanlıktan 
     her şey, herkes için değildir oysa 
     kimi hiçbir şey öğrenmez karanlıktan 
     yalnızlığı kullanmayı bilmez kimi 
     kimi ayrılamaz karanlıktan 
     yağmur herkese yağar 
     ama çok az insan tutar yağmurun ellerini 
     onca şarkı onca film onca roman 
     ama sevmeye yetmez herkesin kalbi 
     çığ altında kalan sele kapılan 
     aşktan ve acıdan ölen 
     birkaç kişi dünyayı başka bir yer yapmaya yeter 
     aslında onların hik yesidir anlatılan 
     diğerleri dinler, seyreder, geçer gider 
     geçer gider herkes 
     hik yelerdir geriye kalan. 
     Murathan Mungan 
     
     Gerçek savaş kahramanı, savaşın önüne geçen kişidir. Anonim 
     
Tarih soruları...      Türk Dış Politikası, Kurtuluş Savaşı’ndan Bugüne Olgular - Belgeler - Yorumlar", Prof. Baskın Oran’ın editörlüğünde 13 akademisyenin 3.5 yıllık çalışması sonucunda ortaya çıkan toplam 2 ciltlik eser... Bin 600 sayfayı bulan eserde, 1919 - 2001 yılları arasında Türkiye’de ve dünyada yaşanan önemli olaylar, anlaşmalar, bunların belgeleriyle yorumları yer alıyor. Tarih bilginizi sınayacağınız, bu arada size hoşça vakit geçirteceğini de umduğumuz sorular bu eserden derlendi. Buyurun. 
     Soru 1934’teki Türkiye - İran sınır anlaşmazlığında hakem yapılan İran Şahı hangi ülkenin lehine karar verdi Yanıt Türkiye’nin. 
     Soru Lozan Andlaşması’ndan sonra yabancıların hangi meslekleri icrası kanunla yasaklandı Yanıt Konsomatrislikten garsonluğa, veterinerlikten ayakkabı tamirciliğine kadar pek çok meslek. 
     Soru Amerikan vatandaşı Athinagoras nasıl Fener Rum Patriği seçildi Yanıt Adnan Menderes yönetimi tarafından Türk vatandaşı yapılarak. 
     Soru Aralarında Alpaslan Türkeş’in de bulunduğu ve Cumhurbaşkanı İsmet İnönü tarafından "fesatçı" olarak nitelenen Irkçılar - Turancılar nasıl beraat etti Yanıt Sovyetler Birliği’nin istekleri yüzünden. 
     Soru 27 Mayısçılar radyolardan niçin durmadan "NATO ve CENTO’ya inanıyoruz ve bağlıyız" diye bildiri okuttular Yanıt Çünkü Eisenhower Doktrini’ndeki "dolaylı saldırı" kavramının Türkiye’ye uygulanarak ABD tarafından işgalinden korkuyorlardı. 
     Soru Truman Doktrini’yle Türkiye’ye gönderilen Amerikan silahları gerçekten hurda mıydı Yanıt Aralarında yenileri de vardı. 
     Soru Rıza Şah’ın Ankara gelişi nedeniyle özel olarak bestelenen operanın adı neydi Özel opera bestelenmesine neden gerek duyulmuştu Yanıt Özsoy Operası. Türkiye’nin çağdaşlaşmasını göstermek için. 
     Soru 27 Mayıs darbesinden iki gün sonra Milli Birlik Komitesi üyeleriyle görüşmek için Türkiye’ye uğrayan yabancı devlet başkanı kimdi Gelirken bindiği uçağın adı neydi Yanıt İran Şahı M. Rıza Pehlevi. Uçağın adı Kürdistan 
     Soru Atatürk’ün ölümü üzerine hangi ülke bir ay yas ilan etti. Yanıt İran 
     
     







Vardikara geliyor, tasasından ölüyor... 


Rus mizahı 


Erdoğan’ın adaylığı 


Türkiye’nin 3 Kasım seçiminde yırtması için... 


Ufukta bulutlar 


Paşa, Efes’te olsaydı... 


Üniversiteler özgür mü 


Nereden, nereye baktığınıza bağlı... 


Kadın koalisyonu girişimi 


Ömer Uluç Türkbükü’nde müze kuruyor 


Dünyanın öldüren sessizliği 


Devlet borcunda gerçekler ve tevatür 


Balık mevsimi başladı 


Sanayici Ar-Ge’ye küskün’ 


</TEXT>
</DOC>
