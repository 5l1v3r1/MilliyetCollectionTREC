<DOC>
<DOCNO> 120990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur24.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hanım Kızlar" şarkısı için adam öldürmüşler... 
</HEADLINE>
<TEXT>

     Samsun'da bir kişinin öldürülmesiyle sonuçlanan düğündeki kavganın tanıkları, olayın şarkı isteme nedeniyle çıktığını savundular. 
     Çatalarmut Mahallesi'nde, yaklaşık 1 ay önce bir düğünde çıkan kavgada tabancayla Bayram Açık'ı 24 öldürdüğü iddiasıyla tutuklanan Bayram Alper ile olaya karışan tutuksuz 8 kişinin yargılanmasına başlandı. 
     Samsun 2. Ağır Ceza Mahkemesi'nde görülen davanın duruşmasında, tutuklu sanık Bayram Alper, olayın kazayla olduğunu öne sürerek ''Düğün gecesi Bayram Açık ve arkadaşları amcamın oğlunun düğününe geldiler. O sırada aileler oynuyordu. Onlarda oynamaya başlayınca kavga çıktı. Ben de kavga dağılsın diye silahımı çıkarırken, aniden ateş aldı, çok pişmanım'' dedi. 
     Duruşmanın tanıkları ise söz konusu grubun çalgıcılardan ''Hanım kızlar'' şarkısını istediklerini, isteğin yerine gelmemesi üzerine kavga çıktığını söylediler. Ölen gencin babası Dilaver Açık da, sanıklardan davacı olduğunu ve cezalandırılmalarını istedi. 
     Mahkeme heyeti, duruşmayı eksiklerin tamamlanması için erteledi. 
     





</TEXT>
</DOC>
