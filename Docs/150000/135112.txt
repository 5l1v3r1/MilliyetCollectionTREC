<DOC>
<DOCNO> 135112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/ekonomi/aeko.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergisini ödemeyene af, benzine gizli vergi zammı 
</HEADLINE>
<TEXT>

7 katrilyonluk vergi alacağından vazgeçen hükümet, en kolay vergi alma yolunu akaryakıt zammında buldu. Vergi artışı nedeniyle, benzin yüzde 3.5 zam gördü 
     EVRİM ERGİN 

     Petrol maliyeti ve döviz kurunda oynama olmamasına rağmen önceki gün yapılan zamla tek k rlı çıkan devlet oldu. Yüzde 3.5 zamla birlikte, süper benzinin fiyatı 1 milyon 854 bin liraya çıktı. Hükümet, bir taraftan 3 katrilyon gelir beklediği vergi barışı tasarısıyla 10 katrilyon liralık vergi borcunun 7 katrilyonundan vazgeçmiş olurken, akaryakıta zam yaparak, vergi gelirini artırmaya çalışıyor. 
     Rafineri çıkış fiyatının 345 lira ucuzlamasına rağmen, daha önce 1 milyon 791 bin lira olan süper benzinin satış fiyatı önceki gün yapılan zamla 63 bin lira artarak, 1 milyon 854 bin liraya yükseldi. Bu yükseliş tamamen fiyatın içindeki vergilerin artmasından kaynaklandı. Bir litre benzin fiyatındaki vergilerin payı da 1 puan artarak, yüzde 68.77’den yüzde 69.86’ya yükseldi. daha önce bir litre benzin alan bir kişi 1 milyon 231 bin 773 lira vergi ödemiş olurken, zamdan sonra ödediği vergi 1 milyon 295 bin 118 liraya çıktı. 
     
     Petrol ucuzlarken, zam geldi 
     Akaryakıt Ana Dağıtım Şirketleri Derneği ADER zammın gerekçesini ocak ayında yüzde 5.6 olan toptan eşya fiyatlarınndaki artışla açıkladı. Yürürlükteki, Bakanlar Kurulu kararıyla geçilen Otomatik Fiyatlama Sistemi’nde, İtalyan piyasasındaki petrol fiyatı, Merkez Bankası döviz satış kurları dikkate alınarak oluşan tavan fiyata vergi ve paylar eklenerek, pompa fiyatları bulunuyor. Her ayın üçünde açıklanan enflasyon oranlarını takiben ürünlerden alınan özel Tüketim Vergisi ÖTV maktu tutarları yeniden belirleniyor. Bu da pompa fiyatlarının değişmesine neden oluyor. 
     Önceki gün yapılan zam da tamamen 53 bin 682 liralık ÖTV artışından kaynaklandı. Katma Değer Vergisi KDV de ÖTV’li fiyat üzerinden kesildiği için 9 bin 663 lira arttı. Böylece bir litre benzinden alınan toplam vergi 63 bin 345 lira arttı. 
     Petrol fiyatlarında zammı gerektirecek bir artış olmadı. Dünyada ham petrol fiyatları bir süreden bu yana 29 - 32 dolar bandında seyrediyor. Önceki gün ise dünya hampetrol piyasalarında Venezuela’daki petrol grevinin son bulması ile birlikte 1 dolara yakın düşüş yaşandı. Döviz kurlarında da zammı gerektirecek bir artış olmadı. 
     
Vergi gelirlerinin beşte biri akaryakıttan      2002 yılında toplam 59 katrilyon 534 trilyon liralık vergi gelirinin, 11 katrilyon lirası akaryakıt ve doğalgazdan alınan vergilerden oluştu. 
     Temmuzdan sonra uygulanmaya başlanan Özel Tüketim Vergisi’nden ÖTV 6 katrilyon lira gelir sağlanırken, bunun 4.8 katrilyon lirası akaryakıt ve doğalgaz ürünlerinin üzerinden alındı. Temmuzda ÖTV’ye dönüşen Akaryakıt Tüketim Vergisi’nden ATV ise 6.4 katrilyon lira tahsil edildi. Böylece, akaryakıttan ÖTV adıyla tahsil edilenle birlikte 2002’de doğalgaz ve petrol ürünleri üzerinden alınan vergi 11 katrilyon lirayı aştı. 
     
Bayilerin k rları azaldı      Petrol Ürünleri İşverenler Sendikası PUİS Başkanı Muhsin Alkan, zamdan sonra oluşan fiyat içinde bayi k rının yüzde 4.6’dan, yüzde 4.4’e düştüğünü söyledi. 
     Alkan, "Akaryakıt sektörü yok edilmek istenmektedir. Hükümetin akaryakıt ürünlerine yaptığı zamla brüt yüzde 4.4’lere çekilen k r marjı akaryakıt bayilerini istasyonlarına kilit vurma noktasına getirdi." dedi. Alkan, "Bütçe gelirlerinin yaklaşık beşte birini karşılayan petrol sektörü, devlet tarafından bütçe açığını kapatmak için bir kaynak olarak görülmektedir" diye konuştu. Opet Genel Müdür Yardımcısı Ekrem Ekmenci de "Zamdan sonra ne dağıtıcı ne üreticinin gelirinde bir artış olmuyor" dedi. 
     
Tüpgaza ve otogaza zam      Tüpgaz satış fiyatlarına, dünden geçerli olmak üzere yüzde 3.14 ile yüzde 4.07 arasında zam yapıldı. Zam, ürün fiyatları ve ÖTV artışından kaynaklandı. İstanbul’da 2 kg.’lık piknik tüpünün fiyatı 3 milyon 940 bin, 12 kilogramlık ev tüpünün fiyatı 22 milyon 330 bin, 45 kilogramlık sanayi tüpünün fiyatı 84 milyon 100 bin, otogazın litre fiyatı da 1 milyon 78 bin lira oldu. Ankara’da 12 kilogramlık mutfak tüpünün fiyatı 22 milyon 480 bin, otogazın fiyatı 1 milyon 86 bin liraya yükseldi. 
     
1 litredeki vergi artışı 63 bin lira 4 Şubat 2003'ten sonra Fiyat oluşumu Satış fiyatı içerisindeki pay TL Litre Yüzdesi Rafineri çıkış fiyatı 398.689 21.50 Toplam Dağıtım Payı 149.884 8.08 Bayi hissesi 82.436 4.44 Anadağıtım şir. 67.448 3.64 Nakliye 10.309 0.56 Ara toplam 558.882 30.14 ÖTV 1.012.281 54.59 KDV 282.837 15.27 Vergi toplamı 1.295.118 69.86 Genel toplam 1.854.000 100.00      
Zamdan önceki fiyat oluşumu Fiyat oluşumu Satış fiyatı içerisindeki pay Yüzdesi Rafineri çıkış fiyatı 399.034 22.28 Toplam dağıtım payı 149.884 8.36 Bayi hissesi 82.436 4.60 Anadağıtım şir. 67.448 3.76 Nakliye 10.309 0.59 Ara toplam 559.227 31.23 ÖTV 958.599 KDV 273.174 Vergi toplamı 1.231.773 68.77 Genel toplam 1.791.000 100.00      
     
3 ayda 8 zam Tarih Yüzde 04.11.2002 1.95 06.11.2002 -1.91 15.11.2002 -3.23 04.12.2002 1.07 10.12.2002 0.56 19.12.2002 2.73 04.01.2003 3.50 11.01.2003 2.51 22.01.2003 1.71 04.02.2003 3.52      



 EKONOMİ 





















</TEXT>
</DOC>
