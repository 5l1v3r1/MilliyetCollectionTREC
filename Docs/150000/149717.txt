<DOC>
<DOCNO> 149717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun32.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sicilya'da müslümanlara kilise yasağı... 
</HEADLINE>
<TEXT>

     İtalya'nın güneyinde bulunan Sicilya adasındaki Caltanisseta kentinin başpiskoposu, Müslümanların kiliseye girmesine yasak getirdi. 
     Caltanisseta kentinde, Tunuslu bir grubun kilisede konser verme talepleriyle başlayan tartışmada başpiskopos Alfredo Garsia, ''Biz onların camilerine giremiyoruz. Onlar da bizim kiliselerimize giremezler'' diyerek, büyük tepki gösterdi. 
     İtalya'da çok normal karşılanan kiliselerde konser verme aktiviteleri çerçevesinde başvuruda bulunan Tunuslu grubun talebinin, mahalle papazı tarafından kabul edildiği, ancak daha sonra başpiskoposun müdahalesiyle konserin kilise dışına alındığı ortaya çıktı. 
     Başpiskopos Garsia, Müslümanların kiliseye girmelerine karşı olduğunu söyleyerek, konserin verileceği pazar günü katedralin uygun olmadığını bildirildi. 
     Belediye Başkanı ve İl Başkanı'nın müdahaleleriyle konserin belediye tiyatro salonuna alındığı duyuruldu. 
     





</TEXT>
</DOC>
