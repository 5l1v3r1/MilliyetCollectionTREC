<DOC>
<DOCNO> 114596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yasam/yas00.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turuncu besinler yaşlanmaya engel 
</HEADLINE>
<TEXT>

Vitaminler hücreleri koruyor, cildi dinç tutuyor, dolayısıyla bedenin eskimesini’ önlüyor. C vitamini ve Beta Karoten içeren turuncu renkli sebze ve meyveler, yeşil çay, elma, fındık ve ceviz de yaşlılıkla mücadelede önemli bir rol alıyor... 
     Uzun ve sağlıklı yaşamanın sırları - 2 
Şükran Pakkan 

     Çevrenizde, sağlıklarına ve dış görünüşlerine aynı düzeyde dikkat eden kaç kişi var Çoğu kimse her ikisini de umursamaz. Çok azı ise sadece birine özen gösterir... Bakım ürünlerine küçük servetler harcar, zayıflama programlarına katılır, vücutlarının mükemmel görünüm kazanması için dünyayı kendilerine dar eder. Oysa, vücut ve ruh sağlığının dış görünümden daha önemli olduğu tartışılmaz bir gerçek. 
     Uzun ve sağlıklı yaşamanın temelinde ise düzenli egzersiz, iyi uyku, doğru beslenme, stresi yenmek, vücudumuzun ihtiyacı olan vitamin, mineral, bitkisel desteği sağlamak, yüz, cilt, saç, kaş, el ve ayak bakımına özen göstermek yatıyor. 
     
     Başarı için sağlık şart 
     Prof. Dr. Osman Müftüoğlu, "Bütün bunların sizi hem bedensel hem de ekonomik olarak oldukça yorduğu doğru. Unutmayın ki vücudunuz üzerinde bir yığın talebinizin olduğu, bunların da vücudunuzu eskittiği, yorduğu, zorladığı bir gerçek. Bu durumda yapmanız gereken en iyi şey ona iyi bakmak" diyor. 
     Hayatta başarının sağlıklı olmaktan geçtiğine dikkat çeken Müftüoğlu, "Bedeniniz ile ruhunuz dengede, verimli çalıştığı sürece para, sevgi, dost, servet, güç, huzur ve mutluluk kazanabilirsiniz. Hayatı kazanmanın bur numaralı formülü sağlıklı olmaktadır" diye konuşuyor. 
     
     Antioksidan’lar gençleştiriyor 
     Son günlerde sıkça gündeme getirilen bir sağlık yöntemi olan antioksidan tedaviye büyük önem veren Prof. Dr. Müftüoğlu, püf noktalarını anlattı 
     
Antioksidan tedavi nedir 
     Vücuttaki hücrelere zarar vererek enfeksiyon, kanser, kalp ve damar hastalıklarına neden olan serbest radikallerin oluşumunu engelleyen desteklerdir. Bunlar A, C, E vitaminleri, minaral ve enzimler antioksidan olarak görev yapar. 
     
Bu vitaminlerin desteğini sağlayarak genç kalmak nasıl mümkün oluyor 
     Antioksidan tedavilerin asıl yararı, serbest radikaller’ denilen moleküllerin meydana gelmesini ve hücreye zarar vermesini önlemektir. Serbest radikallerle hücreler yıpranıyor, erken yaşlanıyor ve ölüyor. Sonuçta erken yaşlanan doku ve organlarla damar sertliği, şeker hastalığı, katarakt, kanser gibi birçok sorun yaşanıyor. Antioksidanlar ise serbest radikallere karşı hücreleri bir zırh gibi koruyor, meydana getirecekleri zararları önlüyor. 
     
Bu zaman zaman tartışma konusu oluyor... 
     Güncel Batı tıbbı, antioksidan tedaviyi onaylar. Özellikle E vitamininin antioksidan faydasından, şeker hastalığından damar sertliğine kadar birçok yerde yararlanılır. Antioksidanlar tek başlarına veya kombinasyonları, kansere karşı korunmak, hücre ve dokuları genç tutmak kısacası genç kalmak’ için bol bol tüketilmelidir. 
     

</TEXT>
</DOC>
