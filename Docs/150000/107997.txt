<DOC>
<DOCNO> 107997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/siyaset/siy02.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim karşıtları’ barajı zorlayacak 
</HEADLINE>
<TEXT>

Seçimi erteletecek desteği bulamayan YTP, ANAP ve SP cephesinde Baraj indirilsin, tercih gelsin’ görüşü h kim 
     SALİHA ÇOLAK Ankara 

     Baraj tehlikesiyle karşı karşıya kalan YTP ve ANAP’ın önderliğini yaptığı seçimin iptalini isteyen cephe, küskünlerden destek alamayınca yön değiştirdi. Yeni hedef ise, "Meclis’i, seçim barajının yüzde 5’e indirilmesi, ittifak ve tercih sisteminin getirilmesi için olağanüstü toplantıya çağırmak" olarak belirlendi. 
     Seçimleri ertelemek için kulis yapan YTP ve ANAP yöneticileri, DYP’den ve MHP’nin küskünlerinden yeterli destek alamayınca, "Bir atımlık barutumuz var. Meclis’i toplar başarılı olamazsak hedefi vuramayız" görüşüyle gerekçe arayışına girdi. Bülent Ecevit’in de barajın yüksek olduğu sözlerini fırsat bilen seçim karşıtları, yeni paket üzerinde çalıştı. 
     
     Görüş birliğine vardık’ 
     YTP Genel Sekreteri İstemihan Talay, "Barajın yüzde 5’e indirilmesi, partilerin ittifak yapması ve tercihe olanak sağlanması" isteğiyle yasalarda değişiklik yapılması için Meclis’in toplanması yolunda çağrı yapılması üzerinde görüş birliğine varıldığını bildirdi. 
     Talay, "Bu sabah kurumsal başvuruyu yapıyoruz" diyerek, SP ve ANAP ile uzlaştıkları mesajını verdi. Ancak, AKP lideri Tayyip Erdoğan’ın adli sicil kaydının silinmesine ilişkin kararın Yargıtay’dan dönmesi üzerine AKP’nin tavrının değişebileceğini söyleyen Talay, teklifin bu hafta TBMM Başkanlığı’na verilebileceğini belirtti. Talay, ayrıca yüzde 5 ülke barajının yukarı çekilebileceğini bildirdi. Bu arada, küskünlere 6 MHP’linin de imza verdiği öğrenildi. 
     
     Seçimi etkilemeyecek 
     Seçim karşıtı cephe, YSK’den de konu hakkında gayri resmi görüş aldı. Buna göre, barajın düşmesi seçimlerin ertelenmesine neden olmuyor. İttifakın, "partilerin oylarının birlikte hesaplanması" yöntemiyle yapılması tercihin de, "pusulanın yanı sıra her partinin adaylarını içeren listelerden de tercih yapılması" şeklinde uygulanması halinde seçim 3 Kasım’da yapılabiliyor. 
     



 SİYASET 


















</TEXT>
</DOC>
