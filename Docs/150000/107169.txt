<DOC>
<DOCNO> 107169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/kohen.html </URL>
<DATE> 2002/09/12/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
11 Eylül Türkiye’yi nasıl etkiledi 
</HEADLINE>
<TEXT>

     Bütün dünyada şok yaratan 11 Eylül saldırısına ilk tepki gösteren, olayı şiddetle kınayan ve teröre karşı savaşta ABD’nin yanında yer alacağını bildiren ülkelerin başında Türkiye de bulunuyordu. 
     Uzun yıllar bizzat terör eylemlerine sahne olan, mücadelesini tek başına sürdüren ve çoğu zaman dostlarından dahi beklediği anlayışı göremeyen Türkiye için, böyle ilkeli ve tutarlı bir tavır sergilemekten daha doğal bir şey olamazdı. 
     Bir bakıma 11 Eylül şoku, ABD’nin, Avrupa’nın ve genelde uluslararası camianın, terörizm tehdidi konusunda gözünü açıyordu. 
     Türkiye’nin yıllardan beri söylediklerini şimdi adeta bütün dünya kabul ediyordu. 
     New York ve Washington’daki facianın ardından Ankara terörizmin, nedeni ne olursa olsun, ırk, din, ideoloji ve ülke gözetilmeden insanlık için bir tehlike olarak görülmesi gerektiğini savunuyor ve bu alanda uluslararası dayanışma ve işbirliği çağrısında bulunuyordu... 
     
     11 Eylül olayının Türkiye açısından olumlu sayılabilecek etkilerinden biri, kuşkusuz terörizm ile ilgili anlayışta görülen önemli değişikliktir. 
     Terörizme karşı uluslararası işbirliği alanında atılan adımlar, Ankara’nın bu konudaki pozisyonunu güçlendirmiştir. Bu arada NATO’nun "birimize karşı saldırı, hepimize karşı yapılmış sayılır" anlamındaki 5’inci maddesinin terörizmi de içine alacak şekilde yeniden formüle edilmesi de, Türkiye için bir kazanım olmuştur. 
     11 Eylül’ü izleyen önemli gelişmelerden Türkiye’nin sağladığı diğer belli başlı avantajları da şöyle özetleyebiliriz 

</TEXT>
</DOC>
