<DOC>
<DOCNO> 124012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sontur03.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı uyruklular da düğün için orduevine girebilecek 
</HEADLINE>
<TEXT>

     Orduevlerinde yapılan düğünlere ''yabancı uyruklu davetliler'' de katılabilecek. 
     ''Orduevleri, Askeri Gazinolar ve Sosyal Tesisler Yönetmeliği''nde yapılan değişiklik, Resmi Gazete'nin bugünkü sayısında yayımlandı. 
     Değişiklikle, orduevi salonunu düğün için kiralayan üyenin uyması gereken ''özel anlaşma şartları'' yeniden belirlendi. 
     Buna göre, ''yabancı uyruklu kişilerin orduevlerine giremeyeceğine'' ilişkin hüküm kaldırıldı. Ancak, ''yaşının ilerlemesi nedeniyle dini inançlarına uygun olarak sade bir şekilde sakal bırakmış kişiler ile yaşlı annelerden yüzü açık olacak şekilde eşarplı olanların dışındaki 'sakallı, cüppeli, sarıklı, takkeli, türbanlı ve benzeri çağdaş olmayan kıyafetlerle' gelenlerin orduevine giremeyeceklerine'' ilişkin hüküm, yabancı uyruklu kişiler için de geçerli olacak. 
     





</TEXT>
</DOC>
