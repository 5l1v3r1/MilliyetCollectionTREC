<DOC>
<DOCNO> 127162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/siyaset/siy06.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta Çelebi de aday 
</HEADLINE>
<TEXT>

ANAP’ta genel başkanlığa aday olduğunu açıklayan Işın Çelebi’yi, diğer genel başkan adayları Lütfullah Kayalar ve Ali Talip Özdemir yalnız bırakmadı 
     NESLİHAN CUYAR İstanbul 

     Işın Çelebi de 11 Ocak’ta yapılacak ANAP Olağanüstü Genel Kurulu’nda genel başkanlığa aday olduğunu açıkladı. ANAP İstanbul İl Başkanlığı’ndaki basın toplantısına Çelebi’nin yanı sıra, diğer genel başkan adayları Lütfullah Kayalar ve Ali Talip Özdemir de katıldı. Adaylar partiden ayrılan etkili isimleri yeniden ANAP’a davet ederek birlik çağrısı yaptı. 
     Hangi aday kazanırsa kazansın birlikte mücadeleyi sürdüreceklerini ifade eden Çelebi, ANAP’ı ayağa kaldırmak için hep birlikte çaba harcayacaklarını söyledi. Çelebi, "ANAP’ın başarısı için el ele verip çalışacağız. ANAP, 11 Ocak’ta sadece Genel Başkanlık seçimi değil, bir zihniyet değişikliğinin başlangıcı olacak. Türkiye’de bütün merkezi ve kitleyi kucaklayan yeni bir kitle partisi haline gelecek" diye konuştu. 
     Ali Talip Özdemir ise kongrenin çok büyük olacağını vurguladı. 
     Lütfullah Kayalar da Hüsnü Doğan, Sadettin Tantan gibi isimleri partiye davet etti. 
     



 SİYASET 














</TEXT>
</DOC>
