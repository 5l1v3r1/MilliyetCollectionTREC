<DOC>
<DOCNO> 140472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yasam/yas05.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana evet de sultanım...’ 
</HEADLINE>
<TEXT>

     ŞÜKRAN PAKKAN 

     Aslına uygun olarak yeniden inşa edilen Sultan Kayıkları, Boğaz’ın sularına bu kez kına gecesi, sünnet gezisi gibi geleneksel eğlenceler için açılacak. Motorlu olduğu halde sembolik olarak 12 kişinin kürek çektiği 40 kişi taşıyabilen kayıklar için, şanlarına yaraşır’ bir de ücret belirlendi. Saat başı başlayan turlara katılmak isteyenler kişi başı Boğaz’dan 30, Haliç’ten de 25 dolar yaklaşık 40-50 milyon lira ödeyecek. Ayrıca özel turlar için de kayıklar, içki ve yemek servisi hariç bir saati 900 dolardan yaklaşık 1.5 milyar lira kiralanabilecek. Özel turların en ilginci ise evlilik teklifi paketi’. Canlı müzik, içki, özel ışıklandırma ve 26 kürekçiyi içeren bu paket haricinde çocuklar için sünnet gezisi, doğum günü kutlaması ve fasıllı eğlenceden oluşan kına gecesi organizasyonlarında yemek servisi de yapılabiliyor. 
     



 YAŞAM 


















</TEXT>
</DOC>
