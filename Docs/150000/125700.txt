<DOC>
<DOCNO> 125700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur15.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim okulu öğretmeni, öğrencisine evlenmi mi teklif etti 
</HEADLINE>
<TEXT>

     İzmir'in Mederes İlçesi Oğlanağası Beldesi'nde, bir ilköğretim okulu öğretmeninin, lisede okuyan 15 yaşındaki eski öğrencisine evlenme teklif ederek, şantaj yaptığı ve tacizde bulunduğu iddia edildi. 
     Alınan bilgiye göre, lise öğrencisi olan 15 yaşındaki N.K.'nın babası Ç.K., İlçe Jandarma Komutanlığı'na başvurarak, kızının Oğlanağası İlköğretim Okulu'nda öğretmenlik yapan K.A. 37 tarafından taciz edildiğini ileri sürdü. 
     Jandarma tarafından ifadesine başvurulan N.K., daha önce öğretmenliğini yapan K.A.'nın, ilköğretim okulu 7. sınıfta okuduğu dönemden bu yana kendisine şiirler yazdığını, evlenme teklifinde bulunduğunu, reddetmesi durumunda okuldan attıracağını söylediğini, okul çıkışlarında otomobiline bindirip öptüğünü, elle ve sözle tacizde bulunduğunu iddia etti. 
     N.K.'nın ifadeleri doğrultusunda gözaltına alınan, evli ve iki çocuk babası K.A. suçlamaları reddetti. 
     K.A., Menderes Cumhuriyet Başsavcılığı'nın talimatıyla serbest bırakılırken, ifadeler ise Savcılığa gönderildi. 
     





</TEXT>
</DOC>
