<DOC>
<DOCNO> 126931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/siyaset/siy14.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaş Mesut’ çok mesut 
</HEADLINE>
<TEXT>

     CENK BAŞLAMIŞ Moskova 

     AANAP eski Genel Başkanı Mesut Yılmaz, iki yıllık aradan sonra Moskova’ya bu kez "sade vatandaş" olarak geldi. Yılmaz ve eşi Berna Yılmaz, bugün ENKA tarafından yapılan Uluslararası Müzik Evi’nin açılış konserine katılacak. Açılışa Rusya Devlet Başkanı Vladimir Putin’in de katılması bekleniyor. Yılmaz, Milliyet’in sorusu üzerine, "siyaset konuşmama kararının geçerli olduğunu" söyledi. ANAP eski lideri, sakal bıraktığı haberleri içinse, "Evet, ameliyat nedeniyle bir hafta bırakmıştım" dedi. Neşeli ve dinç gözüken Yılmaz, Galatasaray Başkanlığı’na adaylığını koyacağı söylentilerine karşılık olarak, "Ne münasebet " yanıtını verdi. Moskova’ya en son iki yıl önce geldiğini anımsatan Yılmaz, kenti daha güzelleşmiş bulduğunu, ancak trafiğin çok sıkışık olduğunu söyledi. Uluslararası Müzik Evi’nin açılışı nedeniyle ENKA Holding Onursal Başkanı Şarık Tara ile ANAP eski milletvekili Cavit Kavak da Moskova’ya geldi. Konsere, Putin’in yanı sıra Moskova Belediye Başkanı Yuriy Lujkov ve çok sayıda üst düzey yetkiliyle sanat dünyasından ünlü isimlerin katılması bekleniyor. 
     



 SİYASET 



















</TEXT>
</DOC>
