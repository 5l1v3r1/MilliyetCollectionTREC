<DOC>
<DOCNO> 125312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/guncel/gun08.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders saatlerini azaltmak doğru mu 
</HEADLINE>
<TEXT>

ÇAPRAZ ATEŞ 
     İSTANBUL Milliyet 

Milli Eğitim Bakanlığı İlköğretim Genel Müdürlüğü’nün hazırladığı rapora göre, ders saatleri azaltılmalı, oyun saatleri artırılmalı. Avrupa va Amerika ile kıyaslandığında durum nedir. Gerçekten Türkiye’deki okullarda ders saatleri fazla mı 

Ömer Balıbey İstanbul Milli Eğitim Müdürü Eğitimde yeniden yapılandırma şart      İlköğretim Genel Müdürlüğü’nün çalışması bize henüz ulaşmadı. Ders saatleri fazla görülmüş ki Genel Müdürlüğümüz bu tür bir yeniden yapılanmaya ihtiyaç duymuştur. Bence okullarda öğretim kadar eğitime de önem verilmesi gerekmektedir. Hatta eğitime daha çok zaman ayırmamız uygun olur. Genel Müdürlüğümüzün aldığı bu yeniden yapılanma çalışması bana göre uygun bir çalışma. Öğretim verirken eğitime de zaman ayrılmalı. Çocuklarımızın her türlü etkinliklere katılması şart. Ama bu çalışmaların da bilimsel şekilde değerlendirilmesi lazım. Ders saatleri azaltılırken, müfredatın sistemli ve bilinçli bir şekilde yapılandırılması lazım. 
     
Alaattin Dinçer Eğitim Sen GenelBaşkanı Öğrencilere davranışa dayalı eğitim verilmeli      Şu anda yetkili sendika olan Eğitim - Sen ile Bakanlık arasında bir görüşme süreci var. Bu süreçte, bizim ders saatlerinin azaltılması konusunda taleplerimiz oldu. Öncelikle öğretmenlerin ders yükünün azaltılmasını istedik. Okulların daha çok bilgiye dayalı dersler yerine, davranışa dayalı eğitim vermeyi amaçlayan bir ağırlığa kavuşturulmasını önermiştik. Okullarda öğretim boyutunun yüzdesinin düşürülmesi gerekiyor. Bizim eğitim sistemimiz özellikle yarışlara, rekabete ve sınavlara odaklandığı için çocuklarımıza oldukça fazla yükleme yapılıyor. Çocuklarımız bilgi hamalına dönüştürülüyor. Bu bilgi yüklemesi altında çocuklar, yeteneklerini ve becerilerini ortaya koyamamaktadırlar. İşte bu yüzden ders saatlerinin azaltılması gerekir. Ancak bunları yaparken öğretmenlerinin kazanılmış haklarını korumak gerekiyor. 
     
Köksal Toptan Eski Milli Eğitim Bakanı Türkiye’de uygulanması için yeterli altyapı yok      Ders saatleri fazladır gibi bir yorum kolaycılık oluyor. Ders saatleri fazla değil. Ancak kalabalık sınıflar ve h l çift tedrisat büyük yoğunluk yaratıyor. Önce bunu çözmek lazım. Bu sorunu çözünce ders saatleri arasında kalan süre çocuklar için yeterli olur. Çocukların oyun oynamasına zaman ayırmayı düşünürken, oyun saatleri artırılsın’ derken de, nerede oyun oynayacaklarını düşünmek lazım. Okullarda doğru dürüst salon bulunmuyor, kütüphaneler yok. Birçok okulda öğretim binalarının dışında yeterli büyüklükte oyun mek nı yok. O zaman bu çocuklar sınıfta oyun oynamak zorunda kalacaklar. Belki fikir doğru ama Türkiye’de uygulanabilir altyapısı çok eksik. 
     
Bahar Akıngüç Kültür Koleji      Avrupa ve ABD’de de denendi ama vazgeçildi 
     Bu konu zaten dünyanın da gündeminde olan bir konu. Avrupa ve Amerika’da daha önce oyun ağırlıklı programlar denenmiş ancak sonrasında bunun ilköğretim çağındaki öğrencinin gelişim özellikleri ile bilgiyi alma özellikleri yönünden akademik kayıp olduğu görülmüş. Ders saatlerini azaltmak yerine, yöntemde yapılacak değişiklikle, günün ihtiyaçlarına uygun programlar düzenlenebilir. İnternet gibi bilgiye erişimi kolaylaştıran bir mucize varken, eğitim trendleri teknolojiye göre yeniden yapılanmış olmalı. Temel eğitimde saat azaltmak yerine çağın ihtiyaçlarına uygun yeni trendler olmalıdır. Eğitim sonuç değil, süreç odaklı olmalıdır. Öğrenciye eleştirel bakış açısı kazandıran, problem çözme yeteneği ve teknolojiyi kullanma becerilerini kazandıran programlar uygulanmalıdır. 
     



 GÜNCEL 



















</TEXT>
</DOC>
