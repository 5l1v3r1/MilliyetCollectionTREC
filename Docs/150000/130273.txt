<DOC>
<DOCNO> 130273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/guncel/gun90.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Tam 1 yıllık psikolojik tedaviden sonra doktorumun bana söylediği "Hayat, belki de herkes için değil." 
Larry Brown 

Ters Tatbikat ..      Madden göçertilmiş bir toplum olduğumuz için, son yıllarda manevi boyuta geçme çalışmalarına hız verdik. "Mutlu olmanın yollarını öğreneyim" derken sayfalarca okuyup sonunda, "Alemin en kralı sensin, gerisini boş ver " öğretisi için dünyanın parasını verdiğimiz sayısız kitap çıktı şu aralar. Bizim bunlarla işimiz olmaz, ama bir tanesi bu köşeye girmeye hak kazandı. Öğretinin adı Ters Tatbikat .. "Ters Tatbikat bilerek ve isteyerek insanın çeşitli sıkıntıları kendi kendine kasıtlı olarak yaratmasıdır..." diyor, "Ruhsal Güçleri Geliştirme Teknikleri" kitabında Ruhsal Güçleri Geliştirme Teknikleri, Ergun Candan, Sınır Ötesi Yayınları . İrade ve konsantrasyon yeteneğini geliştirmek için yapılması gerekiyormuş bu Ters Tatbikatlar. Bakın bir tanesi neymiş "Eve ya da işyerinize giderken yanınıza kızartılmış bir miktar balık alıp, soğanla birlikte onları tuza batırıp batırıp İETT otobüsünde oturduğunuz koltukta bir kağıt üzerinde yiyebilirsiniz..." Sayfa 50 Önce o kalabalıkta rahatça otobüse binmeyi başarıyorsunuz. Oturacak yeriniz de hazır olduğundan oturup, hadiiii balığın yanına soğanı katık edip bandıra bandıra yiyorsunuz. Olaya karşı çıkan olursa da "Arkadaşım, bilim düşmanı mısın Görmüyor musun, Ters Tatbikat yapıyoruz şurada iki dakika. Ruhsal gücümü bir an önce geliştirmem lazım..." diyor, muhtemelen temiz bir sopa yiyip kitapta da "Hastane masraflarını karşılama bütçenizi nasıl geliştireceğiniz" yazmadığı için, şiş de yanıyor kebap da... Biz daha tehlikesiz yöntemler bulduk. İlla da Ters Tatbikat yapmak istiyorsanız buyurun bunları deneyin. Ancak dikkat Doz sıralaması minimumdan maksimuma doğru sıralanmıştır. Sıraya uyulmadığı taktirde fazla dozdan götürebilir. Uyarmadı demeyin .. 
     

</TEXT>
</DOC>
