<DOC>
<DOCNO> 112486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/dunya/dun02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye AB’ye 2015’te girer’ 
</HEADLINE>
<TEXT>

Avrupalı diplomatların yorumu 
     DIŞ HABERLER SERVİSİ 

     Avrupa Komisyonu’nun İlerleme Raporu’nda Türkiye’ye üyelik için bir tarih verilmemesi, Avrupa’nın önemli gündem maddeleri arasındaki yerini koruyor. İşte gazete, dergi ve ajansların konuyla ilgili yorumları 
     AFP Türkiye’yle ilgili kararın, artık aralıkta Kopenhag’ta toplanacak AB devlet ve hükümet başkanlarının elinde olduğuna işaret eden Fransa Basın Ajansı, "Türk sorunu"nun, Kopenhag gündeminin tepesine oturabileceğine dikkat çekti. AFP’ye konuşan bir diplomat, Türkiye’nin 2015’te AB üyesi olabileceğini söyledi. Brüksel’deki Avrupa İncelemeleri Merkezi uzmanlarından Michael Emerson ise, 15’lerin 3 Kasım seçimlerinin sonuçlarını görmek istediğini söyledi. 
     ECONOMİST Haftalık dergi, "AB’nin kapıyı yine Türkiye’nin yüzüne kapattığını" yazdı. Dergi, "AB üyeliği için ilk adımı 1963 yılında atmış olan ve hiç değilse görüşmelere başlamak için tarih almayı uman Türkiye, yine eli boş kaldı" ifadesine de yer verdi. EXPRESS Alman Express gazetesi, Türkiye’ye AB üyeliği konusunda bir perspektif sunulması gerektiğini yazdı. Türkiye’nin AB üyeliğinin gerçekten hassas bir konu olduğu belirtilen haber - yorumda, "Reformlara rağmen NATO üyesi olan Türkiye tüm kriterleri yerine getirmiş değil. Yine de, aşırı dincilere karşı önemli bir kale olan Türkiye’nin, Avrupa’nın kapısının önünde tutulması tehlikelidir" denildi. 
     Le Figaro "Avrupa Birliği’ne üyelik konusunda Yunanistan’ın Türkiye’ye ciddi bir biçimde destek verdiğini" yazdı. Gazetenin haberinde, "Hiç kuşku yok, zaman da değişiyor. Yunanistan, Brüksel’de Türkiye’nin avukatlığını yapıyor. Buna iki veya üç yıl önce kim inanırdı İki ülke, 1996 yılında Kardak yüzünden savaşın eşiğine gelmişti" denildi. Haberde, Yunan hükümetinin, "Türkiye’ye somut bir perspektif verilmemesinin, Türk halkının kendini tecrit edildiği duygusuna kapılmasına yol açmasından, bunun da seçimlerde Avrupa karşıtlarının ve dinci partilerin zaferine dönüşmesinden" endişe ettiği bildirildi. 
     



 DÜNYA 












</TEXT>
</DOC>
