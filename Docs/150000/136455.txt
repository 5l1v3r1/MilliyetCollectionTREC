<DOC>
<DOCNO> 136455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/soneko04.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, yabancıya ucuz.. 
</HEADLINE>
<TEXT>

     Tüketici fiyatlarını baz alınarak hesaplanan "karşılaştırmalı fiyat düzeyleri", Türkiye'nin OECD'de Çek ve Slovak Cumhuriyetleri'nden sonraki en ucuz ülke olduğunu ortaya koydu. 
     OECD'nin, ülkelerin karşılaştırmalı fiyat düzeylerini belirlemeye yönelik her ay yaptığı çalışmanın Kasım 2002 sonuçları açıklandı. Buna göre OECD'nin en pahalı ülkesi yine Japonya, en ucuz ülkesi de Slovak Cumhuriyeti olurken, Türkiye'nin ise Çek Cumhuriyeti'nin ardından üçüncü en ucuz ülke konumuna geldiği belirlendi. 
     
     FİYAT DÜZEYLERİ 
     OECD verilerine göre, kasım ayı itibariyle Türkiye'nin karşılaştırmalı olarak en en ucuz olduğu ülkelerin başında, OECD'nin en pahalı ülkesi olması dolayısıyla Japonya geldi. 
     Japonya'da 100 yene alınabilecek mal ve hizmet için Türkiye'de 37 yen ödemek yeterli oldu. 
     ABD'de bedeli 100 dolar olan bir mal veya hizmet için Türkiye'de ödenmesi gereken tutar da 51 dolar olarak belirlendi. 
     Kasım ayı fiyat düzeylerine göre Almanya'da 100 euroya alınabilen mal-hizmetin bedeli Türkiye'de 56 dolar olarak belirlendi. Hollanda'da bedeli 100 euro olan mal ya da hizmetin Türkiye'deki bedeli ise euroya geldi. 
     Anılan tarih itibariyle İtalya'da 100 euroya alınabilen mal ve hizmet sepeti için Türkiye'de 61 euro, Yunanistan'da 100 euroya yapılabilen alış veriş için ise 57 euro karşılığı 
     TL ödemek yeterli oldu. İspanya'da bedeli 100 euro olan mal- hizmetin Türkiye'deki fiyatı da 64 euro olarak belirlendi. 
     
     TURİZMDE RAKİP ÜLKELER 
     Türkiye'nin özellikle turizmde rakip ülkeler olan Yunanistan ve ispanya'ya göre daha ucuz bir ülke profili çizdiği belirlendi. 
     Japonya da 100 yene alınabilen mal-hizmet paketinin İspanya'da 58, Yunanistan'da 56 euro olan bedelinin Türkiye'de yalnızca 37 yen olması dikkati çekti. Aynı şekilde ABD'de bedeli 100 dolar olan mal veya hizmetin fiyatının İspanya'da 81, Yunanistan'da 77, Türkiye'de ise sadece 51 dolar olduğu belirlendi. 
     





</TEXT>
</DOC>
