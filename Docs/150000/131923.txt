<DOC>
<DOCNO> 131923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/spor/spo01.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TRANSFER İŞİ KAPANDI 
</HEADLINE>
<TEXT>

Beşiktaş Başkanı Serdar Bilgili ve Transfer Komitesi üyeleri ile dün biraraya gelen Lucescu transfer istemediğini tekrarladı. Rumen hoca, "Kadronun ahengini bozamam" dedi 
     BİLAL MEŞE 

     "Kadro oturdu" 
     BEŞİKTAŞ Teknik Direktörü Mircea Lucescu, yaklaşık iki aydır yılan hikayesine dönen transfer konusuna dün son noktayı koydu ve komiteden transfer istemediğini yineledi. Ümraniye Tesisleri’nde, Başkan Serdar Bilgili ve Transfer Komitesi üyeleri ile biraraya gelen Rumen hoca, "Oturmuş ve iyi bir kadromuz var. Şu anda herhangi bir transfer şart değil, istemiyorum" dedi 
     
     Havayı bozarız’ 
     TESİSLERDE kapalı kapılar ardında gerçekleşen ve yaklaşık iki saat süren toplantıda yönetim, yeni transfer konusunu masaya yatırdı, Lucescu’nun bu konudaki düşüncelerini sordu. Siyah - Beyazlı ekibe yeni bir oyuncu getirmenin risklerini detaylı olarak anlatan Rumen çalıştırıcı, "İyi bir hava yakaladık ve ligde de zirvedeyiz. Aksi taktirde oturmuş ahengi bozarız" diye konuştu. 
     
     "Sorun sakatlıklar" 
     YENİ transferin takıma uyumunun zaman alacağını da ifade eden Lucescu şöyle devam etti "Her yeni transfer riskleri de birlikte getirir. Futbolda bu her yerde vardır. Şu aşamada risk almak gibi bir lüksümüz olamaz. Kaldı ki, yeni alınacak oyuncuyu takımın da kabullenmesi ayrı sıkıntıdır. Geniş bir kadromuz var ve bu kadrodan memnunun.Tek sıkıntımız sürpriz sakatlıklardır." 
     
     Komiteden destek 
     BAŞKAN Serdar Bilgili ve komite üyeleri Lucescu’nun transfer konusundaki politikasına destek verdiler. Futbol Komitesi Başkanı Yıldırım Demirören,, "Artık bu konu kapanmıştır. Hocamız transfer istemiyor. Rakiplerimizin transfer yapmalarını da doğal karşılıyorum. Çünkü güçlü bir kadroya sahibiz, onlar da bu kadroyu yakalamak için transfer yapıyorlar" dedi. 
     
Sağlık önlemleri      Kartal’da, sakat ve hasta futbolcuların, Fenerbahçe maçında oynayabilmeleri için özel program uygulanıyor 
     BEŞİKTAŞ’TA aşil tendonunda ödeme bağlı ağrı olan Sergen ve Yasin ile, sol ayağındaki sakatlığı süren Ahmet Yıldırım’a özel program uygulanıyor. Bu üçlü takımdan ayrı olarak günde üç idman yapıyor. Nouma’ya ise soğuk algınlığı yüzünden ilaç tedavisi verildi. Kulüp Doktoru Yalçın Yavuzer, bu oyuncuların Fenerbahçe maçına yetişeceklerini açıkladı. 
     
Topkapı kanunları      SİYAH - Beyazlı kulüp, Antalya Topkapı Oteli’nde salı günü başlayacak kampla ilgili yeni kanunlar uygulayacak. Basın mensuplarının aynı otelde kalmasına izin veren Yıldırım Demirören, Sinan Engin ve Lucescu, hazırladıkları yasaklar listesini gazetecilere imzalattıracaklar. Anlaşmaya uymayanlar da, bundan böyle takımla birlikte kalamayacaklar. 
     
     İşte liste 

</TEXT>
</DOC>
