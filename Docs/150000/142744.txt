<DOC>
<DOCNO> 142744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur11.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den gazete haberine yalanlama... 
</HEADLINE>
<TEXT>

     Cumhurbaşkanlığı Basın Merkezi, ''Tezkerenin Perde Arkası'' başlıklı haberde verilen diyalogların ''tamamen hayal ürünü olduğunu ve gerçeği yansıtmadığını'' bildirdi. 
     Cumhurbaşkanlığı Basın Merkezi'nin konuya ilişkin açıklaması şöyle 
     ''Dünkü Cumhuriyet gazetesinde 'Tezkerenin Perde Arkası' başlığıyla yayımlanan haberde yer verilen sözde diyaloglar tamamen hayal ürünü olup, gerçeği yansıtmamaktadır. Nitekim, aynı haberin sonunda da diyalogun Cumhurbaşkanlığı'nca doğrulanmadığı kayıtlıdır. 
     Söz konusu haberdeki bilgilerin doğruymuşçasına dünkü ve bugünkü basınımızda geniş yer almış olması üzerine, kamuoyumuzda oluşabilecek yanlış bir kanıyı önlemek amacıyla bu açıklamanın yapılması gereği doğmuştur.'' 
     





</TEXT>
</DOC>
