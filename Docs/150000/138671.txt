<DOC>
<DOCNO> 138671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/spor/spo04.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYAT BULDUK 
</HEADLINE>
<TEXT>

     Stres sona erdi’ 
     TRABZONSPOR’DA Adanaspor galibiyetinin keyfi yaşanıyor. Bordo - Mavili takımın ortaya koyduğu etkili futbol ve aldığı 3 - 1’lik galibiyet camianın moralini yerine getirdi. Teknik Direktör Samet Aybaba, gol bulana kadar büyük sıkıntı yaşadıklarını vurgulayıp, "Rakiplerimiz Avni Aker’de kapanıyor. Bu da bizi strese sokuyordu. Adana önünde bu krizi atlattık" diye konuştu. 
     
     Gurur duyuyorum’ 
     SAMET Aybaba, çok genç bir kadroyla yarışa devam ettiklerini de hatırlattı. Trabzonspor Teknik Direktörü, "Oyuncularımın mücadele azimleri, idman performansları, maçlardaki gayretleri mükemmel. Onlarla gurur duyuyorum. Sezona başlarken koyduğumuz hedefler doğrultusunda yolumuza devam ediyoruz. Amacımız UEFA Kupası’na katılmak ve üst turlara çıkmak" dedi. 
     
     Milliler ayrıldı 
     TRABZONSPOR, Adanaspor maçından sonra gece idman yaparken, futbolculara dün izin verildi. Bordo - Mavililer yarından itibaren Gençlerbirliği karşılaşmasının hazırlıklarına başlayacak. Öte yandan Gökdeniz, Erman Güracar, Erman Özgür ve Erdinç izin alarak A - 2 Milli Takım kampına gittiler. Bu futbolcuların, İskoçya maçından sonra cuma günü takıma katılacağı açıklandı. 
     



 SPOR 





























</TEXT>
</DOC>
