<DOC>
<DOCNO> 133328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/ekonomi/eko01.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftçinin ürün kaybına destek yok, sigorta var 
</HEADLINE>
<TEXT>

Çiftçiye verilen ürün kaybı desteğinin Tarım Reformu ile kaldırıldığını belirten Dünya Bankası Danışmanı Gönülal, devletin tarım sigortasına katkıda bulunabileceğini söyledi 
     FİNANS SOHBETLERİ 
KADİFE ŞAHİN 

     Dünya Bankası Sigortacılık Bölümü’nde Türkiye, Rusya ve Kırgızistan’tan sorumlu danışman olarak çalışan Hazine Müsteşarlığı Sigortacılık Genel Müdürü eski Başkan Vekili Serap Oğuz Gönülal, devletin doğal afetlerden sonra çitfçiye verdiği desteğin Tarım Reformu ile kaldırıldığını söyledi. 
     Devletin bu desteğinin 2000 yılından beri uygulanmakta olan Tarım Reformu’nun içinde yeralan tarım sigortasına kaydırılabileceğini ifade eden Gönülal, Türkiye’de uygulanacak modelin oluşturulması için Dünya Bankası’nın teknik desteği ile bir çalışma başlatıldığını bildirdi. Tarım sigortasında devletin nasıl bir rol üstlenebileceği konusunda çalışmalar yapıldığını belirten Gönülal, öncelikle tarım sigortası sektörünün incelemesinin yapıldığın kaydetti. 
     
     Sadece yüzde biri sigortalı 
     Tarım sigortasının toplam sigorta primi içindeki payının sadece binde 5 olduğunu bildiren Gönülal, Niye Tükiye’de sigortalanabilecek sigorta alanının yüzde 1’i sigortalı. Buna ilişkin olarak benim de içinde olduğum Dünya Bankası’ndan bir heyet sektörle de görüşerek değerlendirme yaptık" dedi. Türkiye’de uygulanacak tarım sigortası modelinin bir yıllık bir çalışma kapsamında ortaya çıkacağını belirten Gönülal, modelin ekonomik kalkınmaya yardım etmesinin de planlandığını söyledi. 
     Modeldeki en önemli sorunun devletin desteğinin biçimi olduğunu ifade eden Gönülal, "Devlet hasarı mı finanse etmeli Hayır, primi finanse etmeli. Primi de bütünüyle değil, primin belli bir yüzdesini finanse etmeli" diye kaydetti. 
     Dünyada tarım sigortasını desteklemeyen tek ülkenin Avustralya olduğunu bildiren Gönülal, Amerika’nın tarıma verdiği desteğin ise çok büyük rakamlarda olduğunu söyledi. Gönülal, "Biz bu ölçüde bir destek yapamayız. Bunun için kendi koşullarımıza uygun bir model oluşturmanın peşindeyiz" dedi. 
     
     Tarım sigortasında hayvancılık bulunmuyor’ 
     Tarım sigortasıyla yalnızca çiftçinin ürününün sigortasının hedeflendiğini belirten Gönülal, ilk aşamada hayvan sigortasının düşünülmediğini söyledi. Doğal afet nedeniyle maruz kalınan ürün kaybını gidermek için devletin yüklendiği görevi başka bir şekilde, belli bir kısmını özel sektöre devrederek yeniden biçimlendirmeyi istediklerini kaydeden Gönülal, şöyle konuştu "Hayvancılık için detaylı bir çalışma yapmadık. Çünkü tarım sigortası inanılmaz derecede zor. Bir an önce ürün sigortasının oluşturulmasını istiyoruz." 
     
     Yeni yasa taslağı hazır’ 
     Sigortacılığın dayandırıldığı kanunun bazı hükümlerinin Anayasa Mahkemesi’nin kanun hükmündeki kararname iptalleri ile yetersiz hale geldiğini belirten Gönülal, yeni kanun taslağının tamamlandığını söyledi. Yeni kanun taslağında denetim açısından ihtiyaç duyulan hükümlerin bulunduğunu bildiren Gönülal, bir sigorta şirketinin zora düştüğü dönemlerde çok geç kalmadan belli kararların alınması gerektiğini söyledi. Gönülal, yeni yasa taslağının kanunlaşması halinde Hazine Müsteşarlığı’nın bu denetim gücünü elde edeceğini belirtti. 
     
     DASK’ın h l kanunu yok’ 
     Marmara Depremi’nden sonra geliştirilen Zorunlu Deprem Sigortası DASK’ın dışarda örnek gösterildiğini belirten Gönülal, Ancak ne yazık ki DASK h l kanun hükmünde kararname ile gidiyor. Yasası yok" dedi. 2 milyon DASK poliçesi bulunduğunu bildiren Gönülal, depremden önce 600 milyon sivil poliçe olduğunu bildirdi. DASK’ın 2 milyon poliçenin çok üstünde olması gerektiğini belirten Gönülal, "Ancak yasal düzenlemesi olmayan bir sigortanın bu rakamlara ulaşması bile çok önemli" dedi. 
     



 EKONOMİ 














</TEXT>
</DOC>
