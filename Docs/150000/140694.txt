<DOC>
<DOCNO> 140694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/spor/spo01.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler İnönü’de kulaklar Krakow’da 
</HEADLINE>
<TEXT>

Beşiktaş bugün bir yandan Türkiye Kupası’nda Gençlerbirliği engelini aşmaya çalışacak, diğer yandan UEFA çeyrek finalindeki rakibinin kim olacağını beklemeye koyulacak 
     ORHAN YILDIRIM 

     En uzun gece 
     ÜÇ kupada birden yoluna emin adımlarla devam eden Beşiktaş’ı bugün zor bir gece bekliyor. Siyah - Beyazlılar, Türkiye Kupası çeyrek finalinde Gençlerbirliği’ni ağırlayacak ve bir üst tura geçmenin mücadelesini verecek. Kartal bir yandan da kulağını Polonya’da saat 19.00’da başlayacak Krakow - Lazio maçına çevirecek. 
     
     Carlo izliyor 
     İTALYA’DA 3-3 biten ilk maçın rövanşına çıkacak iki takımdan biri Beşiktaş’ın UEFA Kupası çeyrek finalindeki rakibi olacak. Teknik Direktör Lucescu muhtemel rakiplerini İtalyan kondisyoner Carlo’ya izlettirecek. Bu arada Rumen hoca dün yapılan antrenman öncesi oyuncularından Gençlerbirliği karşısında fazla agresif oynamamalarını istedi. 
     
     Lucescu uyardı 
     LUCESCU, "Rakibimiz sert futbolu tercih ediyor. Böyle oynamaları her ne kadar onların avantajı gibi görünse de bunu lehimize çevireceğiz. Ayrıca Trabzon maçını da unutun. Turu geçtikten sonra hafta sonunu düşünürüz" dedi. Rumen hocanın Göztepe maçında ilk 11’de forma giyen Nouma ve Giunti’yi bu gece yedeğe çekeceği öğrenildi. 
     
Gençler’in bilet isyanı      BAŞKENT ekibi yöneticileri, Beşiktaş’ın bugünkü maç için belirlediği bilet fiyatlarına itiraz etti. Satışa sunulan fiyatlar ile biletlerin üzerindeki rakamların farklı olduğunu iddia eden yöneticiler, mahkemeden tespit yapılmasını istedi. Fiyatların düşük gösterilmesinin Gençlerbirliği’nin hasılat kaybına yol açacağını belirten yöneticiler konuyu federasyona da iletti. 
     
Kartal’a özel      Siyah - Beyazlı kulübün 100. kuruluş yıldönümü nedeniyle özel hazırlanan posta kartları ile pul ve zarfların tanıtımı yapıldı. Darphane ve Damga Matbaası Genel Müdürlüğü de Beşiktaş için hatıra parası çıkaracak. Bu arada Kayseri’de fanatik bir Beşiktaşlı pastırma satıcısı, sucuk ve pastırma kullanarak 100. yıl pastası yaptı. 
     



 SPOR 



























</TEXT>
</DOC>
