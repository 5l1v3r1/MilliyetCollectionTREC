<DOC>
<DOCNO> 128376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur17.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kalan kurt üniversite yerleşkesine girdi 
</HEADLINE>
<TEXT>

     Cumhuriyet Üniversitesi Yerleşkesi'ne giren kurt, güvenlik görevlileri tarafından uyuşturucu iğneyle etkisiz hale getirildi. 
     Kötü hava koşulları nedeniyle kırsal kesimlerde yiyecek bulamadığı tahmin edilen kurt, gece saatlerinde üniversite yerleşkesine girdi. Mühendislik Fakültesi'nin arka kısmındaki boşluğa inen kurt, sabah saatlerinde öğrencilerle görevlileri görünce 1.5 metrelik duvardan çıkarak kaçmaya çalıştı, ancak başaramadı. 
     Üniversite güvenlik görevlileri, uyuşturucu iğneyle ateş ederek kurdu etkisiz hale getirdi. 
     Kurdun, uyuşturucunun etkisi ortadan kalktıktan sonra tekrar doğaya bırakılacağı bildirildi. 
     





</TEXT>
</DOC>
