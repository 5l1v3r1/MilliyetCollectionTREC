<DOC>
<DOCNO> 134213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/spor/bbas.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER Şov yaptı 68-88 
</HEADLINE>
<TEXT>

Turuncu-Yeşilliler Avrupa Ligi’nde Virtus Bologna’yı deplasmanda ezdi geçti, ikinci turu garantiledi 
     ÜLKERSPOR, Avrupa Ligi C Grubu’nda İtalyan devi Virtus Bologna’ya evinde nefes aldırmadı, İstanbul’da farklı yendiği rakibini deplasmanda da bozguna uğratarak ikinci turu garantiledi. Rakibi karşısında baştan sona üstün oyun ortaya koyan, yağmur gibi üçlüklerle henüz ilk çeyrekte farkı bulan temsilcimiz devreyi de 49 - 39 önde kapadı. Üçüncü çeyrekte rakibinin baskısına rağmen kontrolü elden bırakmayan Ülker son periyotta da bir ara farkı 22 sayıya kadar çıkardı. Maçı rahat kazanan Turuncu - Yeşilli takım 12. maçında 8. galibiyetini alarak ikinci sıradaki yerini korudu. 
     
Ne fatura ama      AYŞE YEŞİN 

Erzurumlu basketbolcu, yumruk attığı hakem askeri savcı çıkınca, 16 maçla cezalandırıldı 
     TÜRKİYE basketbol deplasmanlı bölgesel liginde mücadele eden Erzurum DSİ oyuncusu Şevket Selim Yılmaz, Samsun DSİ ile oynadıkları karşılaşmayı yöneten askeri savcı Bora Kaya’ya attığı yumruğun bedelini sezonu kapatarak ödedi. 11 Ocak’taki maçta Yılmaz, verdiği karardan dolayı Sivas bölgesinden hakem Kaya’ya yumruk attı. 
     YILMAZ’IN yanı sıra olaya karışan oyuncular Serkan, Süleyman, Akif, Halit, Alparslan ve yönetici Cem Çulfa Disiplin Kurulu’na sevk edildi. Kurul 28 Ocak’ta yaptığı toplantıda, Yılmaz’a 16 maç ceza verirken, Erzurum DSİ’li 5 sporcu ve 1 yöneticiyi toplam 10 maç men, 2 ay hak mahrumiyeti ve 300 milyon lira para cezasına çarptırdı. Hakem Bora Kaya, Şevket Yılkmaz hakkında suç duyurusunda da bulundu. 
     



 SPOR 


























</TEXT>
</DOC>
