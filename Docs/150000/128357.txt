<DOC>
<DOCNO> 128357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo34.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Marrone işbaşı yaptı... 
</HEADLINE>
<TEXT>

     Fenerbahçe ile sözleşme imzalayan İtalyan kondisyoner Stefano Marrone, bugün işbaşı yaptı. 
     Sarı-lacivertli takımla 31 Aralık 2002'de 1.5 yıllık anlaşma yapan Stefano Marrone, ikinci dönem hazırlık çalışmaları öncesinde bugün Samandıra Tesisleri'ne gelerek, teknik sorumlu Oğuz Çetin ve antrenör Nurettin Yıldız ile tanıştı. 
     Samandıra Tesisleri'nde 2 gün önce çalışmalara başlayan Oğuz Çetin'in, Yıldız ve Marrone ile birlikte bugün ikinci dönem hazırlıklarının antrenman programları üzerinde çalıştıkları öğrenildi. 
     
     REVIVO'NUN YARIN GELMESİ BEKLENİYOR 
     Fenerbahçe ile olan sözleşmesi henüz feshedilmeyen İsrailli futbolcu Haim Revivo'nun yarın İstanbul'a gelmesi bekleniyor. 
     Kulüp futbol şubesi sorumlusu Sadettin Saran ve teknik sorumlu Oğuz Çetin ile görüşeceği bildirilen İsrailli futbolcunun, Fenerbahçe'de kalıp kalmayacağının bu görüşmelerden sonra belli olacağı öğrenildi. 
     Bu arada yönetim kurulu tarafından kadro dışı bırakılıp PAF takımına gönderilen Oktay Derelioğlu'nun durumunun da yarın kesinlik kazanması bekleniyor. 
     





</TEXT>
</DOC>
