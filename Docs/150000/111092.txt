<DOC>
<DOCNO> 111092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/spor/spo09.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Soru işaretleri var 
</HEADLINE>
<TEXT>

Güreş Federasyonu Başkanı Şansal, Doğan ve Gülhan’ın böyle basit bir doping yardımına ihtiyacı olmadığını söyledi 
     HARUN Doğan ile Ahmet Gülhan’da doping çıktığının açıklanması güreş camiasında bomba etkisi yaparken, Federasyonu Başkanı Osman Şansal, "Bu işte bir karışıklık var" dedi. Şansal, "FILA Sağlık Komitesi Başkanının da İranlı Tabakov olması bizim kafamızda soru işaretlerinin doğmasına yol açıyor. Her iki sporcumuzun da böyle basit bir doping yardımına ihtiyacı yok. B numunelerinin analizini isteyeceğiz" diye konuştu. 
     KAHRAMANMARAŞ Sütçü İmam Üniversitesi Beden Eğitimi ve Spor Bölümü Öğretim Görevlisi Metin Kaplan da Dünya Şampiyonu güreşçi Harun Doğan’ın doping yapacak bir sporcu olmadığını savundu. Güreş milli takımlarında antrenörlük görevi de yapan Kaplan, "Ağrısı olan sporcu ilaç alabilir. Hangi ilacın alınacağına doktor karar verir. Harun Doğan’da doping çıkması halinde bunun sorumlusu olarak ben doktorları görürüm" dedi. 
     



 SPOR 



























</TEXT>
</DOC>
