<DOC>
<DOCNO> 126550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun14.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak saldırırsa İsrail'de evcil hayvanlara gaz maskesi takılacak 
</HEADLINE>
<TEXT>

     Irak'ın biyolojik ve kimyasal silahlarla İsrail'e saldırması durumunda, kedi ve köpekler gaz maskeleri sayesinde rahat nefes alabilecek. 
     Hayvanlar için gaz maskesinin mucidi veteriner hekim Rafi Kishon, küçük ya da büyük boyda her cins kedi ve köpeğe uyacak ölçüde gaz maskeleri bulunduğunu kaydetti. 
     Kishon, özel bir kumaştan yapılan maskelerin uzun süre kullanılamayacağını, ancak zehirli bölgelerden evcil hayvanların güvenli yere taşınmasında kullanılabileceğini belirtti. 
     Körfez Savaşı'nda füze saldırıları sırasında köpeğinin isteri nöbetine tutulması üzerine aklına evcil hayvanlar için gaz maskesi üretme fikri geldiğini ifade eden Kishon, ''Saddam Hüseyin'in 'dünyadaki Yahudi köpeklerinin kökünü kurutma' sözünü köpeğim bizzat yerine getirdi'' dedi. 
     Maskelerin maliyeti, boylarına göre 12 ve 18 dolar arasında değişiyor. Hayvan sahipleri ayrıca atropin dozu, kimyasal silahlara karşı panzehir, şarbon mikrobu için antibiyotik ve korkan hayvanlarını yatıştırmak için yatıştırıcı ilaç satın alabilecek. 
     





</TEXT>
</DOC>
