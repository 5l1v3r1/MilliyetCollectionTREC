<DOC>
<DOCNO> 113908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sonspo08.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Trabzon'a umutlu gitti 
</HEADLINE>
<TEXT>

     Ligin ilk 8 haftasında 1 puan alabilen Kocaelispor, Trabzon'a en az 1 puan hedefiyle gitti. 
     Teknik direktör Güvenç Kurtar, hareket öncesinde yaptığı açıklamada, Trabzonspor'u birkaç kez izlediğini belirterek, ''Çok iyi bir ekip, çok koşuyor ve pres yapıyorlar. Zor bir 90 dakika bizi bekliyor'' dedi. 
     En büyük endişesinin yan ve duran toplar olduğunu ifade eden Kurtar, ''Bu şekilde gol yemezsek işimiz kolaylaşır. Hafta içinde yaptığımız çalışmalarda forvet oyuncularımın formda olması da beni umutlandırıyor. Öncelikli hedefimiz 1 puan. Ancak, 3 puanla dönersek sürpriz olmaz'' diye konuştu. 
     Bu arada Körfez ekibinde, cezalı Nuri, sakatlıkları süren Capone, Serkan, Paço ve Uğur Yasan, yarınki maçın kadrouna alınmadı. Kocaelispor'un Trabzonspor maçına, Koraç, Ahmet Arslaner, Faruk, Orhan Ak, Bülent, Engin, Alex, Volkan, Emrah, Lazarov ve Uğur Boral muhtemel 11'iyle çıkması bekleniyor. 
     





</TEXT>
</DOC>
