<DOC>
<DOCNO> 127610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko19.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te Euro referandumu tartışması... 
</HEADLINE>
<TEXT>

     İsveç'de yeni yılın Eylül ayında düzenlenecek halkoylamasında euro kullanımının reddedilmesi halinde, halkoylaması bundan sonraki genel seçimlerin yapılacağı 2006 yılından önce tekrarlanmayacak. 
     İsveç'in euro kullanımına geçişinden yana olan Başbakan Goran Persson İsveç'in TT haber ajansına açıklamasında, bu konudaki ikinci halkoylamasının hemen yapılmasının çok tuhaf kaçacağını, bunun çözüm olmadığını bildirdi. 
     Persson, büyük ve başarılı bir süreç olan Avrupa Para Birliği'ne EMU birçok ülke katılırken, İsveç'in bunun dışında kalmasının zamanla tabii olmaktan çıkacağını söyledi. 
     Başbakan Persson, İsveç'in euro'suz yaşayamayacağını ve 14 Eylül 2003 tarihindeki halkoylamasında euro'ya ''hayır' sonucu çıkarsa, halkoylamasının tekrarlanacağını söyleyince, euro karşıtlarının tepkisini çekmişti. 
     Persson, daha sonra bu yoldaki sözlerinin olumsuzluklarını giderici açıklamalarda bulunmuştu. 
     





</TEXT>
</DOC>
