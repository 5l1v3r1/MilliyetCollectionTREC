<DOC>
<DOCNO> 124522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/dunya/adun.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlara kölelik kabul edilemez’ 
</HEADLINE>
<TEXT>

AB’yi baskı yapmakla suçlayan KKTC Cumhurbaşkanı, Kıbrıs Rum Yönetimi’nin üyeliğinin ertelenmesini istedi ve "Zaman verin, müzakereye açığız" dedi 
     ANKARA Milliyet 

     KKTC Cumhurbaşkanı Rauf Denktaş, AB’yi, "KKTC’ye müzakeresiz belge imzalatmak için baskı yapmaköla suçladı. "Anlaşmalara, insanlığa ve ahlaka aykırı karar almakla" eleştirdiği AB’yi, Rumlara ve Yunanistan’a baskı yapmaya davet eden Denktaş, Güney Kıbrıs Rum Yönetimi’nin GKRY AB üyeliğinin Selanik Zirvesi’ne bırakılması gerektiğine işaret etti. Denktaş, "Zaman verin, müzakereye açığız" mesajı verdiği açıklamasını yaparken eşi Aydın Denktaş gözyaşlarına h kim olamadı. 
     Denktaş, Ankara Üniversitesi İbni Sina Hastanesi’nden taburcu olurken yaptığı açıklamada, üç kez değiştirilen BM belgesi üzerinde yapılan imza baskısının haksız olduğunu, Rum tarafıyla müzakere fırsatı verilmeden derhal cevap verilmesinin istendiğini vurguladı. "Bu durumun iyi niyet görevine aykırı ve tüm insanlık açısından ayıp" olduğunu vurgulayan Denktaş, "21. yüzyılda müzakeresiz belge imzalatmak ne anlama gelir " diye sordu. Denktaş, GKRY lideri Glafkos Klerides’in "belgeyi imzalamaya zaten niyeti olmadığını" belirterek, şunları söyledi 
     "Müzakere etmeye hazırız, fırsat veriniz. Muhakkak Kıbrıs hakkında karar almanız gerekmez. Kıbrıs yaralı bir Kıbrıs’tır. Kıbrıs’ta insan haklarını yok farz eden, Kıbrıs Türkü’nü yok etmek için uğraşan, Anayasa’yı yok farz ederek, Ben hükümetim’ diyen bir idare, Avrupa’nın standartlarına ve normlarına yakışan bir aday olamaz." 
     
     Hıristiyan kalesi 
     Denktaş, dün saat 18.30’a kadar kendilerinden belgeyi imzalamalarının istendiğini hatırlatarak, "Müzakereye devama hazırız. Kıbrıs müracaatını gelecek toplantıya erteleyebilirsiniz" diye konuştu. Denktaş, şunları söyledi 
     "Kıbrıs Türklerinin eşit haklarını, egemenliğini tanımaksızın Kıbrıs’ı aldık demek, Kıbrıs Türklerini bir tarafa ittikten sonra Rumların kölesi haline getirmek demektir. Bunu asla kabul edemeyiz." 
     
Baykal Baskı izlenimi almadım      Camlı Köşk’te dinlenen Denktaş’ı ziyaret eden CHP Genel Başkanı Deniz Baykal, Kıbrıs konusunda Türkiye’ye ve Denktaş’a yönelik baskı olduğu izlenimi edinmediğini söyledi. 
     Baykal, Denktaş’ın hükümet politikaları ile ilgili serzenişi olmadığını belirterek, "Hükümet ile ilgili şik yeti yok. Türkiye Cumhuriyeti Hükümeti ile Kıbrıs yönetiminin izlediği politika ortak anlayışa dayanıyor. Denktaş, huzur ve güven içinde gelişmeleri izliyor" dedi. Baykal, Kopenhag Zirvesi’nden dramatik değişim işareti almadığını da kaydetti. 
     
Türk doktorları iyileştirdi...      Ankara Üniversitesi İbni Sina Hastanesi’nde tedavi gören Denktaş, taburcu olurken, "Türkiye’nin mümtaz hekimlerine, "dün önceki gün inleyerek geldiğim bu hastaneden bugün dün ayakta ve güler yüzle uğurlandığım için teşekkürlerimi sunuyorum" dedi. 
     Sağlık Bakanı Recep Akdağ da, Denktaş’ı, Kıbrıs davasının motivasyonuyla sağlığını bir anda kazanmış olarak gördüğünü söyledi. 
     Akdağ, Denktaş’ın "Türk hekimlerinin elinde bir iki küçük müdahale ile sağlığıma kavuştum" dediğini bildirdi. 
     
KKTC muhalefeti barış için yürüdü      DIŞ HABERLER SERVİSİ 

     KKTC’nin başkenti Lefkoşa’da bir araya gelen binlerce kişi, Cumhurbaşkanı Rauf Denktaş’tan Birleşmiş Milletler planını bir an önce kabul etmesini istedi. Sayıları 5 bini bulan göstericiler Denktaş’a "Ya imzala ya da istifa et" çağrısı yaptı. 
     Muhalefetteki Cumhuriyetçi Türk Partisi, Toplumcu Kurtuluş Partisi TKP ve bazı sendikalar tarafından Kuğulu Park’ta düzenlenen mitingde, "Barış hemen şimdi" ve "Kıbrıs’ta barış engellenemez" sloganları atıldı. Göstericiler, Rauf Denktaş aleyhine de slogan attı. Muhalefet ve sendika temsilcileri, adada bir an önce çözüm ve barış istediklerini vurguladılar. 
     



 DÜNYA 













</TEXT>
</DOC>
