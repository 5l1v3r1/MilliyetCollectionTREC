<DOC>
<DOCNO> 134163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur22.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın yolunu açacak milletvekili "Netleşmeyen şeyler var" 
</HEADLINE>
<TEXT>

     Yüksek Seçim Kurulu'nun YSK Siirt'te yapılan seçimlerin yenilenmesi kararının ardından milletvekilliği düşürülen Mervan Gül, aday listesinden istifa edip etmeyeceğinin belli olmadığını ifade ederek, ''Netleşmeyen bazı şeyler var'' dedi. 
     Gül, AK Parti Genel Başkanı Recep Tayyip Erdoğan ile yakın bir zaman dilimi içinde görüşmediğini ifade ederek, partiden şu ana kadar istifa etmesi yönünde herhangi bir talebin gelmediğini dile getirdi. 
     Talep gelmesi halinde istifa edeceğini, buna her zaman hazır olduğunu vurgulayan Mervan Gül, ''Biraz daha bekleyin, yarın 17.00'ye kadar zaman var'' diye konuştu. 
     Gül, ''Siz istifa etme yönünde bir karar aldınız mı '' sorusuna ise, ''O da belli değil, netleşmeyen bazı şeyler var'' yanıtını verdi. 
     YSK'nın 9 Mart 2003 tarihinde yenilenecek Siirt seçimleri için açıklanan geçici listeden istifa edilmesi için verdiği süre, yarın doluyor. 
     





</TEXT>
</DOC>
