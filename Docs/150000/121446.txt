<DOC>
<DOCNO> 121446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/dunya/dun01.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş’a büyük protesto 
</HEADLINE>
<TEXT>

Yaklaşık 5 bin kişilik kalabalık, Denktaş’ı yuhalayarak istifaya çağırdı. Tayyip Erdoğan’ın Kıbrıs yaklaşımını onaylayan sivil toplum örgütleri, Annan planının görüşme zemini olarak kabul edilmesini istedi. 
     BÜLENT ÖZDEMİR Lefkoşa 

     BM Genel Sekreteri Kofi Annan’ın, taraflara sunduğu barış planının ardından, Lefkoşa’da "Kıbrıs’ta Çözüm ve Avrupa Birliği Mitingi" düzenlendi. KKTC Cumhurbaşkanı Rauf Denktaş’ı yuhalayarak istifaya çağıran kalabalık, tarafların bir an önce müzakere masasına oturmasını istedi. 
     İnönü Meydanı’nda 92 sivil toplum örgütünün organizasyonuyla gerçekleştirilen mitinge binlerce kişi katıldı. Kalabalık, "Çözüme evet", "Kıbrıslı Türk’ün iradesine saygı", "Barış hemen şimdi", "Kıbrıs’a barış engellenemez" yazılı pankartlar taşıdı. 
     Kıbrıs Türkleri Sivil Toplum Örgütleri Vizyonu adına konuşan KKTC Ticaret Odası Başkanı Ali Erel, "Biz Kıbrıs halkı olarak, Annan Planını görüşülme zemini olarak kabul ediyoruz" dedi. AKP Genel Başkanı Tayyip Erdoğan ve Başbakan Abdullah Gül’ün soruna yaklaşımını onayladıklarını kaydeden Erel, 40 yıldır devam eden Kıbrıs sorunun çözülmesi gerektiğini söyledi. 
     



 DÜNYA 














</TEXT>
</DOC>
