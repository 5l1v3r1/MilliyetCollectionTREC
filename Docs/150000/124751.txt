<DOC>
<DOCNO> 124751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/guclu.html </URL>
<DATE> 2002/12/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
24 saatte 48 saat verimlilik 
</HEADLINE>
<TEXT>

     Yukarıdaki slogan MÜSİAD’a ait. Çok beğendim. Sizlerle paylaşmayı istedim. 
     Eğer gerçekten 24 saatte 3.5 saatlik bir performans değil de 48 saatlik bir performans gerçekleştirebilirsek bırakın Avrupa Birliği’ni dünya zirvesine bile davet ediliriz. 
     Aslında Türkiye’nin en önemli sorunu kötü yönetim. Bugünlere bu yüzden geldi. Osmanlı’da da böyleydi, bugün de böyle. İyi devlet adamları işbaşına geldiğinde şahlandık. Vasatın da vasatları tarafından yönetildiğimizde yerlerde süründük. 
     Bu sadece devlet için değil tüm kurumlar için gerekli. A kişinin yönetimindeyken sıralamanın en altında yer alan kurumların, B kişinin yönetimine girdiğinde nasıl tepelere tırmandığını hep birlikte gördük. 
     Bu açıdan bakıldığında MÜSİAD’ın tespiti ve sloganı müthiş. Ha, bunun ne kadarını yerine getiriyorlar ya da ne kadarını gerçekleştirebilirler İşte o tartışılır. Ama hedef önemli. 
     Bir sonraki gün, bir öncekinden daha verimli olsun ki ilerleme kaydedilsin. Ama maalesef h l mehter marşı taktiğinden vazgeçebilmiş değiliz. İki ileri bir geri. İki ileri bir geri. Biraz ilerler gibi gözüksek de yerimizde sayıp duruyoruz... 
     Yeni hükümetin performansı bazı alanlarda müthiş. 24 saate 48 saatlik verimliliği sığdırabiliyorlar. Ama bazı konularda adeta kış uykusundalar. Oysa önemli olan toplam verimlilik ve toplam kalite. Ayaklardan bazıları beton gibiyken diğerlerinin titriyor olması, kazanılan başarılara gölge düşürmenin ötesinde bir işe yaramaz. Umarız diğer tüm kurumlar gibi iktidar partisi de kendi içinde sürekli bir değerlendirme mekanizması oluşturur ve gereğini yerine getirir... 
     
     Anlamsız zam 
     Beni en çok rahatsız eden konuların başında her ay birkaç kez yapılan benzin zammı geliyor. Düne kadar efendim dolar sürekli yükseliyor bu yüzden zam yapmak zorundayız diyorlardı. Sonra bir ara dünya akaryakıt fiyatlarını gerekçe gösterdiler. 
     Sonunda anladım ki bizi enayi yerine koyuyorlar. Son bir yıldır dolar yerinde sayıyor. Dünya petrol fiyatları da artmadı, aksine indi. Peki öyle ise bu ardı arkası kesilmeyen zamların sırrı ne AKP hani şefaf yönetim vaat etmişti Bu sürekli kazıklamanın sırrını açıklasalar da bir an önce öğrensek. Yoksa bir şeylerin değişmeyeceğine inanmaya başlayacağız... 
     
     Kırgızistan problemi 
     Kırgızistan’daki Türk öğrencilerin tedirgin olduklarını dile getirmiştik. Nitekim bu tedirginlik resmen de doğrulandı. MEB’in Bişkek Büyükelçiliğimizden aldığı bilgiye göre son 6 ayda TC vatandaşlarına yönelik 48 taciz olayı gerçekleşmiş. Bunlardan 21’i öğrenci ve öğretim üyelerine yönelik. Bakanlık, Kırgız yetkililere gerekli başvuruların yapıldığını, ayrıca konu ile ilgili olarak hazırlanan raporların Dışişleri Bakanlığı’na iletildiğini söylüyor. Peki bu yazışmalar ne kadar etkili oldu Sonucu hep birlikte göreceğiz. 
     Çoğunluğu şiddete dayalı taciz olaylarıyla ilgili her iki ülke öğrencilerinden de farklı yönde çok önemli bilgiler geliyor. Taşların biraz daha yerli yerine oturmasını bekliyorum. İlginç gelişmeler söz konusu .. 
     Özetin özeti Bir yanda gelişme kaydederken diğer yandan gerileme olmamalı. Yoksa bileşik kaplarda olduğu gibi o gelişme de erir gider. 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
