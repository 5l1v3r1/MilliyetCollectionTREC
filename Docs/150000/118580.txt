<DOC>
<DOCNO> 118580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas08.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçücük maytap savaş’ çıkardı 
</HEADLINE>
<TEXT>

Çocukların attığı maytap koca benzin bidonuna isabet edince ortalık cehenneme döndü. Bir kadın yanarak öldü 
     CEM BAKIRCI Erzurum DHA 

     Ağrı’nın Doğubeyazıt ilçesine bağlı Yaygınyurt’ta oturan Mehmet İrvan’ın 9 yaşındaki oğlu Hacı, önceki gün evlerinin önünde maytap patlatmaya başladı. Ancak çocuğun patlattığı maytaplardan biri, kapı önünde duran benzin dolu ve ağzı açık bidonun içine düştü. Bu bidonla birlikte yanyana duran benzin dolu diğer bidonlar da infilak etmeye başlayınca ortalık bir anda cehenneme döndü. Patlama sırasında olay yerinde bulunan İrvan ailesinin komşularının kızı Fatma Bitigen 22 yanarak öldü. Maytabı patlatan Hacı İrvan’la kardeşleri Necla 10 ve Emrah 7 da yaralandı. Hacı İrvan, Erzurum Atatürk Üniversitesi Tıp Fakültesi Aziziye Araştırma Hastanesi Yanık Tedavi Merkezi’nde yoğun bakıma alındı. Olayın ardından şoka giren baba Mehmet İrvan şunları söyledi "Olanlara inanamıyoruz. Ağır yaralı oğlumun iyileşmesi için dua ediyorum..." 
     



 YAŞAM 























</TEXT>
</DOC>
