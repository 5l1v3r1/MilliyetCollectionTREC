<DOC>
<DOCNO> 135572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur40.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili milletvekili istifa ediyor... 
</HEADLINE>
<TEXT>

     AK Parti İstanbul Milletvekili Göksal Küçükali, Başbakanlık Tezrekesi'ne ''ret'' oyu verdiğini belirterek, ''Yabancı ülkelere asker gönderme ve yabancı ülke askerlerinin Türkiye'de bulundurulması tezkeresi kabul edildiği takdirde partimden istifa edeceğim'' dedi. Kapalı oturumun ardından TBMM'de basın toplantısı düzenleyeeğini duyuran Küçükali, bu niyetinden vazgeçtiğini söyledi. Küçükali, konuya ilgili olarak A.A muhabirine, ''Tepkimi dile getirmek üzere basın toplantısı yapacaktım. Ama şimdilik bundan vazgeçtim. 18 Şubat'ta TBMM'ye gelecek olan tezkerenin kabulü halinde AK Parti'den istifa edeceğim'' diye konuştu. 
     Küçükali, Türkiye'nin savaşa sokulması kararının ''felaket'' olacağını ifade ederek, bunun, ''yabancı ülkelere asker gönderme ve yabancı ülke askerlerinin Türkiye'de bulundurulmasına'' izin veren Tezkere ile ilan edileceğini savundu. 
     Küçükali, bugünkü oylamada ''ret'' oyu verdiğini, parti içinde kendisi gibi başka milletvekillerinin de bulunduğunu kaydederek, ''Bu kişilere öncülük eden birinin olması gerekir. Belki ben olabilirim'' diye konuştu. 
     





</TEXT>
</DOC>
