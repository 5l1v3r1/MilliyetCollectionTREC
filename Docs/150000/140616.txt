<DOC>
<DOCNO> 140616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur11.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni tezkere, ABD'den gelecek yeni öneriye bağlı... 
</HEADLINE>
<TEXT>

     AKP MKYK üyesi ve Genel Başkan Tayyip Erdoğan'ın danışmanı Cüneyd Zapsu New York Times gazetesine verdiği demeçte, "Elimizde Parlamento'ya yeni bir tezkere sunma riskine değecek bir şeyler olmalıdır. Erdoğan ABD için risk aldı ve büyük bir prestij kaybına uğradı. Böyle bir risk bir kez daha alamaz" dedi. 
     Türk Hükümetinin yeni tezkere konusunda karar verebilmek için en az bir haftaya ihtiyacı olduğu öne sürüldü. New York Times gazetesi, Türk Hükümetinin tezkere konusunda bir süre bekleyerek hem Siirt seçiminin sonucunu, hem de BM Güvenlik Konseyi'nin tutumunu görmek isteyebileceğini belirtirken bu gecikmenin Türkiye'nin ABD'nin savaş planlarına dahil olmasını engelleyebileceğini de savundu. 
     Bu arada, Cüneyd Zapsu, New York Times'de yayınlanan açıklamalarında AKP Hükümetinin TBMM'ye yeni bir tezkere sunmasını ABD'den yeni bir önerinin gelmesine bağlayarak "Elimizde Parlamento'ya yeni bir tezkere sunma riskine değecek bir şeyler olmalıdır" dedi. 
     New York Times, Türk hükümetinin yeni bir tezkere konusunu gündeme getirmesi için en az bir, belki iki hafta geçmesi gerektiğini, böylece Türk Hükümetinin bir süre bekleyerek hem Siirt seçiminin sonucunu, hem de BM Güvenlik Konseyi'nin savaşa ışık yakan bir karar alıp almadığını görebileceğini belirtti. 
     Ancak bu bekleyişin Türkiye'nin ABD'nin savaş planlarına dahil edilmesini engelleyebileceğini de savunan gazete, Başbakan Abdullah Gül'ün yeni bir tezkerenin sunulup sunulmayacağı konusunda kesin bir şey söylemekten kaçındığına dikkat çekti. 
     New York Times, AKP'nin içerisinde Amerikan planlarına olan tepkinin hala çok güçlü olduğu için bir kez daha denenmesinin zorluklarına değinirken de adı açıklamayan bir Türk yetkilisinin "Bir kez daha dener ve başarısız olurlarsa bir felaket olur" değerlendirmesine de yer verdi. 
     
     ZAPSU'NUN SÖZLERİ 

     New York Times gazetesi, AKP MKYK üyesi ve Genel Başkan Tayyip Erdoğan'ın danışmanı Cüneyd Zapsu'nun konuya ilişkin açıklamalarını da yayınladı. Zapsu, Genel Başkan Tayyip Erdoğan'ın ABD'den yeni bir öneri gelmemesi halinde tezkerenin çıkması için çaba göstermesinin beklenmeyeceğini söyledi. Zapsu, "Elimizde Parlamento'ya yeni bir tezkere sunma riskine değecek bir şeyler olmalıdır. Erdoğan ABD için risk aldı ve büyük bir prestij kaybına uğradı. Böyle bir risk bir kez daha alamaz" şeklinde konuştu. 
     Ankara'da yapılan açıklamaların Türklerin tutum değişerek tezkereyi hızlı bir biçimde onaylaması umutlarını söndüğü yorumunu yapan New York Time Dışişleri Bakanı Yaşar Yakış'ın, hükümetin bir kez daha deneyebileceğini söylemekte birlikte ABD'nin uzun bir bekleme için hazır olması gerektiğini söylediğine de dikkat çekti. 
     Buna karşın, Amerikan diplomatlarının Türkiye ile görüşmeye devam ettiklerini de belirten gazete, Türkiye'deki duruma ilişkin olarak da şu yorumu yaptı 
     "Amerikan talebine ilişkin tartışmalar, AKP'yi bölünmüş ve en önemli müttefikinin talepleri ile büyük bir çoğunlukla savaşa karşı olan Türk halkı arasında sıkışmış bıraktı. 90 kadar milletvekilinin tezkereye karşı çıktığı Cumartesi günkü oylamadan beri partinin bölüneceği spekülasyonu bile var." TBMM'nin tezkereyi reddetmesinin finansal piyasaların üzerindeki tepkilere de değinen gazete, borsa endeksinin yüzde 12 oranında düştüğünü ve liranın dolar karşısında yüzde 5 değer kaybettiğini belirtirken hükümetin IMF'nin istediği önlemleri içeren yeni bir paket açıkladığını da dikkat çekti. 
     Yatırımcıların ABD'den alınması öngörülen 6 milyar dolarlık hibenin kaybına tepki gösterdiğini kaydeden gazeteye konuşan yatırım fonu yöneticisi Volkan Dinçer, "Çok para kaybettik. Yatırımcılar hükümetin kararı konusunda mutlu değil. ABD'den kaynak gelmesini sabırsızlıkla bekliyorduk. Parlamento savaşı durdurmadı ancak biz şimdi hiç bir yardım almayacağız" diyerek tepki gösterdi. 
     
</TEXT>
</DOC>
