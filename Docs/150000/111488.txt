<DOC>
<DOCNO> 111488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur07.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DTP "devam" dedi... 
</HEADLINE>
<TEXT>

     Demokrat Türkiye Partisi DTP , ''siyasi yaşama devam'' kararı aldı. 
     DTP Temsilciler Meclisi, dün yaptığı toplantıda oybirliği ile ''DTP'nin kuruluşunun dayanağı olan ilkeler doğrultusunda Türk siyasi hayatındaki yerini, aynı azim ve inançla devam ettirmeye'' karar verdi. 
     DTP'den yapılan yazılı açıklamada, ''3 Kasım 2002 tarihine yapılacak genel seçimlere katılmama kararı alan partimiz, başka bir parti ile ilhak anlamını doğuracak herhangi bir faaliyet içinde olmayacaktır'' denildi. 
     Açıklamada, DTP'lilerin, 3 Kasım seçimlerinde kendi sorumluluk bilinçleri içinde Türk milletinin yarınlarını en iyi şekilde hazırlayacak tercihi yapacakları belirtildi. 
     Mehmet Ali Bayar, DTP Genel Başkanlığı'ndan istifa ederek, DYP listelerinden milletvekili adayı olmuştu. 
     





</TEXT>
</DOC>
