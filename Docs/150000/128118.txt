<DOC>
<DOCNO> 128118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/soneko37.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu sorumluluk sigorta primleri artırıldı... 
</HEADLINE>
<TEXT>

     Hazine Müsteşarlığı dört çeşit zorunlu sigorta tarifesini, 1 Ocak 2004'ten geçerli olmak üzere yeniden belirledi. 
     Hazine Müsteşarlığı'nın konuya ilişkin tarife ve talimatları, Resmi Gazete'de yayımlandı. 
     Buna göre otomobiller için 82 milyon lira olan zorunlu mali sorumluluk sigortası yıllık primi 110 milyan liraya yükseltilirken, bu rakam taksilerde 430 milyon lira, minibüslerde 280 milyon lira, 26 ve üstü koltuk bulunan otobüslerde 880 milyon lira olarak yelirlendi. 
     Sigorta primleri kamyonetlerde 180 milyon lira, iş makinesi için 93 milyon lira, kamyon için 270 milyon lira, 15-25 koltuklu otobüsler için 355 milyon lira, traktör ve römorklar için 15'er milyon lira, motosikler ve yük motosikletleri için 19 milyon lira, diğer araçlar için ise 210 milyon lira olarak uygulanacak. 
     Bu tutarlar Ankara, İstanbul ve İzmir plakalı araçlar için geçerlilik taşıyacak, diğer iller için il trafik yoğunluğu indirimi yapılacak. 
     Düzenleme uyarınca Ankara, İstanbul ve İzmir plakalı araçlarda trafik yoğunluğu indirimi yapılmayacak. 
     
     İLLERE GÖRE İNDİRİM 
     Saptanan bu tutarlar üzerinden Adana, Antalya, Bursa, Konya plakalı araçlarda yüzde 10, Aydın, Balıkesir, Denizli, Eskişehir, Gaziantep, Hatay, Mersin, Kayseri, Kocaeli, Manisa, Muğla, Sakarya, Samsun plakalı araçlarda yüzde 15, diğer il plakalı araçlarda yüzde 20 trafik yoğunluğu indirimi uygulanacak. 
     Üçüncü ve daha fazla kaza yapanlarda primler yüzde 60, ikinci kazayı yapanlarda primler yüzde 40, birinci kazayı yapanlarda primler yüzde 20 artırılacak. Bu oranlar önceki uygulamada 50, 30, 15 olarak uygulanıyordu. 
     Birinci yıl hasarsızlıkta primler yüzde 10, ikinci yıl hasarsızlıkta yüzde 15, üçüncü ve sonraki yıllar hasarsızlıkta ise primler yüzde 20 oranında indirilecek. 
     
     OTOBÜS KOLTUK FERDİ KAZA SİGORTASI... 
     Öte yandan zorunlu otobüs koltuk ferdi kaza sigortasında koltuk başına ve görevli personel başına, tedavi giderleri için ya da sakatlanma ve ölüm halinde, 40'ar milyar lira teminat gösterilecek. Sigorta primleri şirketlerce serbest belirlenebilecek. 
     
     TEHLİKELİ MADDELER ZORUNLU SİGARTASI... 
     Tehlikeli maddeler zorunlu sorumluluk sigortası tarifeleri de yeniden belirlendi. 
     Tehlikeli maddelerin üretim, depolama ve toptan satışı ile uğraşan işyerlerinden satış hasılatı 300 milyar liraya kadar olanlar için 8 milyar lira maddi, kişi başına 40 milyar lira, kaza başına 200 milyar lira tedavi gideri, daimi sakatlık ve ölüm halinde de yine aynı miktarlarda asgari taminat gösterilmesi gerekiyor. 
     Kademeli olarak artan bu rakamlar, satış hasılatı 36 trilyon liradan fazla olanlar için sırayla 240 milyar lira, 40 milyar lira, 2 trilyon 400 milyar lira olarak belirlendi. 
     Tehlikeli maddelerin perakende satışı ile uğraşan işyerleri için bu rakamlar sırayla 24 milyar lira, 40 milyar lira ve 400 milyar lira, demiryolu ve karayolu taşıtları ile tehlikeli madde taşıyanlar için sırayla 80 milyar lira, 40 milyar lira ve 800 milyar lira, denizyolu, havayolu taşıtları ve boru hattı ile taşıma yapanlarda sırayla 240 milyar, 40 milyar ve 1 trilyon 200 milyar lira olarak tespit edildi. 
     
     TÜPGAZ ZORUNLU SORUMLULUK SİGORTASI... 
     Öte yandan yeniden belirlenen tüpgaz zorunlu sorumluluk sigortası tarifelerine göre de, asgari teminat tutarları maddi zararlar için 8 milyar lira, tedavi giderleri için kişi başına 40 milyar lira, kaza başına 200 milyar lira, daimi sakatlık ve ölümlerde kişi başına 40 milyar lira, kaza başına ise 200 milyar lira olacak. 
     
</TEXT>
</DOC>
