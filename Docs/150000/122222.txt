<DOC>
<DOCNO> 122222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/spor/spo08.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
SİVAS GERİLDİ 
</HEADLINE>
<TEXT>

Belediye’nin son dakika golü sonrası olaylar çıktı. İstanbullu futbolcu Bayram Oral önce eski bir davadan gözaltına alındı, sonra serbest bırakıldı 
     Tutuksuz yargılanacak 
     İKİNCİ Lig A Kategorisi’nde dün oynanan Sivasspor - İstanbul Büyükşehir Belediyespor karşılaşmasında gergin dakikalar yaşandı. Maçın ikinci yarısında oyundan çıktıktan sonra gözaltına alınan Belediyeli Bayram Oral, Asliye Ceza Mahkemesi’nde ifade verdikten sonra tutuksuz yargılanmak üzere serbest bırakıldı. Oral’ın, 2000’deki Sivasspor - Diyarbakırspor maçının ardından, Sivaslı eski yönetici Necati Karadağ’ı yaralamaktan arandığı bildirildi. 
     
     Meydan savaşı 
     LİGDE zirveye oynayan Sivasspor’un sahasındaki maçta son dakikada beraberlik golünü yemesi de ortalığı karıştı. 90 dakikanın bitiş düdüğüyle birlikte, iki takım futbolcuları birbirine girdi. Oyuncuların tekme - tokat kavgasına kulübedekiler de katılınca, yaklaşık 5 dakikalık meydan savaşı yaşandı. Güvenlik güçleri Belediyeli futbolcu ve yöneticileri güçlükle soyunma odalarına götürdü. Olaylar sırasında yaralanan olmadı. 
     
90’a takıldı 1-1      İKİNCİ Lig A Kategorisi’nde zirve mücadelesi veren Sivas sahasında İstanbul Belediye ile yenişemedi. İlk yarı karşılıklı ataklarla geçerken, ikinci 45 dakikaya daha iyi başlayan ev sahibi 54. dakikada Mehmet Yıldız ile öne geçti. Ancak 90. dakikada Gökhan skoru belirledi. 
     
     Maçın karnesi 
     HAKEMLER Ziya Çetin, Mustafa Yalçınkaya, Hamit Korkmaz 
     SİVASSPOR Kadir 5 - Atilla 5 Aydın 2 , Hakan 5 , Levent 5 - Mehmet Yener 5 , Hayrettin 5 , Serdar 5 , Mahmut 5 Mesut , Gökhan 5 Ertuğrul - Burak 7 , Mehmet Yıldız 7 
     İST. BÜYÜKŞEHİR BELEDİYESPOR Nihat 5 - Hakan Demirbaş 5 , Fevzi 6 , Hakan Tüfekçi 6 - Sedat 5 , Temel 5 Berkant 2 , Levent 5 , Bayram 5 Gökhan 6 , Ercan 5 - Ozan 5 Mehmet 2 , Hakikat 5 
     GOLLER M.Yıldız Dk. 54 Sivas , Gökhan Dk. 90 B.Belediye 
     



 SPOR 






























</TEXT>
</DOC>
