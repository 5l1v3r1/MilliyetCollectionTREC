<DOC>
<DOCNO> 145717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun54.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan, Iraklı diplomatları sınırdışı etmiyor 
</HEADLINE>
<TEXT>

     Bulgar hükümeti, ABD'nin isteğine rağmen Iraklı diplomatları sınır dışı etmeyeceğini bildirdi. 
     BTA ajansına göre, Başbakan Simeon Saksgoburgotski, ''Iraklı diplomatları sınır dışı etmeye şimdilik niyetimiz yok'' dedi. 
     Başbakan, ''Bu diplomatlardan Bulgaristan'ı terk etmelerini istemek için şu anda herhangi bir neden göremiyoruz'' diye konuştu ve ABD'nin bu yöndeki isteği karşısında ''her ülkenin kendi iradesiyle kendisi için karar vereceğini'' belirtti. 
     ABD, geçen hafta bütün ülkelerden Irak büyükelçiliklerinin faaliyetlerini durdurmalarını ve misyon şeflerini sınır dışı etmelerini istemişti. 
     ABD'yi Irak savaşında destekleyen bazı ülkeler, bu isteğe karşı çıkmış bulunuyorlar. Bulgaristan da ABD'yi destekliyor. 
     




</TEXT>
</DOC>
