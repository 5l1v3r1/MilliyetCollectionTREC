<DOC>
<DOCNO> 105953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur14.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Babalarını hastaneye yetiştirmek isterken hastanelik oldular 
</HEADLINE>
<TEXT>

     Konya'nın Ereğli İlçesi'nde, trafik kazası geçiren babalarını ambulansla hastaneye yetiştirmek isteyen 3 kardeş, ambulansta babalarının öldüğü haberini aldı. Bunun ardından içinde bulundukları ambulans kaza yapınca, 3'ü de yaralandı. 
     Bir minibüsün çarpması sonucu yaralanan Duran Kelleci 65 , Ereğli Devlet Hastanesi'ne kaldırıldı. Kelleci, yapılan ilk müdahaleden sonra sevk edildiği Konya Numune Hastanesi'ne götürülmek üzere ambulansla yola çıkarıldı. 
     Mehmet Öztürk yönetimindeki 41 BJ 552 plakalı ambulansta babalarının yanında bulunan Fevzi, Kısmet Kelleci ile Aliye Bakkal, ambulansta babalarının öldüğünü gördüler. Bu acı haberin hemen ardında ambulans, Konya girişinde, DSİ Bölge Müdürlüğü'ne ait Eşref Özuğur yönetimindeki 42 AL 969 plakalı kamyonla çarpıştı. 
     Kazada, Kelleci ailesinin 3 üyesi ile kamyonda bulunan Hüseyin Avcı yaralandı. Yaralılar, Konya Numune Hastanesi'nde tedavi altına alındılar. 
     Yetkililer, Duran Kelleci'ye çarptıktan sonra kaçan minibüsün arandığını bildirdiler. 
     





</TEXT>
</DOC>
