<DOC>
<DOCNO> 130496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun09.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yaşındaki İngiliz, Atlantik'i tek başına geçti... 
</HEADLINE>
<TEXT>

     15 yaşındaki İngiliz, Atlantik'i tek başına geçen en genç kişi oldu. 
     İngiliz basınında çıkan haberlerde, 10 metrelik teknesiyle Kanarya Adaları'nın Tenerife adasından 19 Aralık'ta yolculuğuna başlayan Sebastian Clover'in, 24 gün sonra Küçük Antiller takımadasındaki İngiliz adası Antigua'ya dün ulaştığı bildirildi. 
     İngiltere'nin güneyindeki Wihgt adasında yaşayan Sebastian'ın, kendisiyle eşzamanlı olarak başka bir tekneyle aynı yolculuğa çıkan babası Ian Clover'ın ise oğlundan bir gün önce Antigua'ya ulaştığı, yolculuk boyunca oğluyla teması kesmediği belirtildi. 
     Yolculuğunun sonunda küçük bir kalabalık tarafından karşılanan Sebastian, öncelikle istediği şeyin ''hareket etmeyen düzgün bir yatak' olduğunu söyledi. 
     





</TEXT>
</DOC>
