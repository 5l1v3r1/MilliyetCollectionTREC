<DOC>
<DOCNO> 104502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/ekonomi/eko07a.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’nin 11.9 milyar doları açık kapattı 
</HEADLINE>
<TEXT>

     ANKARA Milliyet 

     Devlet Bakanı Masum Türker, IMF’den 1999 sonundan bu yana sağlanan 28 milyar dolarlık kredinin nasıl kullanıldığı konusunda Bakanlar Kurulu’na bilgi verdi. IMF kredisinin 7.6 milyar doları anapara, 1 milyar doları faiz olmak üzere 8.6 milyar doları vadesi gelen IMF kredilerinin geri ödemesi için kullanıldı. 
     
     Bu yıl 1.6 milyar dolar gelecek 
     Kredinin 11.9 milyar doları bütçe açığının finansmanı için harcanırken, rezerv desteği olarak alınan 7.4 milyar doları Merkez Bankası rezervlerine konuldu. En son gelen 1.1 milyar dolarlık bölüm ise Hazinenin geri ödeme riskini azaltarak mali piyasalara güven verebilmek amacıyla Merkez Bankası’ndaki Hazine hesaplarında tutuluyor. Türkiye’nin, 1 milyar dolarlık kur farkıyla birlikte anapara olarak IMF’ye toplam 21.4 milyar dolar borcu bulunduğu belirtildi. Türker, 2001 ve 2002 yıllarında IMF’den 23.8 milyar dolarlık kredi kullanıldığını, bu yılın kalan döneminde 1.6 milyar dolar, 2003 - 2004’te 2.4 milyar dolar geleceğini açıkladı. 
     



 EKONOMİ 





















</TEXT>
</DOC>
