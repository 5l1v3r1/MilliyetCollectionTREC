<DOC>
<DOCNO> 104363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/akyol.html </URL>
<DATE> 2002/08/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kemalizmden liberal sola 
</HEADLINE>
<TEXT>

     LİBERAL Düşünce Topluluğu Başkanı Prof. Atilla Yayla telefonda - Kemal Derviş’in CHP gibi bir partide liberal’ kavramını ve liberalizmin tezleri olan piyasa ekonomisi’ ve küçük ve etkin devlet’ gibi terimleri meşrulaştırmasını sevinçle izliyoruz 
     Gerçekten, 1930’larda, özellikle de 1935’teki 4. Kurultay’ında liberalizmi vatan hainliği ilan etmiş bir partide elbette köprülerin altından çok su akmıştır ama ilk defa "liberal" kavramı onaylanarak kullanılmaktadır. 
     Tek Parti mirasından arınarak yenilenme çizgisi, 1965’lerde "Ortanın Solu" kavramı ile başlamıştı. Şimdi "liberal sol" kavramının benimsenmesiyle yeni bir aşamaya gelmiştir. 
     İşte, Derviş "sosyal liberal sentezöden, "liberal solödan bahsediyor. 6 Ok’ta "devletçilik" yazarken ve okullarda çocuklara "Atatürk İlkeleri" diye ezberlettirilirken, CHP’de açıkça "piyasa ekonomisi, liberal sol, sosyal liberal sentez" gibi kavramlar geçerlik kazanıyor... 
     
     LİBERALİZMİN pek çok türü vardır. Temel ilkeleri birey özgürlüğü ve devletin topluma ekonomik ve siyasi müdahalesinin olabildiğince azaltılmasıdır. Liberal Düşünce Topluluğu, liberalizmin en "saf" püriten biçimini veya ideal tip’ini savunur. O sebeple de savundukları liberalizmin reel hayatta tam karşılığı yoktur. 
     Bir örgüt ve hiyerarşi çağrıştıran "dernek" kelimesini pür liberalizme aykırı buldukları için, kendilerini "Topluluk" olarak adlandırıyorlar. 
     Büyük felsefelerin böyle "pür" biçimlerinin reel karşılığını gerçek hayatta bulamayız ama zihin açıcı ve kültürü geliştirici işlevleri vardır. O bakımdan ben Liberal Düşünce Topluluğu’na değer veririm liberalizmi onlar gibi "pür" haliyle benimsemediğim halde.... 
     Tabii Derviş’in liberalliğini yararlı ama yetersiz buluyorlar. Elbette Derviş’in "sol" ve "CHP geleneği"nden gelmesinin onun bugünkü fikri yapısı üzerinde etkileri var. Bu da normal. 
     Zaten onun için CHP’yi seçti, onun için "liberal sol" diyor "liberalizmöden değil, "sosyal liberal sentezöden bahsediyor. 
     
     TÜRKİYE’NİN büyük değişim çizgisini görmek bakımından önemli olan, "liberal" değerlerin bütün siyasi akımları etkilemekte olmasıdır. 
     1925 ve 1930’da ezilen muhalefet de liberaldi ama sağda Menderes’le başlayan hareket asıl açılımını Özal’la yaşadı... 
     Solda ise, 1980’lerde adı konulmamış bir liberalleşme eğilimi görüldü Tek Parti mirası eski terimler yerine artık "sosyal demokrat" veya "yeni sol" gibi liberal değerlerle barışık kavramlar kullanılıyordu... 
     Artık adı da konulmaktadır "Liberal sol " 
     Ve liberal değerleri "liboş" olarak seviyesiz bir şekilde aşağılayan Tek Parti gelenekçileri’ bu süreç CHP’de ortaya çıkınca pek fazla itiraz etmiyorlar 
     Türkiye bürokrasi tahakkümü altındaki köylü toplumu olmaktan çıkıp dışa açık bir girişimci orta sınıf toplumu haline geldikçe, liberal değerler güçleniyor ve her akımı şu veya bu ölçüde etkiliyor. 
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
