<DOC>
<DOCNO> 120382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sondun04.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson, Halle Berry ve Rudi Voeller'e ödül 
</HEADLINE>
<TEXT>

     Amerikalı dans ustası şarkıcı Michael Jackson, ünlü film yıldızı Halle Berry ve Almanya Milli Takımı Teknik Direktörü Rudi Voeller, dün akşam Almanya'nın başkenti Berlin'de düzenlenen törende ''Bambi'' medya ödüllerini aldı. 
     Dünyanın en önemli rock efsanesi olarak bu ödüle layık görülen Jackson, ödülünü eski ünlü Alman tenisçi Boris Becker'in elinden aldı. 
     Michael Jackson, yaptığı kısa konuşmada, Almanca olarak ''Seni seviyorum Berlin'' diyerek, ''Alman çocuklarına'' hitaben, ''Dünyanın size ihtiyacı var, hayal kurun, belki de kozmonot veya sanatçı olursunuz ve Bambi ödülünü alırsınız'' dedi. 
     Törende, ünlü film yıldızı Halle Berry'ye de uluslararası film dalında ''Bambi'' ödülü verildi. 
     Almanya Milli Takımı Teknik Direktörü Rudi Voeller de 2002 Dünya Kupası'ndaki performansı nedeniyle ''Bambi'' ödülünü aldı. 
     





</TEXT>
</DOC>
