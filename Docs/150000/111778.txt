<DOC>
<DOCNO> 111778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yazar/yilmaz.html </URL>
<DATE> 2002/10/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Platform’a TESEV’den itiraz geldi 
</HEADLINE>
<TEXT>

     Türkiye Odalar ve Borsalar Birliği’nin TOBB AB’ye tam üyelik müzakerelerinin başlaması yönünde sürdürdüğü etkinliğin, ulusal bazda en somut ifadesi, İKV başkanlığında 200 sivil toplum kuruluşunun oluşturduğu "Türkiye Platformu" na yansıyor. 
     Bu platformun ilk toplantısı 5 Haziran’da yapılmıştı ve amacı Meclis’e "uyum yasalarını çıkartın" demekti. İkinci kez dün biraraya gelen Türkiye Platformu’nun hedefi ise bu kez içerisi değil, dışarısı ve AB’ye sesleniyor. Bu nedenle bildirinin içeriğinin diplomatik hassasiyet yüklenmesi, sivil toplum kuruluşlarının tutumlarını sorgulama tepkisine yol açıyor. 
     
Başlık tartışılıyor      Dün 220 sivil toplum örgütü katılımcısının katkılarıyla şekillenen ortak bildirinin başlığı, "Türkiye kararlığını gösterdi, sıra Avrupa’da" olarak benimsendi. 
     Sivil toplum kuruluşları AB sürecinin beklentilerini sonlandıran bir yaklaşımı deklare edebilirler mi Sorum bu... 
     Türkiye Platformu’nun katılımcılarından TESEV’in Başkanı Can Paker, soruma açık bir yanıt veriyor 
     "Platform’un mesajına katılmıyorum. Hukuken yüzde 100 haklı olduğuna inandığım halde, Türkiye’nin en büyük partisinin genel başkanının yasaklı olduğu bir ortamda seçime gidilmesi, AB normlarına uygunluğumuzu tartışma konusu yapar. Anayasa’nın ilgili maddesinin değişmesi yönünde toplumsal bir irade ortaya koymalıyız." 
     TESEV yöneticisi emekli Büyükelçi Özdem Sanberk ile de aynı konuyu tartışıyorum, O da Paker’in görüşlerini destekleyen bir açılım getiriyor 
     "AB’nin Türkiye’nin attığı adımları önemsemesi gerekir, aksi halde bunun alternatif bir maliyeti var. Ancak "Herşeyi yaptık" demek çok yanlış, yapılacak çok şey var. Sivil topluma düşen görev Kopenhang Kriterleri’nin temelinde yatan toplumsal uzlaşmanın sorumluluğunu aldıklarını samimiyetle ortaya koymaktır. Eksikliklerin belirtilmesi, hükümeti zor durumda bırakmaz, tam aksine bu yönde çabanın harcanacağını gösterir." 
     
Mesaj dışarıya dönük      TÜSİAD adına Platform’a katılan Cem Duna’ya da aynı soruyu yöneltiyorum. 
     Duna’nın toplantıda seslendirdiği tek itirazı, sivil toplum kuruluşu temsilcilerinin bildiriye yapmak istedikleri eklerle bütünselliğin bozulması yönünde olmuş. Duna bildiriyi bu kaygıyla biraz da uzun buluyor. 
     Türkiye Platformu’nun, AB yolunda ilk irade beyanını 174 sivil toplum kuruluşu ile yaparken, aradan geçen 4.5 ay gibi bir zamanda bu sayıya, 46 sivil toplum kuruluşunu eklenmesi çok etkileyici. 
     Ancak Türkiye’de AB karşıtı varsa sivil toplum kuruluşlarının nicelikleri hakkında bilgimiz olmamasına karşılık meydanlarda, hatta Meclis’te AB karşıtı tutum takınan bir siyasi takım var. 
     Öte yandan siyasi yasakları siyasetin ana konusu yapmaya hazırlanan bir partinin, Meclis’e yolculuğu da aşikar. 
     Söylemek istediğim şu ki, gerçekten 220 sivil toplum kuruluşu demokratik bir yapılanma ile üyelerinin sesini dile getiriyorsa, Ki öyle olduklarını umuyorum ekonomik ve siyasi açılımlarda daha cesur, daha net, daha samimi davranma sorumluluğu taşıyorlar. 
     
     







Avrupa raporu 


Erman’ca izahat 


Rahşan benimle bırakır 


AKP’nin tek başına iktidar korkusu mu 


Nokta tanığı 


Manisa utancı 


Partilerin eğitim ve gençlik projeleri 


Genel ifadeler yetmiyor... 


Pembe gözlüklü koyunlar mıyız 


İkinci seçmenler 


Seçim ekonomisi iyidir 


Piyasalarda birbirimizi kazıklıyoruz 


Platform’a TESEV’den itiraz geldi 


</TEXT>
</DOC>
