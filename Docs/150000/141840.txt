<DOC>
<DOCNO> 141840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sonspo08.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, yakaladığı üstünlüğü koruyamıyor... 
</HEADLINE>
<TEXT>

     Birinci Süper Futbol Ligi'nde sahasında uzatma dakikalarında yediği golle Beşiktaş ile 1-1 berabere kalan Trabzonspor, maç içerisinde yakaladığı üstünlüğü koruyamıyor. 
     Ligde 5. sırada yer alan Trabzonspor, ilk 4 takım içerisinde yer alan Beşiktaş, Galatasaray, Gençlerbirliği ve Fenerbahçe ile yaptığı maçlarda ilk golü bulmasına karşın, söz konusu rakipleri karşısında puanlar yitirdi. 
     Trabzonspor, ligin ilk olarak 5. haftasında Gençlerbirliği karşısında Fatih ile 1-0 öne geçtiği karşılaşmada, Deniz'in golüne engel olamayınca, bu maçta 2 puan yitirmek zorunda kaldı. 
     Bordo-mavililer, ligin 22. haftasında, Gençlerbirliği ile bu kez deplasmanda yaptığı maçta, Hüseyin'in golü ile öne geçmesine rağmen, Youla ve Veysel'in gollerini kalesinde görünce maçtan 2-1'lik sonuçla yenik ayrıldı ve 3 puan daha kaybetti. 
     Ligin ilk haftasında sahasında Fenerbahçe ile golsüz berabere kalan bordo-mavililer, Fenerbahçe ile ligin 18. haftasında deplasmanda yaptığı karşılaşmada, Fatih ile öne geçip ve Hüseyin ile 2-2'lik beraberliği sağlarken, bu maçtan da Tuncay'ın golleriyle maçtan 3-2'lik yenilgi ile ayrıldı. 
     Bordo-mavililer, Galatasaray ile ligin 13. haftasında yaptıkları maçta da Gökdeniz ile 1-0 öne geçmesine karşın, daha sonra Christian ve Arif'in golleriyle bu üstünlüğünü koruyamadı. 
     Beşiktaş ile de ligin ilk yarısında 0-0 berabere kalan Karadeniz ekibi, dün akşam siyah-beyazlı takım karşısında Fatih ile ilk golü bulmasına karşın son dakikada Pancu'nun golü ile galibiyetten oldu. 
     
     13 PUAN YİTİRDİ 
     Bordo-mavililer, öne geçtikleri bu karşılaşmalarda 13 puan yitiren taraf olurken, Beşiktaş ve Fenerbahçe ile de 0-0 berabere kalarak 4 puan daha bıraktı. 
     Karadeniz ekibi, öne geçmesine rağmen Gençlerbirliği maçlarında 5, Fenerbahçe ve Galatasaray maçlarında 3, Beşiktaş maçında da 2 puan yitirmiş oldu. 
     





</TEXT>
</DOC>
