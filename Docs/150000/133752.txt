<DOC>
<DOCNO> 133752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/ekonomi/aeko.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Postacıya elbise, memura servis, çalışana nema yok, Karamehmet’e para var 
</HEADLINE>
<TEXT>
Tasarruf tırpanı çalışanı vuracak 
Tasarruf önlemleri ve ilave gelir kaynakları konusunda karar verecek olan YPK’nın gündeminde, özellikle çalışanların bazı haklarının tırpanlanması da var 
     EKONOMİ SERVİSİ 

     Dün toplanan ve bugün de toplantısına devam edecek olan Yüksek Planlama Kurulu YPK , 2003 yılı bütçesi başta olmak üzere bu yılın makro hedeflerini kesinleştirecek. Bu kapsamda, hedeflerin tutturulması için gerekli tasarruf önlemleri ve yeni gelir kaynakları paketi de netleştirilecek. 
     YPK, Başbakan Abdullah Gül’ün başkanlığında toplandı. Toplantı öncesinde AKP Genel Başkanı Recep Tayyip Erdoğan, Başbakan Abdullah Gül’le görüştü. Başbakanlık’ta gerçekleşen görüşme nedeniyle YPK toplantısı bir saat gecikmeli başladı. 
     Başbakan yardımcıları Abdüllatif Şener ve Mehmet Ali Şahin’in yanı sıra Devlet Bakanı Ali Babacan’ın da aralarında bulunduğu yedi bakanın katılımı ile başlayan YPK’da, tasarruf önlemleri kesinleştirilecek. 
     Toplantının gündemindeki önlemlerin önemli bir kısmı çalışanların haklarında tırpanlama öngörüyor. Bu önlemler arasında, İstanbul hariç diğer illerde, kamuda servis uygulamasının kaldırılması, ikramiyelerin tırpanlanması gibi çalışanları ilgilendiren önlemler de yer alıyor. 
     
     Çalışanın parasını vermiyor 
     Çalışanların kendi parası olan zorunlu tasarruf birikimini kaynak yok’ gerekçesi ile ödemiyorken, önceki hükümetin, 5 - 10 batık patronun bankasını kurtarmak için milyarlarca dolar kaynak bulduğu gibi postacıya elbise parası yok’ diyen şimdiki hükümetin de Pamukbank’ın eski sahibi Mehmet Emin Karamehmet ile anlaşmak’ için bir kalemde 300 milyon dolar bulması’ tepki çekiyor. 
     
Bak postacı üşüyor      İSTANBUL Milliyet 

     Türk Haber - Sen’e üye bir grup postacı, kışlık elbiseleri verilmediği gerekçesiyle Sirkeci’de eylem yaptı. İstanbul Şube Başkanı Ahmet Kurt, dört ay önce dağıtılması gereken kışlık elbiselerin h l dağıtılmadığını söyledi. Açıklama sonrası postacılar, resmi kıyafetlerinin üst kısmını çıkararak, Postacı üşüyor, bakan uyuyor’, Cefakar postacı, vefasız hükümet’ gibi sloganlar attı. 
     



 EKONOMİ 

















</TEXT>
</DOC>
