<DOC>
<DOCNO> 124900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/spor/spo01.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
RAUL BOMBASI 
</HEADLINE>
<TEXT>

Beşiktaş, Arjantin’in Boca Juniors takımının forvet futbolcusu Raul Estevez’in işini bitirmek üzere harekete geçti. Kartal, 24 yaşındaki oyuncu için 1.5 milyon doları gözden çıkardı 
     MEHMET ÇİFTÇİ 

     Harekete geçtiler 
     UEFA Kupası’nda finali hedefleyen Beşiktaş, takıma takviye yapmak için harekete geçti. Önceki gün bir araya gelerek transfer stratejisini belirleyen Teknik Direktör Lucescu ile yönetim, Arjantin’in Boca Juniors takımında oynayan forvet oyuncusu Raul Estevez’e teklif götürdü. Diariohoy Gazetesi, Siyah - Beyazlılar’ın, Estevez için 1.5 milyon dolar önerdiğini iddia etti. 
     
     San Lorenzo’dan geldi 
     SEZON başında San Lorenzo’dan Boca Juniors’a geçen, ancak yedek bekleyen 24 yaşındaki futbolcu için görüşmelerin başladığını duyuran gazete, Beşiktaş’tan, kaleci Oscar Cordoba’nın takımı olarak bahsetti. Güney Amerika’nın Şampiyonlar Ligi olarak tanımlanan Libertadores Kupası’nda da 2 gol atan futbolcunun, menajerinin bulunmaması da büyük avantaj olarak görülüyor. 
     
Beşiktaşlı Erdoğan      FENERBAHÇE kongre üyesi ve AKP Genel Başkanı Recep Tayyip Erdoğan, önceki gün gittiği Fenerbahçe - Göztepe maçının ardından, dün de Beşiktaş - Samsunspor maçı için İnönü Stadı’na geldi. Başkan Serdar Bilgili, devre arasında Erdoğan’a Sergen Yalçın’ın formasını hediye etti. Çevresindekiler, "Tayyip Erdoğan, Fenerli idi ama Beşiktaşlı oldu" derken, Erdoğan gülerek, "Artık her takıma aynı mesafedeyim. Gönül işi farklı" yorumunu yaptı. 
     
İlhan Mansız ve Zago cezalı      SAMSUNSPOR karşısında sarı kart gören İlhan Mansız ile Zago cezalı duruma düştü. Bu karşılaşmaya kadar üçer sarı kartı bulunan iki futbolcu da, Bursaspor ile oynanacak son lig maçında görev yapamayacak ama Denizlispor ile oynanacak Türkiye Kupası karşılaşmasında oynayabilecek. 
     
Lucescu baba gibi      Her futbolcusuna kol, kanat geren Rumen hoca, atletle röportaj yapan Tümer’in sırtına kendi paltosunu koydu 
     Takdir topladı 
     BEŞİKTAŞ Teknik Direktörü Lucescu, hocalığının yanında babacan tavırlarıyla da futbolcularına kol, kanat geriyor. Onları adeta evlat gibi kabul eden Rumen çalıştırıcı, dünkü maç sonrasında da yaptığı bir hareketle takdir topladı. Formasını tribüne hediye eden Tümer’in atletle röportaj yaptığını gören Lucescu, üzerindeki paltoyu çıkarıp, oyuncusunun sırtına attı. 
     
     "İki farklı devre" 
     İLK yarı farklı, ikinci devre daha değişik bir oyun sergilediklerini belirten Lucescu, "Maça başlarken, futbolcularım çok kolay kazanacaklarını zannetmişti" dedi. Devre arasında gereken uyarıyı yaptığını ifade eden Rumen teknik adam, "İkinci yarının başlamasıyla birlikte oyunu kanatlara yayıp, daha fazla alan bulduk. Böylece 8-9 kişilik defans yapan bir takımın kilidini açtık" dedi. 
     
Göze batanlar      RONALDO Sıfır hatayla oynadı, ilk yarıda çok kritik bir pozisyonu kesti. Hava toplarına hakimdi. 
     AHMET DURSUN Jovanoski’nin markajında oynadı, vasatın üstüne çıkamadı. Çok top ezdi, acemice davrandı. 
     ZAGO Topla iyi çıkışlar yaptı. Ofansa destek verdi. Tümer’in attığı goldeki asistliği ön plandaydı. 
     SERGEN Mehmet Hakkı’nın markajında kalmasına karşın etkiliydi. Kaçırdığı penaltı yakışmadı. 
     TAMER Sağ kanatta ilk yarıda aksadı. Ancak ikinci 45 dakikada bütün gollük ataklar ondan geldi. 
     
NOTLAR      Konsantre olamadım’ 
     SERGEN Yalçın maçın hemen başında kaçırdığı penaltıyı konsantrasyon eksikliğine bağladı. Yıldız futbolcu, "Oyuna başlarken kendimi tam anlamıyla maça konsantre edemedim. Topa vurmadan önce köşeyi belirlemiştim. Kaçırmam gayet normal. Ancak yine aynı hisler içinde olsam bile, topun başına geçer, penaltıyı kullanırım" dedi. 
     
     Kaan hastanelik oldu 
     ÜMRANİYE’DEKİ grip salgınının son kurbanı Kaan Dobra oldu. Gribal enfeksiyon ve yüksek ataş yüzünden dün sabah 18 kişilik kadrodan çıkartılan tecrübeli futbolcunun yerine Serdar uzun bir aradan sonra kendine yer buldu. Golcülerden İlhan Mansız kenarda otururken, Nouma ile birlikte oyuna girdi. 
     
     Amigolardan güvence 
     BEŞİKTAŞ Başkanı Serdar Bilgili, maçlara girmesi bir yıl süre ile yasaklanan Beşiktaş amigolarının yasağının kalkmasını istedi. Bilgili, bu kişilerin tribünlerde ve saha dışında bir olay çıkmayacağını da garanti ettiğini söyledi. Emniyet yetkillerinide bu konuda olumlu tavır gösterdiği öğrenildi. 
     
     İlk maçında gülemedi 
     HAFTA içinde Teknik Direktör Gjorji Jovanovski’nin görevine son veren Samsun’da Sakıp Özberk dün ilk maçından mağlubiyetle ayrıldı. Kırmızı-Beyazlılar’da, Vural, Coşkun, Müslüm, Osman ve Kenan sakatlıkları nedeniyle forma giyemedi. Karadeniz ekibinin PAF takımı da lider Beşiktaş ile 1-1 berabere kalıp, puanla döndü. 
     



 SPOR 



























</TEXT>
</DOC>
