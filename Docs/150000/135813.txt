<DOC>
<DOCNO> 135813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/dunya/dun02.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meydan okudular 
</HEADLINE>
<TEXT>

Bush, Irak’ı silahsızlandırmak için her türlü eyleme hazırız’ derken, Blair, ikinci bir BM kararının veto edilmesi halinde dahi Irak’a karşı askeri harek ta katılacaklarını söyledi 
     YASEMİN ÇONGAR Washington 

     ABD ve İngiltere, Irak’a karşı askeri yaptırıma onay veren bir BM kararı çıkartmaya çalışacaklarını, ancak bunu "harek t için önkoşul saymayacaklarını" duyurarak, Güvenlik Konseyi’ne, "Ya harek ta destek ol ya da etkisizleşmeyi göze al" diye meydan okudu. ABD Başkanı George W. Bush, "Güvenlik Konseyi’nin daha önceki taleplerinin arkasında durduğunu gösterecek bir yeni kararından memnuniyet duyarız ve bunu destekleriz. Ancak kararlar, kararlılık olmadıkça bir işe yaramaz. ABD, giderek genişleyen bir uluslararası koalisyonla birlikte, kendimizi savunmak ve Irak rejimini silahsızlandırmak için her türlü eyleme hazırdır" dedi. İngiltere Başbakanı Tony Blair ise, BBC’ye demecinde, BM Güvenlik Konseyi’nin 5 daimi üyesinden birinin, askeri yaptırım kararını "veto" etmesi halinde bile, Irak’a karşı bir harek ta katılacaklarını belirterek, özellikle "veto" tehdidini kullanan Fransa’ya gözdağı verdi. 
     
     İkinci ve son karar 
     ABD’li ve İngiliz diplomatlar, bundan sonraki girişimlerinin BM Güvenlik Konseyi’nden, Irak’ın silahsızlandırılması için "ikinci ve son bir karar" çıkartmak olacağını belirtiyorlar. İngiltere’nin, bu yöndeki bir tasarıyı, 14 Şubat’ta Güvenlik Konseyi’ne sunacakları raporun ardından gündeme getirmesi bekleniyor. 
     Tasarının karara dönüşmesi için, BM Güvenlik Konseyi’nin en az 9 üyesinden onay alması ve 5 daimi üyeden veto görmemesi şart. 
     ABD diplomatları, "14 Şubat’taki raporda da, Irak’ın silah denetçileriyle tam bir işbirliği yapmadığı ortaya konulursa, askeri yaptırım kararının Konsey’in onayını alacağına inanıyoruz" diyorlar. Ancak "Saddam Hüseyin tavır değiştirmedikçe, askeri harek tın, BM kararı olsa da olmasa da, martın ilk yarısında başlayacağı" vurgulanıyor. 
     



 DÜNYA 













</TEXT>
</DOC>
