<DOC>
<DOCNO> 116214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur13.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık doğruladı Piyasada kanser ilacı yok 
</HEADLINE>
<TEXT>

     Sağlık Bakanlığı, piyasada bulunmayan kanser ilaçlarından bazılarının şahsi tedaviye yönelik girişimlerle sağlanabildiğini bildirdi. 
     Bakanlık, kanser ilaçlarının piyasada bulunmadığı yönünde çıkan haberler üzerine İlaç Eczacılık Genel Müdürlüğü'nden konuya açıklık getirmesini istedi. 
     Genel Müdürlüğün istenen bilgileri yazılı olarak duyuran Bakanlık, kanser ilaçlarının bazılarının piyasada bulunmadığını doğruladı. Piyasada bulunmayan Roche Müstahzarları San. A.Ş. adına ruhsatlı Natulan 50 mg kapsül adlı preparat ruhsatnamesinin orjin firmanın prokarbazin içeren peparatlarının üretiminin kaldırılmasına bağlı olarak firmanın isteği ile Bakanlık tarafından iptal edildiği kaydedilen açıklamada, "Ancak söz konusu ilaca ihtiyaç duyulması halinde şahsi tedavi için ithaline izin verilmektedir" denildi. Norepinefrin etken madde içeren Arterenol IM 25 ml. Enj. Flakon adlı preparatın ise Türkiye'de ruhsatlı ürün olmadığı, ruhsatlandırma için de bugüne kadar başvuru bulunulmadığı kaydedilen açıklamada, bu ilacın da şahsi tedavi için ithaline izin verildiği bildirildi. 
     Bakanlık, piyasada bulunmadığı bildirilen üç ilaç için ise ruhsatı bulunan firmalardan açıklama istedi. Bu ilaçların Belustine 40 mg. Kapsül, Velbe Flakon ve Vinblastine Richer Flakon olduğunu kaydedilen açıklamada, Nitrogen Mustrad etken maddesi içiren "Mustine 10 mg. Flakon" adlı ilaçla ilgili olarak da İlaç Eczacılık Genel Müdürlüğü'nde devir işlemlerinin yapıldığı bildirildi. 
     





</TEXT>
</DOC>
