<DOC>
<DOCNO> 142516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sonspo26.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş mağlup 1-0 
</HEADLINE>
<TEXT>

     UEFA Kupası çeyrek finalin ilk mücadelesinde, Beşiktaş, İtalyan temsilcisi Lazio'ya 1-0lık skorla boyun eğdi. 
     Lazio'nun golü 56. dakikada Inzaghi'den geldi... 
     
     Maçtan notlar... 

     Karşılaşma öncesinde, İtalyan polisi geniş güvenlik önlemleri aldı. Roma Olimpiyat Stadı'ndaki maçta Beşiktaş'a, İtalya'da bulunan NATO Üssü'nde görevli 100 kadar Türk asker olmak üzere 350 taraftar destek verdi. 
     Karşılaşma öncesinde İtalyan polisi stat çevresinde ve içinde geniş güvenlik önlemleri aldı. Geçen hafta yapılan AS Roma-SS Lazio maçı sonrasında yaşanan olaylar nedeniyle polis, Lazio takımı taraftarlarını sıkı kontrol altında stada aldı. 
     Maçı izlemeye gelenler arasında Türkiye'nin Roma Büyükelçisi Necati Utkan ve Vatikan Büyükelçisi Filiz Dinçmen bulunurken, 3 Türk milletvekilinin de Roma'ya geldiği öğrenildi. 
     Stat çevresi ve içinde maç öncesinde her iki takım taraftarları arasında oldukça sakin bir ortam oluştuğu görüldü. 
     85 bin kapasiteli Roma Olimpiyat Stadı'nda oynanan karşılaşmayı yaklaşık 8 bin futbolsever izledi. Bu maçta seyircinin az olmasının nedeni olarak da Roma derbisinde çıkan olaylar sırasında İtalyan polisinin 13 Laziolu taraftarı tutuklaması gösterildi. Ev sahibi takım taraftarları protesto için Empoli maçına ve bugünkü kupa maçına az sayıda gideceklerini açıklamışlardı. 
     Lazio'da ilk 11'de sürpriz isim olarak Mihajloviç ve Cesar yer aldı. 
     Beşiktaş'ta ise Sergen ilk 11'de görev yaparken, Kaan Dobra'nın yerine Niyazi'nin kadroda yer alması sürpriz olarak değerlendirildi. Siyah-beyazlılarda Zafer, Ali Cansun ve Evren 18 kişilik kadroya alınmadı. 
     





</TEXT>
</DOC>
