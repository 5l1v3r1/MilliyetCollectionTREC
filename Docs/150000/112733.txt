<DOC>
<DOCNO> 112733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sonspo03.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilievski "Türkiye kendine yakışır bir sonuç aldı" 
</HEADLINE>
<TEXT>

     12. Avrupa Futbol Şampiyonası 7. Grup'ta Türkiye'ye 2-1 yenilen Makedonya Teknik Direktörü Nikola İlievski, ''Takımım iyi oynadı ancak, dünya üçüncüsü Türkiye'ye daha fazla dayanamadı'' dedi. 
     İlievski, maçın ilk devresinde oyunun hakiminin kendileri olduğunu belirterek, şunları söyledi 
     ''İlk yarıda oyunu kontrol etmeyi başardık. Gol atmaya da muaffak olduk. Ancak ikinci devrede oyun, tamamen Türkiye'nin kontrolündeydi. Çok gol pozisyonumuz bulduk, ama bu fırsatlardan yararlanamadık.'' İliveski, Türkiye'nin çok iyi bir takım olduğunu ifade ederek, ''Türkiye, kendine yakışır bir sonuç aldı. Kendilerini tebrik ediyorum'' diye konuştu. 
     Kaleci Milosevski'nin çok iyi bir maç çıkartığını, ama talihsiz bir gol yediğini de vurgulayan İlievski, ''Oynadığımız oyundan son derece memnunum. Genç futbolcularımız, Makedonya futbolunun sermayesidir'' dedi. 
     





</TEXT>
</DOC>
