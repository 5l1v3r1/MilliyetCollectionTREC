<DOC>
<DOCNO> 114033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yasam/yas07.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Para kazanan kadın daha kolay boşanıyor 
</HEADLINE>
<TEXT>

İstanbul’daki görülen davaların üçte biri boşanma davaları. Çalışmayan kadınlar aile içi sorunlara katlanırken, ekonomik özgürlüğünü eline alan kadın adliyenin yolunu tutuyor 
     GÜLAY FIRAT İstanbul 

     KİMSE evlenirken boşanacağını düşünmez ama şartlar yüzünden boşanmayla noktalanan evlilikler arttı. Devlet İstatistik Enstitüsü’nün verilerine göre 2001’de açılan boşanma davası sayısı 150 bin 110. Karara bağlanan sayısı 139 bin 896. İstanbul’da ise 4 asliye hukuk mahkemesi’nde 18 ekime kadar açılan boşanma sayısı bin 436... 
     
     Şiddetli geçimsizlik 
     BOŞANMA davalarının yüzde 90’ı "şiddetli geçimsizliköten açılsa da, hakimler bunun altında, "fikren ve ruhen anlaşamamak yani sevgisizlik, çiftlerin birbirlerini beğenmemesi, hoşgörüsüzlük, darp ve küçük düşürme, çiftlerden birinin yüz kızartıcı bir suç işlemesi sonucu toplumdaki statüsünün sarsılması" olduğu görüşünde. 
     
     Çalışmıyorsa katlanıyor 
     BEYOĞLU 4. Asliye Hukuk Mahkemesi hakimi Nilüfer Cengiz, şöyle diyor "Boşanma davalarının çoğunluğunu kadınlar açıyor. Bu kadınlar ekonomik özgürlüğe kavuşmuş, kendine yeten bireyler. Çalışmayan kadın aile içi sorunlara katlanırken, ekonomik özgürlüğü olan kadınlar daha kolay boşanıyor." 
     
     Kışın boşanmalar artıyor 
     AVUKAT Nuran Atahan, "Aldatılmayı, kötü muameleyi kader olarak gören kadınlar artık onurunu koruyor. Ekonomik özgürlüklerine de sahiplerse boşanıyorlar" diyor. Avukat Cengiz Hortoğlu da "Kışın boşanmalar artıyor. Çocukların okul masrafı, yakacak derken artan giderler çiftleri birbirine düşürüyor" iddiasında. 
     



 YAŞAM 















</TEXT>
</DOC>
