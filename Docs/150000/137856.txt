<DOC>
<DOCNO> 137856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/siyaset/siy06.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’dan Mısır’a petrol uyarısı 
</HEADLINE>
<TEXT>

     UTKU ÇAKIRÖZER Ankara 

     Türkiye, Güney Kıbrıs Rum Kesimi’yle GKRY Akdeniz’de petrol arama anlaşması yapan Mısır’a, "Tanımadığımız bir tarafla Akdeniz enerji kaynaklarını paylaşmanız kabul edilemez" mesajı gönderdi. Mısır ile GKRY’nin önceki gün Akdeniz’deki petrol yataklarında arama yapılmasına ilişkin yaptıkları anlaşmanın ardından Mısır hükümetinin diplomatik yollardan uyarıldığı belirtildi. Ankara, Mısır yönetimine, "Mevcudiyeti tartışmalı olan, adanın tamamını temsil etmeyen bir yönetimle, Akdeniz’in büyük bölümünü paylaşmanız kabul edilemez" ifadelerini içeren bir mesaj yolladı. Anlaşmanın, Türkiye’nin Irak krizine çözüm arayışları çerçevesinde, aralarında Mısır’ın da bulunduğu Arap başkentleriyle sıkı işbirliği yürüttüğü bir döneme denk gelmesi, Ankara’da hayal kırıklığı yarattı. 
     
     



 SİYASET 














</TEXT>
</DOC>
