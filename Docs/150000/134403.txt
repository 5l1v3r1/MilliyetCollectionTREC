<DOC>
<DOCNO> 134403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun09.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazdığını savunamadı 
</HEADLINE>
<TEXT>

İnternet sitesi kanalıyla Uğur Dündar’a saldırıda bulunduğu iddiasıyla yargılanan Ufuk Güldemir’in avukatı sitenin hack’lendiğini söyledi 
     ESRA ALUS İstanbul 

     İnternet haber sitesi "Habertürk" aracılığıyla Uğur Dündar hakkında gerçekdışı, fütursuz ve yakışıksız saldırıda bulunduğu iddiasıyla yargılanan Ufuk Güldemir’in avukatı, sitenin hacker’ların saldırısına uğradığını iddia etti. 
     İstanbul 12. Asliye Ceza Mahkemesi’nde görülen duruşmaya şik yetçi Dündar ile sanık Güldemir katılmazken, taraf avukatları hazır bulundu. Sanık Güldemir’in, yöneticisi olduğu internet gazetesi www.haberturk.com aracılığıyla 17 Temmuz 2000’de Dündar hakkında gerçekdışı, fütursuz ve yakışıksız saldırıda bulunduğu iddiasına ilişkin Güldemir’in avukatı Şebnem Eriş, savunma yaptı. Avukat Eriş, haber sitesinin sanal korsanlar tarafından hack’lendiğini, bahse konu yazıların da bu hacker’lar tarafından yazıldığını iddia etti. Dündar’ın avukatı Vural Ergül ise yayının durdurulması için ihtiyati tedbir kararı alındığını söyledi. Ancak Güldemir’in, tedbir kararının kendisine elden ulaştırılmasına rağmen yayını durdurmadığını, aksine artırarak devam ettiğini öne sürdü. Mahkeme, bilirkişi tayin edilerek, yayın yapılıp yapılmadığının tespitine karar verdi. 
     



 GÜNCEL 




















</TEXT>
</DOC>
