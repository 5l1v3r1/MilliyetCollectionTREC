<DOC>
<DOCNO> 113703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/soneko23.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta üç ihale düzenleyecek... 
</HEADLINE>
<TEXT>

     Hazine gelecek hafta biri referans bono ihalesi olmak üzere üç ihale birden düzenleyecek. 
     Hazine Müsteşarlığı'ndan yapılan açıklamaya göre, daha önce 22 Ekim 2002 tarihinde yapılacağı duyurulan, 23 Ekim 2002 valörlü, net 1 katrilyon 182 trilyon lira tutarındaki 3 ay vadeli referans bono ihalesinin tarihi, 21 Ekim 2002 Pazartesi olarak değiştirildi. 
     Hazine, ayrıca, 22 Ekim Salı günü, 23 Ekim 2002 valör tarihli, ilk kupon ödemesi 13 Kasım 2002'de yapılacak olan 11 Ağustos 2004 itfa tarihli, 3 ayda bir değişken faiz ödemeli devlet tahvili ihalesi yapacak. Bu ihaledeki söz konusu kupon ödemesine, 12 Ağustos 2002 tarihinde yapılan 3 ay vadeli referans bono ihalesinde oluşan faiz oranı baz teşkil edecek. 
     Hazine yine 22 Ekim Salı günü, 23 Ekim 2002 valör ve 27 Ağustos 2003 itfa tarihli, 308 gün vadeli Hazine bonosu ihalesi de gerçekleştirecek. 
     Bu ihalelerdeki 3 ayda bir değişken faiz ödemeli devlet tahvili senedi, 28 Ağustos 2002 ve 18 Eylül 2002 ihraç tarihli, 11 Ağustos 2004 vadeli değişken faizli devlet tahvillerinin yeniden ihracı şeklinde olacak. 
     Öte yandan, açıklamada, değişken faizli devlet ihalesi için değişime konu geri alınacak DİBS'lere ilişkin fiyat listesi de yer aldı. 
     





</TEXT>
</DOC>
