<DOC>
<DOCNO> 110593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sonspo15.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo ve Mirkoviç idmana katılmadı... 
</HEADLINE>
<TEXT>

     Fenerbahçe, İsveç'in AIK Solna takımıyla 3 Ekim Perşembe günü İstanbul'da yapacağı UEFA Kupası ilk tur rövanş maçının hazırlıklarını basına kapalı gerçekleştirdiği idmanla sürdürdü. 
     Teknik direktör Werner Lorant yönetiminde, Samandıra Tesisleri'nde yaklaşık 1,5 saat süren idmana hafif sakatlıkları bulunan Revivo ve Mirkoviç'in katılmadığı, Hakan'ın ise takımdan ayrı çalıştığı öğrenildi. Revivo ve Mirkoviç'in durumlarının önemli olmadığı belirtildi. 
     Sakatlıkları nedeniyle dün Almanya'ya giden kaleci Rüştü'nün yarın, Mustafa Doğan'ın ise daha sonra İstanbul'a döneceği bildirildi. 
     Fenerbahçe'de bekar futbolcuların bu akşam kampa alınacakları kaydedildi. 
     Sarı-lacivertliler, hazırlıklarını yarın basına kapalı gerçekleştirecekleri idmanla tamamlayacak. 
     Bu arada, teknik direktör Lorant'ın yarın saat 13.00'de Fenerbahçe Şükrü Saracoğlu Stadı'nda maçla ilgili basın toplantısı düzenleyeceği bildirildi. 
     





</TEXT>
</DOC>
