<DOC>
<DOCNO> 113194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/spo03.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1, 2, 3 TIP 
</HEADLINE>
<TEXT>

Fatih Terim’in futbolcularıyla yaptığı toplantının dışarıya sızdırıldığını açıklamasından sonra takım içinde huzur kalmadı, en ufak haberler bile korku yaratmaya başladı 
     ERHAN TELLİ 

     Kriz, stres oldu 
     ELAZIĞ deplasmanından sonra Teknik Direktör Fatih Terim’in, futbolcuylarıyla yaptığı toplantıdaki konuşmalarının basında yer almasından şikayetçi olmasıyla Galatasaray takımı içinde korkulu anlar yaşanmaya başladı. Önce köstebek "krizi" olarak ortaya çıkan gelişme, Terim’in işe el koymasıyla birlikte "strese" dönüştü ve futbolcuların en ufak haberlerden bile tedirgin olmasına yol açtı. 
     
     Duvar ördüler 
     BU olaydan sonra büyük rahatsızlık duyan Galatasaraylı futbolcular, basınla olan ilişkilerine adeta duvar ördüler. Köstebek iddialarına hedef olmamak için büyük özen gösteren Sarı - Kırmızılı oyuncuların, gazetelerde ve televizyonlarda kendileri ile ilgili olarak çıkan en ufak haberden bile huzursuz oldukları öğrenildi. 
     
     Terim korkusu 
     "ACABA yanlış anlaşılacak mıyım " endişesiyle basit açıklamalar bile yapmaktan kaçınan futbolcuların "Hoca beni köstebek zanneder mi " korkusunu yaşadıkları da gözleniyor. Oyuncuların ayrıca hocalarının köstebek kimse onu biran önce bularak, kendilerini zan altından kurtarması gerektiği görüşünde de birleştikleri belirtildi. 
     
Meşaleler fena yaktı      GALATASARAY’IN, Barcelona ile oynadığı Şampiyonlar Ligi maçı sırasında tribünlerde yakılan meşaleler için 12 bin İsviçre Frangı cezaya hükmeden UEFA, aynı olayın tekrarlanması halinde hoşgörülü olmayacaklarını da bildirdi. Taraftarların kontrol altına alınmasını isteyen UEFA Disiplin Komitesi, bir dahaki cezanın çok ağır şartlar taşıyacağını da ifade etti. 
     
Özel maçta tatsızlık      Galatasaray 75 dakikalık hazırlık maçında Gaziosmanpaşa’yı 4 - 0 mağlup etti. Sarı - Kırmızılıların gollerini Berkant 2 , penaltıdan Felipe ve Christian attı. Bu arada bir pozisyonda rakibine sert giren Vedat’a Gaziosmanpaşalı bir grup taraftar laf atınca gerginlik yaşandı. Olayı Fatih Terim ve Müfit Erkasap yatıştırdı. Fotoğraf Vedat Danacı 
     
Savaşın ilk kurbanı      Yatırımcılar korktu 
     ALİ Sami Yen Stadı’nı yeniden yapmak için girişimlerini sürdüren Galatasaray yönetimi, yaklaşan Irak Savaşı nedeniyle yatırımcıların tedirgin davranması üzerine projesini ertelemek zorunda kaldı. Savaş sırasında ve sonrasında neler olacağını bilemedikleri için finans kaynaklarının Sarı - Kırmızılı yöneticilere çok ağır şartlar ileri sürdüğü belirtildi. 
     
     Delil sunacaklar 
     ÇIKIŞ yolu arayan yöneticiler, Brugge maçı için Belçika’ya gittiklerinden Kuruçeşme Adası’nı kiraladıkları Unit Group ile bir görüşme daha yapmayı planlıyorlar. Ali Sami Yen’in yeniden yapılmasının fazla risk taşımadığını gösterecek somut deliller sunmayı planlayan yöneciler ilk olarak kombine biletlerin altı yıllık satılacağını bildirip, garanti gelir yaracaklar. 
     
UEFA heyeti hayran kaldı      MURAT AĞCA 

     İstanbul tetkiki 
     2008 Avrupa Şampiyonası’na Türkiye ile Yunanistan’ın ortak adaylığını incelemek üzere Türkiye’ye gelen UEFA Tetkik Heyeti, İzmir ve Antalya’nın ardından son durak olarak ziyaret ettikleri İstanbul’dan da olumlu izlenimlerle ayrıldı. Florya Metin Oktay Tesisleri’nde Galatasaray Başkanı Özhan Canaydın ve teknik direktör Fatih Terim ile tanışan heyet üyeleri, daha sonra Olimpiyat ve Fenerbahçe statları ile Lütfi Kırdar Kongre Merkezi’ni gezdi. 
     
     Çok etkilendik’ 
     HEYET Başkanı Laurinec, Vali Erol Çakır’a yapılan ziyaret sırasında "Burada futbol bir gelenek. Çok etkilendik. Türkiye’nin adaylığa verdiği önemi, yapılan çalışmalardan anladık. Saracoğlu Stadı’na bir Şampiyonlar Ligi finali verebiliriz" dedi. Asbaşkan Ata Aksu ise "Hak ettiğimize inanıyorum. Hep beraber bu işi halledeceğiz" diye konuştu. Heyet, bugün Yunanistan’a geçecek. Euro 2008’in ev sahibi 13 Aralık’ta açıklanacak. 
     



 SPOR 




























</TEXT>
</DOC>
