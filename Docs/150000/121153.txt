<DOC>
<DOCNO> 121153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo03.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Milliler, 6. kez Ukrayna karşısında... 
</HEADLINE>
<TEXT>

     Ukrayna ile yarın 6. kez karşı karşıya gelecek A Milli Erkek Basketbol Takımı'nın, rakibine üstünlüğü bulunuyor. 
     Türkiye, Ukrayna ile bugüne kadar yaptığı 5 maçın 3'ünü kazanırken, 2'sinde ise salondan yenik ayrıldı. 
     Rakip potalara 5 maçta 379 sayı atan milliler, kendi potasında da 366 sayı gördü. 
     
     İLK MAÇTA YENİLMİŞTİ 

     Sovyetler Birliği'nin dağılmasının ardından Ukrayna ile ilk kez 16 Haziran 1994 tarihinde Mısır'da özel bir turnuvada karşılaşan Türkiye, rakibine ilk maçta 68-56 yenildi. 
     30. Avrupa Şampiyonası Yarı Final Grubu'nda 11 Ekim 1995 yılında Ankara'da yapılan ilk maçı 96-88 kazanan A Milliler, 27 Kasım 1996'da Kiev'de yapılan rövanş maçını 85-74 yitirdi. 
     Aydın Örs'ün antrenörlüğünde 32. Avrupa Basketbol Şampiyonası hazırlıkları sırasında Bormio'da düzenlenen özel turnuvada rakibiyle karşılaşan Türkiye, 2 Ağustos 2001 tarihinde yapılan maçta rakibine 15 sayı fark 73-58 attı. 
     Milliler, 33. Avrupa Basketbol Şampiyonası eleme grubunda rakibiyle yaptığı ilk maçı ise 80-67 kazandı. 
     
     TÜRKİYE'NİN 767. MAÇI 

     Ukrayna ile yarın deplasmanda karşılaşacak Türkiye, tarihindeki 767. maçına çıkıyor. 
     Türkiye, 66 yıllık tarihinde yaptığı 766 maçın 394'ünü kazanırken, 370 maçtan da yenilgiyle ayrıldı. Milliler, ayrıca 2 maçta da berabere kaldı. 
     





</TEXT>
</DOC>
