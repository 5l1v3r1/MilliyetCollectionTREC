<DOC>
<DOCNO> 119780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sonspo20.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo Real Sociedad maçı hayatımın en kötü maçlarından biri 
</HEADLINE>
<TEXT>

     Real Madrid'in Brezilyalı yıldız futbolcusu Ronaldo, hafta sonu Türk futbolcuları Nihat ve Tayfun'un da oynadığı Real Sociedad'la 0-0 berabere kaldıkları maçta, hayatının en kötü maçlarından birini oynadığını söyledi. 
     Santiago Bernabeu Stadı'nda yapılan maçın 71. dakikasında teknik direktör Vivente Del Bosque tarafından kenara alınan Ronaldo, oyun süresince kaleye yalnızca 1 şut atabildi. 
     Sahayı ıslıklar arasında terkeden Ronaldo, ''Marca'' gazetesine yaptığı açıklamada, ''Bu tepkileri hak ettim. Çünkü hayatımın en kötü maçlarından birini oynadım ve çok sayıda basit hatalar yaptım'' dedi. 
     Takım arkadaşı Fransız Zinedine Zinade ve Alman kaleci Oliver Kahn ile birlikte dünyada yılın sporcusu ödülüne aday gösterilen Ronaldo, ağustos ayında 44 milyon dolara Inter Milan'dan Real Madrid'e transfer olduktan sonra, Şampiyonlar Ligi'nde ve ligde oynadığı 9 maçta 3 gol attı. 
     Ronaldo, çarşamba günü Brezilya'nın Güney Kore ile yapacağı hazırlık maçı için ise tamamen hazır olacağını söyledi. 
     





</TEXT>
</DOC>
