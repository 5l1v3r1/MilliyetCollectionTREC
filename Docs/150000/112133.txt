<DOC>
<DOCNO> 112133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/siyaset/siy02.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalıda ve köşkte siyaset yapılmaz’ 
</HEADLINE>
<TEXT>

Baykal ve Erdoğan’ı "fiskos siyaseti" yapmakla suçlayan MHP Lideri, işadamlarıyla yapılan konuşmaların kamuoyuna açıklanmasını istedi 
     ÖNDER YILMAZ Çankırı 

     MHP lideri Devlet Bahçeli, AKP Genel Başkanı Tayyip Erdoğan’ın Bozüyük’te, CHP Genel Başkanı Deniz Baykal’ın da İstanbul’daki köşklerde işadamlarıyla yemek yemelerini eleştirerek "Eğer halkın desteğine sahipseniz ne işiniz var yalıda ve köşkte, neler konuşuyorsunuz " dedi. Baykal ve Erdoğan’ı "fiskos siyaseti" yapmakla suçlayan Bahçeli, işadamlarıyla yaptıkları konuşmaları kamuoyuna açıklamalarını isteyerek, "Gelin millet ve meydan burada" diye konuştu. 
     Bahçeli, seçimlerin ertelenmesinin gündemden kalkmasının ardından ilk mitingini Çankırı’da yaptı. Kamuoyu yoklamalarında birinci ve ikinci parti çıkan CHP ve AKP’ye yüklenen Bahçeli, bu iki partinin "siyaset terzileri" tarafından abartılarak öne çıkarıldığını savundu. 
     AKP’nin olmayan bir parti statüsünden abartılarak birinci parti konumuna getirildiğini, daha sonra iktidar olmasının Türkiye’ye sıkıntı yaratacağı düşüncesiyle solda bir partinin derlenip toparlanmaya çalışıldığını ifade eden Bahçeli, "Millete ölümü gösterip sıtmaya razı etmeye çalışıyorlar" dedi. 
     Anayasa Mahkemesi’nin AB yasaları konusunda MHP’nin yürütmeyi durdurma itirazını reddetmesi kararını saygıyla karşıladıklarını kaydeden Bahçeli sözlerini şöyle sürdürdü 
     "Esasa ilişkin görüşmeler sürüyor. Anayasa Mahkemesi’nin AB’nin Türkiye’ye müzakere tarihi verip vermeyeceğini içeren açıklamasından bir gün önce bu kararı almasını üzülerek belirtiyorum ki, anlamlı buldum. MHP olarak karara saygılıyız. Mücadelemiz bir yerde tıkatılırsa başka yerden başlatılarak devam edecektir." 
     



 SİYASET 

















</TEXT>
</DOC>
