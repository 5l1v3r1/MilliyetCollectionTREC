<DOC>
<DOCNO> 127074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo30.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'nın 2003 hakem listesi... 
</HEADLINE>
<TEXT>

     FIFA Hakem Komitesi, 2003 hakem listesini açıklarken, Türkiye'den yine 7 hakemin alındığı listede 3 yeni isim bulunuyor. 
     Futbol Federasyonu'ndan alınan bilgiye göre, bu yıl listede bulunan Metin Tokat, Erol Ersoy ve Orhan Erdemir, FIFA'nın 2003 listesinde yer almadı. 
     Bülent Uzun, Ali Aydın, Muhittin Boşat ve Mustafa Çulcu yerlerini korurken, Selçuk Dereli, Kuddusi Müftüoğlu ve İsmet Arzuman ise Tokat, Ersoy ve Erdemir'in yerine FIFA kokartı takacak yeni isimler oldu. 
     
     FIFA LİSTESİNDEKİ TÜRK HAKEMLER 
     FIFA'nın 2003 yılı listesinde, 2 de bayan hakem ve 4'ü bayan 14 yardımcı hakem yer alıyor. 
     Listedeki Türk hakemler şöyle 
Ali Aydın, Muhittin Boşat, Mustafa Çulcu, Bülent Uzun, Selçuk Dereli, Kuddusi Müftüoğlu, İsmet Arzuman. 
     Bayan Hakemler Lale Orta, Hilal Tuba Tosun. 
     Yardımcı Hakemler Baki Tuncay Akkın, Bahattin Duran, Mustafa Emre Eyisoy, Koray Gençerler, Serkan Gençerler, Bülent Gökçü, Ekrem Kan, İsmail Köse, Adil Sinem, Erhan Sönmez. 
     Bayan Yardımcı Hakemler Neslihan Bayraktar, Nuray Çiçek, Dilan Deniz Gökçek, Kadriye Gökçek. 
     
     KUŞADASI'NDA SEMİNER 
     Bu arada, hakemler için devre arası semineri Kuşadası'nda yapılacak. 
     2002-2003 futbol sezonu Birinci Süper Lig hakemleri ve yardımcı hakemlere yönelik seminer, 23-25 Ocak'ta Kuşadası'nda gerçekleştirilecek. 
     





</TEXT>
</DOC>
