<DOC>
<DOCNO> 124978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko15.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım'da gaz tesilimi Ocak ayına kalabilir... 
</HEADLINE>
<TEXT>

     Rusya ve Türkiye arasında Karadeniz yatağından döşenen Mavi Akım doğalgaz boru hattından ilk doğal gazın teslim tarihinin, önceden benimsenen süreyi aşarak, Ocak ayına kalabileceği öğrenildi. 
     Gazprom kaynaklarından edinilen bilgilere göre, şu anda hatta test amacıyla gaz verilmesi çalışmaları devam ediyor. Test çalışmaları başarıyla tamamlandığında, ilk gazın teslimi yapılacak. Rus yetkililer, bunun tarihinin ''Aralık sonu veya Ocak başı'' olabileceğini belirtiyorlar. 
     Yetkililer ayrıca, ilk gaz teslimatı ile ilgili törenin de tarihi, yeri ve katılımcılarının henüz kesinleşmediğini, Aralık sonunda yapılmayıp Ocak ayına kalması halinde, yılbaşından sonraki tatil günleri dolayısıyla 13 Ocak'tan sonraya kalabileceğini söylediler. 
     Gazprom tarafından Eylül ayı sonunda yapılan basın açıklamasında, 26 Eylül'de toplanan Gazprom Yönetim Kurulu'nun, ''ilk gazın tesliminin Aralık ayında yapılması için çalışmaların yoğunlaştırılmasını öngören bir planı onayladığı'' belirtilmişti. 
     Firma Başkanı Aleksey Miller, aynı toplantıda yaptığı konuşmada, hattın ''Rusya'nın gaz ihracatındaki stratejik önemine'' dikkati çekmişti. 
     





</TEXT>
</DOC>
