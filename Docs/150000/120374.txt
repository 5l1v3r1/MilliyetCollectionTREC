<DOC>
<DOCNO> 120374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yazar/sazak.html </URL>
<DATE> 2002/11/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ankara notları 2 
</HEADLINE>
<TEXT>
Hazine’nin patronu Babacan 
     AKP hükümetinde Hazine’nin sorumluluğunu genç bir isim, Ali Babacan üstlendi. 
     Babacan’ı geçen yıl ABD’de tanımıştık. Tayyip Erdoğan ve Abdullah Gül’ün AKP kurulduktan sonra Washington’a yaptıkları gezide siyasete ilk kez giren bazı genç isimler dikkat çekiyordu. Reha Denemeç, İbrahim Özal, Ali Babacan, ekonominin prensleri’ olarak takdim edildiler. Erdoğan’ın siyasi danışmanı Ömer Çelik de AKP’nin seçim kampanyası sırasında öne çıkacaktı. 
     Erdoğan ve Gül bu kadroyu, milletvekili olarak 3 Kasım seçimleriyle Meclis’e taşıdı. 
     Ali Babacan, Gül kabinesinde Devlet bakanı olarak görev aldı. ODTÜ mezunu olan, ABD’de işletme mastırı yapan Babacan’a iş dünyasında ekonominin yeni Derviş’i’ diye bakılıyor. Göreve geldikten sonra kendisini arayıp kutlayanlardan birisi de Kemal Derviş olmuş. 
     Babacan’la dün Hazine Müsteşarlığı’ndaki makamında görüştük. 
     Hindistan’a G - 20’ler toplantısına gitmeye hazırlanan Ali Babacan bir yandan da, cumartesi günü Başbakan Gül tarafından Meclis’te okunacak hükümet programı üzerinde çalışıyordu. 
     Babacan, aralıkta IMF heyetiyle ekonomik programın uygulanmasından sorumlu bakan’ olarak masaya oturacak. 
     Derviş döneminden farklı olarak, programın bazı yönlerinin revize edileceği ve en çok eleştirilen sosyal boyutu’nun takviye edileceği kesin gibi. Babacan, AKP’nin seçim kampanyasında öne çıkartılan, faiz dışı bütçe fazlasındaki oranların düşürülerek, ekonomiye soluk aldırma konusundaki kararlılığı sürdürüyor. AKP’nin tek başına iktidarı, Erdoğan’ın AB turu ve dış piyasalarda Türkiye hakkında doğan güven atmosferi nedeniyle, faizlerin de düşmesi sonucu 2003’teki borç yükünün ve maliyetinin azaldığını’ belirtiyor. Borcun çevrilmesi gibi bir sorun yaşanmayacağını, Erdoğan tarafından açıklanan Acil Eylem Planı’nın ilk aşamada gereksindiği 5 - 6 katrilyonluk kaynağın kolaylıkla bulunacağına inanıyor. 
     Ali Babacan, 35 yaşında bakan oluyor. Dramatik bir gerçek, onun kuşağındaki binlerce insanın, 2001 Şubat krizinde işlerinden olmasıdır Üniversite bitirmiş 25 - 30 yaş aralığındaki gençler iş bekliyor. 
     Babacan, özel sektörü ve kriz vurduğu reel sektörü’ canlandırarak, fabrikaları yeniden açacaklarını, böylece genç nüfusa çalışma olanağı sağlayacaklarını söylüyor. Süratle büyümeye geçilecek. 
     Kamuda yarım kalan yatırımların envanteri çıkarılıyormuş. 4 bini aşkın batık kuruluştan, 1000 kadarını ekonomiye kazandıracaklarını belirtiyor. 
     Batık bankalar konusunda duyarlı Babacan. BDDK’nın devreden çıkarılarak eski düzene dönüş’ü kesinlikle istemediklerini anlattı. 
     Merkez Bankası Başkanı ve Hazine Müsteşarı’na dokunulmayacak 
     Dalgalı kurdan vazgeçilmeyeceği anlaşılıyor. Liradan üç sıfır atma’ gündemde değil. Enflasyonda yeni yıl hedefi yüzde 20. 
     Babacan, 2003’e umutla bakıyor. 
     
     







Kültürümüz değişiyor 


Dış dinamikler ve iç dubaralar 


Kılıç’ın istifası... 


Babacan ve türban 


Tayyip’le Kıbrıs’ı kazanmak, Kıbrıs’ı kaybetmek 


AKP’nin engelli koşusu 


Anadolu liseleri tarihe mi karışıyor .. 


Bu kur yüksek mi 


Başörtülüler değil başı açık olanlar... 


Hazine’nin patronu Babacan 


Karayalçın’dan AKP’ye yoksulluk projesi 


Kış kadınlar 


Vergi dediğin KDV ile ATV 


</TEXT>
</DOC>
