<DOC>
<DOCNO> 148809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun40.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta çatışmalar 21 ölü... Otoyolda cesetler... 
</HEADLINE>
<TEXT>

     Irak'ın başkenti Bağdat'ın Dura bölgesinde çıkan çatışmalarda 21 kişinin öldüğü belirtildi. 
     Bağdat'ın güneybatısındaki Dura bölgesinde bir yolda, bazıları sivil en az 21 Iraklı'nın cesedinin görüldüğü, Amerikan askerlerinin cesetlerin bir kısmını da topladığı belirtildi. 
     Reuters kameramanı Ahmed Bahaddin, petrol rafinerisinin bulunduğu Dura'dan Bağdat'ın uluslararası havaalanına giden otoyolda Amerikan askerlerinin cesetleri topladığını gördüğünü açıkladı. 
     Bölgedeki görgü tanıkları, olay yerinde Amerikan askerleriyle Iraklılar arasında çatışmalar olduğunu, yol kenarındaki cesetlerin bir kısmının Amerikan askerlerince kaldırıldığını söyledi. 
     Bir diğer Reuters muhabiri Halid Yakup Oweis de bölgede hala yer yer çatışmalar olduğunu aktardı. 
     





</TEXT>
</DOC>
