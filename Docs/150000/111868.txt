<DOC>
<DOCNO> 111868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur01.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis minimüsü ile kamyon çarpıştı, 5'i polis 6 yaralı var... 
</HEADLINE>
<TEXT>

     Şanlıurfa'da, nöbet değişimine giden polis minibüsü ile kamyonun çarpışması sonucu meydana gelen trafik kazasında, 5'i polis 6 kişi yaralandı. 
     Emniyet Müdürlüğü Çevik Kuvvet Şube Müdürlüğü'nde görev yapan polisleri taşıyan ve sürücüsünün ismi açıklanmayan 63 A 0226 plakalı minibüs ile İsa Gündoğdu'nun kullandığı 63 NH 813 plakalı pamuk yüklü kamyon, Harran Üniversitesi Eyyübiye Yerleşkesi yakınlarında çarpıştı. 
     Kazada, minibüste bulunan polis memurları Yaşar Subaşı, Ahmet Yaşar, Halil İbrahim Çalın, Murat Ceylan ve İsmet Öğüten ile kamyon sürücüsü İsa Gündoğdu yaralandı. 
     Şanlıurfa Devlet Hastanesi'nde tedavi altına alınan, yaralıların durumunun iyi olduğu bildirildi. 
     Bu arada, kazadan sonra Emniyet Müdürü Kutlay Çelik ve Emniyet müdür yardımcıları, yaralıları hastanede ziyaret etti. 
     





</TEXT>
</DOC>
