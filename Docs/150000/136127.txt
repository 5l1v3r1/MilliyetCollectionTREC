<DOC>
<DOCNO> 136127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/guncel/gun20.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fişek’ten Spor Yönetimi 
</HEADLINE>
<TEXT>

Prof. Dr. Kurthan Fişek, "Spor Yönetimi" adlı kitabıyla, sporun devlet politikası ve toplumsal yapıyla ilişkilerine ışık tutuyor 
     İSTANBUL Milliyet 

     9 kitabı ve 7 bin civarında da makalesi bulunan Prof. Dr. Kuthan Fişek, şimdi de "Spor Yönetimi" adlı kitabıyla, dünyada ve Türkiye’de sporun devlet politikası ve toplumsal yapıyla ilişkilerini ele alıyor. 
     YGS Yayınları’nın "İnsanca Spor Kitaplığı"nın ilki olarak sunduğu "Spor Yönetimi", dört bölüm ve eklerden oluşuyor. Giriş bölümü sporun evrensel boyutlarının saptanıp çözümlenmesine ayrılıyor. Burada sporun kısa bir tarihçesi verildikten sonra oyunsal, teknik, seyirlik, gibi ekonomik ve kitlesel yönlerini kapsayan bir tanım geliştiriliyor. 
     İkinci bölüm, spor yönetiminin dünyadaki kurum ve uygulaması üstüne. Üçüncü bölümün konusuysa Türkiye’de spor yönetiminin dünü ve bugünü. Bu bölümde Türkiye spor yönetiminin tarihsel gelişmesi içinde, gönüllü birlik dönemi’, yarı - resmi örgütlenme dönemi’, devlet yönetimi’ yaşandığına dikkat çekiliyor. 
     Fişek, dördüncü bölümde de, dünya ve Türkiye için özet bir durum değerlendirmesi yapıyor. 
     
     SPORA DEVLET DESTEĞİ 
     "Sporda sosyal güvenlik" ve "spor akademileri" olgularının Türk sporunda en can alıcı sorunlar arasında yer aldığını belirten Fişek, bu sorunun ancak devlet tarafından çözülebileceğini vurguluyor. Fişek, "Yeniden örgütlenecek bir spor evreninde yeniden kurulacak spor akademilerine sporun bilimsel itici gücü’ olarak yer bulabilmek için yapılacak ilk iş, Spor Akademileri Yasası çıkarmak ve bazı temel ilkeleri bu yasaya yerleştirmektir" diyor. 
     



 GÜNCEL 














</TEXT>
</DOC>
