<DOC>
<DOCNO> 133191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/siyaset/asiy.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüleri attı 
</HEADLINE>
<TEXT>

AKP lideri Erdoğan’ı "kulaktan dolma" bilgilerle beyanat vermekle eleştiren Denktaş, bu koşullarla pazarlık gücünün kalmayacağını söyledi 
     KKTC Cumhurbaşkanı Rauf Denktaş ile AKP lideri Recep Tayyip Erdoğan arasındaki köprüler atılıyor. Denktaş, Erdoğan’ın kendisini hedef alan sözlerini sert ifadelerle eleştirdi. 
     Genç Müteşebbisler Derneği yöneticilerini kabulünde Türkiye’den giden çelişkili mesajlara sert çıkan Denktaş, Erdoğan’ın "Acele uzlaşma istiyoruz, barış istiyoruz. Önümüze 10 - 15 harita kondu, bir tanesini bile seçmek yok mu Toprak konusu halledilmeli, halledilebilir. 29 artı zaten kabul edilmişti" gibi "kulaktan dolma" bilgilerle beyanatlar verdiğini savundu. 
     Rum tarafı ve BM’nin, Türkiye’nin ne kadar KKTC’nin arkasında olduğu sorusuna yanıt aradığını belirten Denktaş, bu koşullarda görüşmecinin pazarlık gücü kalmayacağını vurguladı. Türkiye’nin bugüne kadar "duvar" gibi arkada durduğunu belirten Denktaş, "Şimdi bunun ötesinde Türkiye, bu önümüze konmuş olan belgeyi olduğu şekliyle kabul etmeye hazırsa, bize açıkça söylemelidir. O zaman bunu kabul edecek birisi bulunur, imzayı atar, bu iş biter" diye konuştu. 
     
     Belirsiz bir duruma geldim’ 
     Kendilerini zor durumda bırakan AKP açıklamalarının kabul edilemeyeceğini belirten Denktaş, Dışişleri Bakanı Yaşar Yakış’ın bugün adaya geleceğini anımsatarak, "Tam prensipler nedir Hangi prensipler üzerinde duracağız, neleri müdafaa edeceğiz Bugüne kadar müdafaa ettiklerimizde h l Türkiye varsa, o zaman bu beyanatlar yapılmamalı" dedi. 
     "Bunları söylemek ihtiyacını duydum, çünkü büyük bir kargaşa vardır. Belirsizlikten şik yet ediliyor, ben de belirsiz bir duruma gelmiş oldum. Görüşmeci olarak ben bunu kabul edemem. Bu şekilde yürüyemem" görüşünü dile getiren Denktaş, "Ne anlaşma yaparsanız yapın, 3 - 5 sene sonra siz de yoksunuz, anlaşma da yok. Rumları iyi bilmek lazım" şeklinde konuştu. Denktaş, Yakış’a, "bugüne kadar yapılan temaslarda kendilerine verilen yazılı ve sözlü hemfikiriz, böyle devam et’ veya şu şekilde yürü’ şeklindeki talimatların geçerli olup olmadığını" da soracağını söyledi. 
     



 SİYASET 

















</TEXT>
</DOC>
