<DOC>
<DOCNO> 140207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/spor/aspo.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DOĞUM GÜNÜ ZİYAFETİ 7-3 
</HEADLINE>
<TEXT>

Kartal, 100. yaşına bastığı Göztepe maçında adeta şov yaptı, rakibine gol yağdırdı. Siyah - Beyazlı takım hem coştu, hem coşturdu, tribünleri futbola doyurdu 
90 dakika      BİLAL MEŞE 

     Tarihi İnönü Stadı dün gece "tarihi" bir kutlamaya sahne oldu. Bir yıldır, 100. yaşgünü nedeniyle yapılan hazırlıklar gerçekten izlenmeye değerdi. 
     Her Avrupa Kupası maçından sonra oynanan ilk maçlarda tüm takımlar sıkıntı çekerler. Ne var ki Beşiktaş, İnönü’deki tribün coşkusuyla Göztepe maçına moralli başladı. 90 dakikalık mücadelede kritik pozisyonlara fazla değinemeyeceğiz. 2. dakikada Tolga sağdan indi, ortaladı, İlhan yüklendi, Cumhur panikten olsa gerek topu kendi kalesine gönderdi 1 - 0. 
     Maça erken golle başlayan Beşiktaş 10. dakikada farkı ikiye çıkardı. Pancu soldan hareketlenen Tolga’yı kaçırdı. Tecrübeli futbolcu ön direğe kesti. Kaan Dobra dokundu 2 - 0. 
     İki farkı bulan Kartal, her nedense oyun disiplininden uzaklaştı, tempoyu düşürdü, 24. dakikada kalesinde golü gördü. Mkalele sağdan indi, arka direğe kesti. Top önce direğe, sonra Cordoba’ya, en son da Kaan’a çarpıp kaleye girdi 2 - 1. 
     27. dakikada Cordoba sahneye çıktı Prag maçında yediği, ancak sayılmayan golün bir benzerine dün yine tanık olduk. Ercan, yaklaşık 35 metreden sağıyla nefis vurdu. Meşin yuvarlak Cordoba’nın çırpınışları arasında filelerle kucaklaştı 2 - 2. 
     Ercan’ın bu golü Beşiktaş’ın aklını başına getirdi 28. dakikada soldan korneri Pancu kullandı. Ön direkte Yasin, topun gelişine vurdu 3 - 2. 
     Bu dakikadan sonra oyun disiplinine yeniden ayak uyduran ve tempoyu yükselten Beşiktaş, 36’da 4 - 2 öne geçti. Kaan topu penaltı noktası üzerine kesti. Pancu önce göğsüyle düzeltti, sonra yakın mesafeden topu köşeye gönderdi. 
     Tribünler fark için umutlanırken, 45. dakikada Göztepe’nin üçüncü golüyle yıkıldılar Bu dakikada Cumhur, ara pasıyla Alp’i kaçırdı. Sarı - Kırmızılı futbolcu önce savunmayı geçti, ardından Cordoba’yı safdışı bıraktı 4 - 3 
     İkinci yarıya hızlı başlayan Beşiktaş 48. dakikada Serdar ile yeniden farkı ikiye çıkardı. 50. dakikada Bora, Nouma’yı indirdi. Karar penaltı... Fransız futbolcu şık vuruşla durumu 6 - 3 yaptı. 
     Beşiktaş, 51. dakikada İlhan Mansız ile perdeyi kapadı. Ahmet Yıldırım uzun topla İlhan Mansız’ı buluşturdu. Tecrübeli futbolcu gelişine sert vurdu, top önce kalecinin ellerine, ardından üst direğe çarparak filelere gitti 7 - 3. 
     Karşılaşmanın geri kalan bölümlerinde yine pozisyon üreten, gol arayan Beşiktaş’tı. Ne var ki Bora’nın yerine giren kaleci Bülent, Beşiktaş’ın forvet oyuncularına başka gol imkanı tanımadı. 
     
Luce SevmedimBeşiktaş Teknik Direktörü, özellikle maçın ilk yarısındaki futbolu beğenmediğini söyledi, "Herkes savunma yapmadan golü düşündü" dedi 
     Ronaldo yoruldu’ 
     GÖZTEPE karşısında ilk 45 dakikada sergilenen futbolu sevmediğini açıklayan Mircea Lucescu, "Defansta sorunlar yaşadık" dedi. Tecrübeli hoca, Ronaldo’yu goller nedeniyle çıkarmadığını da vurgulayıp, "45 dakika oynayacağını kendisine söylemiştim. Çok yoruldu. Cordoba ile de görüştüm. Gelecek yılı düşünüyor. O yüzden kafası bizimle birlikte değil" diye konuştu. 
     
     Kutlamanın etkisi 
     BEŞİKTAŞ Teknik Direktörü, şölene konsantrasyonu bozmaması için geç geldiklerini de vurguladı. Lucescu şunları söyledi "Bundan sonra hiçbir maç kolay değil. Herkes bizi yenmek istiyor. Bu maçta az oynayanlara forma şansı verdim. Oyuncularım hazır olmalı. Giunti toparlanıyor. İtalya’da çok az şans bulmuştu. Kısa bir süre içinde kafa ve fizik olarak seviyemize gelecek." 
     
     Maçın hakemi 
     Mısır idare etti 
     HAKEM Hamza Mısır, dünkü vasat sayılabilecek bir yönetim ortaya koydu. Verdiği penaltı kararında haklıydı. Ancak ilk yarıda Nouma’nın rakibiyle girdiği olumsuz görüntüye göz yumup, sırtını dönerek gitmesi ise ilginç karşılandı. Belki de, Kartal’ın 100. doğum gününe gölge düşürmek istemedi 
     
     Göze batanlar 
     Cordoba Kalesinde inanılmaz hatalar yaptı. Göztepe’nin attığı ikinci golde yer tutuşu, Slavia maçındaki gibi skandaldı. 
     Giunti İlk kez 11’de sahaya çıktı. Maç süresince sırıtmadı, riske girmedi. Hem ofansa, hem de defansa destek verdi. 
     Nouma Uzun aradan sonra 11’de forma giydi. Markajda kaldı, etkili olamadı. Sadece penaltı pozisyonunda sahneye çıktı. 
     İlhan Mansız Sinan’ın markajında oynadı. Zaman zaman sinirlenip oyundan düştü. Attığı gol ona yakışır bir vuruştu. 
     Ercan Konuk takımda göze çarpan, futboluyla öne çıkan tek isimdi. Attığı golde vuruş tekniği ön plandaydı. 
     
     Maçın adamı 
     Daniel Pancu 
     Slavia Prag maçının yıldızı, Göztepe karşısında da en etkili isim olarak sahneye çıktı. Oyunda kaldığı süre içerisinde dört dörtlük bir mücadele ortaya koyan Pancu, takımın temel direği olduğunu bir kez daha gösterdi. Oyun kuruculuğunun yanında attığı golle de klasını ortaya koydu. 
     
     Maçtan notlar 
     Lucescu’dan değişim 
     TEKNİK Direktör Mircea Lucescu, Göztepe maçında farklı bir on bir sahaya sürdü. Zago, Tayfur, A.Dursun, ve Tamer yedek kalırken, Giunti ve Nouma şans buldu. Tayfur’un yerine sahaya Kaptan olarak Brezilyalı Ronaldo çıktı. 
     
     Nouma kızdırdı 
     İLK yarıda Pascal Nouma, Şenol ile saha içinde tartıştı. Fransız futbolcu, Şenol’un boynunu sıkarken, olaya Lucescu çok sinirlendi. Rumen hoca saha kenarına kadar gelerek, Nouma’yı sakinleştirdi. 
     
     Pancu’dan şikayet 
     SLAVİA Prag maçında bir pozisyonda topuk pası verdiği için oyundan çıkan Pancu, dün benzeri bir hareket yapan İlhan Mansız’a tepki gösterdi. Rumen oyuncu yedek kulübesine gidip, İlhan Mansız’ı Lucescu’ya şikayet etti. 
     
     Nostaljik formalar 
     BEŞİKTAŞLI futbolcular, Göztepe sınavında 100. yıl için hazırlanan nostaljik formayla mücadele etti. Öte yandan Göztepe, "Beşiktaş’ın 100. yılın kutlar, çeyrek finalde başarılar dileriz" pankartıyla çıktı. 
     
     Gençlere izin yok 
     KARTAL’IN altyapısından yetişen ve bu sezon Göztepe’ye kiralanan İlhan ve Tunç dün geceki maçta Sarı - Kırmızılı formayı giyemedi. İki futbolcunun yapılan sözleşme gereğince Beşiktaş’a karşı oynayamadığı açıklandı. 
     
     Tribünde atışma 
     İKİ takım taraftarı arasında tezahürat düellosu yaşandı. Beşiktaşlılar, Göztepe’nin ezeli rakibi Karşıyaka lehine bağırırken, Göztepeliler de Beşiktaşlılar’ı kızdırmak için "Şampiyon Cim-Bom" diye tempo tuttu. 
     
     Asal’a af çıktı 
     AİDATINI yatırmadığı gerekçesiyle kulüp üyeleğinden düşen Beşiktaş’ın eski başkanlarından Talat Asal’a af çıktı. Siyah - Beyazlı yönetim, kulübe büyük hizmetler veren Asal’ın üyeliğinin devam etmesini kararlaştırdı. 
     



 SPOR 






























</TEXT>
</DOC>
