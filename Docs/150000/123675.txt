<DOC>
<DOCNO> 123675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/spor/spoz1.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş olmayan yerden 
</HEADLINE>
<TEXT>
Hatanın bedeli 
     DERBİ bitti, hatta yanlış kararların kavgası bile bitti, ama hakem atama tartışmasının henüz külleri soğumadı... 
     "Beşiktaş, Orhan Erdemir’i istemediği için Kuddusi Müftüoğlu atandı" iddiaları kulislerde yankılanıp, duruyor... 
     Oysa duyumlara göre kazın ayağı öyle değil... MHK, derbi için masaya Ali Aydın, Bülent Uzun, Erol Ersoy, Selçuk Dereli, Orhan Erdemir, Serdar Tatlı ve Kuddusi Müftüoğlu’nu yatırmıştı... İki kulübün istemediği hakemler elenmişti... Orhan Erdemir de, Beşiktaş’tan veto yemesine rağmen, Selçuk Dereli ve Kuddusi Müftüoğlu birlikte son torbaya girmişti... Dereli’nin, geçen sezon Yozgat - Galatasaray maçındaki hatalı yönetimi, MHK’yi iki adrese itmişti ERDEMİR ve MÜFTÜOĞLU. 
     İşte bu aşamada Orhan Erdemir’in bir hatası, derbi şerefini Kuddusi Müftüoğlu’na getirdi.. Erdemir, henüz açıklanmamasına rağmen, yakın dostlarına "Maç benim" demiş, manşetlere taşınan bu fısıltının bedelini de çalım yiyerek ödemişti... 
     



 SPOR 


























</TEXT>
</DOC>
