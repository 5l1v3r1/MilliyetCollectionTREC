<DOC>
<DOCNO> 149575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sonspo01.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Mavericks, Warriors'ı evinde 117-108 yendi... 
</HEADLINE>
<TEXT>

     ABD Profesyonel Basketbol Ligi NBA'e, 7 maçla devam edildi. 
     Batı Konferansı Ortabatı Grubu'nda San Antonio Spurs'a karşı liderlik mücadelesi veren Dallas Mavericks, Pasifik Grubu'nda 6. sırada bulunan ve play-off dışı kalan Golden State Warriors'ı evinde 117-108 yendi. 
     Dallas'da yapılan maçta 58. galibiyetini alarak, takım rekorunu -normal sezonda en fazla galibiyet- kıran Mavericks'de, Alman forvet Dirk Nowitzki 37 sayı attı ve 12 ribaunt aldı. Kanadalı oyun kurucu Steve Nash ise 21 sayı ve 10 asist gerçekleştirdi. 
     Warriors'da Antawn Jamison, 20'si ilk yarıda olmak üzere 25 sayı ve 11 ribauntla en başarılı isim oldu. 
     Batı Konferansı'nda ilk 8 takım arasında girerek play-off'a kalma mücadelesi veren Ortabatı Grubu beşincisi Houston Rockets, Pasifik Grubu beşincisi Seattle Supersonics'i evinde 101-86 yendi. 
     Houston'daki maçta, şu anda konferansta 9. sırada bulunan Rockets'da Cuttino Mobley, -3. çeyrekte 13 olmak üzere- ve Steve Francis 17'şer sayı atarak, takımlarının play-off şansını sürdürmesine yardımcı oldular. 
     Supersonics'de ise Brent Barry, 23 ile sayı liderliğini elde etti. 
     Eğer bu geceki maçta Phoenix Suns, San Antonio Spurs'ı evinde yenerse play-off'u garantileyecek ve Houston Rockets, yarış dışı kalacak. 
     Sonuçlar şöyle 
Washington Wizards-Atlanta Hawks 100-101 
Orlando Magic-Boston Celtics 89-86 
Cleveland Cavaliers-New York Knicks 104-99 uzatmada 
New Jersey Nets-Toronto Raptors 94-86 
Houston Rockets-Seattle Supersonics 101-86 
Dallas Mavericks-Golden State Warriors 117-108 
Denver Nuggets-Los Angeles Clippers 79-101 

     





</TEXT>
</DOC>
