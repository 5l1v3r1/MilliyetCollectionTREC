<DOC>
<DOCNO> 123624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/dunya/adun.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi kaybedersiniz 
</HEADLINE>
<TEXT>

AKP lideri Tayyip Erdoğan Kopenhag’da AB’ye rest çekti. Erdoğan, Danimarka Başbakanı Rasmussen’e, Tarih alamazsak, Türk halkı AB’yi gözden geçirir’ dedi 
     ABDULLAH KARAKUŞ İRFAN KURTULMUŞ Kopenhag 

     Türkiye, AB’nin perşembe günü başlayacak devlet ve hükümet başkanları zirvesinden önce bütün kartlarını masaya sürüyor. AKP Genel Başkanı Recep Tayyip Erdoğan, AB Dönem Başkanı Danimarka’nın Başbakanı Anders Fogh Rasmussen’e, Kopenhag’da tam üyelik müzakereleri için tarih verilmemesi halinde "AB’nin Türkiye’yi kaybedeceğini" belirterek rest çekti. 
     Kopenhag Zirvesi öncesi dün Rasmussen ile ikinci kez bir araya gelen Erdoğan, kapsamlı bir reform paketini Meclis’e sunduklarını ve siyasi kriterleri yerine getirmek için sürekli çalıştıklarını kaydetti. 
     AB ülkelerinin Türkiye’ye karşı "çifte standart uyguladığını" belirten Erdoğan, örnek olarak Letonya’ya uygulanan prosedüre dikkat çekerek, şunları söyledi 
     "Bakın Letonya’da 3 milyon Rus var. Ama bunlar h l vatansız durumda görünüyorlar. Ama bu ülke üyeliğe kabul edilecek. Doğu Avrupa’da yaşayan 6 milyon Çingene’nin sorunları var. Bunlar ilerleme raporlarına da yansıdı. Diğer adaylar için bu konular sorun edilmezken, sürekli bizim önümüze uygulamadaki eksikliklerin getirilmesini anlamak mümkün değil." 
     
     Diğerleri kritersiz alındı 
     Kopenhag kriterlerini tamamen yerine getirmeyen altı ülkenin Lüksemburg’da, altı ülkenin de Helsinki’de tam üyelik için müzakere tarihi aldığını vurgulayan Erdoğan, Rasmussen’e şunları söyledi 
     "Bu örnekler ortada iken h l bize tarih verilmemesi çifte standarttır. Biz iktidarıyla, muhalefetiyle bu konuda kararlıyız. Kopenhag kriterlerinin uygulamasını yerine getirmeden size tarih veremeyiz’ yaklaşımını samimi görmüyoruz. Medeniyetler uzlaşması için Türkiye’nin AB’ye girmesi gerekmektedir." 
     Tarih verilmemesi durumunda Türkiye’nin AB’ye girmeyi tekrar gözden geçireceği mesajını veren Erdoğan, Rasmussen’i "12 Aralık’ta mutlaka tarih almamız lazım. Tarih alamazsak AB’yi düşünür müyüz, düşünmez miyiz, o ayrı bir konu olur. Türk halkı AB’yi tekrar gözden geçirir. Bizim tarih almamız barış ve ekonomi için de hayırlı olur. Tarih verilmezse AB Türkiye’yi kaybeder" diye uyardı. Erdoğan’ın bu resti, görüşmede bir süre soğuk havanın esmesine neden oldu. 
     
     Rasmussen Tarih zor 
     Erdoğan’la düzenlediği ortak basın toplantısında Rasmussen, müzakere tarihiyle ilgili soruya şu yanıtı verdi "Tarih ne zaman sorusunun cevaplanması zor bir soru. Reform sürecindeki ilerlemeye bağlı. Siyasi kriterlerin tamamının olması lazım. Bunlar tamamlandıktan sonra müzakereler başlayabilir." 
     



 DÜNYA 













</TEXT>
</DOC>
