<DOC>
<DOCNO> 138525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yazar/altan.html </URL>
<DATE> 2003/02/23/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Çıktım erik dalına, anda yedim üzümü 
</HEADLINE>
<TEXT>

     - Biliyorsun, Recep Tayyip Bey de, tuluata çok meraklı. Sence Tayyip Bey, tarihteki ünlü kişilerden en çok kime benziyor 
     Kel Hasan 
     - Cristophe Colomb’a, demiş. 
     - Neden 
     - Çünkü Tayyip Bey de, bilmediği denizlere açılan bir kaptan. İkincisi, Tayyip Bey de, nereye varacağını tam bilmiyor. Ama asıl büyük bezerlik her ikisinin de, "yumurta"yla ilgili bir başarıya imza atmaya kalkmış olmaları. Cristophe Colomb, "yumurtayı dik durdurabilir misin" diyenlere yumurtayı vurarak oturtup, göstermişti dik durdurabileceğini. Tayyip Bey ise, tam tersine, oturmuş bir yumurtayı, yeniden dik duramaz bir hale getirmeye uğraşıyor. 
     
     Keloğlan Kırk Haramiler mağarasında nağra atıyormuş 
     - Şu Kıbrıs sorunu ne olacak 
     Mağara da, birbirine eklenen bir yankılanmayla yanıt vermiş kendisine 
     - Şu Kıbrıs sorunu ne olacak... Şu Kıbrıs sorunu ne olacak... Şu Kıbrıs sorunu ne olacak... 
     
     Bektaşi Babası, "Siyasette palavra ve asparagas" adlı, imzası neredeyse silinmeye yüz tutmuş bir kitap bulmuş. 
     Hemen kalemi alıp eline, dilini dudağının kıyısından azıcık çıkararak, özene bezene bir ad yazmış kitabın üstüne. 
     Ve Nasreddin Hoca’ya sormuşlar 
     - Acaba kimin adını yazdı, diye... 
     Hoca 
     - Kimsenin hakkını yemek istemem, demiş getirin bana şu parti liderlerinin listesini... 
     
     Abdullah Gül’ün bir karikatürünü yapmışlar. Upuzun bir kazığa, zor bela bir merdiven dayamış merdivenin dengesini bozmadan, yukarı doğru tırmanmaya çalışıyor. 
     Altında da iki satırlık bir yazı 
     - Nereye çıkıyorsunuz Sayın Başbakan 
     - Tayyip Erdoğan, Siirt seçimlerini kazanır da Meclis’e girerse, oturmak zorunda kalacağım yere... 
     
     Bir uçakla bir politikacı arasında ne fark vardır 
     Hiçbir fark yoktur. 
     İkisi de birilerini taşıyarak yükseklerden uçar. İkisi de bazen bir kazaya uğrar. İkisi de sonunda mutlaka iner yere. 
     
     Editörlüğünü Prof. Dr. Emine Gürsoy - Naskali ile Doç. Dr. Gülden Sağol’un yaptığı "Türk Kültüründe Argo" kitabında, Doç. Dr. Emel Kefeli’nin de "Edebiyat Argo İlişkisi" adlı bir incelemesi var. 
     O incelemede eski dostlarımdan Suat Taşer’in "Abuzettin Bey" adlı şiirine rastladım. Aynen alıyorum 
     
     Toriğini çalıştır kaşalot 
     Gır geçme 
     Çaparize gelirsin sonra zıngadak 
     
     Kasıntından denizler bulanıyor 
     Bamya tarlası mı sandın dünyayı 
     Bak atı alan Üsküdar’ı dolanıyor 
     
     Her gün ağzın dört köşe 
     Ama çıngırağı çektiğinin resmidir 
     Kim dedi sana rüzgara karşı işe 
     
     Asma sakal takma bıyık 
     Behey ıspanakzade 
     Bu gidişin sonu karanlık 
     
     Tenhalarda bocurgat yaparsın 
     İşin gücün haminto 
     Bilirim her taşın altında varsın 
     
     Fazla viraj alıyorsun ağır ol 
     Eşekten düşmüş karpuza dönersin sonra 
     Aheste çek kürekleri kendine gel 
     
     Bu devran böyle kalmaz 
     İmam kayığı yanaştı mı iskeleye 
     Gözünün yaşına bakan olmaz 
     
     Baba mirası değildir hayat 
     Söylemesi benden 
     İşlet toriğini bay kaşalot 
     
     1955’te yayımlanmış bir şiir. Suat Taşer’i de 1982’de kaybettik. "Abuzettin Bey" ise gitgide çoğalarak yaşıyor... Bazen adına Saddam, bazen Bush bile diyorlar son dönemlerde... 
     
     







Çıktım erik dalına, anda yedim üzümü 


Kanalda diyalog 


Uzlaşmaya doğru 


Tayyip Erdoğan’la daldan dala... 


Rötarlı Sevgililer Günü 


Krizde bir başbakan portresi 


YÖK yasası bu haliyle TBMM’den geçer mi 3 


Hangi ünlünün yatağında uyumak istersiniz 


Kıssadan hisseyi siz bulun 


Ceyar Bush’a karşı 


Lezzetlerin seyahatleri engellenemez 


İmparatorluk ve sokaklar 


Gezi tazminatı 


Bir maraza çıksa da ekonomiyi kurtarsak 


İstanbul’da gökdelen yapılacak arsa kalmadı 


</TEXT>
</DOC>
