<DOC>
<DOCNO> 133358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/spo04.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Liman için Başkent atağı 
</HEADLINE>
<TEXT>

Başkan Özkan Sümer, ihale krizini Trabzonlu milletvekillerine iletmek için Ankara’ya gidiyor 
     Bugün gidiyorlar 
     TRABZONSPOR, Liman ihalesine girebilmek için siyasi atak başlatma kararı aldı. Bordo - Mavili kulübün başkanı Özkan Sümer, bugün işadamlarıyla birlikte Ankara’da bir dizi ziyaretlerde bulunacak. Sümer ve temsilci ekibin saat 14.00’te TBMM’ine gidip, Trabzonlu milletvekilleriyle görüşeceği öğrenildi. Sümer’in, ihaleye girebilmeleri için yardım talebinde bulunacağı açıklandı. 
     
     Medyadan destek 
     ANKARA turunu kalabalık bir grupla yapacak olan Özkan Sümer’in, milletvekillerini etkileyebilmek için medya mensuplarını da davet ettiği bildirildi. 10 milyon 500 bin dolarlık teklifle ihaleye ilk adımı atan Trabzonsporlu yöneticiler, "Bu konu yerel bir sorun. Trabzonspor’un büyümesi için liman ihalesini alması şart. Gereken anlayışı bekliyoruz" dediler. 
     
Trabzon tatsız 1-1      G.Doğan karşısında 49’da Mehmet Yılmaz ile öne geçti, 80’de Temur’un golüne engel olamadı 
     İKİNCİ yarı hazırlıklarını yoğun bir şekilde sürdüren Trabzonspor, İkinci Lig temsilcilerinden Gümüşhane Doğanspor ile evinde 1 - 1 berabere kaldı. Bordo - Mavili takım 49’da Mehmet Yılmaz’ın penaltı golüyle öne geçti. Bitime 10 dakika kala sahneye çıkan Temur, Gümüşhane Doğanspor’un beraberlik sayısını attı. Gol yollarında etkisiz kalan Trabzonspor, beraberliğe boyun eğdi. 
     
     Maçın karnesi 
     HAKEMLER Abdullah Yılmaz, Hakkı Güler, Hayrullah Hanoğlu 
     TRABZONSPOR Petkoviç 5 - Tayfun 5 Mustafa Dk.46 5 , Oumar 5 Macit Dk.46 5 , Erman Güraçar 5 - Lee Yong 6 , Aurelio 6 Muzaffer Dk.72 4 , Erman Özgür 5 , Ali Şen 4 Yavuz Dk.64 5 , Gökdeniz 6 , Fatih 5 Emre Dk.46 5 , Mehmet Yılmaz 6 Selahattin Dk.67 5 
     G.DOĞAN Uğur 5 Mustafa Dk.78 - Zafer 6 , Yıldırım 5 B.Zafer Ok.77 , Metin 5 , Targan 6 - Kurtuluş 5 , Aşkın 5 Murat Dk.60 5 , Serkan 5 , Nuri 5 İbrahim Dk.78 - Şehmuz 4 Temur Dk.63 6 , Ahmet 5 Mahir Dk.60 5 
     GOLLER M.Yılmaz Dk.49 pen , Temur Dk.80 
     
Aurelio’da mutlu son      TRABZONSPOR, Beşiktaş’ın da gündeminde olduğu iddia edilen Brezilyalı Aurelio ile kesin anlaşma sağladı. Futbolcunun menajeri Miranda, yöneticilerden Caner Çuvalcıoğlu ve Yusuf Ziya Yılmaz ile bir araya gelip, pürüzleri sona erdirdi. Başkan Özkan Sümer’in Trabzon’a dönüşünde mukavele yenileneceği açıklandı. Öte yandan kaleci Petkovic de kalmak istediğini yönetime iletti. 
     



 SPOR 

























</TEXT>
</DOC>
