<DOC>
<DOCNO> 130097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko03.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğru sinyal bekliyoruz 
</HEADLINE>
<TEXT>

Koç Yatırım Başekonomisti Cevdet Akçay, piyasalardaki volatilitenin ancak hükümetten gelecek doğru sinyallerle önlenebileceğini söyledi 
     EKONOMİ SERVİSİ 

     Koç Yatırım Başekonomisti Cevdet Akçay, son haftalarda faizlerde görülen hızlı artışın Hazine’ye önemli bir yük getirdiğini belirterek, "Türkiye bir ay içinde 11 puanlık bir faiz şoku yaşadı. Faiz artışının Hazine’ye maliyeti yanında IMF’den gelecek 1.6 milyar dolarlık kredi hiçbir şey" dedi. 
     Koç Yatırım’ın düzenlediği "Yeni Avrupa Ülkelerinin Değeri ve Türkiye Ekonomisindeki Makroekonomik Gelişmeler" konulu toplantıya Koç Yatırım Başekonomisti Doç Dr. Cevdet Akçay ve Unicredito İtaliano SPA’nın Yabancı Bankalar Ekonomik Araştırma Bölümü Başkanı Debora Revoltella konuşmacı olarak katıldı. 
     AKP hükümetinin 3 Kasım seçimlerinden tek parti iktidarı olarak çıkmasıyla piyasalarda bir iyimserlik havası h kim olduğunu kaydeden Akçay, ancak daha sonra Irak’a ilişkin tedirginlik ve hükümetten gelen farklı açıklamalar ile piyasalardaki eğilim tersine dönüştü" dedi. Türkiye’nin en büyük probleminin güven ve kredibilite sorunu olduğuna dikkat çeken Akçay, bu unsurların piyasaya yansıtılması gerektiğini ve bunun da doğru sinyaller ve uygulama ile gerçekleşebileceğini belirtti. 
     
     Erken havaya girdik’ 
     Piyasaların, seçimin hemen ardından hiçbir uygulama görmeden yeni hükümete açık çek verdiğine işaret eden Akçay, "Piyasalar daha temkinli olsaydı, bu kadar volatilite yaşanmayacaktı. Piyasa hükümetin yanlış sinyallerine optimal tepki vermediği için bu sinyaller bir süre devam etti" diye konuştu. 
     Akçay, "Eğer savaş olursa kısa süreceğini ve 2003’e yönelik olumlu etkileri olacağını düşünüyorum" diyerek şöyle devam etti "Petrol fiyatının düşmesi dünya ekonomileri için teşvik edici olacaktır. Savaşın kısa vadeli bazı olumsuz etkilerinden sonra olumlu etkileri olacağını sanıyorum." 
     
Sizi AB kurtarır’      Unicredito İtaliano Yabancı Bankalar Ekonomik Araştırma Bölümü Başkanı Debora Revoltella, Türkiye’nin AB sürecinin, entegrasyonu hızlandıracağını ve riskin azalmasını öne çıkaracağını söyledi. Revoltella, riskin azalmasıyla yabancı sermayenin Türkiye’ye gelebileceğini söyledi. AB üyesi merkez ve Orta Avrupa ülkelerinin Türkiye’den daha iyi senkronize durumda olduğunu belirten Revoltella, bölgenin uluslararası ekonomik durgunluğa reaksiyon verdiğini, Türkiye’nin son 2 yılda yaşadığı krizlere karşı verdiği reaksiyonun ise daha farklı olduğunu söyledi. 
     



 EKONOMİ 























</TEXT>
</DOC>
