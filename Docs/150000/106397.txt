<DOC>
<DOCNO> 106397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/son/sonspo08.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Milli Takımımızın karnesi... 
</HEADLINE>
<TEXT>

     14. Dünya Erkekler Basketbol Şampiyonası'nı, ilk tur grup maçlarını 2 yenilgi ve 1 galibiyetle tamamlayan, 2. turda ise aldığı 2 yenilgi ile klasman maçlarına kalan Türkiye, Çin ve Rusya galibiyetleri ile ilk kez katıldığı Dünya Şampiyonası'ndan 9. sırada yer aldı. 
     Millilerin şampiyonadaki istatistikleri ise şu şekilde oluştu 
     8 maç sonunda en skorer isim Mehmet Okur oldu. Mehmet Okur maç başına 17.3 ortalama ile ilk sırada yer alırken, onu 16 sayı ortalama ile Mirsad Türkcan, 14.9 sayı ortalama ile Hidayet Türkoğlu ve 13.8 sayı ortalama ile İbrahim Kutluay takip etti. 
     
     EN UZUN SÜRE 
     Milli Takım'da en uzun süre sahada kalan oyuncu ise 244 dakika ile Hidayet oldu. Hidayet maç başına ortalama 30.5 dakika forma giyerken, İbrahim Kutluay 236 dakika mücadele etti. En az süre alan ise 6 maçta yer almasına rağmen toplam 39 dakika oynayan Kaya Peker oldu. 
     
     RİBAUNT 
     Millilerde, en çok ribaunt alan oyuncu ise Mirsad Türkcan. Mirsad oynadığı 7 maçta toplam 72 ribaunt alarak bu kategoride millileri sırtladı. Mirsad'ın 72 ribauntunun 21'i hücum ribauntu olarak gerçekleşti. Mirsad'ı ribauntla Mehmet Okur izledi. Mehmet Okur'un aldığı ribauntun 24'ünü hücumda elde etti. Turnuva öncesi sakatlığı sebebiyle uzun süre forma giyemeyen Hüseyin Beşok ise 7 maçta ancak 28 ribaunt toplayabildi. Hidayet ise 40 ribaunt alarak Hüseyin'i geçti. Takımın diğer uzunu Asım Pars da 5 maçta 7 ribaunt topladı. 
     
     ASİST 
     En çok asist yapan oyuncu sıralamasında ise Hidayet ön plana çıktı. Hidayet, 29 asist yaparken, Kerem Tunçeri 18, Harun Erdenay 16, İbrahim Kutluay 15, Mehmet ve Mirsad 12'şer asist yaptı. 
     





</TEXT>
</DOC>
