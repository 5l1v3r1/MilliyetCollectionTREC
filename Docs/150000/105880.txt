<DOC>
<DOCNO> 105880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun12.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te köpeğinin pisliğini sokakta bırakana ceza... 
</HEADLINE>
<TEXT>

     Fransa'nın başkenti Paris'te köpek sahipleri artık ''pislik'' cezası ödeyecek. 
     Paris Belediye Başkan Yardımcısı Yves Contassot, ''Basit bir ilke kirletiyorsanız ödersiniz'' diyerek köpek sahiplerine son uyarısını yaptı. 
     Çok sayıda ev köpeğinin bulunduğu Paris, en kirli başkentler arasında bulunma kötü ününe sahip. Contassot, tahmini 200 bin köpek sahibini sokakları kirletmekten men ederek bu imajı değiştirmeye kararlı görünüyor. 
     Yetkililer şimdi, kentin çeşitli yerlerine, köpek sahiplerini hayvanlarının pisliğini sokaklarda bırakmamaları konusunda uyaran binlerce afiş asmayı planlıyorlar. 
     Köpeklerinin pisliklerini sokaklarda bırakanlara 183 euro yaklaşık 300 milyon lira para cezası kesilecek. Bunu denetlemek için de 90 kadar belediye işçisi sokaklarda devriye gezecek. 
     Belediye meclisi bu cezayı Nisan ayında getirmişti, ancak denetleyecek personel sayısının yetersizliği yüzünden bu kararname pek uygulanamamıştı. Ancak şimdi yetkililer cezayı sıkı sıkıya uygulamaya kararlı. 
     





</TEXT>
</DOC>
