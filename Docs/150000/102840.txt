<DOC>
<DOCNO> 102840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/siyaset/siy09.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     DYP’den ağır suçlama 
MHP ihale vurgunu yapıyor’      ANKARA Milliyet 

     DYP Genel Başkan Yardımcısı Nevfel Şahin, seçim öncesi MHP’nin birçok ihaleyi "ahbap - çavuş ilişkisi ve davet usulüyle kendi adamlarına verdiğini ileri sürdü. 
     Şahin, seçim öncesi Bayındırlık Bakanlığı’nın, İller Bankası kanalıyla, projesi olmayan 300 kadar işi, "davet usulüyle rant sağlamak için ihaleye çıkardığını" söyledi. Ecevit’ten, projesi bulunmayan ve yatırım programında yer almayan bütün ihaleleri durdurmasını isteyen Şahin, şöyle konuştu 
     "MHP’nin yönetiminde olan İller Bankası, cumhuriyet tarihinin en büyük yolsuzluğunu yaşamış, Bayındırlık Bakanlığı’ndaki Vurgun operasyonunun dışına itilmiş, genel müdürü ve yardımcıları görevden alınmıştır. Bugün yapılan işlerin ödemesi yapılamazken, 2 katrilyon liraya yakın borcu varken, 300 adet projesi olmayan işi, davet usulüyle seçime giderken vermesine, Sayın Başbakan’ın el koyması, ihaleleri durdurması lazım. Burada, devleti yöneten memurlara da sesleniyorum. Yolsuzluklara alet olmasınlar. DYP olarak hem Enerji hem Bayındırlık bakanlıklarındaki yolsuzların peşini bırakmamız mümkün değildir. İktidara geldiğimizde bunlardan hesap soracağız." 
     
     Çiller’den Bayar’a çağrı 
DYP listesinden seçime girin’      AYDIN HASAN Ankara 

     Kemal Derviş’in YTP ile ipleri koparmasının ardından, bu partiyle DTP arasında süren ittifak arayışları büyük oranda geriledi. DYP Genel Başkanı Tansu Çiller, DTP’nin Genel Başkanı Mehmet Ali Bayar’a, DYP Genel Sekreteri Ali Şevki Erek aracılığıyla şu öneride bulundu "Aynı siyasi çizgiden geliyoruz. Siyasi istikrar için, Türkiye’nin geleceği için, DYP’nin temsil ettiği büyük çınarın altında yeniden toparlanmamız gerek. Yasalar, şu anda başka türlü bir ittifaka imk n tanımıyor. Gelin, DYP listesinden seçime girin. Bu işbirliği yalnızca listeyle, milletvekili seçilene kadar geçerli olmasın" diye konuştu. 
     
     Siyasetten bir çınar daha gidiyor 
Nahit Menteşe de 3 Kasım’da aday değil      AYDIN DHA 

     Türk siyasetinin duayenlerinden Necmettin Cevheri’nin ardından, eski bakanlardan Nahit Menteşe de, 3 Kasım’da yapılacak seçimlerde aday olmayacağını söyledi. Menteşe, "Politikayı bırakmadım ama bu dönem yarışa katılmıyorum" dedi. DYP’nin Aydın İl Kongresi’ne katılan ve milletvekilliği seçimlerinde bu kez yarışa katılmayacağını kaydeden Menteşe, şöyle konuştu "Politikayı bırakmıyorum. Sadece bu seçimlerde aday değilim. Politikayı bırakmak seçimlerle dahi ilgilenmemek anlamına gelir. Ben milletvekili aday adayı arkadaşlarıma seçim öncesi ve seçimlerde yardımcı olacağım." 
     
     İstanbul örgütü atağa kalktı 
CHP, sandık harek tı başlattı      İSTANBUL Milliyet 

     CHP İstanbul İl Başkanlığı, 3 Kasım seçimleri için sandık ve sokak örgütlenmesine hız verdi. 30 bin dolayındaki sandık için 120 bin sandık ve sokak sorumlusu örgütleniyor. Sokak sokak dolaşarak oy isteyecek her görevlinin partiye beşer oy kazandırmasını hedeflediklerini belirten CHP İl Başkanı Cemal Canpolat, "Bu 700 bin seçmenin daha şimdiden CHP’ye oy vermesi anlamına geliyor. Bu çalışmalarımızla İstanbul’da birinci parti durumuna geleceğiz" dedi. Demokratik kitle örgütlerinin desteğini sağladıklarını da belirten Canpolat, gençlerin seçmen kütüklerine yazımı için de öncülük ettiklerini söyledi. 
     
     TBMM Başkanvekili Sökmenoğlu 
Küskünler hareketi sanal      ANKARA Milliyet 

     TBMM Başkanvekili Murat Sökmenoğlu, Meclis’te küskünler grubu yaratılarak seçimin erteleneceği iddialarıyla ilgili olarak, "Ortada fol yok, yumurta yok, listeler belli değil. Meclis’te ilk kez 449 kişi verdiği oylardan sonra sevinç gösterisinde bulundu. O günden bu yana ne değişti ki küskünlük olsun" dedi. Sökmenoğlu, "Seçim bir sınavdır. Milletin kafasını karıştırıp 12 Eylül beklentisi yaratmak yanlış olur. Küskünler hareketi sanal bir hareket olarak karşımıza çıkarılmak istenmektedir" diye konuştu. Sökmenoğlu, MHP’den yeniden adaylık için başvuru yaptığını, bölgeyi ise makamın takdirine bıraktığını söyledi. 
     



 SİYASET 
















</TEXT>
</DOC>
