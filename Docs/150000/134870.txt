<DOC>
<DOCNO> 134870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sontur08.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya'da kış... Kar yolları kapattı... 
</HEADLINE>
<TEXT>

     Edirne ve Kırklareli'de kar ve yağmurun etkileri devam ediyor. 
     Edirne'de dün başlayan yağmur ve kar yağışı, yerini güneşli havaya bıraktı. Tunca Nehri'nin taşması sonucu, su altında kalan Sarayiçi'ndeki Tarihi Kırkpınar Yağlı Güreşleri'nin yapıldığı Er Meydanı, Av Köşkü, Balkan Savaşı Şehitliği ve Ağa Köşkü'nde, su çekildikten sonra hasar tespit çalışması yapılacağı bildirildi. 
     Sarayiçi'ne girişin yapıldığı iki köprü ile Yalnızgöz Köprüsü'nün sel nedeniyle ulaşıma halen kapalı bulunuyor. 
     Suların çekilmesinden sonra ekili tarım alanlarında da inceleme başlatılacağı kaydedildi. 
     Edirne merkez, ilçe ve köylerinde kapalı köy yolu bulunmazken, ancak Karayolları ekipleri, Kapıkule yolu, TEM Otoyolu ve Kırklareli-Edirne yolunda tuzlama çalışması yapıyorlar. 
     
     KIRKLARELİ 

     Kırklareli Köy Hizmetleri İl Müdürlüğü yetkilileri, merkez ile Demirköy ve Kofçaz ilçelerinde kapalı olan 37 köy yolunu açma çalışmalarının 5 ekip tarafından sürdürüldüğü belirttiler. 
     Demirköy İlçesi'ndeki TRT ve askeri bir birliğin verici istasyonunun bulunduğu Mahyatepe yolunun kapalı olduğu bildirildi. 
     Bu arada, Dereköy Sınır Kapısı'na giden yolda sürekli tuzlama çalışması yapılıyor. 
     





</TEXT>
</DOC>
