<DOC>
<DOCNO> 133333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/ekonomi/ekoz1.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Albaraka Türk’ten yeni şube 
     Albaraka Türk, geçtiğimiz hafta açılışını yaptığı Sultanhamam şubesinden sonra yeni şubesini de İkitelli’de açtı. Açılışta konuşma yapan Albaraka Türk Genel Müdürü Fehmi Akın, tüm yurtta müteşebbisler ile iş sahipleri arasında bir köprü vazifesi gördüklerini ve yeni açılan İkitelli şubesiyle fabrikaların ve üretim tesislerinin yanı başında hem üreticiye hem de sanayiciye hizmet vermeyi amaçladıklarını söyledi. 
     
     Girişimciye destek kredisi 
     Ticaret odalarıyla ayrı ayrı protokol imzalayan Anadolu Finans, KOBİ’lere ihtiyaçları doğrultusunda üretim desteğinden leasinge kadar tüm bankacılık faaliyetlerinde hizmet veriyor. KOBİ’lerle güçbirliği projesi kapsamında Anadolu Finans ayrıca kredi kapsamı dışında kalan gayri - nakdi kredi, dış ticaret işlemleri, çek - senet, EFT, POS ve kurumsal bankacılık gibi konularda oda üyelerinin taleplerini uygun maliyetlerle karşılıyor. 
     
     Nautilus, 12 milyon kişi bekliyor 
     Kadıköy’de 170 bin metrekare toplam alan üzerine kurulan Tepe Nautilus Alışveriş Merkezi’nin kentin ticari ve sosyal hayatına canlılık kazandırdığını söyleyen Tepe Nautilus’un Müdürü Engin Yıldırım, "Nautilus’a yıllık ortalama 12 milyon müşterinin gireceğini tahmin ediyoruz" dedi. Tepe Nautilus’ta 2700 araçlık otopark, CarrefourSa Hipermarket, Çarşı, Tepe Home, 8 sinema salonlu Tepe Cinemaxx, 104 mağaza, eğlence merkezleri restoran ve food court alanları bulunuyor. 
     
     Winsa Hindistan fuarında 
     Winsa geçtiğimiz ay Hindistan’ın başkenti Yeni Delhi’de düzenlenen Interbuild India - New Delhi 2002 Fuarı’na katıldı. 4500 kişinin ziyaret ettiği fuara 10 ülkeden 58 inşaat firması katıldı. Toplam 2025 metrekare alana yayılan Pragati Maiden Exhibition Center fuar alanındaki Winsa standında, firmanın pencere, kapı ve panjur sistemleri inşaat sektörünün dünyaca ünlü firmalarının yetkilileri önünde görücüye çıkarıldı. 
     



 EKONOMİ 














</TEXT>
</DOC>
