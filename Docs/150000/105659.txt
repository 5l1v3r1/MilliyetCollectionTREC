<DOC>
<DOCNO> 105659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/pulur.html </URL>
<DATE> 2002/09/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Saçmalıklardan vazgeçebilsek... 
</HEADLINE>
<TEXT>

     Allahınızı severseniz bu saçmalıklardan vazgeçelim, komik oluyoruz. 
     Kürtçe yayın yapılacak, Kürtçe öğretecek kurslar açılacak, ama buralara "sarı, kırmızı, yeşil" renkli kıyafetlerle gidilmeyecekmiş 
     İşte komiklik budur 
     Vazgeçelim bu saçmalıklardan... 
     Bunun denetimi nasıl olacak 
     Kız renkli elbise giymiş gelmiş, kapıdan renkleri ayırıp "Sen giremezsin" mi denecek .. 
     Kim yapacak bunu 
     Polis mi, jandarma mı, hoca mı 
     Vazgeçin 
     
     BUNDAN on yıl önce, kim söylese inanırdınız, "Sezen Aksu tarihi, açık hava tiyatrolarında konser verecek, Kürtçe şarkılar, türküler söyleyecek" diye .. 
     İşte söyledi 
     Kürtçe de söyledi, Ermenice de söyledi, Rumca da söyledi... 
     Ama gelin görün ki, şarkılara değil, konserin tarihine, "30 Ağustos Zafer Bayramı"nda verilmesine itiraz edenler, neredeyse demokrasi adına, Avrupalı olmak adına "Mussolini’nin kara gömlekli faşisti" ilan edilecekler. 
     Bizim demokrasi ve Avrupalı kafamız bu... 
     Biz demokrasiyi çok severiz, bizim parti kazanırsa, mantığı ancak böyle ucubeler üretiyor. 
     
     BİR başka örnek... 
     Parti kapatmak demokrasilerde var mı 
     Var ki İspanya’da teröre bulaşmış partiyi kapattılar, malına, mülküne el koydular. 
     İspanya Avrupa Birliği üyesi mi 
     Üyesi. 
     Orada demokrasi var mı 
     Var 
     Eeee, hani nerede bizim demokratların görüşü ya da tepkisi 
     Yok 
     Bizim demokratlığımız bu kadardır... 
     
     AVRUPA Birliği görüşme için bize tarih verecek mi 
     Avrupa’nın komiseri Verheugen açık açık söyledi 
     "Hayır, vermeyeceğiz " 
     Şimdi bizimkiler adama lafını yutturmak istiyorlar... 
     Hele bu işin uzmanı, Mesut Yılmaz’ın sağ kolu Volkan Vural’ın söyledikleri 
     "Avrupa’nın beklemediğini yapacak, onları şaşırtmaya devam edeceğiz " 
     Galiba "yemeyecekler" Sayın Volkan Vural 
     Bakın komiser ne diyor 
     "Biz uygulamaların gözboyayıcı şeklini değil, gerçeğini görmek istiyoruz." 
     Bekleyip göreceğiz... 
     Tabii göreceklerimizin başında "Avrupa’nın yolu Diyarbakır’dan geçer " diyen Mesut Yılmaz’la partisinin akıbeti de var. 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
