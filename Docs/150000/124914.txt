<DOC>
<DOCNO> 124914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/yasam/yas00.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevlevi geçmişin yasını tutmaz .. 
</HEADLINE>
<TEXT>

Dün dünle gitti cancazım, artık yeni şeyler söylemek lazım’ sözünü şiar edinen semazen dönerken, geçmiş ile gelecek arasında bir bağ kurar... 
     Son yüzyılda Mesnevilik - 2 
Ömer Erbil 

     Sadece okul ve kitap değil, basılı, görüntülü ve bilgisayar teknolojilerinin zenginliğindeki 21. yüzyıl insanı, ruhundaki en doğru, en güzel, en huzur verici olan bilgi ve zevk ile bunların yapılandırdığı yaşantılara nasıl erişebilecek 
     Mevlevilere göre bunun yolu tasavvuftan geçiyor. Nasıl ve hangi yoldan gidilirse gidilsin, sevgi, barış, aşk, anlayış tasavvufun temel anahtarları. Mevlana bu anahtarları şiirleriyle, hikayeleriyle insanlığa aktarıyor. Mevlana, Aşk, sevgi olmasa dünya donar kalırdı’ diyerek anahtarın sırrını açığa vuruyor. 
     Atatürk Dil Tarih Yüksek Kurumu Başkanı Prof. Dr. Sadık Tural tasavvufun 21. yüzyıldaki önemini şöyle dile getiriyor 
     "Nefsinin bunalttığı derin çelişkilerden kurtulmak için, her insanın, kendi dilince ve kendi dinince söylediği Beni en doğru yola ulaştır’ İhdina’s sırate’l mustakim talebiyle kazandığı ilham tasavvuftur. Türkistanlı Hoca Ahmet Yesevi’nin de Mevlana Celaleddin’in de kavrayışı bütün insanlığadır. Tasavvuf, niçin yaradılış amacımdan sapayım’ veya ey yaratan sana ulaştırıcı yolda olmak istiyorum, elimden tut’ çığlığıdır." 
     
     Sofi çağa uyum sağlar’ 
     İsviçre Uluslararası Mevlana Vakfı Başkanı Hüseyin Peter Kunz ise tasavvufu şöyle anlatıyor 
     "Batılılar gönüllerindeki susuzluğu büyük sofilerin ve Uzak Doğulu mutasavvıfların eserleriyle gidermeye başladı. Kendileri için önemli olan bireysel özgürlüklerin tasavvufun doldurduğu yerle korunduğuna inandıkları için Hz. Mevlana’nın eserleri onlar için çok ilginç. Çünkü, sofi çağa uyum sağlar ve geçmişin yasını tutmaz. Semazen döndüğünde, varlığının özü ile kalbinin sabit noktasına daha da yakınlaşmakta ve gelenek ile modern arasındaki tüm farklılıkları bir an için ortadan kalkmaktadır. Semanın ardından herkes daha kesin bir şekilde ve Mevlana’nın şu sözlerini hatırlayarak işine geri döner Bir kayısı çekirdeğini toprağa kabuğu olmadan ekerseniz hiçbir şey yetişmez. Ama kabuğu ile birlikte ekerseniz güzel bir ağaç yetişir ve yeni meyveler verir." 
     
Kapını çalana hayır’ deme      Işın Çelebi Eski Bakan 
Siz Mevlana’nın torunu musunuz 
     Ben Mevlana’nın torunu değilim. Sadece Çelebi ailesinin mensublarındanım. Torun ağacı farklı. 
     
Aile çok sık biraraya geliyor mu 
     Biraraya gelmeye çalışıyoruz. Makam Çelebiliği Faruk Çelebi temsil ediyor. Güzin yenge Faruk Çelebi’nin annesi , Esin Çelebi Kız kardeşi biraraya geliyoruz. Mevlevilik bir padişahlık değil gönlünüzde yaşarsınız. 
     
Mevlevi felsefesi nedir 
     Darda kalana koşmak. Kapını çalana hayır diyememektir. Dün dünle gitti cancazım, yeni şeyler söylemek lazım’ sözü bugün tüm dünyanın felsefesi. 
     
Mevlevilik günümüzde yaşatılabiliyor mu 
     Mevlevilik sevgiye ve ahlaka dayalı bir anlayış. Bugün dünyanın yeni anlayışı bu. Bilgi toplumunun gerektirdiği yenilikler, karşılıklı sevgi, saygıyı ortaya çıkarıyor. Rekabetin temeli dürüstlük. Mevlevilik bunun bütünü. 
     
Çağımızda tasavvufun önemi nedir 
     Yukarıda sözünü ettiklerim zaten tasavvufun içinde var olanlar. Mevlevilik evrensel bir yaşam biçimi. Bilgi çağı dürüstlüğü, akılcılığı, şeffaflığı getiriyor. Bunlarda mevleviliğin özü. O nedenle mevlevilik en çağdaş inanç sistemi. Bütün dinlerin içinde mevlevilik olduğuna inanıyorum. 
     
Bugün neler yapılmalı 
     Bir Mevlana Enstitüsü kurulması gerekir. Dünyanın çeşitli ülkelerinde kürsüler, enstitüler var. Bizde de olması gerekir. Bir de Dede Efendi’nin yetiştiği Yenikapı Mevlevihanesi’nin restore edilmesi gerekir. 
     
Şeb - i Arus nedir      Düğün gecesi demektir. Hz. Mevlana ölümünü Allah’a kavuşma, düğün olarak nitelendirmiş ve arkamdan üzülmeyin demiştir. Bu nedenle her yıl Mevlana’nın öldüğü 17 Aralık geceleri Şebi Arus törenleri ile ölüm yıldönümü kutlanmaktadır. 
     
Dediler ki....      "Ruhu rahatlatır" 
     Prof. Dr. Mustafa Kara Uludağ Üniv. İlahiyat Fak. 

     "Tasavvuf psikolojisine insanlar her zaman ihtiyaç duyar. Müslüman olmayan bir çok insan Mevlana’yı, Yunus’u, İbni Arabi’yi okuyarak ruhi doyuma ulaşmakta. İslam tasavvufunun merkez konusu ahlaktır. Yani iç dünyamızın imar ve ihyasıdır. Mevlana’nın mesajı ruhumuzun, aklımızın, gönlümüzün ihtiyaçlarına yöneliktir. Mevlana’nın nihai hedefi Allah’ı seven, Allah tarafından sevilen insan tipini ortaya koymaktır." 
     
     Mevlevilik tarikat değil 
     Yrd. Doç. Nuri Şimşekler Selçuk Üniversitesi 

     "1979 yılında Mevlana Araştırmaları Merkezi kuruldu. Ancak 12 Eylül’den sonra kapatıldı. Enstitüye ihtiyaç var. Mevlevilik bugünkü tarikat anlayışımız gibi algılanmamalı. Mevlevihaneler geçmişte güzel sanatlar merkezi gibiydi. Birçok musikişinas, hattat buralardan yetişti. Bağnaz dindarlar Mevlana’ya yaklaşmazlar. Çünkü o çağdaş müslümandır." 
     
KAYNAK ULUSLARARASI MEVLANA BİLGİ ŞÖLENİ - KÜLTÜR BAKANLIĞI YAYINLARI 

     BİTTİ 
     


 YAŞAM 





















</TEXT>
</DOC>
