<DOC>
<DOCNO> 104306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/ekonomi/eko06.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalat yüzde 12 arttı 
</HEADLINE>
<TEXT>

Haziranda ithalat, geçen yılın aynı ayına göre yüzde 12.2 artarak 3.7 milyar dolar oldu 
     Devlet İstatistik Enstitüsü DİE , bu yılın ilk altı ayında 15.8 milyar dolarlık ihracat, 21.4 milyar dolarlık da ithalat yapıldığını açıkladı. Geçen yılın ocak - haziran dönemi ile karşılaştırıldığında ihracat yüzde 3.3, ithalat da yüzde 3.8 arttı. 
     Bu yılın haziranında, 2.6 milyar dolarlık ihracat, 3.7 milyar dolarlık da ithalat yapıldı. Geçen yıl haziranda, ihracat 2.5 milyar dolar, ithalat da 3.3 milyar dolar olmuştu. Buna göre haziranda, geçen yılın aynı ayına kıyasla ihracat yüzde 2 artarken, ithalat yüzde 12.2 arttı. Dış ticaret açığı 2001 Haziran’ına göre yüzde 47.6 artarak 1 milyar dolara yükseldi. İhracatın ithalatı karşılama oranı da bu yılın haziranında yüzde 70.6’ya geriledi. Geçen yıl aynı ayda bu oran yüzde 77.7 idi. 
     2002 ocak - haziran ithalatında sermaye mallarının payı yüzde 15.4, ara malların payı yüzde 74.5, tüketim mallarının payı yüzde 9.7 oldu. Geçen yılın aynı dönemine göre ara malları ithalatı yüzde 8.4 artarken, sermaye malları ithalatı yüzde 7.6, tüketim malları ithalatı yüzde 3.3 azaldı. 
     
     Balıkçılık ihracatı arttı 
     Bu yıl ilk altı ayda ihracatta en yüksek paya yüzde 93.6 ile imalat sanayi ürünleri sahip oldu. Bunu yüzde 5.2 ile tarım ve ormancılık ve yüzde 1 ile de madencilik ve taş ocakçılığı ürünleri izledi. İlk altı ayda, geçen yılın aynı dönemine göre tarım ve ormancılık ürünleri ihracatı yüzde 15.7 gerilerken, balıkçılık ürünleri ihracatı yüzde 35.4 arttı. 
     
Altı aylık dış ticaret açığı 5.6 milyar dolar ocak - haziran  2002 2002 Değişim İhracat milyon dolar 15,360.6 15,872.0 3.3 İthalat milyon dolar 20,670.7 21,462.9 3.8 Dış ticaret açığı - 5,310.1 - 5,590.9 5.3 İharacatın ithalatı karşılama oranı 74.3 74.0 -      
     



 EKONOMİ 














</TEXT>
</DOC>
