<DOC>
<DOCNO> 143999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo30.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Trabzonspor maçı hazırlıkları... 
</HEADLINE>
<TEXT>

     Bursaspor, pazar günü Samsun'da oynayacağı Trabzonspor maçının hazırlıklarına başladı. 
     Vakıfköy Orhan Özselek Sosyal Tesisleri'nde, Teknik Direktör Erdoğan Arıca gözetiminde yapılan ve yaklaşık 1.5 saat süren antrenman, düz koşuyla başladı. Koşunun ardından dünkü Kocaelispor maçında forma giyen futbolcular sauna ve masaj için tesislere giderken, diğer oyuncular yarı sahada çift kale maç yaptı. 
     Teknik Direktör Arıca, antrenmanın ardından yaptığı açıklamada, maçın Samsun'da oynanacak olmasını önemsemediklerini söyledi. ''İyi futbol oynamak önemli, nerede oynayacağımız değil'' diyen Arıca, ''Denizlispor, deplasmanda Galatasaray'ı yendi. Malatyaspor da İzmir'de Altay'ı. Önemli olan maçlara iyi konsantre olmak, nerede oynayacağınız değil. Ancak yine de maçın Samsun'da oynanması, seyirci desteğinin azalacağını düşünerek bizim için avantaj oluşturur'' diye konuştu. 
     





</TEXT>
</DOC>
