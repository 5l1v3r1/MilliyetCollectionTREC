<DOC>
<DOCNO> 146652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/guncel/agun.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell’dan sürpriz ziyaret 
</HEADLINE>
<TEXT>

Irak pazarlıklarında bile Türkiye’ye hiç gelmeyen ABD Dışişleri Bakanı, yarınki Ankara ziyaretinde ilişkileri yumuşatmaya çalışacak 
     YASEMİN ÇONGAR Washington 

     Irak pazarlığı süresince Türkiye’ye hiç gitmemesi eleştirilen ve zaman zaman basın önünde ilan ettiği "ültimatomlaröla Türkiye’nin tepkisini çeken ABD Dışişleri Bakanı Colin Powell, "ilişkileri düzeltmek amacıyla" yarın Ankara’da olacak. 
     ABD Dışişleri Sözcüsü Richard Boucher, Powell’ın, yarın Türk yetkilileriyle Ankara’da yapacağı görüşmelerde, Irak savaşında devam eden işbirliği, savaş sonrası Irak, terörizmle küresel mücadele, Kıbrıs sorunu ve çeşitli ikili konuları ele alacağını söyledi. Boucher, bugün yola çıkacak olan Powell’ın önce Türkiye’ye, ardından Belçika’ya geçeceğini ve ziyaretlerini 3 Nisan’da tamamlayarak ABD’ye döneceğini belirtti. ABD Dışişleri kaynaklarına göre, Brüksel’de NATO ve AB yetkilileriyle, savaş sonrası Irak’ın yönetimi ve yeniden yapılandırılması konusunda görüş alışverişinde bulunacak olan Powell, Ankara’ya "yeni bir talepöle gelmeyecek. 
     
     ÖPÜŞÜP BARIŞMA’ 
     Bir diplomat, Powell’ın ziyaretinin amacını "öpüşüp barışma" diye özetlerken, "Powell’ın Türkiye’ye gitmemesi burada da, orada da çok eleştirildi. Aslında Türk yetkililerle, Davos’ta ve Washington’da yüzyüze çok görüşen Powell, şimdi de aynı yakın diyaloğu Ankara’da devam ettirecek" dedi. Powell ABD basınında, 1. Körfez Savaşı’nın Dışişleri Bakanı James Baker ile kıyaslanmış, "Baker o dönemde Türkiye’ye üç kez gitmişti, Powell neden hiç gitmedi " sorularına muhatap kalmıştı. ABD’li kaynaklar, "Powell, Türkiye’den toprak ya da üs talebinde bulunacak mı " sorusuna, "Hayır" yanıtını verdi. Ancak Powell’ın, Kuzey Irak’taki durum ve Türk askerinin bölgeye girişine ilişkin formülleri gündeme getirebileceği belirtildi. 
     
     
     
     
     
     


GÜNCEL 






















</TEXT>
</DOC>
