<DOC>
<DOCNO> 139069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/siyaset/siy02.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Referandum için referandum yapabilirim... 
</HEADLINE>
<TEXT>

     ABDULLAH KARAKUŞ Ankara 

     KKTC Cumhurbaşkanı Rauf Denktaş, ABD Başkanı George W. Bush’a Kıbrıs’la ilgili gönderdiği mesajda, "Referandum için referandum yapabilirim" dedi. Denktaş’ın mesajı, önceki gün BM Genel Sekreteri Kofi Annan’la AKP Genel Başkanı Recep Tayyip Erdoğan arasında yapılan görüşmede ortaya çıktı. Annan, Kıbrıs konusunda olumlu adımların, ilerleyen günlerde atılabileceğini Erdoğan’a anlatırken, Denktaş’ın ABD’lilerle yaptığı bir görüşmeyi de aktardı. Denktaş’ın, ABD Başkanı Bush’un Kıbrıs Özel Koordinatörü Thomas Weston’a söylediklerini anlatan Annan, Denktaş’ın KKTC Cumhurbaşkanı’nın "Referandum için referanduma gidebilirim. müzakereleri mart ayı başında halka sorabilirim" dediğini söyledi. 
     Erdoğan, "Biz de Kıbrıs sorununun bir an önce çözülmesini istiyoruz. Müzakerelerin sürmesi için elimizden gelen yapacağız" diye konuştu. 
     Annan’ın ise Erdoğan’a "Sizin de Sayın Denktaş’a uyarılarda bulunmanız lazım. Zaman daralıyor" dediği öğrenildi. Denktaş’ın, Kıbrıs’ta iki tarafın yapmayı düşündüğü referandumdan önce mart ayı başında bir referandum daha yapacağını söylemesi, önemli bir gelişme olarak yorumlandı. 
     



 SİYASET 















</TEXT>
</DOC>
