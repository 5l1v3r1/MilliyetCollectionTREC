<DOC>
<DOCNO> 144002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo33.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Televizyonu Rai, Beşiktaş-Lazio maçını yayınlamıyor 
</HEADLINE>
<TEXT>

     İtalya Devlet Televizyonu RAI, Irak'a yönelik askeri harekatın başlamasından dolayı UEFA Kupası çeyrek finalinde bu akşam yapılacak Beşiktaş-SS Lazio Roma maçını yayınlamama kararı aldı. 
     Savaş olasılığını gözönüne alarak maç yayın hakkını bugüne dek satın almayan RAI yönetiminden yapılan açıklamada, ''etik bir seçim'' denildi. Ülkede birden fazla kanalda ulusal yayın yapan tek televizyon RAI olmasından dolayı diğer kanalların maç yayın hakkını alma taraftarı olmadığı, çünkü yayınlarını savaşla ilgili haber ve programlara ayırdıkları ifade ediliyor. 
     RAI'nin maçı yayınlamayacak olmasını protesto eden SS Lazio Roma kulübünden yönetici Baraldi, ''RAI'nin tutumundan dolayı kırgınız. Bu seçim için çok üzgünüm. Futbolun bir kabare değil spor olduğunu düşünüyorum. Daha fazlası futbolun bir barış mesajı olduğunu düşünüyorum'' derken, teknik direktör Roberto Mancini, ''RAI'de yayınlanmaması gereken o kadar fazla program varken maç mı etiğe aykırı '' yorumunda bulundu. 
     Beşiktaş-SS Lazio Roma maçının İtalya'da yalnızca RAI Radyosu'ndan dinlenebileceği bildirildi. 
     





</TEXT>
</DOC>
