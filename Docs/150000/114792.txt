<DOC>
<DOCNO> 114792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/spor/spo15.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Becker’e hapis yolu      ALMANYA’DA vergi kaçırdığı için yargı önüne çıkan eski ünlü tenisçi Boris Becker’in 3.5 yıl hapsi istendi. Becker’in 1991 - 93 yılları arasında Münih’te ikamet etmesine rağmen toplam 5 milyon dolar vergi kaçırdığı belirlenmişti. 
     
Emre geç açıldı      ŞAMPİYONLAR Ligi’nde Inter’in Lyon ile 3 - 3 berabere kaldığı maçı Emre’nin "kötü başlayıp, iyi bitirdiği" yorumları yapıldı. Bir topu direkten dönen, bir de gol pası veren Emre için La Gazzetta dello Sport, "İlk yarı felaketti. İkinci yarı yapıcıydı", Tutto Sport da, "Hücumda tehlikeli, savunmada hafif kaldı" diye yazdı. 
     
Tanfer şampiyon      12. Uluslararası Alanya Triatlonu’nda, erkeklerde Kazak Dmitry Gag, bayanlarda Portekizli Maria Areosa birinci oldu. 40 Yaş Üstü Masterler’da ise Servet Tanfer zirveye çıktı. Gençlerde Mert Onaran üçüncülüğü elde etti. 15 ülkeden 22’si bayan 183 sporcunun katıldığı yarışta rahatsızlanan Rus Antipov ve fenalaşan Yunus Uygur tedavi altına alındı. 
     
Tifo salgını      İKİNCİ Lig B Kategorisi’nde ter döken Cizrespor’da, 12 futbolcu tifoya yakalanınca, yönetim Şanlıurfaspor maçının iptali için federasyona başvurma kararı aldı. Cizre’de kanalizasyon sularının içme suyu şebekesine karıştığı bildirildi. 
     
Diyarbakır’da neşter      DİYARBAKIRSPOR’UN savunma oyuncusu Murat Duman ile Malili forveti Coulibaly, idmanlardaki performans yetersizliği nedeniyle kadro dışı bırakıldı. Ümit Kayıhan’ın iki oyuncu için verdiği raporu yönetim onayladı. 
     
Sivas galip      İKİNCİ Lig A Kategorisi’nde erteleme maçında Sivas, lige yeni dönen Sakaryaspor’u 2 - 1 mağlup etti. Ev sahibi ekibin gollerini Burak ile Hakan atarken, Sakarya’nın tek sayısını Hakan kaydetti. 
     
Nöbetçi hoca      YASİR KAYA 

     FENERBAHÇE’NİN rakibi Panathinaikos’un en büyük kozu, Fernando Santos’un yerine 6 aylık aradan sonra yeniden getirilen Teknik Direktör Sergio Markarian. Geçen yıl Panathinakos’u, Şampiyonlar Ligi’nde çeyrek finale taşıyan Markarian daha önce Paraguay Milli Takımı’nın başındaydı. Paraguay’ı Dünya Kupası finallerine taşıyan, federasyonla yaşadığı anlaşmazlıkla yerini Cesare Maldini’ye bırakan Uruguaylı hocanın en dikkat çekici özelliği sahasında puan kaybetmemesi. G.Amerika elemelerinde tüm maçları kazanan Markarian, geçen yıl Şampiyonlar Ligi grubunda Atina’da sadece Real Madrid ile berabere kaldı. Çeyrek finalde de Barcelona’yı yendi. 
     
Rooney in      İNGİLİZ futbolu geleceğe damga vuracak yıldızın doğuşuna sahne olurken, önemli bir kalecinin de çöküşüne tanıklık ediyor. 39 yaşındaki David Seaman geçen hafta Makedonyalı Şakiri’nin kornerden attığı gol sonrası da eleştirilerin odak noktası haline gelmişti. Ada’nın parlayan yıldızı ise Everton’un henüz 16 yaşındaki golcüsü Wayne Rooney. Geçtiğimiz hafta Seaman’ı avlayan ve takımını Arsenal karşısında 2-1’lik galibiyete taşıyan Rooney’in profesyonel sözleşmesi bile yok. 
     
En golcü Milan      İTALYA Ligi’nde son şampiyonluğunu 1998 - 99 sezonunda yaşayan Milan, Rivaldolu kadrosuyla bu yıl eski günlerine dönüş sinyalleri veriyor. Milano ekibi, liglerde geride kalan haftaların değerlendirmesine göre Avrupa’nın en golcü takımı durumunda. 5 maçta 17 gole imza atan Milan maç başına 3.4 ortalamayla ilk sırada. 
     

</TEXT>
</DOC>
