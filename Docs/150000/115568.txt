<DOC>
<DOCNO> 115568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yasam/yas04.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’ün trafikle imtihanı 
</HEADLINE>
<TEXT>

Aşırı hız, hatalı sollama, alkollü araç kullanma gibi nedenlerden dolayı her gün onlarca insan yollarda can veriyor. Hayatta kalanlar ise sadece izliyor’ 
Miting kurbanlarıANAP Elbistan İlçe Başkanı Mehmet Yalavaç’ın dört çocuğu, Kahramanmaraş’taki miting dönüşünde kazada yaşamını yitirdi 
     KAHRAMANMARAŞ DHA 

     ANAP Elbistan İlçe Başkanı Mehmet Yalavaç, önceki gün genel başkanı Mesut Yılmaz’ın konuşacağı mitinge katılmak için ailesini de alarak Kahramanmaraş’a gitti. Coşkulu geçen miting sona ermiş artık dönüş zamanı gelmişti. 
     Yalavaç, dört çocuğu ve eşi Şehnaz’ı, yeğeni Salih Beştepe’nin kullandığı otomobile bindirmiş kendisi de bir başka araçla Elbistan’a doğru yola çıkmıştı. 
     
     Traktör Azrail oldu 
     Ancak Beştepe, 46 EZ 119 plakalı otomobiliyle Göksun - Elbistan karayolunun 10. kilometresine geldiğinde aynı yönde giden Yusuf Koca yönetimindeki ışıkları yanmayan ve reflektör bulunmayan traktörü gece karanlığında fark edemedi. Büyük bir hızla traktöre arkadan çarpan otomobil hurdaya döndü. Bu sırada karşı yönden gelen İsmail Aksoy kullandığı 46 F 0578 plakalı otomobil de iki araca olanca hızıyla bindirdi. 
     Feci kazada, Mehmet Yalavaç’ın çocukları Buğra 4 , Sefa 12 , Songül 16 ve Aynur Yalavaç 17 oracıkta can verdi. Yalavaç’ın eşi Şehnaz Yalavaç 40 ile otomobil sürücüleri Salih Beştepe 26 , İsmail Aksoy, traktör sürücüsü Yusuf Koca ve yanında bulunan Hüseyin Koca ise hastaneye kaldırılarak tedavi altına alındı. 
     
     Işıkları yanmayan ve reflektör de kullanmayan traktör yüzünden meydana gelen kazada hayatını kaybeden Buğra, Sefa, Songül ve Aynur Yalavaç, dün gözyaşları arasında toprağa verildi. Anne Şehnaz Yalavaç ise hastanede yaşam savaşı veriyor. 
     
     
Tekerlek mermi olduAksı kırılan TIR’dan fırlayan tekerlek, karşı yönden gelen kamyonete kurşun gibi saplandı. Kamyonetin sürücüsü feci şekilde hayatını kaybetti 
     FATMA H. ALAGÖZ - NAİL KAHRAMAN Bursa DHA 

     Bursa’da boyacılık yapan Muzaffer Kara 41 , amcasının oğlu Olcay Kara’yla birlikte işe gitmek için kamyonetle yola çıktı. 
     Bursa - İnegöl yolu Akiniş rampasına gelmişlerdi ki, karşıdan gelen Ahmet Kazan’ın kullandığı TIR’ın aksı kırıldı. Aks kırılması sonucu fırlayan tekerlek, Kara’nın kullandığı kamyonete bütün hızıyla çarptı. 
     
     Direksiyonda sıkışıp kaldı 
     Tekerleğin çarpıp hurdaya çevirdiği kamyonette sıkışan direksiyondaki Kara ezilerek can verirken, Olcay Kara yaralı olarak kurtarıldı. Muzaffer Kara’nın cesedi, trafik ekibine ait kesici tarafından kamyonetin ön bölümü demir makasıyla kesilerek güçlükle çıkarılabildi. 
     
     
Düğüne değil ölüme gittiler      Eceabat’ta oturan ve balıkçılıkla uğraşan Şencan Tursun 35 ile Hanife Gül 23 , önceki akşam kına gecesi için Yalova köyüne gitti. Geç saatlere kadar süren eğlencenin ardından, saat 04.30 sıralarında, genç çift saz heyetini de yanlarına alıp otomobille Eceabat’a dönüşe geçti. Ancak alkollü olduğu öğrenilen Tursun, yolda direksiyon kontrolünü kaybedip bir köprünün demir korkuluklarına çarpınca genç çiftin mutluluk hayalleri oracıkta son buldu. 
     Kazada, Tursun ile Mehmet Bingül 47 olay yerinde öldü. Hanife Gül ise, kaldırıldığı Çanakkale Devlet Hastanesi’nde yaşamını yitirdi. Kazada 3 kişi de ağır yaralandı. 
     
Yardım yolunda can verdiler      MUSTAFA KURTARAN İstanbul 

     Serkan Kocakurt 25 ve Abbas Usta 22 , benzini bittiği için yolda kalan arkadaşlarına benzin götürmek üzere motosikletle yola çıktı. iki arkadaş saat 04.00 sıralarında Haliç Köprüsü’ne gelmişlerdi ki, Eren Dişisağlam yönetimindeki otomobil, Kocakurt’un kullandığı motosiklete arkadan çarptı. Kontrolden çıkan otomobil, bariyerlere çarparak durabildi. 
     Metrelerce sürüklenen Usta ve Kocakurt olay yerinde hayatını kaybetti. Dişisağlam, ölen iki kişiye kendisinin çarpmadığını ileri sürdü. 
     



 YAŞAM 
















</TEXT>
</DOC>
