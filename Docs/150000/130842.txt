<DOC>
<DOCNO> 130842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur31.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri taş attı, diğerleri çaldı kaçtı... 
</HEADLINE>
<TEXT>

     Konya'nın Akşehir İlçesi'nde işyerinin camına taş atarak kaçan kişiyi kovalayan kuyucunun dükkanına giren hırsızlar 1.5 kilogram altın bileziği çaldılar. 
     Alınan bilgiye göre, Akşehir'de İnönü Caddesi'nde kuyumculuk yapan Sefer Kocaman, işyerinin camına taş atarak kaçmaya başlayan 30 yaşlarında bir kişiyi yakalamak için peşine düştü. 
     Kocaman, sokak aralarına giren kişiyi yakalamaya çalışırken, dükkanda kimsenin olmamasından yararlanan hırsız veya hırsızlar vitrindeki yaklaşık 1.5 kilogram altın bilezikleri alarak kaçtı. 
     Cama taş atan kişiyi yakalamayan Sefer Kocaman, dükkanına dönünce bileziklerin çalındığı görünce şaşkına döndü. 
     Polis, eşkalleri kısmen belirlenen hırsızları yakalamak için geniş çaplı soruşturma başlattı. Bir süre önce benzeri yöntemle başka kuyumcudan da hırsızlık yapıldığı bildirildi. 
     





</TEXT>
</DOC>
