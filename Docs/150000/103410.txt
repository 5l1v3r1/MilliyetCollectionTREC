<DOC>
<DOCNO> 103410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur06.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta bir garip fuhuş davası 
</HEADLINE>
<TEXT>

     Sivas'ta, 18 yaşından küçük 2 erkeği para karşılığında erkeklere pazarladıkları iddiasıyla tutuklanan 2 kişi hakkında 5 yıl hapis istemiyle dava açıldı. Cumhuriyet Başsavcılığı, gençlerle ilişkiye girdiği gerekçesiyle tutuklanan 5 kişi hakkında da 3 yıl hapis cezası verilmesini istiyor. 
     Cumhuriyet Başsavcılığı'nca hazırlanan, Asliye ve Ağır Ceza mahkemelerine sunulan iki ayrı iddianamede, 18 yaşından küçük iki erkek çocuğunun para karşılığında erkeklere pazarlandığı kaydediliyor. 
     Olayın, ''155'' polis imdat telefonuna gelen bir ihbar sonucu ortaya çıkarıldığının belirtildiği iddianamede, şunlar yer alıyor 
     ''Gelen ihbar, güvenlik güçleri tarafından değerlendirilerek, kent merkezinde bir parkta Arif Yılmaz 20 ve Abdullah Duman 44 , M.A ile N.K'yı para karşılığında erkeklere pazarlamak isterken yakalandı. N.K'nın Arif Yılmaz ve Abdullah Duman tarafından cinsel ilişkide bulunmak için Mustafa Durna 44 , Burhan Sönmez 45 , Mustafa Gündem 46 , Ömer Karakaş 52 ve Osman Kartal'a 32 para karşılığında pazarlandığı belirlendi.'' İddianamede, Arif Yılmaz ve Abullah Duman'ın ''küçük yaştaki erkek çocuğuna zorla fiili livatada bulunmak, menfaat karşılığı fuhuş yaptırmak ve aracılık yaptığı'' iddiasıyla 2 yıldan 5 yıla kadar hapis cezasıyla yargılanmaları isteniyor. 
     Gençlerle para karşılığında ilişkiye girdikleri iddia edilen Mustafa Gündem, Mustafa Durna, Osman Kartal, Burhan Sönmez ve Ömer Karakaş'ın da 6 aydan 3 yıla kadar hapis cezasıyla cezalandırılmaları talep ediliyor. 
     Ağır Ceza ve Asliye Ceza mahkemelerindeki davalar önümüzdeki günlerde görülmeye başlanacak. 
     





</TEXT>
</DOC>
