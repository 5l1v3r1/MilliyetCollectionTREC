<DOC>
<DOCNO> 129875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/ekonomi/aeko.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendini kurtaramadı dokunulmazlığım kalksın’ dedi... 
</HEADLINE>
<TEXT>

Milliyet’in yayınları ses getirdi ve Maliye Bakanı’nın da yargılandığı bilerek naylon fatura kullanma suçu af kapsamından çıktı. Bakan Unakıtan, "Dokunulmazlığımı kaldırın" dedi 
     ANKARA Milliyet 

     Albaraka Türk’te yöneticilik yaptığı dönemle ilgili olarak bilerek naylon fatura kullanma iddiasıyla üç yıla kadar hapis istemiyle yargılanan Maliye Bakanı Kemal Unakıtan af kapsamından çıkartıldı. Naylon fatura kullanma suçuna da af getiren vergi barışı tasarısının Plan ve Bütçe Komisyonu’daki görüşmelerine Milliyet’in bu konudaki haberleri damga vurdu. 
     CHP’li üyelerin skandal’ olarak değerlendirdiği ve kendi yargılandığı maddeyi suç olmaktan çıkarttığı için bakanı istifaya davet ettiği Komisyon’da, bu konudaki maddede değişikliğe gidildi. Madde naylon fatura kullanma suçunu "bilerek ve bilmeyerek" diye ikiye ayırdı ve bilerek kullananlar af kapsamından çıkartıldı. Böylece Bakan Unakıtan’ın yanı sıra adlarına hayali ihracat yapılan birçok kişi de af dışında kaldı. Unakıtan’ın yargılandığı dava bilerek naylon fatura kullanma’ iddiasıyla açılmdı. 
     
     Mahkemeye giderim’ 
     Tasarının görüşülmesi sırasında CHP’li üyeler Unakıtan’a, "12’nci maddeyi çek, dokunulmazlığının kaldırılmasını iste, aklan gel" çağrısında bulundu. TÜRMOB Başkan Yardımcısı Uğur Büyükkalkan’ın da, "Sadece kullananlar affediliyor. Naylon faturada basan, düzenleyen ve kullanan ayırımı olmamalı. Bu madde kamu vicdanını da bizi de rahatsız ediyor, kaldırılmalı" dedi. 
     Unakıtan eleştiriler karşısında "Dokunulmazlığımı kaldırın, mahkemeye giderim, şeref duyarım. Bir, iki yıl önce büyük bir şirkette yönetim kurulu üyesi iken, yazılmış hatalı bir rapordan dolayı yönetim kurulu üyeleri hakkında dava açılmış. Sanki ağır bir suç işlemişim. 12’nci madde ile bakan aklanmıyor. Bakanı kapsamına da almıyor. Maliye Bakanı suçlu değil. Hiçbir mahkeme suçlu demedi. Haklı veya haksız bir dava açılmış, neticesine bakmak lazım" dedi. 
     
     Matrah artırımında değişiklik 
     Komisyonda tasarının matrah artırımı maddesindeki asgari artırım oranları aşağı çekildi. Buna göre Gelir ve Kurumlar Cergisi mükelleflerinin, vermiş oldukları yıllık beyannamelerde vergiye esas alınan matrahları, tasarının yürürlüğe girdiği tarihten Şubat 2003 sonuna kadar, 1998 için yüzde 40’dan 30’a, 1999 için yüzde 35’ten 25’e, 2000 için yüzde 30’dan 20’ye, 2001 için yüzde 20’den 15’e düşürüldü. 
     
CHP Bakanın istifa etmesi lazım      Komisyondaki görüşmelerde, CHP Milletvekili Ali Topuz, hakkında vergi kaçakçılığından dava açılmış Maliye Bakanı’nın görevinden istifa etmesini istedi. Komisyondaki tartışmalarda şu diyaloglar yaşandı 

</TEXT>
</DOC>
