<DOC>
<DOCNO> 145638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yasam/yas05.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekerci Çırağı’ nasıl kral oldu 
</HEADLINE>
<TEXT>

Ferdi Tayfur, hayatını’ yazdığı romanında zirveye nasıl tırmandığını anlattı ve bir de itirafta bulundu Zeki Müren’e hayranım... 
     BİRSEN ALTUNTAŞ 

     Arabesk müziğin önemli isimlerinden Ferdi Tayfur da sonunda yaşadıklarını kitap haline getirenler kervanına katıldı. Çocukluğunda bir şekercinin yanında çıraklık yaptığı için tam 360 sayfalık kitabına Şekerci Çırağı’ adını veren Tayfur, hayatını roman olarak kaleme aldı. Tayfur, hafta sonu Kora Yayın’dan piyasaya çıkacak kitabında kendine de övgüler yağdırdı. 
     
     Zeki Müren gibi abim olsaydı’ 
     Kitabında hep bir aktör olma hayaliyle yaşadığını da açıklayan Tayfur, Zeki Müren hayranlığını da şöyle dile getirdi "Şarkıcılar arasında en iyi oyuncu kimdir diye sorarsanız, Zeki Müren derim. Bir filminde bizim gibi fakir, ezilmiş, kabiliyetli çocuklara sanki yol gösteriyordu. Hep böyle bir ağabeyim olmasının özlemini içimde büyütmüştüm. O da benim gibiydi." 
     
Kendine methiye düzmüş      Ferdi Tayfur’un kitabının sunuş bölümünde yazdıkları ise özetle şöyle "Hep kendime sorardım. Acaba ileride hayatımı yazsam insanların ilgisini çeker mi ’ diye. Sonra tekme attım kendime, çünkü saçma bir düşünceydi benimki. Bunca şarkı yazıp bestelemiş, filmler çekmiş, hasılat rekorlarını altüst etmiş, senaryolar yazmış, filmler yönetmiş, akla hayale gelmeyecek kalabalıklara konserler vermiş, kaç kişiyi sayabilirsiniz ... Bunun adı düpedüz başarıydı. Başkaca tarifi olamaz, olsa olsa çekemeyenlerin tekel, tröst zihniyetlerinin uydurma yalan ve karalama kampanyaları olurdu. Çok merak ediliyorsa, bu başarının sırrı araştırılmalıdır..." 
     


YAŞAM 























</TEXT>
</DOC>
