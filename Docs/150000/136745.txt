<DOC>
<DOCNO> 136745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun41.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanların yüzde 54'ü Bush'u barış için tehdit görüyor... 
</HEADLINE>
<TEXT>

     Almanya'da yapılan bir araştırma, Alman halkının yüzde 54'ünün, ABD Başkanı George Bush'u, dünya barışı için tehdit olarak gördüğünü ortaya koydu. 
     Greenpeace Magazin adlı dergi tarafından yapılan araştırmaya göre, Alman halkının yüzde 38'i Bush'u, yüzde 37'si de Saddam'ı dünya barışı için daha büyük tehdit olarak gördüklerini ifade ettiler. 
     Almanların yüzde 55'i, Bush'un göreve başlamasından bu yana Almanya-ABD ilişkilerinin kötüleştiğini belirtirken, sadece yüzde 2'si ilişkilerin daha iyiye doğru gittiğini savundu. 
     Halkın yüzde 82'si, Amerikan yönetiminin Irak'a karşı harekat gerekçelerini yeterli görmediğini ifade ederken, sadece yüzde 8'i gerekçelerin yeterli olduğunu kaydetti. 
     Araştırmaya göre, Almanların yüzde 87'si, Amerikalıların asıl hedefinin petrol yataklarının kontrolü olduğuna inanıyor. Halkın yüzde 64'ü, Amerikan yönetiminin ikinci önemli hedefinin terörizme karşı mücadele, yüzde 24'ü ise ikinci önemli hedefin Irak'ta demokratik düzen kurmak olduğunu söyledi. 
     





</TEXT>
</DOC>
