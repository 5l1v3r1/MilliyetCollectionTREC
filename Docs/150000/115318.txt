<DOC>
<DOCNO> 115318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur24.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Şandır Her parti ile koalisyon yapmaya hazırız... 
</HEADLINE>
<TEXT>

     MHP Grup Başkanvekili Mehmet Şandır, seçimler sonrasında, gerekirse Türkiye'nin çıkarları doğrultusunda her parti ile koalisyon yapmaya hazır olduklarını bildirdi. 
     Mehmet Şandır, seçim çalışmaları için bulunduğu Hatay'da yaptığı açıklamada, AB konusundaki yaklaşımlarının bazı kesimlerin maksatlı olarak amacından saptırıldığını kaydetti. 
     MHP'nin AB'ye karşı olduğu imajı yaratılmak istendiğini belirten Şandır, ''AB'ye karşı değiliz. Sadece onurlu bir şekilde AB'ye girmekte ısrarcıyız'' dedi. 
     Şandır, bir gazetecinin, ''Seçimler sonrasında hangi parti ile koalisyon yaparsınız '' sorusuna, şu yanıtı verdi 
     ''Türkiye'nin çıkarları doğrultusunda her parti ile koalisyon yapmaya hazırız. Daha önce olduğu gibi, bugün de yarın da ülke çıkarları doğrultusunda gerçekleştirilen bir protokolle anlaşma sağlarız.'' 
     





</TEXT>
</DOC>
