<DOC>
<DOCNO> 103819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/spor/spo03.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Unsal da bitti 
</HEADLINE>
<TEXT>

Galatasaray, Blackburn Rovers’ta oynayan eski oyuncusuyla pazartesi günü sözleşme yapacak. Bir yıllığına kiralanan Brezilyalı Christian da bugün İstanbul’a geliyor 
     HALİL ÖZER 

     Noktayı Terim koydu 
     SARI - Kırmızılı takım transferde bombaları üst üste patlatıyor. Cim - Bom, geçtiğimiz sezon Blackburn Rovers’a verdiği Hakan Ünsal ile yeniden anlaştı. Teknik Direktör Fatih Terim’in de araya girmesiyle tecrübeli oyuncunun transferi nihayet sonuca bağlandı. Hakan Ünsal pazartesi günü eski takımı ile yeniden iki yıllık sözleşme imzalayacak. 
     
     Yöneticiler getiriyor 
     FUTBOL Şubesi Sorumluları Burak Elmas ve Özer Saraçoğlu da dün Fransa’ya giderek Christian için Bordeaux Kulübü ile masaya oturdular. Brezilyalı oyuncu 700 bin dolar karşılığında bir yıllığına kiralanırken, sezon sonunda satın alma opsiyonu da Sarı - Kırmızılı kulübe verildi. Christian bugün yöneticilerle birlikte İstanbul’a gelecek. 
     
     Litmanen ısrarı 
     LİTMANEN’İN transferi için de çalışmalar sürerken, Finli oyuncunun Türkiye’de futbol oynamaya pek istekli olmadığı öğrenildi. Yöneticiler garanti parayı yüksek tutarak bu oyuncuyu ikna etmeye çalışıyor. Bu arada transferlere kaynak yaratmak için Hasan Şaş’ın da satılması gündeme geldi. Liverpool’un Hasan için 7 milyon doları gözden çıkardığı bildirildi. 
     
Cim - Bom pusuya yattı      LİDER Galatasaray, Bursaspor maçının son çalışmasını dün akşam Florya’da yaptı. Basına kapalı olarak gerçekleştirilen taktiksel ağırlıklı çalışmaya tüm oyuncular katılırken, sol ayak bileğindeki sakatlığı devam eden Ergün Penbe’nin tedavisine devam edildi. Tecrübeli oyuncunun büyük olasılıkla Bursaspor karşısında forma giyeceği öğrenildi. 
     
Serkan Samsun’da      TEKNİK Direktör Fatih Terim’in bir türlü gözüne giremeyen Serkan, eski takımı Samsunspor ile anlaştı. Golcü futbolcunun yarın Samsun’a giderek imza atacağı belirtildi. Samsunspor Basın Sözcüsü, Tahsin Kosif, "Serkan bizim evladımızdır. Galatasaray’ın istemediğini duyunca girişimlerde bulunduk. Gelmesini seve seve kabul ettik" diye konuştu. 
     



 SPOR 





























</TEXT>
</DOC>
