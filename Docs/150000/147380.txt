<DOC>
<DOCNO> 147380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gun06.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan Powell’a 
</HEADLINE>
<TEXT>
Bizi teröristlerle uğraştırmayın 
     ABDULLAH KARAKUŞ Ankara 

     Başbakan Recep Tayyip Erdoğan, ABD Dışişleri Bakanı Colin Powell ile görüşmesinde, "Geçmişte çok terör eylemi yaşadık. Bir daha teröristlerle uğraşmak istemiyoruz. Bizim toprak kaygımız yok. Ancak o bölgede güç boşluğu olursa müdahale ederiz" dedi. Türkiye’nin K. Irak konusundaki kaygılarını anlatan Erdoğan, savaş sonrasında bölgede nasıl bir yapı olacağının mutlaka şimdiden bilinmesi gerektiği üzerinde durdu. Erdoğan, K. Irak’ta dağıtılan silahların savaşın ardından toplatılmasını istedi. Musul - Kerkük’ün Kürtlerin eline geçmesi, Türkmenlere zarar verilmesi, Türkiye’ye yönelik PKK - KADEK tehdidinin artması ve Kürt gruplar arasında çatışma olması durumunda Türkiye’nin Kuzey Irak’a gireceğini belirten Erdoğan, bununla ilgili bir mutabakata varılması gerektiğini ifade etti. 
     


GÜNCEL 
































</TEXT>
</DOC>
