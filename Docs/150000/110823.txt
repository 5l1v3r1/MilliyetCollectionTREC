<DOC>
<DOCNO> 110823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur18.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kadını ''kaçırmadılar sadece paramı vermediler'' deyince... 
</HEADLINE>
<TEXT>

     Trabzon'da 5 ay önce Azerbaycan asıllı bir hayat kadınını zorla kaçırarak Sürmene İlçesi'nin Konya Dağ Tesisleri'nin yakınında bulunan piknik alanına götürüp, tecavüz ve gasp ettikleri iddiasıyla yargılanan 4 sanık, mağdurun ifadesini değiştirmesi üzerine beraat etti. 
     Trabzon Ağır Ceza Mahkemesi'nde görülen duruşmada, tutuklu yargılanan sanıklar Hüseyin 19 ve Gökmen Tokgöz 23 , Dursun Kaya 22 , Bayram Paksoy 18 ile Azerbaycan asıllı Türk vatandaşı mağdure B.B. 23 hazır bulundu. 
     Mağdure B.B, Trabzon'un Değirmendere Mahallesi'nde bir otelde kaldığını ve geçimini erkeklerle para karşılığı cinsel ilişkiye girerek temin ettiğini söyledi. 
     Olaydan önce Bayram Paksoy'u tanıdığını ifade eden B.B, şöyle devam etti 
     ''Bayram olay akşamı beni telefon ile aradı. Kaldığım otelin önünde buluştuk. Dursun Kaya'nın kullandığı bir otomobille beni aldılar ve Sürmene'de bir dağ evine gittik. Daha sonra Hüseyin ve Gökmen Tokgöz geldi. Ben Bayram ile 45 milyon lira karşılığında ilişkiye girdim. İlişki sonrasında paramı aldım. Daha sonra diğer 3 kişi de benimle ilişkiye girmek istedi. Onlarla da 50'şer milyon liraya anlaştım ve ilişkiye girdim. Ancak onlar paramı ödemediler. Tartışmaya başladık. Gece geç saatte gitmek istedim. Beni gidemem kaygısı ile bırakmadılar. Israr etmem üzerine Hüseyin bana tokat attı. Daha sonra adını bilmediğim bir kişi beni alarak yola kadar indirdi. Bir araca binerek Trabzon'a döndüm.'' Mahkeme Heyeti Başkanı'nın daha önce Cumhuriyet Savcılığı'nda verdiği, otelin önünden ağzı kapatılarak zorla kaçırıldığı, zorla ırzına geçildiği ve geceleyin cep telefonu, kolye ve küpelerinin zorla aındığı yönündeki ifadeyi hatırlatması üzerine B.B, şunları söyledi 
     ''Paramı ödememeleri ve Hüseyin'in beni dövmesi üzerine çok sinirlenmiştim. Bu yüzden bu şekilde ifade verdim. Beni hiç kimse kaçırmadı. İlişkiye kendi isteğimle girdim. Yalnızca paramı alamadığım 3 sanık ile tartıştım. Bana tokat atan sanıktan da şikayetçi değilim.'' Cumhuriyet Savcısı esasa ilişkin mütaalasında, ''Reşit olan mağdureyi zorla kaçırıp zorla ırzına geçmek ve geceleyin gasp'' iddiasıyla sanıklar hakkında açılan kamu davasında söz konusu suç unsurlarının oluşmadığını, mağdurenin para karşılığında sanıklar ile ilişkiye girdiğini belirttti. Olayda mağdureye karşı yalnızca etkili eylemde bulunulduğunun anlaşıldığını ifade eden Cumhuriyet Savcısı, mağdurenin şikayetten vazgeçtiğini anımsatarak, sanıkların beraatlerini talep etti. 
     Sanıklar, üzerlerine atılı suçu işlemediklerini belirterek beraatlerini talep ettiler. 
     Mahkeme heyeti, iddianamede yer alan ''Zorla kadın kaçırmak, zorla ırza geçmek ve geceleyin gasp'' unsurlarının oluşmadığına kanaat getirerek, 4 sanık hakkında bu suçlardan beraat, etkili eylem nedeniyle açılan kamu davasının ise şikayetin geri alınması üzerine ortadan kaldırılmasına karar verdi. 
     Trabzon'da Azerbaycan asıllı B.B, 15 Mayıs 2002'de Sürmene İlçesi'nin Konya Dağ Tesisleri'nin yakınında bulunan piknik alanına kaçırıldığını ve burada kendisine 4 kişi tarafından tecavüz edildiğini, ardından da bu kişilerce kolye, cep telefonu ve küpelerinin zorla alındığını iddia etmişti. Mağdurun beyanı, doktor raporları ve tanık anlatımları doğrultusunda, Hüseyin ve Gökmen Tokgöz, Bayram Paksoy ile Dursun Kaya tutuklanmıştı. 
     





</TEXT>
</DOC>
