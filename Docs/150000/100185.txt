<DOC>
<DOCNO> 100185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/astro/index.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli bir izleyici olun 
</HEADLINE>
<TEXT>

Ay küçülmeye devam ediyor. Bu konum, yeni adımlar atmak için pek rahat şartlar sağlamaz. Harekete geçmek yerine, dikkatli bir izleyici olmak çok şey kazandırabilir. Koç’lar bir şeyleri tamamlama telaşındalar ama üst üste hatalar da yapabilirler. Duygusal nedenler, evle ilgili olaylar onları harekete geçirmekte. Boğa’lar verimli olabilecekleri bir gündeler. Başkalarından da destek görecekler. Kısa yolculuklar ve arkadaşlar öne çıkabilir. İkizler parasal alanda bazı arayışların peşinde ama düşüncelerini hemen gerçekleştiremeyebilir. İnandırıcı ve mücadeleci olması gerekiyor. Yengeç’ler hareketli gündeler. Olayların merkezi olmakla birlikte, duygusal iniş çıkışlar yüzünden başkalarını da şaşırtabilirler. Aslan’lar sessiz bir bekleyiş içerisindeler. Ellerinde olmayan nedenlerden ötürü kendilerini çaresiz bulabilirler. Harekete geçmek için beklemeliler. Başak’lar Merkür sayesinde düşüncelerini rahat aktarabilecekleri bir döneme giriyorlar. Grup çalışmalarında başarılı olacaklar. Tedirginliğe gerek yok. Terazi’ler iş ortamında hareketli gündeler. Yeni adımlar için çaba sarf edebilirler. Üstleri ile ilişkilerinde duygusal olmamaya özen göstermeliler. Akrep’ler rahat olmakla birlikte, kararsızlık da çekebilecekleri bir gündeler. Huzursuzluk söz konusu. Yabancılarla temas ya da yeni kişiler ortaya çıkabilir. Yay’lar duygusal konularda yanlış anlamalara yol açacak şekilde davranabilirler. Özgür olmak isteyerek ilişkilerini zora sokmaları da mümkün. Oğlak’lar isteklerini dengelemek ve hemen olamayacağını görmek durumundalar. Yakın ilişkiler, evlilik ve ortaklıkları daha gerçekçi biçimde değerlendirmek gerekiyor. Kova’lar günlük işleri, elde kalmış süregelen engelleri aşmak için kararlı olmak zorundalar. İş ortamında duygusal konular da gündeme gelebilir. Yumuşak olmalarında fayda var. Balık’lar rahatlarına düşkün olabilecekleri bir gündeler. Yaratıcı konular, eğlence ve aşktan yana şanslılar. Duygusal alanda kendilerini daha iyi ifade edebilecekler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
