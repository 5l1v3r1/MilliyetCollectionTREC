<DOC>
<DOCNO> 127566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/tamer.html </URL>
<DATE> 2002/12/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Gazetemizdeki yılbaşı ağacı çok çok özel 
</HEADLINE>
<TEXT>

Aşık Veysel ilkokulundaki 100 öğrencinin, Dilek Ağacı’ndaki 100 küçük kesede yazılı hayalleri gerçek oluyor 
     Gazetemizin giriş katında ilk kez kocaman bir yılbaşı ağacı var. Süslü mü süslü, ışıl ışıl... Ve ağacın dallarına asılmış 100 küçük bordo kese E - postamda ise Gönül imzalı şu anlamlı not 
     "Yılbaşı bütün çocuklar için özeldir. Kimileri için parlak ışıklarla bezeli bir dünya, kimileri için bir kilo mandalina ve bir tombala, kimileri içinse takvimde değişen bir yaprak sadece... 
     Siz çocukluğunuzda hangisiydiniz bilmiyoruz, ama biz bu yılbaşı yılbaşında hayal bile kuramayan çocuklar için küçük bir mutluluk yaratalım istedik. Geleceğimiz olan ve hep ihmal ettiğimiz bu çocuklara, gelin senede bir kez de olsa isteklerinin gerçekleşebileceğini gösterelim. Hayal kurmayı öğretelim.. 
     Biz bu yılbaşı için Aşık Veysel İlköğretim okulundan 100 çocuk seçtik. Bu çocukların dilekleri, zemin kattaki dilek ağacında asılı... 
     Bir bordo kese, bir çocuğun küçücük mutluluğu... 
     Paylaşmak isterseniz bir küçük keseyi çekip alın. İçinde istek sahibinin ismi ve istediği hediye yazılı olan kağıtlar var. 
     Hediyeleri salı günü saat 12 00’ye kadar bina müdürlüğüne teslim ediyoruz." 
     
Keseler kapışıldı      Keselerin asıldığı günün sabahı gazeteye garajdan girdiğim için Dilek Ağacı’na uğrayamadım. Öğlen 12’de yemeğe inerken bir kese de ben alayım dedim, ama ne gezer Keseler, gazetemiz çalışanları tarafından kapışılıvermiş. Bir yandan kısacık bir süre için de olsa bir çocuğu sevindirmekten mahrum kaldım diye üzülürken, diğer yandan da gazetemiz çalışanlarının duyarlılığı gözlerimi yaşarttı. 
     Herhalde benim gibi sızlanan başkaları da olmuş ki, hemen ertesi gün bir başka ilkokula gitmişler. Yine 100 küçük öğrenciye yılbaşı armağanı olarak neyi hayal ediyorlarsa kendi el yazılarıyla küçük kağıtlara yazdırmışlar. Evet 100 minik bordo kese daha, bizim anlamlı yılbaşı ağacımızın dallarındaki yerini almıştı. Bu kez gazeteye gelir gelmez bir kese kaptım ve henüz keseler dururken derhal fotoğrafını da çektirdim. 
     Almamız istenen armağanları salı öğlene kadar ağacın altına koyacağız. Öğrenciler otobüslerle armağanlarını almak üzere gazetemize getirilecekler. Dolayısıyla onlarla tanışma olanağı da bulacağız. 
     
Hala vaktiniz var      Bana gönderilen orijinal tebrik kartlarından yola çıkarak geçenlerde size, kişisel orijinal yılbaşı tebriki hazırlamanıza yarayabilecek bir - iki kopya vermiştim. Bugünse çalıştığınız kurumlarda gerçekleştirebileceğiniz anlamlı bir paylaşma için ipucu veriyorum. 
     Geç kaldık diye üzülmenize gerek yok. Hemen yarın gidin bir okula, yönetimden izin alıp çocuklara dileklerinin kendi el yazılarıyla yazdırıverin. İlle de yılbaşına yetişmesine gerek yok. Siz de armağanların dağıtılmasını yılbaşı sonrasına bırakırsınız. 
     Yalnız küçük bir not Sindy Bebek ya da futbol topu isteyenlerde sorun yok da, kışlık bot yada kışlık kaban isteyenlerin boylarını, ayak numaralarını falan da mutlaka yazdırın. Neden derseniz, bana kışlık kaban düştü ve küçük ya da büyük alır da çocukla karşılaştığımda onu sevindiremezsem diye kara kara düşünüyorum. 
     Bize armağan ettikleri bu anlamlı paylaşma duygusu için Reklam Grup Başkanı Viki Habif ve reklam bölümündeki tüm mesai arkadaşlarına teşekkür ederiz. 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
