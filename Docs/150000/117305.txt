<DOC>
<DOCNO> 117305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yasam/ayas.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Direk hızar gibi BİÇTİ 
</HEADLINE>
<TEXT>

Muğla’da aşırı hız sonucu direğe çarpan araç ortadan ikiye bölündü. Tam 125 metre ileride duran ön taraftaki’ gençlerden biri can verdi 
     AHMET BAYRAK Muğla DHA 

     Muğla - Marmaris karayolunda yaşanan korkunç kazada, içindeki üç arkadaşla bir elektrik direğine çarpan otomobil hızarla biçilmiş gibi’ ikiye bölündü. 
     Yanında biri kız iki arkadaşının da bulunduğu, Muğla Üniversitesi Turizm Meslek Yüksek Okulu öğrencisi Salih Karademir’in kullandığı 48 N 1640 plakalı otomobil, dün saat 07.30 sıralarında, aşırı hız ve dikkatsizlik nedeniyle, Ula kavşağı yakınlarında savrularak orta refüjdeki elektrik direğine çarptı. 
     
     Sürücü kurtuldu 
     Çarpmanın etkisiyle direk devrilirken, ortadan ikiye ayrılan otomobilin ön kısmında oturan Karademir 18 ve İrfan Tokmak 18 , ön tekerlekler ve motor bölümüyle beraber karşı şeritte 125 metre sürüklendi. 
     Okul arkadaşı olan üç gençten Tokmak kaza yerinde hayatını kaybederken, 40 gün önce ehliyet aldığı öğrenilen Karademir ve arka koltukta oturan Jülide Kartal 18 tedavi altına alındı. Sağlık kontrolünde yaralanmadığı belirlenen, ancak kaza nedeniyle sinir krizi geçiren Karademir’e yatıştırıcı iğne yapıldı. 
     



 YAŞAM 





















</TEXT>
</DOC>
