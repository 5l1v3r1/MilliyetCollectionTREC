<DOC>
<DOCNO> 130237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sontur14.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukat, canlı yayın heyecanına dayanamayıp öldü 
</HEADLINE>
<TEXT>

     İzmir Barosu avukatlarından Taki Uryan 37 , bir TV programına telefonla canlı olarak bağlanmasının ardından geçirdiği kalp krizi sonucu öldü. 
     Edinilen bilgiye göre, ''NTV 24 Saat'' adlı haber programına 01.00 sıralarında konuşmacı olarak telefonla bağlanan görme özürlü avukat Uryan, ''tek gözü görmeyenlerin veya az görenlerin ehliyet alabilmeleri'' konusunda görüşlerini dile getirdi. Ancak Uryan, telefonu kapattıktan sonra fenalaştı. 
     Taki Uryan, Dokuz Eylül Üniversitesi Hastanesi'ne kaldırılırken yolda hayatını kaybetti. 
     Yapılan inceleme sonucu, doğuştan kalp rahatsızlığı bulunan Uryan'ın, geçirdiği kriz nedeniyle öldüğü açıklandı. 
     Evli ve 2 çocuk babası Taki Uryan, aynı zamanda tek gözü görmeyenlerin sosyal dayanışma derneği olan Monooküler ve Derin Ambliyoplar Derneği'nin MONDER kurucuları arasında yer alıyordu. 
     





</TEXT>
</DOC>
