<DOC>
<DOCNO> 148496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yasam/ayas.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS’ı çözemeden bir virüs daha çıktı 
</HEADLINE>
<TEXT>

Uzakdoğu’da ortaya çıkan yeni gizemli virüs’ 10 çocuğu öldürdü... 
     DIŞ HABERLER SERVİSİ 

     Vietnam’da, son bir ay içinde üç yaş altında 10 çocuk, ne olduğu belirlenemeyen bir virüs yüzünden hayatını kaybetti. 
     Ülkede yayımlanan Tuoi Tre gazetesi, Hoşimin kentindeki çocuk hastanesine kaldırılan 11 çocuktan 10’unun öldüğünü, çocuklarda yüksek ateş, ishal, solunum zorluğu ve kalp yetmezlikleri görüldüğünü, hastaların ayrıca komaya girdiğini yazdı. 
     
     SARS’a benzemiyor ama... 
     Virüsün, dünyada birçok ülkeyi etkisi altına alan ve Vietnam’da da dört sağlık görevlisinin ölümüne neden olan "gizemli zatürree" olarak adlandırılan "akut solunum yetmezliği sendromu" SARS hastalığıyla ilgisi bulunmadığı sanılıyor. 
     Doktorlar, bağırsaklara bulaşan, felç, kusma ve ishale yol açan "bağırsak virüsü grubuna" ait olduğu tahmin edilen virüsü kapan çocukların tedaviye cevap vermediğini ve kısa süre içinde öldüğünü söylediler. Virüsten ötürü ilk ölümün Mart ayının başında yedi milyon nüfuslu Hoşimin kentinde görüldüğü öğrenildi. 
     
Hamamböcekleri SARS mı taşıyor      Gizemli zatürree Hong Kong’da hızla yayılırken, SARS’ın en çok vurduğu kentlerin başında gelen Tuen Mun’daki sağlık görevlisi Leung Pak - yin, lağımlarda gezen hamamböceklerinin hastalığı bir apartmandan diğerine taşıyor olabileceğine dikkat çekti. SARS, dünyada şu ana kadar yüz kişinin ölümüne yol açtı. 2 bin 600’den fazla insan da SARS virüsü taşıyor. 
     
SARS modası      ABD’nin Cleveland Üniversitesi hastanesinde çalışan John Haaga adlı bilim adamı, SARS’A karşı ilginç bir kravat ve eşarp geliştirdi. Dışarıdan bakıldığında normal bir kravat görünümünde olan kumaşın iç bölgesinde özel bir filtre bulunuyor. Filtre kravatla ağız ve burnunu kapatanların güvenle solumasını sağlıyor. Kadınların kullanımı için modaya uygun eşarplar da üreten Haaga, özel SARS ürünlerini 40 dolara yaklaşık 66 milyon TL satıyor. 
     


YAŞAM 


















</TEXT>
</DOC>
