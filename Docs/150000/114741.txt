<DOC>
<DOCNO> 114741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/ekonomi/eko04.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesih değilim’ deyip beklentileri frenliyor 
</HEADLINE>
<TEXT>

Seçim kampanyası renkli görüntülere sahne olan Brezilya’nın en güçlü başkan adayı Silva, beklentileri azaltmaya çalışıyor 
     RIO DE JANEIRO AA 

     Brezilya’da devlet başkanlığının en güçlü adayı Luiz Inacio Lula da Silva, ekonomik güçlükler karşısında, şimdi de seçmenlerin büyük beklentilerini azaltma gayretine girdi. 
     
     Mucizeler beklemeyin’ 
     Silva, pazar günü yapılacak ikinci tur seçimler öncesinde Rio de Janeiro’da sanatçılara hitaben konuşmasında, "Mucizeler yaratabilemem, seçmenler, seçimi ikinci Mesih’in gelişi olarak düşünmemeli" dedi. Son 40 yıldır ilk kez solcu bir iktidarına hazırlanan Brezilya’da seçmenlerin beklentileri hayli yüksek. Ancak, Silva’nın elleri Brezilya’nın ekonomik sorunları, büyüme ve istikrarın birbirleriyle çatışan gerekleriyle bağlı. 
     
     10 milyon iş vaadi 
     Silva, 10 milyon yeni istihdam yaratmaya öncelik verirken, enflasyonu da kontrol altında tutacak. Bir yandan sosyal harcamaları artırırken, diğer yandan, hatırı sayılır miktarda bütçe fazla verilmesini şart koşan IMF’nin 30 milyar dolarlık kredi anlaşmasının şartlarını yerine getirecek. Silva’nın kamu harcamalarını kısmak zorunda kalacağı konuşuluyor. 
     



 EKONOMİ 



















</TEXT>
</DOC>
