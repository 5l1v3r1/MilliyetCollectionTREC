<DOC>
<DOCNO> 109206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/ekonomi/eko06.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, büyüme ve istihdamı konuşacak 
</HEADLINE>
<TEXT>

     EKONOMİ SERVİSİ 

     Türk Sanayicileri ve İşadamları Derneği TÜSİAD Yüksek İstişare Konseyi YİK yılın ikinci olağan toplantısında istihdamı tartışacak. Yarın Hasköy’de Rahmi M. Koç Müzesi’nde yapılacak TÜSİAD YİK toplantısının basına kapalı bölümünde "Türkiye’de Büyüme ve İstihdamın Önündeki Engeller" başlıklı bir sunum gerçekleştirilecek ve ekonomik ve siyasi gelişmeler ile ilgili görüş alışverişinde bulunulacak. 
     
     Koç, onur konuşmacısı 
     Toplantının ardından verilecek öğle yemeğinin onur konuşmacısı ise TÜSİAD YİK Onursal Başkanlarından Başkanı Rahmi M. Koç olacak. TÜSİAD ve Boğaziçi Üniversitesi işbirliği ile kurulması planlanan Dış Politika Forumu imza töreni de yapılacak. 
     



 EKONOMİ 






















</TEXT>
</DOC>
