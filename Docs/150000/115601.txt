<DOC>
<DOCNO> 115601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko04.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulut "Turizm yatırımları açısından önemli bir dönem göçirdik" 
</HEADLINE>
<TEXT>

     Elazığ Turizm Müdürü Ahmet Bulut, turizm yatırımları açısından önemli bir dönem geçirdiklerini söyledi. 
     Bulut, A.A muhabirine yaptığı açıklamada, ilde yapımı devam eden Akgün Oteli dışında bu yılın sonlarına doğru 2 otelin daha temelinin atılacağını bildirdi. 
     İnşaatı devam eden Akgün Oteli'nin 2003 yılının Mayıs ayında tamamlanacağını ifade eden Bulut, yapılan yatırımlarla birlikte ilin ekonomik ve sosyal yaşamında gelişmeler yaşanacağını belirtti. 
     Bulut, kentin büyük otellere ihtiyacının olduğunu, ancak bugüne kadar bu ihtiyaca cevap verilmediğini anlatarak, şunları söyledi 
     ''Haziran 2001 tarihinde yapılan Elazığ 1. Ekonomik Kurultayı'nda bu eksiklikleri dile getirdik. Yaptığımız açıklamalarda yatırımcıların önünü açtık ve yatırımlar yapılmaya başlandı. Ayrıca Elazığ'ın Doğu Anadolu tur güzergahına alınması da işadamlarını kente yatırım yapmaya yöneltti. Bu çerçevede yapımı devam eden Akgün Oteli 2003 yılının Mayıs ayında tamamlanacak. Hazar Gölü'nün kenarında da yatırım belgesi alan 2 otelin temeli bu yılın sonuna kadar atılacak. Bu gelişmeler sevindiricidir. Turizm yatırımları açısından önemli bir dönem geçirdik.'' Bulut, kentte yapılan ve yapılması düşünülen turistik otellerle birlikte ilde ekonominin canlanacağını da kaydederek, kentin en büyük sorunlarının başında gelen işsizlik sorununun da önemli ölçüde azalacağını sözlerine ekledi. 
     





</TEXT>
</DOC>
