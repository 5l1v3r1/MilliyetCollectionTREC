<DOC>
<DOCNO> 118905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo36.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, basına kapalı çalıştı... 
</HEADLINE>
<TEXT>

     Trabzonspor, 16 Kasım Cumartesi günü Galatasaray ile deplasmanda yapacağı maçın hazırlıklarını sürdürdü. 
     Teknik Direktör Samet Aybaba yönetiminde, Mehmet Ali Yılmaz Tesisleri'nde basına kapalı çalışan bordo-mavililer, yarın sabah uçakla İstanbul'a gidecek ve burada yapacağı son antrenmanla Galatasaray maçının hazırlıklarını tamamlayacak. 
     Trabzonspor'da, geçen haftaki Göztepe maçının 18 kişilik maç kadrosunda yer alan oyunculardan sadece sakatlığı bulunan kaleci Metin Aktaş, Galatasaray maçında takımdaki yerini alamayacak. Aybaba, bu oyuncunun yerine Osman'ı maç kadrosuna dahil etti. 
     Bordo-mavili takımın 18 kişilik maç kadrosunda şu isimler yer alıyor 
     Petkoviç, Mustafa, Erdinç, Erman Güracar, Aurelio, Gökdeniz, Hüseyin, Ali Şen, Serkan Kılıç, Mehmet Yılmaz, Fatih, Erman Özgür, Hasan, Somers, Macit, Mehmet Kahraman, Selahattin, Osman. 
     





</TEXT>
</DOC>
