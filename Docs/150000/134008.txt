<DOC>
<DOCNO> 134008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/spor/spo01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’ın keyfi yerinde 
</HEADLINE>
<TEXT>

Beşiktaş, Fenerbahçe derbisinin son provasında Dinamo Bükreş’i iki golle geçti, galibiyet Kaan Dobra ve Eser’in sayılarıyla geldi. Lucescu sert oynayan Rumen ekibine büyük tepki gösterdi 
     SİYAH - BEYAZLILAR, hafta sonu Fenerbahçe ile oynayacağı derbi maçın son provasında Romanya’nın Dinamo Bükreş takımını yenerek moral depoladı. 27. dakikada Dragam’ın penaltı golüyle mağlup duruma düşen Kartal, bir dakika sonra Kaan Dobra’nın nefis vuruşu ile eşitliği yakaladı. Eser’in 74. dakikada attığı gol Beşiktaş’a galibiyeti getirdi. 
     İDMANDA sakatlanan Nouma’nın ardından Dinamo Bükreş karşısında da Pancu ve Ahmet Yıldırım’ın sakatlanması teknik heyeti sıkıntıya soktu. Üç futbolcunun durumunun bugün belli olacağı belirtildi. Bu arada Teknik Direktör Lucescu sert oynadıkları gerekçesiyle Dinamo Bükreşli oyunculara tepki göstererek, "İki futbolcum sakatlandı. Sanki Fenerbahçe’ye çalıştılar" dedi. 
     
     Maçın karnesi 
     HAKEMLER Reşat Gül, Orkun Aktaş, Besim Öztürk 
     BEŞİKTAŞ Cordoba 6 - Göksel Dk.46 6 , Ali Eren 5 , Ronaldo Dk. 46 6 , Zago 7 , Tolga 5 , Serdar Dk. 46 7 , Kaan 7 , Tamer Dk. 46 7 , Pancu 4 Maldaraşanu Dk.11 6 , Ahmet Yıldırım 6 , Zafer Dk. 59 5 , Tümer 6 , Niyazi 5 , İbrahim Dk. 46 7 , Ali Cansun 5 , İlhan 5 , Eser Dk. 46 7 
     DİNAMO BÜKREŞ Mumteamu 6 - Kirita 5 , Burca 5 , Tamas 5 , Parvu Dk. 58 5 , Stoicam 5 , Alexa 6 , Tames 5 , Petre Dk. 68 5 , Grigorie 5 , Muhteanu Dk. 46 5 , Fresinenu 6 , Dragam 6 , Donocos Dk. 65 5 , Marica 5 , Mitea Dk. 77 5 
     SARI KARTLAR Cordoba, Ali Cansun Beşiktaş , Staoicam Dinamo Bükreş 
     GOLLER Dragam Dk.27 penaltı , Kaan Dk.28 , Eser Dk.74 
     
Sen bana lazımsın’      FENERBAHÇE ile oynanacak derbide yer almak isteyen Sergen, dün Beşiktaş Teknik Direktörü Lucescu ile bir görüşme yaptı. Yıldız oyuncunun, "Galatasaray karşısında cezalı olmam nedeniyle forma giyemedim. Bu maçta oynamayı çok istiyorum. Bir devre rahatlıkla çıkartabilirim" dediği belirtildi. Ancak Rumen hocadan olumsuz cevap geldi. 
     SERGEN’İ riske atmak istemeyen Rumen teknik adam, "Bir maçta değil, sezon boyunca takımda olmanı istiyorum" dedi. Lucescu, "Bu davranışın hem takım arkadaşların hem de benim için apayrı bir olay. Ancak idman ve maç eksiğin var. Sen bu takımın herşeyisin ve ilerleyen haftalarda takımın sana ihtiyacı olacak" yorumunu yaptı. 
     
Patron Lucescu      BÜNYAMİN OSMAN 

     DİNAMO Bükreş Başkanı Nicolae Badea, kulüp hisselerinin yüzde 52’sini Lucescu’ya satacağını açıkladı. Romanya’da yayınlanan Pro Sport gazetesinin haberine göre, hisselerin yüzde 52’sinin Mircea Lucescu’ya verileceği, oğlu Razvan’ın da yüzde 7’lik hisseyi alarak başkan olacağı belirtildi. Luce’nin, Beşiktaş’ı bırakmadan, çevresindeki zengin işadamlarıyla bütün hisseleri satın alabileceği belirtildi. 
     ANCAK Beşiktaş Teknik Direktörü Mircea Lucescu ise haberin abartılı olduğunu ifade etti. Rumen çalıştırıcı, "Başkan beni aramadı. Böyle birşeyin yazılması yanlış. Kulübü alabilecek kadar maddi bir gücüm ve satın almakla ilgili söyleyecek lafım yok. Dinamo Bükreş Kulübü’nde yetişmiş biriyim, zaman içerisinde bu işler belli olur" ifadesini kullandı. 
     
Pancu’da milli kriz      Romanya’nın katılacağı dörtlü turnuvanın İstanbulspor maçıyla çakışması sorun oldu 
     ORHAN YILDIRIM 

     Kıbrıs’ta dörtlü turnuva 
     DERBİ heyecanını yaşayan Beşiktaş, Daniel Gabriel Pancu’nun Romanya Milli Takımı’na çağırılmasıyla sıkıntıya düştü. 12-14 Şubat tarihlerinde yapılacak 4’lü turnuva için kadroya alınan başarılı oyuncunun 10 Şubat’ta takıma katılacağı öğrenildi. Ancak 14 Şubat’ta İstanbulspor maçının olması, Siyah - Beyazlılar’ı zora soktu. 
     
     Lucescu takipte 
     ROMANYA’NIN 12 Şubat’ta Slovakya, 14 Şubat’ta ise Rusya veya Kıbrıs Rum Kesimi ile oynayacağı belirtildi. Beşiktaş Teknik Direktörü Mircea Lucescu’nun Romanya Futbol Federasyonu ile görüşerek, gerekli izni almak için çaba sarfettiği öğrenildi. En kötü ihtimalle Pancu ilk karşılaşmada yer alıp, hemen Türkiye’ye gelecek. 
     
Bilgili dopingi      BEŞİKTAŞ Başkanı Serdar Bilgili, Fenerbahçe derbisi öncesinde Ümraniye Tesisleri’ne giderek futbolculara moral dopingi yapacak. Önemli karşılaşma için yarın kampa girecek Siyah - Beyazlı oyuncularla görüşecek olan Bilgili ve beraberindeki idareciler, burada yönetimin belirlediği 10 bin dolarlık primi futbolculara tebliğ edecek. 
     
Milutinovic vefat etti      SİYAH - Beyazlılar’ın eski teknik direktörü Milos Milutinovic, amansız hastalığından kurtulamayarak, Belgrad’da hayata gözlerini yumdu. 70 yaşında yaşama veda eden Yugoslav çalıştırıcı, 1977-1978 ve 1986-1987 sezonlarında Beşiktaş’ı çalıştırmıştı. Yugoslavlar’ın gelmiş geçmiş en büyük futbol adamlarından biri olarak gösterilen Milutinovic, Partizan, B.Münih, Racing Paris ile OFK Belgrad’da forma giymişti. 
     



 SPOR 

























</TEXT>
</DOC>
