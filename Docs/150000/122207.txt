<DOC>
<DOCNO> 122207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/siyaset/siy999.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Vakıfları istismar ettirmeyeceğizBakan Şahin, "Atatürk, din dahil her şey istismar edilmeye çalışılmıştır. Vakıflar yolu ile istismara göz açtırmayacağız" diye konuştu 
     ÖNDER YILMAZ Ankara 

     Vakıflardan sorumlu Devlet Bakanı Mehmet Ali Şahin, vakıflarda, başta irticai faaliyetler olmak üzere hiçbir suistimale göz açtırılmayacağını söyledi. Şahin, "Azınlık vakıflarının faaliyetlerine sınırlama getirirsek, bazı ülkelerdeki soydaşlarımızın da cami, okul yapma girişimlerini engellemiş oluruz" diye konuştu. Kamu vakıflarının bağış adı altında örtülü ve kontrol dışı bir bütçe edinmelerine izin vermeyeceklerini dile getiren Şahin, irticai vakıflar konusunda MGK ve BTK gibi kurumların raporlarının anımsatılması üzerine şunları söyledi "Türkiye’de Atatürk, din dahil herşey istismar edilmeye çalışılmıştır. Bir takım kişi ve kuruluşların vakıflar yolu ile istismar yapmasına göz açtırmayacağız. Farklı amaç güdenlerin vakıflar bünyesinde yeri olmayacak. Ancak, vakıfların topyekün karalanmasına da seyirci kalınmamalı. Dönemimizde bu ayrım iyi yapılarak, istismarcıların üzerine gidilecek." 
     
68 il başkanı Kesici’ dedi      AYDIN HASAN Ankara 

     DYP il başkanlarının büyük çoğunluğu genel başkanlık için İlhan Kesici’yi destekleme kararı aldı. Ankara Bilkent Otel’de önceki akşam toplanan il başkanları, Aydın Menderes veya Necmettin Cevheri gibi isimlerin geçici genel başkanlığına dayanan "ağabey formülünü" gündemden çıkardı. Aralarında Mehmet Ağar, İlhan Kesici, Ufuk Söylemez, İsmet Attila, Hasan Ekinci, Mehmet Ali Bayar’ın da bulunduğu potansiyel adaylar hakkında tek tek değerlendirme yapıldı. Eğilim tespiti sonucunda, 68 il başkanı, Kesici’ye destek verdi. 
     



 SİYASET 











</TEXT>
</DOC>
