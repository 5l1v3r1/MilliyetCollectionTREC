<DOC>
<DOCNO> 148958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/eko02.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancının ilgisini borsaya çekmeliyiz 
</HEADLINE>
<TEXT>

Başbakan Yardımcısı Şener, İstanbul Borsası’nın yabancıların ilgi alanı olabilecek bir yapıda özelleştirilmesi gerektiğini söyledi 
     EKONOMİ SERVİSİ 

     Devlet Bakanı ve Başbakan Yardımcısı Abdüllatif Şener, özelleştirme programındaki en önemli açılımlardan birinin İMKB ve Altın Borsası’nın özelleştirilmesi olduğunu söyledi. 
     Şener, Türkiye Sermaye Piyasaları Aracı Kuruluşlar Birliği TSPAKB ’nin düzenledeği "Borsaların Ekonomideki Yeri ve Globalleşme Sürecinde Yeniden Yapılandırma" konulu panelde yaptığı konuşmada, İMKB’nin özelleştirilmesinde, yabancıyı da çekecek bir formül üzerinde durulduğunu söyledi. Şener şunları söyledi " İMKB’nin özelleştirmesinde, birincisi, tüm katılımcıların pay alacağı bir yapının kurulması önemlidir. İkincisi, İstanbul, Avrupa ile Asya arasında önemli bir köprü olduğu için yabancı yatırımcıların ilgi alanı olabilecek bir yapıda özelleştirmesi yapılmalıdır " dedi. 
     
     Karacan’ın özelleştirme önerisi 
     SPK eski başkanı Ali İhsan Karacan da sermayenin yüzde 15 A Grubu hissesinin geçmiş 5 yılda işlem hacmine göre İMKB üyelerine bedelsiz, yüzde 5 B Grubu’nun, satmamak kaydıyla TSPAKB’ye bedelsiz, yüzde 10 C Grubu’nun geçmiş 5 yılda işlem hacimlerine göre İMKB’ye kote halka açık şirketlere bedelsiz, yüzde 15’inin D Grubu’nun halka arz edilerek, yüzde 55’nin de banka, aracı kurum gibi mali kuruluşlara satılabileceğini söyledi. 
     


SİYASET 






















</TEXT>
</DOC>
