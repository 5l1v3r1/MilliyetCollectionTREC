<DOC>
<DOCNO> 112640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/guncel/gun03.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülten bizim namusumuz 
</HEADLINE>
<TEXT>

Kuma Gülten’in himaye altına alınması, Cemil İstekli’nin aşiretini kızdırdı Kızı verin, yoksa bir kamyon dolusu adamla gelir alırız’ 
     FERİT ASLAN DHA 

     İstanbul’da bir şirkette bilgisayar operatörü olarak çalışırken, evli ve 5 çocuk babası Cemil İstekli’ye şık olan ve Siverek’in Kaynak köyüne gelen Gülten Esen, köylünün onur meselesi haline geldi. Hülya Avşar şova katıldıktan sonra teslim edildiği yurttan kaçan Esen’i Siverek’e istediklerini söyleyen köylüler, "Bu bizim onurumuz. Gelinimizi köyümüze istiyoruz. Sorun çıkaranın karşısına aşiret çıkacaktır" diyerek kumaya sahip çıktı. 
     Köylülerden Hüseyin Kazak 60 , gençliğinde kendisinin de benzer bir olay yaşadığını, ancak aşiret yapısı gereği sonunda kuma getirdiği kızla evlendiğini söyledi. Kadınların da kumayı onur meselesi haline getirdiklerini ifade eden köylüler, "Gülten gelinimiz olmuştur. Namuslu bir kızdır ve bunu ispatlamıştır. Kız küçük değil ama annesi sorun yaratıyor. Biz bunu aşiretin namusu haline getirdik. Kızı vermezlerse aşiret kuralları gereği bir kamyon dolusu adamla gidip İstanbul’dan getirilecek" dedi. 
     
     UFKUNU GENİŞLETMİŞ 
     Öte yandan köylü kadınlar olaya farklı bir bakış açısı getirdi. Aşkı için Siverek’e gelen Esen’i takdir eden köylü kadınlar, "Yıldız Erik için iyi oldu. Üzerine kuma gelince ufku genişledi. Hiç göremeyeceği yerleri gördü. Uçağa bindi, deniz bile gördü" diye konuştular. 
     
     Cemil İstekli kararlı... 
Ondan asla vazgeçmem      Cemil İstekli ise dün, ilk eşiyle Siverek’e döndü. Hülya Avşar Şov’dan sonra yeni eşi Gülten Esen’i görmediğini belirten İstekli, şunları söyledi "Onu çok özledim. Aradım ama bulamadım. Şu çok iyi bilinsin ki, ondan asla vazgeçmem. Çünkü o artık benim namusumdur. Dolayısıyla mensubu bulunduğum Türkmen aşiretinin de namusudur. Bu nedenle kendisini bulacağım." 
     



 GÜNCEL 























</TEXT>
</DOC>
