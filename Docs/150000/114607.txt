<DOC>
<DOCNO> 114607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/bila.html </URL>
<DATE> 2002/10/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Rahşan Hanım’dan Özkan’a... 
</HEADLINE>
<TEXT>

     Hüsamettin Özkan, Rahşan Ecevit’le arasının af yasası yüzünden açıldığını açıkladı. 
     Rahşan Ecevit ise böyle düşünmüyor. Bayan Ecevit, Özkan’ın, Ecevitler ve DSP’den uzaklaşmasının nedenini yakın çevresine şöyle özetliyor 
     "Güvenimi kötüye kullandı. Uzaklaşmasının gerçek nedeni af yasası değil güvensizliktir." 
     Peki bu güvensizlik ne zaman başladı ve bardağı taşıran damla ne oldu 
     Rahşan Ecevit’in bu soruyla ilgili olarak kurmaylarına verdiği yanıt şöyle 
     "Af yasasından çok önce güven duygum sarsılmaya başladı. Çalışma yöntemi olarak Bülent’in etrafına kendi kontrolünde bir duvar ördü. Milletvekillerini uzak tuttu. Hatta onları azarlamaya başladı. Genel Merkez’e ulaşan birçok konuyu arkadaşlar Başbakan’a iletemez hale geldiler. Bu, rahatsızlık yaratmaya başladı. Bana ulaşan bazı bilgiler ve iddialar vardı. Bunlarla ilgili tatmin edici yanıtlar alamadım. İkna olmadım." 
     
Af gerçeği...      Rahşan Hanım’ın kurmaylarıyla yaptığı sohbette, "af gerginliği" konusunda da verdiği bilgi şöyle 
     "Af konusu istismar edildi, hala ediliyor. Sonuçlarından beni sorumlu tutuyorlar. Hüsamettin Bey de uzaklaşma nedeni olarak bunu gösteriyor. Oysa hiç ilgisi yok. Bir kere ben af konusunu Parti Meclisi’ne getirdim. Sadece, kader kurbanı denilen, ekonomik ve sosyal koşullar nedeniyle cezaevine girmiş gariban insanlar için öneride bulundum. Ben af önerisini getirdiğimde, Hüsamettin Bey, ağzını açıp bir kelime söylemedi. İtiraz etmedi. Yorum yapmadı. Sonra konu hükümete gelip tasarı hazırlanmaya başlayınca sorun çıktı. Kapsamını genişletmek istediler. Katilleri de kapsama soktular. Ben bunlara itiraz ettim. O sıralarda Hüsamettin Bey, bir yandan beni, bir yandan diğer partileri idare etmeye çalıştı. Hatta, Bülent’e, benim diğer partilerle uzlaştığımı, sorun kalmadığını söylemiş. Ben bunu duyunca hemen Bülent’i aradım ve öyle olmadığını söyledim. Güvenim bir kez daha sarsıldı. Af konusunda gerçek böyledir." 
     DSP Genel Başkan Yardımcısı ve Devlet Bakanı Tayfun İçli’nin bu konuda verdiği bilgi ise şöyle 
     "Af kapsamının genişletileceği haberi geldiğinde partide Rahşan Hanım’la karşılaştım. O geliyor ve ben çıkıyordum. Bana bu konuyu sordu. Bir genişletme girişimi olduğunu söyleyince, partinin duvarlarını yumruklayarak tepki gösterdi. Buna nasıl izin veriyorsunuz diye çıkıştı. Sonra Başbakan’a bilgi vererek kapsama müdahale ettik." 
     DSP kulislerine göre Rahşan Hanım, Başbakan Ecevit’in dikkatini birkaç kez çekmeye çalıştı. Bazı sorunları aktardı. Ancak, Başbakan, sorun çıkmasın düşüncesiyle, bunları Hüsamettin Özkan’a yansıtmadı. Çalışma düzenini değiştirmedi. 
     Ancak, son gelişmeler ve Başbakan’ın rahatsızlığının arttığı dönemdeki bazı girişimler bardağı taşırdı. 
     
Girişimlerin içinde Özkan da var’      Rahşan Ecevit’in yakın çevresine bu konuda yaptığı değerlendirme ise şöyle 
     "Önce DSP’yi ele geçirme projeleri gündeme geldi. Benim bazı girişimlerden haberim oldu. Buna karşı önlem aldık. Ardından Bülent’i başbakanlıktan uzaklaştırma planı uygulamaya sokuldu. Bülent’e başbakanlıktan ayrılsın diye çok büyük baskı yapıldı. Rahatsız olduğu dönemi bunun için kullanmaya çalıştılar. Bize gelen bilgilere göre Hüsamettin Bey’in de bu işlerle bağlantısı vardı. Bardağı taşıran damla bu oldu." 
     Bayan Ecevit, Hüsamettin Özkan’ın Ecevit ve DSP’den kopuşunu bunlara bağlıyor. 
     Rahşan Hanım’a göre, DSP milletvekillerinin ayrılması için de çok baskı yapıldı. Milletvekilleri tek tek arandı. Evlerine ziyaretler gerçekleştirildi. 
     Rahşan Ecevit’e göre ülkenin düşünülmeyen bir zamanda erken seçime gitmesinin nedeni de Başbakan’ı devre dışı bırakmaya çalışan ve DSP’yi Meclis’te bölen bu girişim... 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
