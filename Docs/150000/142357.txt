<DOC>
<DOCNO> 142357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/siyaset/siy02.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan 11 Mayıs’ta dönüyor 
</HEADLINE>
<TEXT>

     ANKARA Milliyet 

     RP’nin kapatılmasıyla aldığı beş yıllık siyaset yasağı geçen ay biten Necmettin Erbakan, 11 Mayıs’ta yapılacak 1. Olağan Büyük Kongre’de SP Genel Başkanlığı’na getirilecek. 
     SP Genel Başkanı Recai Kutan, Erbakan ile birlikte eski RP milletvekilleri Şevket Kazan ve Ahmet Tekdal’ın da 21 Mart’ta partiye üye olacaklarını söyledi. Kongrede kendisinin aday olmayacağını vurgulayan Kutan, Erbakan’ın aday olmak istemesi halinde bunu bizzat kendisinin teklif edebileceğini belirterek, "Erbakan’ın adaylığını camiamız gönülden arzu eder. Aday olmak isterse, elbette genel başkanımız olur" dedi. 
     Kutan, Tayyip Erdoğan’ı eleştirirken de şunları söyledi "Siirt’te şiir okuduğu zamanla bugün arasında, inanç açısından büyük değişiklik var. AKP seçimlerden başarıyla çıktı. Erdoğan’ın başbakanlığı da hukuka uygun bir durum, ancak çözüm 
     getiremez." 
     



 SİYASET 














</TEXT>
</DOC>
