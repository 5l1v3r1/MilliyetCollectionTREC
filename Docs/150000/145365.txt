<DOC>
<DOCNO> 145365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/astro/index.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat boşluk var 
</HEADLINE>
<TEXT>

     Bugün Oğlak burcunda boşlukta kalan Ay sonuçsuz girişimlere, bekleme ve gecikmelere, bolca sıkıntıya işaret eder. Koç'lar iş açısından dengelere önem vermeleri gereken bir gündeler. Elde yapılacak çok şey olmasına karşın harekete geçmek kolay olmayabilir. Boğa'lar bugün yabancılar, yurtdışı, eğitim ve yolculuklarla ilgili olaylarda daha önlemci olmaya çalışmalılar. Farklı görüşler ya da elde olmayan nedenler yüzünden beklemede kalabilirler. İkizler ortaklaşa alanda daha dikkatli ve tutarlı olmak zorunda. Başkalarının kaynaklarına bağlı kalması canını sıkabilir. Duygusal alanda ifade edilemeyen konular gerginlik getirebilir. Yengeç'ler dışsal koşullara bağlı olarak işlerini tamamlamakta zorluk çekebilirler. Bu yüzden ortaklıklarda toleranslı davranmaları gerekecek. Aslan'lar ise zaman kaybettirici uğraşlar ve detaylar yüzünden sıkıntı hissedebilirler. İşle ilgili yükler planları bekletebilir, kararları zorlayabilir. Başak'lar tepkiler ve akıllıca olmayan davranışlar yüzünden kayıplara uğrayabilirler. Büyük risklere girmemeliler. 
     Terazi'nin yapması gereken çok şey olmakla birlikte kendini yeteri kadar güçlü ortaya koyamayabilir. Duygularını ön plana almadan hareket etmeli ve ev ve güvenlik konularına önem vermeliler. Akrep'ler yakın çevrede çok şey olup bitmekle birlikte iyi organize olamamaktan ötürü zorlanabilir. Daha esnek olmaları gerekiyor. Yay'lar maddi konularda kararsız kalabilirler ya da beklediklere kaynaklara ulaşmaları zor olabilir. Bu yüzden elindeki kaynakları özenli kullanmak zorundalar. Oğlak'lar kişisel konularda yeni girişimler içindeler ama tam olarak karar veremeyebilirler. Bu yüzden yanlış değerlendirmeler söz konusu. Risk almamalılar. Kova'nın fedakar davranması ama duygulara da fazla kaptırmaması gerekiyor. Elde olmayan nedenler hüküm sürerken zorlama pek işe yaramayacak. Balık'lar da kararsızlık içindeler. Arkadaşlar, grup çalışmaları ve ortaklaşa yapılan işlerde daha tutarlı olmalılar. Yanlış yönlendirilebilirler. 
     


            Faks 287 74 37 
      




</TEXT>
</DOC>
