<DOC>
<DOCNO> 115565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yasam/ayas.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
9 yaşında dul kaldı 
</HEADLINE>
<TEXT>

Bangladeşli Şahida, 9 yaşında evlendirildi. Babası "başlık parasını" denkleştiremeyince, 3 ay sonra baba evine döndü 
     DIŞ HABERLER SERVİSİ 

     Bangladeş’in kuzeyindeki Kahalu’da yaşayan Şahida Begüm, amcasının omuzlarında evlendirildiğinde henüz dokuz yaşındaydı. Sadece üç ay sonra baba evine geri döndü. Hem de boşanmış olarak. Neden boşanmıştı Çünkü fakir babası, damat evine ödenmesi gereken 3 bin takalık yaklaşık 85 milyon lira "başlık parası"nı denkleştirememişti. 
     Şimdi 13 yaşında olan Şahida, eski kocasının adını bile hatırlamıyor. Sadece, "Onunla bir şey yapmadım. Beni hiçbir şey söylemeden eve gönderdiler" demekle yetiniyor. 
     Bangladeş’in yoksul kuzeyinde her ay yüzlerce kız çocuğu benzer bir nedenle evlendiriliyor Tasarruf... 
     
     Sık sık yaşanıyor 
     Şahida’nın amcası Abdül, "Anne ve babalar, kızlarından küçük yaşta kurtulmak istiyor çünkü bu tasarruf sağlıyor. Boşanmalarıysa üzülecek bir durum değil. Böyle durumlar sık sık yaşanır. Alıştık artık" diyor. 
     Bangladeş’teki çocuk evlilikleriyle ilgili yapılan araştırmalara göre, son 30 yılda 6 milyon çocuk evlendirildi, yüzde 90’ı boşanmayla sonuçlandı. 
     



 YAŞAM 
















</TEXT>
</DOC>
