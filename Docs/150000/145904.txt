<DOC>
<DOCNO> 145904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/tamer.html </URL>
<DATE> 2003/03/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Borca borç ekleyerek borcu çevirmek 
</HEADLINE>
<TEXT>

     1 Ekonomimizin bugün içinde bulunduğu dev sorunların temel nedeni, Irak’taki alçakça toplu katliam değildir. 
     2 Türkiye’nin kronik olarak krize yatkın ülke haline gelmesinde, AKP iktidarının herhangi bir sorumluluğu yoktur. 
     3 AKP’nin sorumluluğu, son 4.5 ayla sınırlıdır ve 2 başlık altında toplanabilir a Yapılması gerekenleri sürekli erteleme ve b Bakanların birbirleriyle, hatta kendi söyledikleriyle çelişen açıklamaları sonucu, ekonomi çevrelerinin güvenini sıfıra indirmeyi başarma 
     4 Ancak bu 4.5 ay gibi sınırlı bir süre bile, ekonomimizin bir numaralı sorunu olan GÜVEN konusunda AKP’yi sınıfta bırakmaya yetmiştir. Değil ekonomiden sorumlu Devlet Bakanı Ali Babacan, Başbakan Tayyip Erdoğan’ın ekonomik programla ilgili kamuoyuna taahhütleri bile Ulusal Sesleniş ciddiye alınmamış, piyasalar ancak 8.5 milyar dolarlık yeni bir kredi ihtimalini ABD kaynaklarından duyunca yatışmıştır. 
     
     Kara delikler büyür 
     Hal böyleyken ABD’den 25 milyar dolar gelecek olsaydı, ekonomimizin temel sorunlarını sadece bir süre daha ertelemeye, bu arada kamudaki kara delikleri bir miktar daha büyütmeye ve hatta Ecevit hükümeti döneminde gerçekleştirilen yapısal reformları sulandırmaya ki hafiften başlandı bile yarardı. Son yıllardaki peşpeşe krizlerle açlık sınırına itilmiş milyonlarca insanımıza bu paradan da tek kuruş bile düşmez, ancak AKP iktidarına yakın çevreler başta olmak üzere bu paraya erişme gücü olanlara gün doğardı. Ve AKP hükümeti bu kafadayken 1 - 1.5 yıl sonra bir bakardık ki ekonomimiz yine duvara dayanmış, üstelik de dış borcumuza bir 25 milyar dolar daha eklenmiş. 
     2000 yılının sıkıntılı günlerini IMF’den gelen 7 milyar dolarla atlattık, ama 2001 krizini yine de önleyemedik. Tam yeniden duvara toslayacak gibiydik ki 11 Eylül imdadımıza yetişti. ABD’den 14 milyar dolar geldi ve bugüne kadar idare ettik. Dış borcumuza faizleri hariç sadece ana para olarak 21 milyar dolar daha eklenen bu süre içinde yeni iş alanları mı açıldı, gençlerimize daha iyi eğitim olanağı mı sağlandı, hastalarımıza daha iyi sağlık hizmeti mi götürüldü Yooo.... 
     
     Borçlanma lüksü yok 
     Ben bu kısır döngüden bir çıkış göremiyorum. ABD’den gelecek para ister 8.5, ister 25 milyar dolar olsun ve diyelim ki bu para hiç çarçur da edilmesin En iyi ihtimalle dış ve iç borçlarımızı aksatmadan çevirmemizi sağlayacak ve buna karşılık dış borcumuzu o miktarda artıracak. Hepsi bu 
     Maliye Bakanı Kemal Unakıtan da önceki gün İstanbul Sanayi Odası Meclis toplantısında "Bana kalsa o 8.5 milyar doları almam" demiş ve eklemiş "Türkiye’nin artık borçlanma lüksü yok. Al borcu, harca mantığıyla yıllar geçmiş. Özel sektörden gelen bir kişi olarak şimdi ben bürokrasiye, masanın öbür tarafından bakmayı öğretiyorum." 
     AKP’li bakanların bir gün söylediklerinin tam tersini ertesi gün söyleme huyları olmasa, Unakıtan’ı arayıp nasıl bir çözüm öngürdüğünü sorabilirdim 
     Unakıtan’a soramadığımı sizlere sorabilirim belki 
     Borcun üzerine borç ekleyerek borcu çevirmeye dayalı formüllerle tünelin ucundaki ışığı görebilir miyiz Yoksa bu formülde tünelin ucunda ışık sandığımız şey, olsa olsa karşıdan üzerimize gelen ters yola girmiş bir aracın farları mıdır 
     
     







</TEXT>
</DOC>
