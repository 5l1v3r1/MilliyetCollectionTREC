<DOC>
<DOCNO> 118046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/siyaset/siy02.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kongreden önce istifa etmeyecek 
</HEADLINE>
<TEXT>

Seçimden sonra ilk basın toplantısını yapan DYP lideri, "Sağın toparlanması görevini millet bize verdi" dedi 
     PINAR AKTAŞ İstanbul 

     DYP Genel Başkanı Tansu Çiller, 4 Kasım sabahı verdiği genel başkanlıktan çekilme kararında ısrarlı olduğunu, ancak kongreden önce istifa etmeyeceğini söyledi. 
     Çiller, 3 Kasım yenilgisinin ardından kapandığı Yeniköy’deki yalısından 6 gün sonra çıkarak DYP İl Başkanlığı’nda basın toplantısı düzenledi. Basın toplantısına mitinglerde kısılan sesinin düzeldiğini belirterek başlayan Çiller, "Zaman artık mazeret arama zamanı değildir. Hepimiz bu milli iradenin önünde eğilmek zorundayız. DYP’yi bir kongreye götüreceğiz. Bu kongre en makul sürede tecelli edecek" dedi. 
     AKP ve CHP’yi kutlayan Çiller, Meclis dışında kalan partilerin merkez sağın yeniden toparlanmasını sağlaması gerektiğini belirterek, "Millet en fazla oyla Kırat’a bir görev vermiştir. Bunun için hepimizin çalışması zaruridir. Her ne konumda olursam olayım bunun için de bir nefer olarak çalışacağım. Bu, kararımdan en ufak bir taviz değildir" diye konuştu. 
     Çiller’in teşekkürleri içeren konuşmasının son bölümünde sesi titredi. Çiller, "Baraj altında kaldınız. Kimi sorumlu tutuyorsunuz " şeklindeki bir soruya "Sadece kendimi sorumlu tutuyorum" dedi. Öğretim üyeliğine geri dönmeyi düşünüyor musunuz " şeklindeki soruya ise Çiller, "Daha her şey için çok erken" cevabını verdi. Çiller, "Kongreden önce istifa etmeyi düşünüyor musunuz " şeklindeki soru üzerine de şöyle dedi "Hayır. DYP’nin güçlü bir geçiş yapması, kurumları ve kurallarıyla işlemesi son derece önemlidir. Ben önce partimi düşünüyorum. Kurullarıma danışarak bu kongreyi parti için en doğru olan tarihte gündeme getireceğim." 
     



 SİYASET 















</TEXT>
</DOC>
