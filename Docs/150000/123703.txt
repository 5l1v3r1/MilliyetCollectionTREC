<DOC>
<DOCNO> 123703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yazar/yilmaz.html </URL>
<DATE> 2002/12/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tayyip Erdoğan’ın bayram evi 
</HEADLINE>
<TEXT>

     Amerika’dan gelen haberlere göre AKP Tayyip Erdoğan’a Washington çevresi "sakin, soğukkanlı, kendine h kim" manasında "Cool" sıfatını takmış, ben ise ne lider, ne de başbakan adayı "Anadolu erkeği" diyeceğim. 
     Neden böyle bir tanım yapma gereği duyduğuma gelince, sosyolojik ve psikolojik bir irdeleme konusu yapmak istediğimden değil, yalnızca "bayram ziyareti karesine" ilişkin edindiğim bilgilerden yola çıkıyorum. 
     Bayramın 3’üncü günü. Çamlıca’da 4 katlı mütevazı bir ortadirek apartmanı. Aparmanın kapısındaki kalabalık ise bulunulan yer Çamlıca değil de, Çankaya izlenimini veriyor. 
     Burası AKP lideri Tayyip Erdoğan’ın evi, konutu değil 
     
     Sedirde oturuyor 
     Teyzeler, kayınbiraderler, enişteler, yeğenler, kardeşler, yakın akraba çevresinden 10 - 15 erkek geniş bir sofa görünümündeki salonda ağırlanıyor. Davet Erdoğan’dan gelmiş. Salonda oturanları gözünden yakalamak için en uygun yer olan duvarın önüne uzanmış sedirin orta yerinde Erdoğan oturuyor, etrafındaki koltuklarda ise diğer erkekler. Eşler üst kattalar... 
     Korumalardan geçen misafirleri, kayınbirader içeri buyur ediyor takım elbiseli kravatlı Erdoğan ayağa kalkıp karşılıyor ve konuğunu oturtmadan yerine yerleşmiyor. Evde resmi tanımlamalara rastlanmıyor, terlikle giriliyor. Müstakbel Başbakan Erdoğan, "aile içi duruşa" sahip çıkıyor, mütevazılığın ezici gücünü hissettiriyor. Evde kadınlara servisi Erdoğan’ın eşi Emine Hanım, erkeklere kayınbirader yapıyor, hizmetli yok. 
     
     Danimarka sicilli 
     Konu sıkıntısı çekilmiyor evin sahibi 14 AB ülkesi başbakanı ile yeni tokalaşmış, gelmiş. İtalya Başbakanı Berlusconi ve Yunanistan Başbakanı Simitis’ten övgüyle söz ediyor Erdoğan, sıra AB Dönem Başkanı Danimarka’nın Başbakanı Anders Fogh Rasmussen’e gelince, salonda öfkeye karışık bir karşı çıkış h kim oluyor. 
     Aile toplantısında dün Danimarka’da yaşanan gerginliğin sinyalleri veriliyor aslında. Erdoğan AB’nin "Türkiye ile sınavdan" geçtiğini biliyor ama fazla da umut vermekten kaçınıyor. Bu arada AB’den vazgeçmeden, güç dengelerini Türkiye lehine çevirebilecek yeni yolların aranacağı izlenimi veriyor. 
     Evde "AB’ye bizi almazlar endişesi" h kim olmasına karşılık, Erdoğan’ın yurtdışı temaslarından duyulan övünç duygusu ağır basıyor "Başardık" sözcüğü sessiz bir çığlık gibi salonu dolduruyor. 
     
     Hadi gel Siirt’e gidelim 
     Erdoğan yolsuzluk bilgilerinin gündemi meşgul edecek aşamada olmadıklarını düşünüyorsa da, "müthiş dosyalar" beklentisini diri tutuyor. 
     Erdoğan’ın "şık gündemi" Siirt... Eşi Emine Hanım Siirt’e, bayram ziyaretinde ağırladığı akrabası Avukat Münci İnci’nin eşi Serpil Hanım ile gitmeye hazırlanıyor. Burada da bir hatırlatma yapayım Münci İnci merkeze taşımak istediği Erdoğan’ı ilk kez evinde medyaya açmış ve iş dünyası ile de bir dizi sohbet, kahvaltı organize etmişti. Ancak Erdoğan, partileşme aşamasında Abant toplantısı ile merkez yerine, kapatılan RP’ye dönerek İnci ile yollarını bir süre ayırmıştı yeniden hep birlikte merkeze taşındılar 
     Siirt’te kapanan siyaset yolunun yeniden Siirt’ten açılmasına Erdoğan’ın tek diyeceği var Bak şu Allah’ın işine... 
     Erdoğanlar’ın içinde bankacı, müteahhit gibi zenginlik timsali meslek sahibi olanlar yok tüccar sınıfındalar, Ülker bayii olmak gibi... 
     Tatil köylerinde, yalılarda kutlanılan bayramlar işin süslü tarafıymış galiba Biz bize benzemeye başladık. 
     
     







Kamuoyu 


Futbol cinayeti 


Ortak tavır 


Brüksel’den bakınca işler güç ama... 


R. T. Erdoğan ve basketbol 


Kırgızistan’daki Türk öğrenciler tedirgin 


Heyecan dorukta... 


Bir ihtimal daha var... Ona da hazır olmak lazım 


Beşiktaş fırtınası 


İstanbul’un bayram sonrası gündemi 


TL 4 ayda yüzde 15 değer kazandı 


Tayyip Erdoğan’ın bayram evi 


</TEXT>
</DOC>
