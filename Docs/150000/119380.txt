<DOC>
<DOCNO> 119380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/soneko05.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'ta tarım arazilerinde tuzlanma tehlikesi... 
</HEADLINE>
<TEXT>

     Eski Sütçü İmam Üniversitesi Rektörü Prof. Dr. Osman Tekinel, GAP bölgesindeki arazilerde görülen tuzlanmanın önlenmesi gerektiğini söyledi. 
     GAP'a yönelik çalışmaları ile de bilinen Tekinel, yaptığı açıklamada, GAP'ın Türkiye için çok önemli bir proje olduğunu anımsatarak, ''Bu yörede sulu tarım yapılan araziler tuzlanmaktan kurtarılmalı ve aşırı sulama bir an önce durdurulmalı'' dedi. 
     GAP bölgesinde iki yıl boyunca 14 ekiple taban sularına ilişkin araştırma yaptığını belirten Tekinel, ''Arazilerin bir bölümünde şimdi tuzlanma görülüyor. Bunun önüne geçilmezse, sulu tarım yapılan arazilerin tamamı tuzlanır. Tuzlanma, GAP için çok büyük bir tehlike'' diye konuştu. 
     
     ''ÖNLEM ALINMALI'' 
     Tarım alanına suyun fazla verilmesi halinde bitkinin altında tuz tabakası oluştuğuna dikkati çeken Tekinel, şöyle devam etti 
     ''Tarım ve Köyişleri Bakanlığı, Çukurova bölgesinde olduğu gibi önlem almalı. Aksi takdirde büyük ümit bağlanan GAP bölgesinde, o güzelim tarım arazileri heba olur gider. GAP bölgesinde çiftçi eğitimine çok büyük önem verilmeli. Çiftçiyi eğitecek olanlar uygulamalı eğitimden geçirilmeli. Bu yapılırsa, sorun kendiliğinden çözülür. Ayrıca, tuzlanma bir çevre olayı olduğu için, Çevre Bakanlığı da soruna çözüm arama noktasında olmalı.'' 
     





</TEXT>
</DOC>
