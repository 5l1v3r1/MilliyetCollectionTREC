<DOC>
<DOCNO> 147014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun47.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani "ABD'li ve Türk kardeşlerimizle sorun istemiyoruz" 
</HEADLINE>
<TEXT>

     Irak Kürdistan Yurtseverler Birliği lideri Celal Talabani, Kerkük'e ilerlemeleri konusunda, ABD ve Türkiye ile sorun yaşamak istemediklerini söyledi. 
     Talabani, ABD'de yayımlanan New York Times gazetesine yaptığı açıklamada, ''Amerikalı dostlarımız ve Türk kardeşlerimizle sorun yaşamak istemiyoruz'' dedi. 
     Gazeteye göre, Kerkük konusunda kaygıları gidermeye çalışan Talabani, ''Kerkük'e yönelik askeri bir harekatın Amerikan kuvvetleriyle danışma ve koordinasyon içinde gerçekleştirileceğini'' söyledi. 
     New York Times gazetesi, ''Türkiye'nin, Kürtlerin Kerkük'e ilerlemelerinden rahatsızlık duyduğunu'' hatırlattı ve Kerkük'e ilerlemenin Türk tarafının askeri müdahalesine yol açabileceğine dikkat çekti. 
     Peşmergelerin Kadir Karam adlı küçük bir petrol alanına doğru yol aldıklarını yazan gazete, Kürtlerin buraya saldırı başlatmak amacıyla değil, güvenliği sağlamak için girdiklerini savunduklarını kaydetti. 
     Gazeteye açıklama yapan bir yerel kaynak, ''Iraklılar birçok önemli yeri boşalttı. Buraları doldurmak lazım. Ancak çarpışarak değil, barışçı yoldan'' diye konuştu. 
     New York Times, ''Türklerin de ılımlı bir tonla konuştuklarını'' kaydetti. 
     





</TEXT>
</DOC>
