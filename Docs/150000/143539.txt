<DOC>
<DOCNO> 143539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/siyaset/siy03.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca tehlikeli konuşuyor 
</HEADLINE>
<TEXT>

DGM, Hoca’nın sabıkasını silmeme gerekçesinde kamu düzenini bozucu konuşması’nı hatırlattı 
     ÖZGÜR CEBE Diyarbakır DHA 

     Eski RP Genel Başkanı Necmettin Erbakan’ın siyasi yasağı sona erdikten sonra adli sicildeki sabıka kaydının silinmesi talebini reddeden Diyarbakır 1 No’lu DGM’nin gerekçeli kararı açıklandı. Erbakan’ın sabıka kaydının silinmesi için, cezasının ertelenmesinden itibaren üç yıl geçmesi gerektiğini hatırlatan mahkeme, bu sürenin ancak 3 Ocak 2004’te sona ereceğini bildirdi. Erbakan’ın adli sicil kaydının silinmeme nedeni şöyle açıklandı 
     "Yasa değişikliğine göre, hükümlünün fiili suç olmaktan çıkarılmayıp unsurları yeniden düzenlenmiştir. 312 değiştikten sonra hükümlünün işlediği fiilin kamu düzeni açısından tehlikeli olup olmadığı olgusu araştırılmaktaydı. Hükümlünün sabit sayılan konuşması bir bütün olarak değerlendirildiğinde kamu düzeni için tehlikeli olabilecek boyutta olduğu görülecektir. 6 Şubat’ta kabul edilen 4809 sayılı yasayla hükümlü Erbakan’ın cezası infaz edilmeyip ertelenmiştir. Hükümlünün erteleme kararının üzerinden 3 yıllık süre geçmediğinden, 4454 sayılı yasa uyarınca da adli sicil kaydının silinmesi mümkün olmamıştır." 
     



 SİYASET 


















</TEXT>
</DOC>
