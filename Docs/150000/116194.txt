<DOC>
<DOCNO> 116194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sonspo12.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'a prim dopingi... 
</HEADLINE>
<TEXT>

     Göztepe maçından alınan galibiyetle yüzlerin gülmeye başladığı Diyarbakırspor'da, 4 milyar lira olan galibiyet priminin, Trabzonspor maçında yükseltilebileceği bildirildi. 
     Kulüp Basın Sözcüsü Şahismail Bedirhanoğlu, futbolcuların İstanbulspor ve Galatasaray karşısında ortaya koydukları iyi oyunu, Göztepe karşısında da sergileyerek galibiyetle tanıştıklarını belirterek, Trabzonspor maçında da galip gelmeleri halinde futbolculara süper prim verilebileceğini bildirdi. 
     Trabzonspor'u deplasman olarak görmediklerini de kaydeden Bedirhanoğlu, şöyle konuştu 
     ''Futbolcularımızın hepsi kendini kanıtlamış oyunculardır. 4 milyar lira olan galibiyet primini, yönetim kurulu olarak yapacağımız toplantı sonunda yükseltebiliriz. Yükseltilmesi halinde bu rakamı da maç öncesi açıklarız. Beraberlik halinde ise futbolcularımıza 2 milyar 500'er milyon lira prim vereceğiz.'' Bedirhanoğlu, takımın bu akşam uçakla önce Ankara'ya, daha sonra Trabzon'a geçeceğini ve maç saatini bekleyeceğini, takımda sakat olan Raklin'in oynayıp oynamayacağının da maç saati belli olacağını söyledi. 
     





</TEXT>
</DOC>
