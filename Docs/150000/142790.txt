<DOC>
<DOCNO> 142790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/guncel/gun90.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Zaman büyük bir öğretmendir, fakat maalesef tüm öğrencilerini öldürür... 
Hector Berlioz 

Soba... Güzel Kız... Devlet...      İnsanın televizyon seyredesi gelmediği bu günlerin birinde, bir konuda görüşü sorulan politikacı aynen şöyle dedi "Devletlerin hayatlarında 30 yıl çok çok kısa ve önemsiz bir süredir..." 
     İnsanın televizyon seyredesi geldiği günlerin birinde de Einstein şöyle demiş "Güzel bir kızla 1 saat oturun, 1 saniye gibi gelir. Kızgın bir kor parçasının üzerine 1 saniye oturun, 1 saat gibi gelir. İşte izafiyet budur..." 
     Peki biz, neden hep kızgın kor parçasının üzerinde saatlerce oturarak, güzel bir kızla 1 saniye geçirmek zorunda kalıyoruz 
     Şimdi mümkün olsa Einstein'a, "İnsan hayatındaki 30 yıl, devlet hayatında çok çok kısa ve önemsizdir..." teorisini açıklayabilir miyiz Ya da O, bu açıklamayı bırakın kabul etmeyi, bizi dinler mi 
     Doğduktan sonra reşit olana kadar geçen 18 yılı sayma, 18'le 30 yaş arası adam yerine konma, sözün dinlenmesin, dünkü çocuk ol, aklını kendine saklamak zorunda kal... Sonra da 30'la 60 yaş arasındaki süreyi, "Devletlerin hayatındaki çok çok kısa ve önemsiz" süreye denk düşür... Oldu da bitti maşallah... Ya düşmezse demeyin. Düşmezse diye bir şey mümkün mü Biz çocuktuk, "Bu ülke 30 yıldan önce düzelmez" denirdi. Büyüyüp "eşşek" kadar adam olduk, ülke düzelmediği gibi o yıllar da "önemsiz" ilan edildi. 
     
     Değerli büyüklerimiz... 

</TEXT>
</DOC>
