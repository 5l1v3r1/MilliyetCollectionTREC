<DOC>
<DOCNO> 142924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/magazin/amag.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Asistan Didem’in gözünü morarttı 
</HEADLINE>
<TEXT>

Özlem Borgonovi, basına bilgi sızdıran asistanı Didem Kaymaz’ı yumruklayıp gözünü morarttı, kendi eli de sakatlandı 
     YAŞAR ÇAKMAK - DENİZ ALTUNTAŞ 

     İSTANBUL eğlence hayatının ünlü işletmecisi Özlem Borgonovi’yi önceki gece çalıştığı mek n Club Türk’te, elinde bandajla görenler şaşırdı. Sağ elinin bileği ve işaret parmağına bandaj yaptıran Borgonovi, bir süredir asistanlığını yapan Didem Kaymaz’la ettikleri kavga sırasında yaralandığını söyledi. Borgonovi, kavga sebebini ise şöyle anlattı "Didem, ev arkadaşım olduğu günden bu yana işlerimde de bana yardımcı oluyordu. Son zamanlarda medyada Varol Kaynar’la beraber olduğum şeklinde haberler çıktı. Araştırınca bunu sızdıranın Didem olduğunu öğrendim. Tartıştık." 
     
     "Hande Yener onu sokağa atmıştı" 
     BORGONOVİ şöyle devam etti "Tartışma sırasında bir ay içinde üç kez kist operasyonu geçirdiğim göğsüme yumruk attı. Ben de o acıyla ona karşılık verdim. Didem, daha önce Hande Yener’in yanındaydı. Hande onu, dedikoduculuğu yüzünden sokağa attı. Bense acıyıp onu yanıma almıştım." Kavganın ardından eşyalarını alıp Borgonovi’nin evinden ayrılan Kaymaz, İzmir’deki ailesinin yanına gitti. Asistanının kendisini kıskandığını da öne süren Borgonovi, "Giydiğim kıyafetleri bile kıskanıyordu. Ertesi gün gidip o kıyafetlerin aynısından alıyordu" dedi. 
     



 MAGAZİN 














</TEXT>
</DOC>
