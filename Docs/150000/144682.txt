<DOC>
<DOCNO> 144682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yasam/yas05.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm yağmur olup yağdı 
</HEADLINE>
<TEXT>

Kaygan yolda kontrolden çıkan minibüs yolcu otobüsünün altına girince bilanço ağır oldu 4 ölü 
     ERHAN GÖGEM DHA 

     Kırıkkale’den Kayseri’ye gitmek için hareket eden Ziya Güney yönetimindeki minibüs dün sabah 04.30 sıralarında Keskin ilçesi yakınlarına ulaştı. 
     Bu arada yağış yüzünden yol iyice kayganlaşmıştı. Sürücü Güney, bir an aracın kontrolünü yitirince minibüs savrularak karşı şeride geçti ve Kent Turizm’e ait Ali Akyüz’ün kullandığı yolcu otobüsü ile çarpıştı. 
     Kazada, minibüs sürücüsü Ziya Güney ile minibüsteki yolculardan Kadir Kaya 60 , Figen Kaya 38 olay yerinde, Ercihan Kaya 35 ise kaldırıldığı Keskin Devlet Hastanesi’nde öldü. Yaralanan Saadet Güney 51 ile Ali Hamurcu 19 , Kırıkkale Yüksek İhtisas Hastanesi’ne kaldırılarak tedaviye alındı. 
     Kaza sonrası boş araziye indikten sonra güçlükle durabilen otobüsteki yolcular ise, olay yerine gelen başka bir otobüsle yollarına devam etti. 
     



 YAŞAM 


























</TEXT>
</DOC>
