<DOC>
<DOCNO> 143692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sonspo17.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da hedef galibiyet... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, hafta sonunda yapılacak Şekerspor maçında mutlak galibiyeti hedefliyor. 
     Kulüp başkanvekili Yusuf Genç, geçen haftaki Adana Demirspor yenilgisini unutmaya çalıştıklarını ve futbolcularla sık aralıklarla toplantılar düzenlediklerini söyledi. 
     Geriye kalan maçların büyük önem taşıdığını ve şampiyonluk yolunda puan kaybına tahammülleri kalmadığını vurgulayan Genç, takımdaki herkesin bunun bilincinde olduğunu kaydetti. 
     Kendi sahalarında yapacakları Şekerspor maçını kazanarak iyi bir seri yakalamak istediklerini belirten Genç, ''Zorlu geçecek maçta mutlak galibiyet hedefliyoruz. Önümüzdeki 10 maçı en az puan kaybıyla atlatmak istiyoruz. Bunun için de yönetim olarak gerekli önlemleri aldık. Yıllardır zirveye oynayan Konyaspor, bu yıl hedeflediği noktaya ulaşacaktır'' dedi. 
     





</TEXT>
</DOC>
