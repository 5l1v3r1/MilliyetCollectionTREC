<DOC>
<DOCNO> 141111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/ekonomi/eko09.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur ve emeklilere 344 trilyonluk yük geliyor 
</HEADLINE>
<TEXT>

     ANKARA Milliyet 

     Emeklilik yaşının dışişleri mensupları ve öğretim üyeleri hariç 65’ten, 61’e düşürülmesine ilişkin yasa tasarısı, hükümetin açıkladığı önlem paketinin 344 trilyon liralık kısmının karşılanması için, genişletilerek, TBMM Plan ve Bütçe Komisyonu’ndan geçirildi. 
     AKP’nin eklediği önergelerle emeklilerden sağlık katkı payı alınacak. Katkı payı emekli, malul ve dul, yetim aylıklarının yüzde 1’ini geçemeyecek. Harp malülleri, emniyet ve asayişi korumayla ile ilgili görevliler, terörle mücadele esnasında malül olanlar ve vatani hizmet tertibinden aylık alanlardan katkı payı alınmayacak. Bu uygulamadan yıllık 92 trilyon lira gelir bekleniyor. 
     Yine AKP’nin önergesiyle Emekli Sandığı iştirakçilerinin maaşlarından yapılan aylık yüzde 15 emekli keseneği de yüzde 16’ya çıkarıldı. Bu uygulamadan 146 trilyon lira gelir sağlanması hedefleniyor. 
     
     Borçlanma faizi değişti 
     Tasarıya eklenen bir başka maddeyle kamuda hizmet borçlanmalarında zam ve kıdem tazminatlarının da emekli keseneklerine dahil edilmesi sağlandı. Bu önlemle yıllık 106 trilyon lira gelir bekleniyor. Bir başka önergeyle Emekli Sandığı’na borçlanmalarda basit yüzde 5 faiz yerine "kanuni faiz" uygulanması getirildi. Tasarıyla ayrıca 61 yaş nedeniyle emekli edildiklerinde hizmet sürelerini dolduramayanlara, bu süreyi doldurmaları için yeni hak tanındı. 
     
Genel müdür maaşı 10 milyon lira azalıyor Unvan Gösterge Ek kesinti Genel müdür 6400 10.243.000 Şube müdürü 2200 5.950.000 Şef 800 4.548.000 Memur 5 1 kademe 4.293.000      
     Emeklilik kesintisindeki 1 puanlık artışın neden olacağı maaş kesintisi Tablodaki rakamlar 25 hizmet yılını doldurmuş memurlar için hesaplandı. 


 EKONOMİ 





















</TEXT>
</DOC>
