<DOC>
<DOCNO> 114584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/spor/spo01.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapid Bükreş, Pancu için Beşiktaş’a fiyat bildirdi 
</HEADLINE>
<TEXT>
3.5 TRİLYON 
Rumen Kulübü, Mircea Lucescu’nun bonservisinin alınması için yönetime baskı yaptığı golcü futbolcuyu hemen vermeye hazır olduğunu açıkladı 
     Operasyon hızlandı 
     RAPİD Bükreş, Beşiktaş’ın bonservisini almak istediği Daniel Pancu için iki milyon dolar yaklaşık 3.5 trilyon lira talep etti. Sezon başında yapılan anlaşma gereği golcü futbolcunun bonservisi konusunda öncelikli hakka sahip olan Siyah - Beyazlılar, ocak ayında bu işi bitirmeyi hedeflerken, Teknik Direktör Mircea Lucescu’nun "Aman geç kalmayın" ısrarı üzerine Pancu operasyonunu mecburen öne aldı. 
     
     Problem çıkarmam’ 
     PASCAL Nouma ve İlhan Mansız gibi süper yıldızların yokluğunda ortaya koyduğu performans ile Siyah - Beyazlı takımı kritik maçlarda sırtlayan, taraftarların gönlünde taht kuran Pancu da İstanbul’dan ayrılmayı düşünmediğini söyledi. Beşiktaş’tan yıllık 200 bin dolar alan Rumen oyuncu, "Ben kesinlikle problem çıkarmam. Yeter ki kulüpler anlaşsın. Çünkü nişanlımla birlikte Türkiye’yi çok seviyoruz" açıklamasını yaptı. 
     
     Babamı tanımam’ 
     LUCESCU’NUN oğlu olan ve Rapid Bükreş’te Asbaşkanlık yapan Ravzan, 2 milyon dolarlık fiyatta indirime yanaşmayacaklarını belirterek, "Bu konuda babamı bile tanımam" ifadelerini kullandı. Razvan, "İki kulübün çok iyi ilişkileri var. Pancu için öncelik her zaman Beşiktaş’ta. İki başkan para konusunu çözerlerse sorun çıkmaz. Hatta Pancu ile birlikte 2 oyuncu daha verebiliriz" diye konuştu. 
     
Oynamaya hazırım’      BEŞİKTAŞ’IN hırçın futbolcularından Pascal Nouma’nın Malatyaspor maçının kadrosuna alınacağı açıklandı. Bir süredir gözlerindeki rahatsızlığı nedeniyle tedavi gören Fransız futbolcu, "Ben hazırım. Görev verildiği taktirde Malatyaspor maçında oynarım. Performans olarak da sorunum kalmadı" diye konuştu. 
     
Dört eksik      BEŞİKTAŞ, Malatyaspor maçının hazırlıklarına 4 eksikle başladı. Dünkü idmana sakatlığı süren Ahmet Dursun ve Mehmet Eser’in yanısıra Denizli maçında sorun yaşayan İlhan Mansız ve Ronaldo da katılmadı. Sağ ayağına krampon vuran Sergen idmanı yarım bırakırken, Amaral çift kale maçta hafif bir sakatlık geçirdi. Kulüp doktoru Ayhan Optur, cuma günkü maça sadace Ahmet Dursun’un yetişemeyeceğini söyledi. 
     
Divan Kurulu toplanıyor      SİYAH-Beyazlı kulübün Divan Kurulu, cumartesi günü olağanüstü toplanacak. Yönetim Kurulu’nun da katılacağı toplantı yazılı ve görsel medyaya kapatılacak. Kabataş Lisesi’nde saat 10.00’da başlayacak olan toplantıda son günlerdeki gelişmeler ve derneğin hesapları tartışılacak. Toplantıda ayrıca yönetim ile divan arasındaki soğuk savaşın nedenleri de gündeme getirilecek. 
     
Beşiktaş Dostları’      SON seçimlerinde Başkan Serdar Bilgili’ye büyük destek veren Grup Siyah-Beyaz üçe bölündü. Grubun sadece seçimden seçime gündeme gelmesinden rahatsız olan ve ayrılan üyelerin bir çoğu Beşiktaş Dostları’ adını taşıyan dernek çatısı altında toplandı. Gruptan ayrılan diğer üyeler ise yeni bir dernek oluşturmak için çalışmalarını sürdürüyor. 
     
     
     



 SPOR 



























</TEXT>
</DOC>
