<DOC>
<DOCNO> 121698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/ekonomi/eko07.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT ve Maliye’de atama hazırlığı 
</HEADLINE>
<TEXT>

     AKP hükümeti Devlet Planlama Teşkilatı DPT Müsteşar yardımcılıklarına vekaleten daire başkanları Lütfi Elvan, Birol Aydemir ve uzman Halil İbrahim Akçan’ı getirdi. 
     DPT Müsteşarı Akın İzmirlioğlu’nun yerine ise Ekonomik İşbirliği Teşkilatı Genel Sekreter Yardımcısı Ahmet Tıktık getirilecek. Tıktık, bu görevinden önce DPT’de çalışıyordu. Devlet Yardımları Üst Kurulu Başkanlığı’na ise DPT’den Daire Başkanı Cüneyt Düzyol’un getirilmesi bekleniyor. 
     
     Maliye’ye Aktan 
     Maliye Müsteşarlığı’na Ertan Dikmen’in yerine de Maliye Bakanlığı Gelirler eski Genel Müdürü Hasan Basri Aktan’ın atanması bekleniyor. Ulaştırma Bakanlığı’nda müsteşar ve bakanlık görevleri yapan Aktan, 3 Kasım seçiminde DYP’den Erzincan 1. sıra milletvekili adayı olmuş, yerini beğenmediği için adaylıktan çekilmişti. 
     Maliye Bakanlığı Gelirler Genel Müdürlüğü görevine de Genel Müdür Yardımcısı Osman Arıoğlu getirilecek. 
     



 EKONOMİ 


















</TEXT>
</DOC>
