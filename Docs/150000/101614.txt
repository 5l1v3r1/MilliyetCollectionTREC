<DOC>
<DOCNO> 101614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun26.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba Devlet Başkanı Castro 76. yaşını kutluyor. 
</HEADLINE>
<TEXT>

     Küba Devlet Başkanı Fidel Castro bugün 76. yaşını sade bir şekilde kutluyor. 
     Küba'da 43 yıldır iktidarda olan ve ülkede siyasi kontrolü elinde bulunduran Castro, ülkenin içinde bulunduğu ekonomik krizi aşmak amacıyla halkını sosyalist sistemi güçlendirmek için çalışmaya çağırdı. 
     Dünyadaki devlet başkanlarının duayeni olarak tanımlanan, 13 Ağustos 1926 doğumlu Küba Devlet Başkanı Castro, batı yarımkürenin tek komünist lideri olma özelliğini koruyor. 
     Değişmeyen efsanevi çalışma gücüyle dikkat çeken Castro, halen giydiği ünlü yeşil üniformasıyla mücadelesinin sona ermediğini gösteriyor ve Castro iktidarda kaldığı müddetçe Küba'da hiçbir değişimin olamayacağı kabul ediliyor. 
     Konut sorunu, bazı besin maddelerinin yokluğu ve kişisel özgürlüklerin sınırlandırılması, Küba'daki rejimin sorunlarından bazıları olarak kabul ediliyor. 
     Ekonomik alanda ise ABD ambargosunun ülkedeki bürokrasiyi artırdığı, turizm gelirlerinin azalmasına yol açtığı belirtiliyor. Küba'da muhalefetin 11 bin imzalı Verala Projesi ile seçim yasasında reforma gidilmesi çağrısı geçen ay Castro tarafından reddedilmişti. 
     





</TEXT>
</DOC>
