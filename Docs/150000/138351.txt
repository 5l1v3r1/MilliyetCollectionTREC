<DOC>
<DOCNO> 138351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/aspo.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SADECE İŞ KAZASI 
</HEADLINE>
<TEXT>

Beşiktaş, 1 - 0’lık Slavia Prag yenilgisini rövanşta telafi etmek için tekvücut oldu. Başkan Bilgili, turu geçeceklerini iddia etti, Yıldırım Demirören ise "Bir kaza yaptık, hepsi bu" dedi 
     ORHAN YILDIRIM 

     Bu iş bitmedi’ 
     UEFA Kupası’nda yoluna devam etmek isteyen Beşiktaş, Slavia Prag ile oynanan ilk maçtan çıkan 1 - 0’lık yenilgiyi ciddiye almadı. Deplasmandan iyi bir skorla döndüklerini belirten Siyah - Beyazlı yöneticiler, "Bu iş bitmedi. Asıl final İnönü’de" dediler. Başkan Serdar Bilgili, "Stres takımı olumsuz etkilemiş. Skor ve futbol rövanş için umut verdi. Turu geçeceğiz" dedi. 
     
     Şanslar eşit’ 
     ASBAŞKAN Yıldırım Demirören de taraftarlara umut saçtı. Demirören, basit bir iş kazası yaptıklarını dile getirip, "Slavia Prag’tan en az beş gömlek üstün bir takımız. 100. yılda üç cephede birden başarı sözü verdik. Avrupa’yı burada kesip atamayız. Tüm gücümüzü ortaya koyup, rövanşta Slavia engelini aşacağız. Bu takımın neler yapabileceğini hepimiz biliyoruz" diye konuştu. 
     
     Yıldızlardan söz 
     ÇEK ekibi karşısında orta alanda bir takım aksamalar yaşadıklarını söyleyen Kaptan Tayfur, "Basit hatalar yapmasaydık, skor daha farklı olurdu. Ancak rövanşta turu geri alacağız" yorumunu yaptı. Sergen ise şunları söyledi "Yenilgiden alacağımız dersler var. Namağlup olmanın sıkıntısını yaşıyorduk. Rövanşta ilk yarım saatte gol bulursak turu rahat geçeriz." 
     
ÇEK BASINI Yenilmez yıkıldı’      Basından övgü 
     DÖRDÜNCÜ turun ilk ayağında Slavia Prag’ın Beşiktaş’ı 1 - 0 yenmesi Çek basınından övgü aldı. Kırmızı - Beyazlı takımın performansından memnun kalan gazeteler, "Slavia yenilmezi yendi. Beşiktaş’a sezonun ilk darbesi S.Prag’dan geldi" başlıklarını kullandı. Maçla ilgili çıkan haberlerin içerikleri ise Slavia Prag’ın rövanşı alabilecek güce sahip olduğu görüşünde birleşti. 
     
     Basından övgü 
     DÖRDÜNCÜ turun ilk ayağında Slavia Prag’ın Beşiktaş’ı 1 - 0 yenmesi Çek basınından övgü aldı. Kırmızı - Beyazlı takımın performansından memnun kalan gazeteler, "Slavia yenilmezi yendi. Beşiktaş’a sezonun ilk darbesi S.Prag’dan geldi" başlıklarını kullandı. Maçla ilgili çıkan haberlerin içerikleri ise Slavia Prag’ın rövanşı alabilecek güce sahip olduğu görüşünde birleşti. 
     
     Seyirci uyarısı 
     ÇEK gazetelerinde Slavia Praglı futbolcuların maçla ilgili geniş açıklamalarına da yer verildi. Kırmızı - Beyazlı oyuncular, İnönü Stadı’nın müthiş atmosferine dikkat çekerek, "İkinci maçta bizi bekleyen en büyük tehlike İnönü Stadı’nın ortamı ve tribündeki seyirciler. Ancak PAOK maçında olduğu gibi kulağımızı tıkayıp, işimize bakacağız" ifadelerini kullandı. 
     



 SPOR 





























</TEXT>
</DOC>
