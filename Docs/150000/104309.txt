<DOC>
<DOCNO> 104309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/guncel/agun.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Depreme 10 saniye kala alarm geliyor 
</HEADLINE>
<TEXT>

İstanbul’da depremi 10 saniye önceden haber verecek acil müdahale sistemi devreye girdi. Böylece BOTAŞ ile askeri tesisler uyarılarak zararın önüne geçilecek 
     ÖNAY YILMAZ İstanbul 

     Boğaziçi Üniversitesi B.Ü Kandilli Rasathanesi ve Deprem Araştırma Merkezi’nin İstanbul için hazırladığı "Acil Müdahale" ve "Erken Uyarı" sistemleri devreye girdi. Bu projenin başkanlığını yapan B.Ü Deprem Mühendisliği Ana Bilim Dalı Başkanı Prof. Dr. Mustafa Erdik, sistemle ilgili sorularımızı yanıtladı. 
     
Sistemler devrede mi 
     - Evet, bir yıl test edeceğiz. Resmi açılış seçimlerden sonra. 
     
Acil Müdahale sistemi nasıl çalışacak 
     - 100 noktaya zeki cihazlar yerleştirdik. Deprem olduğu anda hasar haritası çıkarıp, yaklaşık 2 dakika içinde Valilik, Büyükşehir Belediyesi, 1. Ordu Komutanlığı’nın kurtarma birimlerine ileteceğiz. Cihazlar her 20 saniyede bilgileri güncelleyecek. 
     
Erken Uyarı sistemi 
     - Ana faya yakın 10 noktada kuvvetli yer hareketi istasyonu kuruldu. Diyelim ki fay yırtılmaya başladı. Bu bilginin bize gelmesi 1 saniye, ama hareketin İstanbul’a gelmesi 10 saniye. Yani biz 10 saniye önceden Deprem geliyor, hazır olun’ sinyalini verebiliyoruz. 
     
Kime hitap ediyor bu sistem 
     -Bu sürede insanlara sinyal gönderip kendinizi dışarı atın’ demek mümkün değil. Amaç askeri, kimyasal tesisler, BOTAŞ, metro gibi stratejik yerlerin en az zararla çıkmalarını sağlamak. Doğalgaz sisteminde gazı 10 saniyede şebekeden boşaltmak mümkün değil ama hiç olmazsa basınç azaltılabilir. 
     
Kuruluşlar bu sisteme hazır mı 
     - Kuruluşlarla henüz bağlantı yok. Sisteme uyacak altyapılarını hazırlamalılar. 
     
İstanbul depreme hazır mı 
     - Kenti kurtaracak projeyi 3 yıl geçmesine rağmen hazırlayamadık. Oys a ciddi bir proje olsa, Avrupa’dabirçok fondan kaynak sağlanabilirdi. Bunu hükümetin yapması gerekir." 
     
Kentin güneybatısı tehlikede      Prof. Dr. Mustafa Erdik İstanbul’da beklenen büyük depremle ilgili olarak şöyle konuştu "Hasar, Eminönü, Fatih, Zeytinburnu, Bakırköy, Bahçelievler, Küçükçekmece’nin güneyi, Avcılar’da olacak. Daha az hasar, Kadıköy, Maltepe ve Kartal’da meydana gelecek. Mevcut faydan uzakta yer almalarına rağmen bina yoğunluğu ve hasargörebilirlik koşulları nedeniyle Beyoğlu, Eyüp ve Bayrampaşa’nın da yüksek oranda hasar görmesi beklenmekte." 
     



 GÜNCEL 

















</TEXT>
</DOC>
