<DOC>
<DOCNO> 139506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur05.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta operasyon... 7 Müşavir görevden alındı... 
</HEADLINE>
<TEXT>

     Başbakanlık'ın 7 müşaviri görevden alındı. Resmi Gazete'nin bugünkü sayısında yayımlanan kararnamelere göre, Başbakanlık müşavirleri Gülen Evren, Murat Alioğlu, Engin Kuruoğlu, Cahit Sönmez, Ünal Yıldırım, Ersan Savcı ve Dursun Bila görevlerinden alındılar. 
     Başbakanlık Müşavirliği'ne Çevre Bakanlığı Müsteşarı Zeliha Nelka İnanç getirildi. 
     Dış Ticaret Müsteşarlığı İhracat Genel Müdürlüğü Genel Müdür Yardımcılığı'na aynı yer Daire Başkanı Yavuz Mollasalihoğlu, Adalet Bakanlığı Teknik İşler Dairesi Başkanlığı'na Haydar Çiftçi, Maliye Bakanlığı Personel Genel Müdür Yardımcılığı'na aynı yer Daire Başkanı Zekeriya Karakoç, Gelirler Genel Müdür Yardımcılığı'na aynı yer Daire Başkanı Hamit Ümit Aksoy, Bayındırlık ve İskan Bakanlığı Yüksek Fen Kurulu Başkanlığı'na Oktay Şendur, Araştırma, Planlama ve Koordinasyon Kurulu Başkanlığı'na Ali Öztürk, Yüksek Fen Kurulu Üyeliği'ne Fuat Arabacı, Sağlık Bakanlığı Müsteşar Yardımcılığı'na 100. Yıl Üniversitesi Tıp Fakültesi Üroloji Bölümü Ana Bilim Dalı Öğretim Üyesi Prof. Dr. Sabahattin Aydın getirildi. 
     Tarım ve Köyişleri Bakanlığı Köy Hizmetleri Genel Müdür yardımcılıklarına aynı yerde başmüfettiş Hacı Duluklu ile müfettiş Ahat Özdemir, Sanayi ve Ticaret Bakanlığı Esnaf ve Sanatkarlar Genel Müdürlüğü'ne İbrahim Kısacık, Enerji ve Tabii Kaynaklar Bakanlığı Türkiye Elektrik Dağıtım A.Ş Genel Müdür Yardımcılığı'na Savunma Sanayii Müsteşarlığı Uzman Şube Müdürü Elmas Yaşar Bostancı, Orman Bakanlığı Araştırma, Planlama ve Koordinasyon Kurulu Başkanlığı'na Halil İbrahim Yalçın, Çevre Bakanlığı Müşavirliği'ne Teftiş Kurulu Başkanı Fikret Peker getirildi. 
     Bursa Defterdarı Hüsamettin Bülent Arslan, Kahramanmaraş İl Sağlık Müdürü Dr. Ali Çelik, Tarım ve Köyişleri Bakanlığı Personel Genel Müdür Yardımcıları İbrahim Halil Danaoğlu ile Vedat Keçeci, Trakya Elektrik Dağıtım A.Ş Genel Müdürü ve Yönetim Kurulu Başkanı Alkan Şahin, Orman Bakanlığı Personel Dairesi Başkanı Selçuk Önal, Çevre Bakanlığı Çevre Kirliliğini Önleme ve Kontrol Genel Müdür yardımcısı İbrahim Sakabaş ve Devlet Meteoroloji İşleri Genel Müdür Yardımcısı Ömer Yılmaz görevlerinden alındılar. 
     Ulaştırma Bakanlığı İdari ve Mali İşleri Dairesi Başkanı Nazmi Uzun görevinden alınarak yerine Yunus Çağlayan, Sanayi ve Ticaret Bakanlığı İdari ve Mali işleri Dairesi Başkanı İbrahim Vatansever görevinden alınarak yerine Yusuf İnce getirildi. 
     Muş İl Kültür Müdürlüğü'ne ise Kahramanmaraş İl Kültür Müdürü Nihal Balık atandı. 
     





</TEXT>
</DOC>
