<DOC>
<DOCNO> 121055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yasam/yas02.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabanca tutukluk yapınca kurtuldu 
</HEADLINE>
<TEXT>

Abla Funda, kardeşi Havva’yı öldürdükten sonra küçük kardeş Neslihan’ı da öldürmeye kararlıydı ama tutukluk yapan silah ikinci cinayete izin vermedi... 
     NESLİHAN CUYAR İstanbul 

     Üç kız kardeşti onlar. Yıllar önce anne ve babalarının boşanmalarının bedelini ağır ödediler. Uyuşturucu kullandılar, cezaevine düştüler ama birbirlerinden hiç ayrılmadılar. Ta ki o korkunç güne kadar. Her biri diğerinin kötü yola düştüğünü öne sürüyordu... Sonunda biri cezaevine, biri mezara girdi. Geride kalan ise hem yüreğindeki hem de bedenindeki yaraların sarılmasını bekliyor. 
     Kardeşi Havva Can’ı 19 öldüren ablası Funda’nın 24 kurşunlarından tabancanın tutukluk yapması sonucu yaralı kurtulan Neslihan Can 22 , "Ablam mutlu olmamızı istemiyordu. Kötü yola düştüğü için ona kızgındık. Bu nedenle bizi vurdu" diyor. 
     
     Böyle gasp görülmedi 
     Haseki Hastanesi’nde tedavi gören Neslihan, anne ve babasının boşanmasının ardından yaşadıklarını şöyle anlatıyor 
     "Annemin parası yoktu, sürekli akrabalarda kalıyorduk. Funda, bir yıl evli kaldı ama boşandı. Bir çocuğu oldu. Parasızlık canımıza tak etmişti. Funda ile birbirimizden habersiz gasp suçuna karıştık. Şehremini’nde bir komşumuz vardı. Funda komşumuzu gasp etmek istemiş ancak başarılı olamamış. Aynı günün akşamı ben de ondan habersiz aynı kadını gasp ettim. Suçu üzerime aldığım için Funda bir süre sonra serbest bırakıldı." 
     
     Afla serbest bırakıldı 
     10 yıl hapis cezasına çarptırılıp şartla salıverme yasasından yararlanarak tahliye olan Neslihan devam ediyor anlatmaya "Bir süre babamda kaldık ama sonra Funda, Bayrampaşa’da bir ev tuttu. Havva ile ben çalıyorduk ama oçalışmıyor, eve erkek getiriyordu. Havva, R. ile tanışınca da hepimiz onun yanına taşındık." 
     
     Arkamı dönmüştüm ki... 
     Bir yıl önce tanıştığı M. ile birlikte yaşamaya başladığını, ancak evli olduğu için nikah yapamadıklarını anlatan Neslihan, ablası Funda’nın mutluluğunu kıskandığını öne sürüyor. Bir yıl önce Havva’nın R.’den ayrılıp ablasının yanına taşındığını belirten Neslihan olay gününü şöyle anlatıyor "O gün ikisi tartışınca Funda ablam Havva’yı vurmuş. Sonra Alibeyköy’deki evime geldi. Onu görünce şaşırdım. Sigara istedi. İçeriye davet edip arkamı dönmüştüm ki, silahı ateşlemeye başladı. Üç el ateş etti ve silahı tutukluk yaptı. Ben o can havliyle üzerine atladım. Teslim olacağım’ demeye başladı. Ondan sonrasını hatırlamıyorum. ." 
     



 YAŞAM 
























</TEXT>
</DOC>
