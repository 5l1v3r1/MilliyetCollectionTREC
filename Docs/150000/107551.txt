<DOC>
<DOCNO> 107551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yasam/yas03.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklüğü için dört yıl savaştı, başardı 
</HEADLINE>
<TEXT>

Renan Demirkan, 40 yıldır Almanya’da yaşıyordu. Tam dört yıl mücadele edip sonunda çifte vatandaşlık hakkını kazandı... 
     MEHMET AKTAN Köln 

     Sinema sanatçısı ve yazar Renan Demirkan, 40 yıldır yaşadığı Almanya’da 1998’de başlattığı çifte vatandaşlık mücadelesini zaferle tamamladı. 
     Dört yıldır verdiği savaşı Milliyet’e anlatırken "Çifte vatandaşlığı tam doğum günümde, 12 Haziran 2002’de aldım ve yeniden doğdum" diyen Demirkan, verdiği mücadelenin gerekçesini de şöyle anlattı 
     
     Almanları ikna etti 
     "Alman Vatandaşlık Yasası’na göre Türkler, önce Türk vatandaşlığından çıkıyor ve Alman vatandaşı oluyor. Sonra tekrar Türk vatandaşlığına geçiyor ve bunu Alman makamlarından gizliyor. Bu içime sinmedi. Çifte vatandaşlığımı açıkça kabul ettirmeyi düşündüm. Çünkü Türklük bir parçam..." 
     Çifte vatandaşlık gerekçesini dört yılda, iki ayrı hükümet döneminde, üç ayrı komisyonda dile getiren Demirkan, sonunda Alman makamları ikna edebildi. Alman makamlarına doğuştan Türk olduğunu ve zamanla burada yaşayan bir Alman haline geldiğini anlatan Demirkan, sözlerini şöyle bitirdi 
     "12 Haziran 2002’de, Türk vatandaşı olarak 47’inci, Alman vatandaşı olarak ilk doğum günümü ve Almanya’ya gelişimin 40. yıldönümünü aynı gün kutladım." 
     



 YAŞAM 




















</TEXT>
</DOC>
