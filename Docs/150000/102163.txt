<DOC>
<DOCNO> 102163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/siyaset/siy02.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni rota DSP 
</HEADLINE>
<TEXT>

Merkez solda ittifak arayışı reddedilince YTP’ye katılmaktan vazgeçen Kemal Derviş, sol birliği DSP ile kurmayı istiyor. Bakan Ünlü, Ecevit’e ilk teklifi iletti 
     SERPİL ÇEVİKCAN 

     Merkez solda ittifak arayışlarına Yeni Türkiye hareketinden gelen ret yanıtı üzerine YTP’ye katılmaktan vazgeçen Kemal Derviş’in sol birliği DSP ile oluşturmayı istediği ve bu konuda Başbakan Bülent Ecevit’ten umutlu olduğu öğrenildi. CHP lideri Deniz Baykal’ın da sıcak baktığı öğrenilen bu birliktelik için ilk sinyal dün Devlet Bakanı Fikret Ünlü tarafından Ecevit’e verildi. 
     Dünkü açıklamaları sırasında bir anlamda YTP ile köprüleri atan Derviş’in CHP’ye katılma konusunda bir angajmana girmekten özenle kaçınması dikkat çekti. Derviş’in "CHP’ye katılacak mısınız " sorusuna yanıt vermemesinin altında önemli nedenlerin yattığı belirtildi. Bunlardan ilki merkez solda olabildiğince geniş bir ittifak arayan Derviş’in DSP ve Ecevit tarafından desteklenen bir oluşumdan h l umutlu olması. Basın toplantısında YTP’yi "DSP ve CHP gibi partileri dışlayarak olmaz" diye eleştiren ve sık sık Ecevit’in tarihi kişiliği ve koalisyonu ayakta tutan deneyimini öven Derviş’in Baykal’dan bu konuda aldığı sıcak mesajları da değerlendirerek DSP’ye çağrıda bulunmayı planladığı belirtildi. 
     
     Ünlü iletti 
     YTP ile CHP arasında istediği köprüyü kurmayı başaramayan Derviş’in Ecevit’e yönelik düşünceleri dün 12 dev adamı Başbakanlığa götüren Ünlü tarafından Başbakan’a da iletildi. Kulislere yansıyan bilgilere göre Ünlü Ecevit’e, "Kemal Derviş’in size saygısı, sevgisi h l çok büyük. Solda birliği oluşturmak açısından umudunu kesmiş değil. Sizin soldaki liderliğinize ve tarihi kişiliğinize çok büyük saygısı var" diyerek ilk sinyali verdi. 
     Derviş cephesini umutlandıran en önemli etkenlerden birinin de yıllardır sol blok tezini işleyen Baykal’ın da Derviş’in bu görüşüne sıcak yaklaşması oldu. 
     Ecevit’e çağrının ne zaman yapılacağına ilişkin kesin bir bilgi verilmezken, dünkü basın toplantısından sonra telefon teması kuran Derviş ile Baykal’ın hafta başından itibaren solda birlik konusunda daha yoğun çalışma kararı aldıkları bilgisi, bu sürecin önümüzdeki birkaç gün içinde başlayacağının işaretini verdi. 
     Siyasi çevrelerde bu çağrının Ecevitler cephesinde ihtiyatlı bir yaklaşımla değerlendirileceğine kesin gözüyle bakılırken, Derviş’in Ecevit’in deneyimi ve tarihi kişiliğinden "onursal bir lider" olarak yararlanılması görüşünde olup olmadığını ise önümüzdeki günler gösterecek. 
     Öte yandan Derviş’e yakın bir kaynak, basın toplantısından çıkan önemli mesajlardan birinin de Baykal’a yönelik olduğunu söyledi. Aynı kaynağa göre Derviş CHP angajmanına girmeyerek Baykal’a "solda birlik çağrısında samimiysen bunu önümüzdeki günlerde somut olarak göster" mesajını verdi. 
     
YTP’den kopuşlar olabilir      Derviş’in açıklamaları Ankara’da farklı siyasi senaryoları da gündeme getirdi. Bunların başında YTP’den özellikle CHP’ye doğru bazı kopuşlar olabileceği beklentisi geldi. 
     DSP içindedi 9’lardan bazı isimlerin de CHP’ye geçebileceği kaydedildi. Ankara’da akşam saatlerinde konuşulan olasılıklardan biri de, seçimlerin ertelenmesini isteyen partilere artık YTP’nin de katılabileceği ve DSP, SP ve ANAP’a eklenen YTP’lilerle birlikte oluşacak blokun Meclis’i harekete geçirebileceği oldu. 
     



 SİYASET 













</TEXT>
</DOC>
