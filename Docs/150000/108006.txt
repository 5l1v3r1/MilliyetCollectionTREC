<DOC>
<DOCNO> 108006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/siyaset/siy12.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültürler Çırağan’da buluştu 
</HEADLINE>
<TEXT>

     ÖMER ERBİL 

     Kültür Bakanlığı’nın ev sahipliğinde düzenlenen Birleşmiş Milletler Eğitim, Bilim ve Kültür Örgütü UNESCO Kültür Bakanları 3. Yuvarlak Masa Toplantısı, 111 ülkeden, 494 delegenin katılımıyla Çırağan Sarayı’nda başladı. Ana teması "Somut Olmayan Kültürel Miras Kültürel Çeşitliliğin Bir Aynası" olan toplantının açış konuşmasını yapan Cumhurbaşkanı Sezer, "Terör, kültürel çöküntü gibi sorunların yaşandığı bir ortamda uygarlığın kalıcılığının ancak uyum, hoşgörü ve diyalog yoluyla sağlanabileceğinin tüm uluslarca anlaşılması gerekmektedir" dedi. Kültür Bakanı Suat Çağlayan’ın "Kültürel mirasa karşı en büyük tehlike, kültürel çeşitliliğin yok olmasıdır" dediği toplantıda, Irak Kültür Bakanı Yusuf Hummadi de Filistin’in mirasını çaldığını belirttiği İsrail’i suçlayan bir kitap sundu. 
     



 SİYASET 


















</TEXT>
</DOC>
