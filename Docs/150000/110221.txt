<DOC>
<DOCNO> 110221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/magazin/amag.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni albüm yok çünkü satmıyor’ 
</HEADLINE>
<TEXT>

70’li yıllardaki müzikal şöhretinde takılı’ kalmayıp resim, tiyatro ve sinemada da kendini gösteren Hümeyra, "Sırf albümüm çok satsın diye insanlara rol yapamam" diyor 
     BULUŞMALAR AHMET TULGAR 

     Hümeyra’yı 70’li yıllardan beri durdurmak mümkün olmadı. Kendi deyimiyle "güzelliklerin peşindeki" koşuşturmasını bir alandan diğer alana zıplayarak sürdürüyor. Müzik, tiyatro, sinema, resim. Bir de buna ek olarak zevkli kulüpler, onların işletmeciliği. Gençlik yıllarında tanıştığı bir caz piyanistiyle, yıllar sonra gelen bir mail sonrasında yeniden buluşup evlendikten sonra Amerika’ya yerleşen Hümeyra, iki sene sonra, sanat dünyasına giremediği o ülkeyi terk etti... Ve tekrar İstanbul sahnelerine çıktı... 
     
Üsküdar Şehir Tiyatrosu’nda bu sezon, güncel göndermeleri de olan bir oyun oynuyorsunuz, değil mi 
     Evet, Ionesco’nun "Kral Ölüşüyor" adlı oyununu hazırlıyoruz. Çok güncel. Hükümdarlığı 277 yıl sürmüş bir kralın inatla tahtını bırakmaması... Memleketi parçalanmış, dereler kurumuş, sarayı yıkılmış, koca askeriyeden bir tane muhafızı kalmış, inatla "Ben kralım, ben karar veririm ne zaman öleceğime" diyor. Ben "Bu iş bitsin artık, belki o zaman yeni bir şey başlar" diyen yaşlı kraliçeyim. 
     
Bugüne uygun olsun diye mi Şehir Tiyatroları bu oyunu seçti 
     Olabilir. Ama ben bilemem, bunu benim üstümdeki insanlara sormak lazım. Aslında Ionesco bu oyunu 1962 yılında yazmış. Tesadüfen şu anda, bizim durumumuza uyuyor. 
     
Şehir Tiyatroları bu dönemde muhalefet görevini yapıyor mu sizce 
     Tabii. Ayrıca biz çok geniş bir yelpazede hareket ediyoruz. Bunu da oynuyoruz, Necip Fazıl’ı da oynuyoruz. Herhangi bir tarafa servis yapmıyoruz. 
     
Neden artık müzik yapmıyorsunuz 
     Yapmıyorum, çünkü satmıyor. Son albümüm 30 bini bile bulmadı, çünkü ben kuralına göre oynamıyorum. Çünkü kuralına göre oynasam ben ben olmuyorum, Hümeyra olmuyorum. Sırf albümüm satsın diye aynı dili konuşmadığım insanlarla aynı programlara çıkıp sohbet edemeyeceğim yani. 
     
Resim yapıyorsunuz değil mi 
     Evet ama şimdi oyunun provaları yüzünden resim çalışmalarım kesildi. Evlenip Amerika’ya gittiğimde başladım resim yapmaya. O güne kadar sadece bir iki plak kapağı filan yapmıştım. Amerika’da gidip Berkley’de ders aldım. Gelince burada da sürdürdüm eğitimimi. Çok yetenekli olduğumu söylediler. Bir de resmi severim ben, sergilere gidip taksitle resim almışlığım da olmuştur. 
     
Kendinizde bütün bu yetenekleri art arda nasıl keşfediyorsunuz 
     Evet ama hepsi estetik alanlar. Banka müdürü olmaya kalkmıyorum, "Hesabım da iyidir" diyerek. 
     
Evlenip Amerika’ya gidişiniz nasıl oldu Yıldırım aşkı ve yıldırım nik hı mı 
     70’li yıllarda karşılaşmıştık ilk defa. Yıllar sonra tekrar birbirimizi bulduk. "Evlenelim" dedi, gittik, evlendik. İki sene sonra da boşandık zaten. 
     
70’li yıllarda çok popülerdiniz. O yıllarınızı mı hatırlattı da bu insan böyle peşine takılıp gittiniz acaba 
     Evet, o yıllarda çok hızlıydım. New York’ta bir gece kulübünde tanışmıştık onunla. Bir trioda çalıyordu o zaman. Caz piyanistiydi. 10-15 gün dolaşmıştık New York’ta. Yıllar sonra bir e-mail aldım ondan. Ve İstanbul’da buluştuk. 
     
Neden yürümedi 
     Bilmiyorum, ben ısınamadım Kaliforniya’ya. Bazı şeyler belli bir yaştan sonra olmuyor. Kendimi genç hissetim o sırada, uyum sağlarım sandım ama olmadı. Turist kaldım orada, sanat çevrelerine giremedim. 
     
Döneminiz popçularıyla günümüz popçularının en önemli farkı da, sizlerin çok daha kültürlü olmanız değil mi 
     Bu devrin genci olmak istemezdim. Etrafımda hep böyle suya sabuna dokunmayan şeylerin derdinde, arkadaşlarla çok mutsuz olurdum. Biz popçu olduğumuzda politize de olmuştuk. Politize olunca edebiyatla da ilgilenmek lazım, sanatla da. Biz o zaman politize gençliğe yaptığımız işlerle ilgili hesap verirdik. 
     
Dayak olayından çok şey öğrendim’Daha şöhretli olduğunuz o 70’li yılları özlüyor musunuz 
     Hayır, aslında şöhret benim yaşam tarzım değildi. Çünkü ben özel hayatımın herkes tarafından bilinmesinden hoşlanan biri değilim. Ama şöhret olunca ister istemez herkes özel hayatını izliyor insanın. Ben gizlemeyi başarmıştım özel hayatımı o yıllarda da. 
     
Ta ki Fikret Hakan size şiddet uygulayana, sizin burnunuzu kırana kadar. Unuttunuz mu o olayı Gazetelerde yeniden yeniden herhangi bir kadına şiddet uygulandığında bu olay hatırlatılınca, fotoğrafınız basılınca nasıl algılıyorsunuz bunu Bir hareket gibi mi 
     Hayır, bana yapıldığını biliyorum, çok iyi biliyorum, unutmuş değilim. Şöyle algılıyorum bu olayı İnsan hayatta bir yanlış yaptı mı ki, insanız, hep doğru yapmamız mümkün değil bu bir yanlış, yaptığınız birçok doğru şeyin önüne geçiyor bazen. Bu acı bir şey. Ben bir sürü ödül aldım, bir sürü başarım oldu, ama hayır, bu söylenmiyor, o olay hatırlanıyor. Ama bu dayak olayı benim için çok öğretici de oldu. 
     
     



 MAGAZİN 














</TEXT>
</DOC>
