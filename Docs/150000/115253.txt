<DOC>
<DOCNO> 115253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun21.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Rus hükümetini kutladı... 
</HEADLINE>
<TEXT>

     ABD'nin Moskova Büyükelçisi Alexander Vershbow, başkent tiyatrosunda 67 rehinenin öldüğü, 34 Çeçen teröristin öldürüldüğü ve 750 kişinin kurtarıldığı açıklanan, bugün şafak vakti düzenlenen operasyon için Rus hükümetini kutladı. 
     Büyükelçi Vershbow, Rus hükümetini ve güvenlik güçlerini överken, teröristlerce her tarafı bombayla sarılan tiyatro binasında ''Çok daha fazla can kaybı olabilirdi'' dedi. 
     Amerikan Büyükelçisi, ''Can kaybını sınırlayan Rus yetkililerini kutluyoruz'' diye konuştu. 
     ''Masum insanların rehin alınmaları ve öldürülmelerinin hiçbir haklı temele dayanamayacağını'' belirten Büyükelçi, operasyon sırasında ABD istihbarat birimlerinin de Moskova hükümetiyle temas halinde olduğunu söyledi. 
     





</TEXT>
</DOC>
