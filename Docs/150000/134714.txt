<DOC>
<DOCNO> 134714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/spor/spo01.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL İKİYE KATLADI 
</HEADLINE>
<TEXT>

Beşiktaş Yönetimi, karşılaşma öncesinde 10’ar bin dolar olarak açıkladığı galibiyet primini 90 dakika sonunda 20 bine çıkardı 
     ORHAN YILDIRIM 

     Prim zenginleri 
     DERBİ zaferi futbolcuları zengin etti. Hafta içinde Fenerbahçe galibiyetinin primi olarak 10’ar bin dolar vermeyi düşünen Beşiktaş Yönetimi, alınan üç puan coşkusuyla bunu iki katına çıkardı. Maç öncesinde soyunma odasına kadar giderek futbolculara başarılar dileyen Futbol Şube Sorumlusu Yıldırım Demirören, burada "Galip gelin yeter. Size açık çek" açıklamasıyla moral vermişti. 
     
     Şamdan’da eğlendiler 
     MAÇIN hemen ardından yine soyunma odasına inen ve büyük bir sevinç yaşayan Siyah - Beyazlı idareciler ise 10’ar bin dolar olarak söylenen primin 20’şer bin dolar olduğunu belirtti. Bu habere son derece sevinen Beşiktaşlı futbolcular gece de soluğu Şamdan’da aldı. Taraftarlarıyla birlikte eğlenen Siyah - Beyazlılar, bugünü de izin yaparak geçirecek. 
     
Uyanık RumenPancu satılırsa eski kulübü Cesena’ya yüzde verecek Rapid Başkanı Copos, para kaptırmamak için sezon sonunu bekliyor 
     İşte Pancu gerçeği 
     RAPİD Bükreş Başkanı Copos’un, Pancu’nun bonservisini vermeme nedeni ortaya çıktı. Bu oyuncuyu İtalyan Cesena’dan alan Rapid, Pancu’nun yurt dışına satılması durumunda bir yüzde vermeyi kabul etmişti. Bu nedenle Copos, para kaptırmamak için Rumen futbolcuyu sezon sonunda verecek. 
     
     Ev derdinde 
     DİĞER Rumen Maldaraşanu ise oturacak ev bulamıyor. 4 ay için Türkiye’ye gelen Siyah-Beyazlı futbolcunun çok az kalacağını bilen ev sahiplerinin, kısa vadeli kiralamaya yanaşmadıkları öğrenildi. İki günlüğüne ülkesine giden oyuncu Türkiye’ye döndü. 
     



 SPOR 































</TEXT>
</DOC>
