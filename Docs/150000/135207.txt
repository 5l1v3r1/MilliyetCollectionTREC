<DOC>
<DOCNO> 135207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sondun07.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Time moda dergisi çıkarıyor. Kapakta Heidi Klum var... 
</HEADLINE>
<TEXT>

     Amerikan TIME dergisinin moda ve tasarımcılık alanına da el attığı ve bu konuları içeren yeni bir dergi çıkaracağı bildirildi. 
     New York Post gazetesinde yer alan habere göre, ilk sayısı 10 şubatta piyasaya çıkacak ''Time Style Design'' adlı derginin kapağını moda dünyasının en seksi mankeni Heidi Klum süsleyecek. 
     Klum'un dergide yayınlanacak fotoğrafları için yapılan çekimlerde ünlü mankenin Alexander McQueen modaevinin kreasyonlarını giydiği bildirildi. Klum'un fotoğrafları, Ruven Afanador tarafından çekildi. 
     Time'in yeni dergisinin yayın hayatına atılması New York moda haftasının başlamasına denk geliyor. Derginin yarısının modaya, diğer yarısının ise tasarımcılığa ayrılacağı belirtilirken, ilk sayının yayınlanması münasebetiyle Gotham Hall binasında görkemli bir tanıtım toplantısı yapılacağı kaydedildi. 
     Partiye, süper mankenlerin yanı sıra ünlü film yıldızlarının da katılacağı bildirildi. 

     
</TEXT>
</DOC>
