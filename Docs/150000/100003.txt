<DOC>
<DOCNO> 100003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/dunya/dun02.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım raporu Hergele, öne binmiş 
</HEADLINE>
<TEXT>

     YORGO KIRBAKİ Atina 

     17Kasım’ın 1991 yılında Türkiye’nin Selanik Başkonsolosu’nu vurmaya hazırlandığı, ancak son anda vazgeçerek Atina’da vurduğu anlaşıldı. 
     Bu arada terör örgütünün 15 üyesini yakalayan ve iki hücre evine düzenlediği baskınlarla çok sayıda roket, bomba ve tabanca ele geçiren Yunan polisi, İstanköy Kos adasındaki cephanelikte ortaya çıkan büyük soygundan sonra "havasını" kaybetti. Soygun, bir şahsın polis karakolunu arayarak, eylemi 17 Kasım’ın gerçekleştirdiğini söylemesi üzerine ortaya çıktı. Meçhul şahıs "544. tabura girdik. 17 Kasım" dedi. 
     
     Konsolosu vuracaklardı 
     Bu arada, hücre evlerinde ele geçirilen bilgisayar disketinden, örgütün Türkiye’nin Selanik Başkonsolosu’na saldırı hazırlığı yaptığı ortaya çıktı. "Türkler.doc" adlı dosyada, 1991 Şubat - Haziran döneminde, başkonsolosun otomobilinin hangi saatlerde nerelerden geçtiği hakkında detaylı bilgilere rastlandı. Dosyada son olarak 14 Haziran 1991 tarihinde "Arabayı sürekli o güzel kadın kullanıyor. Hergele bugün önde oturmuş" notu yer aldı. 17 kasım, 1991’de Atina’da önce dönemin Elçi Müsteşarı Deniz Bölükbaşı’ya saldırı düzenlemiş, birkaç ay sonra da Basın Ataşesi Yardımcısı Çetin Görgü’yü öldürmüştü. 
     



 DÜNYA 











</TEXT>
</DOC>
