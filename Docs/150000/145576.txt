<DOC>
<DOCNO> 145576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sontur14.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de uçaktan mermi düştüğü iddia ediliyor... 
</HEADLINE>
<TEXT>

     Mardin'in Mazıdağı İlçesi'ne bağlı Yüceköy ile Sultanköy yakınlarına bir uçaktan mermi düştüğü iddia edildi. 
     Edinilen bilgiye göre, jandarmaya, Yüceköy ile Sultanköy yakınlarına uçaktan mermi düştüğü yönünde ihbar yapılması üzerine birlikler bölgede arama çalışması başlattı. 
     Jandarma yetkilileri, ihbarın sabah saatlerinde alındığını ifade ederek, ''İhbarı alır almaz ekipleri bölgeye gönderdik. Halen devam eden arama çalışmalarında bir bulguya rastlanmadı'' dedi. 
     Sultanköy Muhtarı Davut Demircan ise köydeki bazı vatandaşların kendisine, o bölgede uçaktan mermi düştüğünü bildirmeleri üzerine olayı güvenlik güçlerine ilettiklerini söyledi. 
     
     ARAMALAR SONUÇ VERMEDİ 

     Mardin'in Mazıdağı İlçesi'ne bağlı Yüceköy ile Sultanköy yakınlarına uçaktan mermi düştüğü ihbarları üzerine yapılan aramalarda herhangi bir bulguya rastlanmadığı bildirildi. 
     Edinilen bilgiye göre, jandarmaya, Yüceköy ile Sultanköy yakınlarına uçaktan mermi düştüğü yönünde ihbar yapılması üzerine askeri birliklerin bölgede yaptığı arama çalışmaları tamamlandı. 
     Jandarma yetkilileri, sabah saatlerinde alınan ihbar üzerine söz konusu bölgeye askeri birliklerin kaydırıldığını ve yapılan arazi arama- tarama faaliyetlerinde herhangi bir bulguya rastlanmadığını söylediler. 
     




</TEXT>
</DOC>
