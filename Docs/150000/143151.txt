<DOC>
<DOCNO> 143151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun13.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times "Bush, Türkiye'nin reddini unutmaz" 
</HEADLINE>
<TEXT>

     ABD Başkanı George Bush'un Türkiye'nin ABD'li askerlere izin vermemesini unutmayacağı öne sürüldü. 
     Financial Times gazetesi, Bush'un kendisini kıranlar için büyük bir hafızası olduğunu belirtirken üst düzey bir Amerikan yetkilisinin Bush'u "Bir kavanoz dolu fıstık ezmesini yiyen fil"e benzettiğini yazdı. 
     Financial Times gazetesi, "ABD, Türkiye'nin Gündeminden Kaygı Duymaya Başladı" başlıklı yorumda Türkiye'nin son bir hafta ABD için bir hayal kırıklığı kaynağından olmaktan çıkıp "derin kaygı" nedeni haline geldiğini öne sürdü. Üst düzey bir ABD Dışişleri yetkilisinin Amerikan askerlerine izin verilmemesinden duyduğu tepkiyi dile getirirken "Yetti artık" dediğini aktaran Financial Times, başka bir Amerikan yetkilisinin de Türkiye'yi "Tüm dans tekliflerini reddettiği için sonunda dans edecek bir partneri olmayan kız"a benzettiğini kaydetti. 
     ABD'li yetkililerin Ankara'nın hava sahasını kulandırması konusunda da karamsar olduklarını belirtten gazete, bunun sonucunda ABD'nin gemilerinin doğu Akdeniz'den güneye doğru yola çıktığına dikkat çekti. Gazete, Amerikan yetkililerinin alternatif uçuş yollarının olduğunu söylediklerini belirterek Ürdün'ün ABD'ye uçuşlar için izin vermiş olabileceğini öne sürdü. 
     Financial Times, Türkiye'nin ABD'nin taleplerini reddederek büyük bir finansal paketi kaybedeceğini, uluslararası kurumların desteğinin zayıflayabileceğini, Başban Bush'un da Türkiye'nin bu tutumunu unutmayacağını belirterek bazı Amerikan yetkililerinin Bush'u "Bir kavanoz dolu fıstık ezmesini yiyen fil"e benzettiklerini aktardı. 
     "Ancak ABD'nin asıl kaygısının, Türkiye'nin ABD'ye yardım etmemesinden çok, çabalarını aktif bir biçimde baltalamasıdır" iddiasına yer veren Financial Times, "Türkiye'nin kararsızlığı genelde tecrübesiz yeni bir hükümetin varlığının talihsiz sonucu olarak gösteriliyor. 
     İkinci bir BM kararının Türkiye için taşıdığı önem de küçümsendi. Ancak ABD yetkilileri, sorunun bundan daha temel bir sorun olduğunu söylüyorlar. Onlara göre, Türkiye'nin güçlü askeri liderliği de, bu konuda bölündü" diye yazdı. 
     Üst düzey bir yetkilinin Washington'un Türk Genekurmay Başkanlığı mensuplarının Irak'a tank ve asker gönderme planlarından kaygı duyduğunu söylediğini kaydeden gazete, bunun amacının sadece Kürt güçlerinin Kuzey Irak'taki petrol alanlarını ele geçirmelerini önlemek değil aynı zamanda stratejik bir hedef olduğunu savunarak "Yetkili, adlarını vermek istemediği iki generalin Türkiye'nin Kürt sorununu kökten çözebilmesi için bir şansı gördüklerini söyledi" iddiasında bulundu. 
     Bu yönde bir gelişmenin ABD askerlerinin binlerce Kürt askeri ile Türk ordusu ve tankları arasında bırakacağını da öne süren gazete, böyle bir durumda hafif silahları taşıyan Amerikan askerlerinin çaresiz kalacağını iddia etti. 
     Financial Times, savunma uzmanlarına dayanarak Türk askerlerinin Amerikan okullarında eğitim gördükleri için ABD'nin operasyonel tekniklerini çok iyi anladığını da savunurken ABD'nin bir Türk müdahalesini önlemek için Başkan Bush ve diğer kanalları aracılığıyla Ankara'ya güçlü uyarı mesajları verdiğini de iddia etti. Gazete, bir Türk müdahalesinin ABD'nin Irak'ın mevcut sınırları içerisinde birleşik bir ülke olarak kalması çabasını baltalayacağını yorumunu yaptı. 
     Türkiye ile ABD arasındaki yaşanan sorunların etkilerinin önemine değinirken de, "ABD ile İslamcı kökleri olan yeni Türk hükümeti arasındaki iyi ilişkilerin olmasının Washington'un İslam'a değil, terörizme karşı olduğunu göstermek için önem taşıyor. Ancak bu olasılık birkaç hafta öncesine göre çok daha uzak görülüyor" diye yazdı. 
     





</TEXT>
</DOC>
