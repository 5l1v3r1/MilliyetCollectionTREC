<DOC>
<DOCNO> 118901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo32.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da, Denizlispor maçı hazırlıkları... 
</HEADLINE>
<TEXT>

     Birinci Süper Futbol Ligi'nin 13. haftasında 17 Kasım Pazar günü deplasmanda Denizlispor ile karşılaşacak İstanbulspor, İkinci Lig B Kategorisi A Grubu takımlarından Güngören Belediyespor ile yaptığı hazırlık maçında 2-2 berabere kaldı. 
     Güngören Belediye Stadı'nda yapılan maçta İstanbulspor'un 2 golünü de Faruk atarken, Güngören Belediyespor'un gollerini ise Murat ile Kerim kaydetti. 
     İstanbulspor, Denizlispor maçının hazırlıklarını yarın yapacağı antrenmanla sürdürecek. Sarı-siyahlılarda, bekar futbolcular da yarın kampa girecek. 
     Bu arada İstanbulspor'da, Cenk'in sakatlığı sürerken, Gaziantepspor maçında sakatlanan Fazlı, bugün çalışmalara başladı. Fazlı'nın, Denizlispor maçında oynaması bekleniyor. 
     Öte yandan İstanbulspor, Denizlispor ile yapacağı maç için 16 Kasım Cumartesi günü Denizli'ye gidecek. 
     





</TEXT>
</DOC>
