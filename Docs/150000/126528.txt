<DOC>
<DOCNO> 126528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yazar/dundar.html </URL>
<DATE> 2002/12/24/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Savaşı bilen, savaştan korkar 
</HEADLINE>
<TEXT>

     Yarın İsmet İnönü’nün ölüm yıldönümü... 
     Türkiye, bir savaşın eşiğinde, kendisini savaşa sokmamış "Milli Şef"i anıyor. 
     Paşa’nın bu en büyük zaferini hatırla t manın tam zamanıdır 
     
     Geçen yıl yayımlanan İnönü’nün not defterlerinin Ahmet Demirel, YKY, 2001 1 Aralık 1943 sayfasında şu satırlar var 
     "Sabahleyin İngilizlerin sivil kıyafette asker 7000 göndermek teklifleri. 
     Akşam saat 16’da Askeri Şura. Gece orgeneraller yemekte. 
     Gece Kahire daveti. 
     Saat 4’e kadar görüşme. 
     Mukabil sual." 
     Durum 2002 Aralık’ına ne kadar benziyor. 
     Savaş kapıya dayanmış, Türkiye Karadeniz’den, Balkanlar’dan, Ege’den tamamen sarılmıştır. Mihver cephesi yayılmış, içeride Alman yanlıları çoğalmış, müttefiklerin "Savaşa girin" baskısı hepten artmıştır. 
     İşte Amerikan Başkanı Roosevelt ile İngiliz Başbakanı Churchill’in "Kahire daveti" tam bu aşamada gelir. 
     Şimdi savaşın kaderi Türkiye’nin elindedir. 
     Türkiye’ninkiyse İsmet Paşa’da... 
     
     Durumu bugünle kıyaslamak için önce şu "mukabil sual"e bakalım. 
     Sabah 4’e kadar yapılan toplantıda sorulan ve derhal müttefiklere bildirilen "mukabil sual" şudur 
     "Eğer davetin nedeni, zaten alınmış kararların görüşülmesi ise İnönü davete icabet etmeyecektir." 
     Yani bir emrivaki kabul edilmeyecektir. 
     Bu soruya Roosevelt’ten şu cevap gelir 
     "Sizi temin ederim ki eşitler arasında serbest bir görüşme yapacağız." 
     Roosevelt, İnönü’yü alması için damadının kullandığı özel uçağını yollar. 
     "Defterler"in 4 Aralık sayfasında şunlar yazılıdır 
     "Fevkalade hoş bir seyahat ile Kahire. 
     Gece Roosevelt’le yemek. 4 - 5 hafta için ısrar ediyorlar." 
     
     Kahire zirvesinde pazarlık çetin geçti. 
     Churchill küçümseyen bir edayla "Türkiye hemen harbe girsin, ne yapacağını sonra düşünürüz" diyordu. 
     İnönü ise "Önce ne yapacağımızı bilelim ve vaat ettiğiniz yardımı alalım, sonra gireriz" tezini savundu. 
     İngiliz başbakanına göre müttefik uçaklarına üs vermek savaşa girmek sayılmazdı. Oysa İnönü bu öneride, 20 yaşındaki Cumhuriyet’in yerle bir olma ihtimalini görüyordu. 
     Roosevelt, Paşa’ya hak verdi ve şöyle dedi 
     "Türkler pantolonlarını indirmiş halde yakalanmak istemiyor. Ben de olsam ince eler, sık dokurdum." 
     
     Sonuçta Churchill, Kahire’den Türkleri savaşa sokamadan döner. 
     Müttefik orduların gelecekteki başkomutanı Eisenhower haberi alınca "Bu cesur aslanların nasıl savaştıklarını görmek ilginç olurdu" diyecektir. 
     "O cesur aslanlar"ın nasıl savaştığını bilen komutan, cephede onların nasıl öldüğünü de görmüştür. 
     Şevket Süreyya, "İkinci Adamöda askerin harp tereddüdünü şu sözle açıklar 
     "Savaşı bilen, savaştan korkar." 
     
     Öyle görünüyor ki bugün savaşa "pantolonu indirmiş halde" yakalandık. 
     Ne davet edildiğimizde "mukabil sual" soracak dirayetimiz var, ne üs istendiğinde "Önce sizin vaatleri konuşalım" diyecek liderimiz... 
     Savaşla kurulmuş bir ülkenin çocukları olarak savaşı biliyor, savaştan korkuyoruz. 
     O yüzden "Savaşa hayır" diyerek ülkesini uygar dünya ailesine katabilmiş bir liderin anısı önünde saygıyla eğiliyoruz. 
     
     







Saddam’ın intiharı 


Hindistan’dan... 


Aktif duruş 


İstikrar öcü değil 


Silahsız savaş 


Savaşı bilen, savaştan korkar 


Gazeteci olmanın zorluğu 


Irak’la savaşın sonucu 


Neden olmasın 


ANAP’ın geleceği 


Fazıl Say, alkışlamamıza da izin verse... 


Avrupa duraklamada, Türkiye büyüyor 


Rusya önemli Tayyip Bey 


</TEXT>
</DOC>
