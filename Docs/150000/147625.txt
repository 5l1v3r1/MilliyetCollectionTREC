<DOC>
<DOCNO> 147625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/ekonomi/aeko.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan beşinci kez vergi rekortmeni 
</HEADLINE>
<TEXT>

İstanbul’da son on yılda beşinci kez Gelir Vergisi rekortmeni olan Doğan Holding Yönetim Kurulu Başkanı Aydın Doğan 4.2 trilyon lira vergi ödeyecek 
     EKONOMİ SERVİSİ 

     Doğan Holding Yönetim Kurulu Başkanı Aydın Doğan beşinci kez vergi rekortmeni oldu. Geçen yıl 3.5 trilyon lira tahakkuk eden vergi ile Gelir Vergisi rekortmeni olan Aydın Doğan, bu yılda 4.2 trilyon lira vergi ile aynı ünvanı korudu. 
     1994, 1996 ve 1998 yıllarında da vergi rekortmeni olan Aydın Doğan son 10 yılda toplam beş kez aynı ünvanın sahibi oldu. İstanbul Defterdarı Kadir Boy, 9 trilyon 390 milyar liralık matrah beyan eden Aydın Doğan adına toplam 4 trilyon 217 milyarlık vergi tahakkuk ettiğini açıkladı. 
     
     2002 yılı kazanç beyanları 
     2003 yılı Mart ayında verilen beyannamelerde Maliye’ye bildirilen 2002 yılı kazançlarına bağlı olarak yapılan sıralamaya göre Kemal Uzan da 3 trilyon 850 milyar liralık vergisiyle listenin ikinci sırasında yer aldı. Üçüncülüğü ise 3 trilyon 502 milyar lira ile Semahat Arsel alırken, dördüncülüğü Bolu Çimento’nun ortaklarından olan İsmail Tarman 7 trilyon 355 milyar liralık hisse senedi kazancına karşılık 3 trilyon 301 milyarlık vergi tutarıyla aldı. 
     Beşinci ve altıncı sıradaki mükellefler isimlerinin açıklanmasını istemedi. Yedinci ve sekizinci sırayı Ömer ve Ali Raif Dinçkök aldı. Listenin dokuzuncu sırasında ise Orta Anadolu Holding ortaklarından Fatih Karamancı bulunuyor. 
     
     Sanatçıların beyanı 120 arttı 
     Sanatçılar arasında 1.1 trilyon lira ile Hülya Avşar vergi rekortmeni olurken, en büyük vergi beyan artışı sanatçılar arasında yaşandı. Defterdar Kadir Boy, sanatçıların vergi beyanında yüzde 120 oranında artış olduğunu belirtti. Geçen yıl ilk 100 rekortmen arasında yalnızca dört sanatçı bulunurken, bu yıl altı sanatçı yer aldı. İlk 100’e giren rekortmenler arasında yedi olan avukat sayısı bu yıl sekize yükseldi. 
     Doktorlar arasında 247 milyar lira ile Necmettin Pamir birinci olurken, bu dalda ilk 100’e giren olmadı. 
     
Vergide ilk 50 Bin TL 1- Aydın Doğan 4.217.092.350 2- Kemal Uzan 3.850.207.050 3- Semahat Sevim Arsel 3.502.933.100 4- İsmail Tarman 3.301.337.200 5- İsminin açıklanmasını istemiyor 6- İsminin açıklanmasını istemiyor 7- Ömer Dinçkök 2.431.269.350 8- Ali Raif Dinçkök 2.389.109.900 9- Mehmet Fatih Karamancı 1.803.770.900 10- İsminin açıklanmasını istemiyor 11- İsminin açıklanmasını istemiyor 12- Şarık Tara 1.759.429.150 13- Daime Sevgi Gönül 1.753.011.700 14- Suna Kıraç 1.742.648.100 15- İsminin açıklanmasını istemiyor 16- İsminin açıklanmasını istemiyor 17- Murat Ülker 1.589.314.200 18- Orhan Gemicioğlu 1.564.413.000 19- Ahmed Pekin 1.501.008.750 20- Ahsen Özokur 1.453.161.600 21- Canan Çelebioğlu 1.416.445.650 22- Can Çelebioğlu 1.385.458.300 23- İsminin açıklanmasını istemiyor 24- Engin Çelebioğlu 1.313.816.600 25- Güner Zeynep Yüceer 1.306.283.750 26- Yalçın Sabancı 1.279.054.650 27- Fahrettin Aslan 1.243.104.300 28- M. Ali Münir Babaoğlu 1.209.879.850 29- İsminin açıklanmasını istemiyor 30- Hülya Avşar 1.161.572.050 31- İsminin açıklanmasını istemiyor 32- İbrahim Tatlıses 1.058.465.500 33- İbrahim Bodur 1.025.385.000 34- Rıfat Hasan 1.018.689.200 35- Ertun Hızıroğlu 992.960.250 36- Ümit Hergüner 990.567.350 37- Ahmet Akın Umur 975.680.800 38- Muzaffer Mermer 942.193.200 39- Ferit Faik Şahenk 933.505.650 40- Cem Yılmaz 922.247.150 41- Hasan Umur 871.066.700 42- İsminin açıklanmasını istemiyor 43- A. Haluk Karamanoğlu 865.237.650 44- Cem Cengiz Uzan 859.495.900 45- İsminin açıklanmasını istemiyor 46- Mehmet Sinan Tara 836.210.850 47- Ömer Celal Umur 826.719.350 48- Feyyaz Berker 825.555.500 49- Demir Karamancı 814.073.600 50- M. Fadullah Cerrahoğlu 860.267.800      
     
Doğan’ın rekor yılları 1994 206 milyar 244 milyon TL 1996 537 milyar 741 milyon TL 1998 4 trilyon 585 milyar TL 2001 3 trilyon 553 milyar TL 2002 4 trilyon 217 milyar TL      
     Aydın Doğan 1995 ve 1997 yılları arasında iki kez de vergi rekortmenleri listesinin ikinci sırasında yer aldı. Doğan, 1995 yılında 222 milyar lira, 1997 yılında da 1.5 trilyon lira ile listenin ikinci sırasına girdi. 
     
Dünya listelerindekiler alt sıralarda      KOÇ Ailesi’nden Semahat Arsel ve Suna Kıraç rekortmenler listesine giridi. Rahmi Koç, Ankara’da vergi mükellefi olduğu için bu listede yer almadı. 
     SABANCI Ailesi’nin nerdeyse tamamı rekortmenler listesi dışında kaldı. Sakıp, Şevket ve Erol Sabancı isimleri vergi rekortmenleri listesinde yer almazken aileden Yalçın Sabancı listenin 26’ncı sırasında yer aldı. 
     FERİT ŞAHENK, tahakkuk eden 933.5 milyar lira vergiyle 39’uncu oldu. Şahenk Amerikan finans dergisi Forbes’e göre 1.8 milyar dolar serveti ile dünyanın 222’nci zengini. 
     TURGAY CİNER 1 milyar dolar serveti ile dünyanın 427’inci zengini olarak açıklanırken, bu yıl vergi rekortmenleri listesinde bulunmuyor. Turgay Ciner geçen yıl vergi rekortmenleri listesinin 14’üncü sırasında yer almıştı. 
     SABRİ ÜLKER’in oğlu Murat Ülker 17’inci sırada bulunuyor. Gıda sektöründe faaliyet gösteren Ülker Gıda’nın sahibi Sabri Ülker’in kızı Ahsen Özokur ise 20’inci sırada yer aldı. 
     MATİLD MANUKYAN’ın vefatından sonra mirasını devralan oğlu Kerope Çilingir, 598.6 milyar liralık vergi ile bu yıl da 82’nci sıraya adını yazdırdı. 
     
Sanatçılarda ilk 10 Bin TL 1- Hülya Avşar 1,161,572,100 2-İbrahim Tatlıses 1,058,465,500 3-Cem Yılmaz 922,247,150 4- Gülben Ergen 740,167,750 5- Türkan Şoray 732,985,700 6-Ebru Gündeş 662,214,700 7- Yılmaz Erdoğan 455,665,150 8- Sibel Aksüt 448,518,650 9- Yusuf Kenan Işık 433,843,300 10-Beyazıt Öztürk 374,401,300 TOPLAM 6,990,081,300      
Avukatlarda ilk 10 Bin TL 1- Orhan Gemicioğlu 1,564,413.000 2- Ahmed Pekin 1,501,008,750 3- Ümit Hergüner 990,567,350 4- M. Fadullah Cerrahoğlu 806,267,800 5- Abdurrahman Gök 723,548,150 6- Hüseyin Derin Yersuvat 662,226,350 7- Ayşe Bilgen 646,571,950 8- Aykut Özoran 516,803,250 9- İsminin açıklanmasını istemedi 469,376,800 10-İsminin açıklanmasını istemedi 457,052,550 TOPLAM 8,337,835,950      
Doktorlarda ilk 10 Bin TL 1- M. Necmettin Pamir 247,944,600 2- Servet Öztürk 153,288,450 3- Ali Çetin Sarıoğlu 128,637,600 4- Burhan Uslu 123,933,400 5- İsminin açıklanmasını istemedi 85,639,450 6- Mois Bahar 83,065,500 7- Agop Kotogyan 80,834,150 8- Niyazi Selamet 80,012,950 9- Osman Erdoğan Kırdar 75,909,000 10- Mehmet Nafi Oruç 75,523,950 TOPLAM 1,134,789,050      
Tatlıses birinciliği Avşar’a kaptırdı      Sanatçılar listesinde ise geçen yılın birincisi İbrahim Tatlıses ile aynı yılın ikincisi olan Hülya Avşar bu yıl yer değiştirdi. 
     Hülya Avşar 1 trilyon 161 milyar lira ile bu yıl vergi rekortmeni olurken, geçen yılın birincisi Tatlıses 1 trilyon 58 milyar lira ile ikinci oldu. 
     Şovmen Cem Yılmaz ise 922 milyar liralık vergiyle üçüncü oldu. Gülben Ergen dördüncü Türkan Şoray ise beşinci oldu. 
     Altıncı sırada ise tiyatrocu Yılmaz Erdoğan bulunurken, onu 1 trilyon 16 milyar liralık vergiyle Sibel Can izledi. Tiyatrocu Kenan Işık 983 milyar lira ile dokuzuncu, şovmen Beyaz ise 851 milyar lira ile onuncu sırada yer aldı. 
     Doktorlar arasında Necmettin Pamir, avukatlar arasında ise Orhan Gemicioğlu vergi rekortmeni listesinin başında yer aldı. 
     


SİYASET 


















</TEXT>
</DOC>
