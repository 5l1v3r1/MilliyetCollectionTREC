<DOC>
<DOCNO> 100667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/spo11.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Politik savunma 
</HEADLINE>
<TEXT>

Kemal Mutlu ve Mehmet Yurdadön, apar topar ülkeye dönüşlerini Almanya’ya gitmeden önce siyasete girmelerinin kesinleşmemesine bağladı 
     MURAT AĞCA 

     POLİTİKAYA atılmak için görevlerinden istifa etmek amacıyla dün jet hızıyla Almanya’daki Avrupa Atletizm Şampiyonası’ndan geri dönen Gençlik ve Spor Genel Müdürü Kemal Mutlu ile Atletizm Federasyonu Başkanı Mehmet Yurdadön, eleştirileri yanıtladı. Mutlu, Almanya’ya gitmeden önce siyasete girmesinin kesinleşmediğini savunup, "Fakat yarın girecek bile olsam yine gelirdim. Bu benim hakkım. 78 yılda dört saha yapılan atletizme biz bir yılda 10 pist kazandırdık" dedi. 
     ATLETİZM Federasyonu Başkanı Mehmet Yurdadön de, Almanya’ya giderken milletvekili olacağını düşünmediğini iddia etti. Yurdadön, "Ayrıca, şampiyonaya gelmesem, bu kez federasyon başkanı neden gitmedi diyeceklerdi. İş ile siyaseti birbirine karıştırmadım" ifadesini kullandı. DYP’den Konya adayı olması beklenen Mutlu ile CHP’de siyaset yapacak olan Yurdadön, seçimler sonrası spora hizmet etmeye devam edeceklerini de sözlerine eklediler. 
     
Ünlü tepkisiz      SPORDAN Sorumlu Devlet Bakanı Fikret Ünlü, Kemal Mutlu ve Mehmet Yurdadön’ün politikaya atılma kararlarına saygı duyduğunu belirterek, "Ancak böyle bir niyetleri varsa Avrupa Şampiyonası’na gitmemeleri daha doğru olurdu" dedi. Disiplin talimatnamesinde, "uluslararası turnuvalardan bakan onayı olmadan dönenler hakkında soruşturma açılır" maddesi yer almasına rağmen Bakan Ünlü, soruşturmanın söz konusu olmadığını söyledi. 
     



 SPOR 




























</TEXT>
</DOC>
