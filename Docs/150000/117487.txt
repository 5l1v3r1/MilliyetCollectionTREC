<DOC>
<DOCNO> 117487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/spor/bana.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     TAMER BAĞLAN 

8. FENERBAHÇEBu hafta oynanan karşılaşmaların yedisinde de bir taraf kazandı. Hakkıyla, şansıyla, zar zor, eze eze... Sekizinci 1-1 yitirdiği puanların ardından, haftayı kayıpsız geçen Fenerbahçe 
     İsterseniz gidin, bakın. Ali Sami Yen’de şu anda bile, Bülent Korkmaz’ın Göztepe ceza sahasına topu gönderdiği yerde bir tane Galatasaraylı oyuncu yok Dakika 28, evsahibi kötü oynuyor, misafir takım pozisyonlar kaçırıyor, Kaptan Bülent topla ceza sahasına yaklaşıyor. Sağda ve önünde uygun durumda beş takım arkadaşı varken çok kötü bir pasla topu, çevresindeki 10 metrelik dairede hiçbir rakip oyuncu bulunmayan Göksel’e doğru atıyor. Yerden seken topu, Göksel mucizevi bir şekilde koluyla kontrole kalkıyor. Karar penaltı ve Galatasaray kilidi açıyor, bir anlamda maçı da koparıyor. Sonuçta, her hafta değişik tertiplerle sahaya çıkan, kötü oynayan, rakipleri hemen her maç sayısız gol fırsatı kaçıran Yüzbaşı, Süper Lig’de kazanmaya devam ediyor... 
     1996’dan bu yana, iyi oynadığı zaman zaten rakiplerini ezip geçen Fatih Terimli Galatasaray’ın, kötü oynayıp şansının yardımıyla kazandığı böyle çok maç var. Yalnız, bu şansı sıradanlaştırmak, rakip ceza sahalarını akvaryum yerine koyup Sarı - Kırmızılılar’a usta balıkçı muamelesi yapmak büyük yanılgı olur. Cim Bom’un kötü günlerinde devreye giren, kenardan gelen en iyi oyuncusu şans Son yıllardaki büyük başarıları getiren Galatasaray’a özel Ruh’ ve Kazanma arzusu’dur... 
     Puanları 1-1 harcayan Fenerbahçe nihayet kayıpsız bir hafta yaşadı Zirveye renk katan Gaziantepspor, Malatyaspor ve Ankaragücü ise, Toto’da sürpriz oynayanları yatıran takımlardı. Yedi maçtır kazanamayan Adanaspor, Altay’a üstelik deplasmanda dört golle patlarken bu sonucu ilginç kılan Güneyliler’in son galibiyetlerini de yine İzmir’de, Göztepe’ye karşı ve yine dört gol atarak almış olmalarıydı. 
     Ne yazık ki, bu karşılaşmayı ilginç hale getiren bir başka olay daha vardı. Bu, son haftalarda sıkça görmeye başladığımız bir kale arkası vukuatıydı. Tartıştığı Adanasporlu Mevlut’u, dördüncü hakem ya da bir emniyet görevlisine şikayet etmeye gerek duymayan saha komiseri, sporcunun suratına sağlam bir Osmanlı patlattı. Neyse canım. Yaşlı başlı adam, olacak o kadar Abartmaya gerek yok Zaten olay Diyarbakır’da değil, İzmir’de yaşandı 
     Gençlerbirliği altı hafta sonra üç puanla hasret giderirken, Elazığ’da tam anlamıyla Tek adam gösterisi’ vardı. Souleymane Youla oynadı, oynattı, attı, attırdı ve haklı olarak sol yanda görüldüğü üzere Haftanın portresi’nde yerini aldı... 
     Bu hafta en sona Trabzonspor kaldı. Güvenmeyenleri, utandırmaya devam eden. Yöneticilerinin, "Hedefimiz şampiyonluk değil " bilinciyle gelecek için yapılandırmaya çalıştığı. Her hafta biraz daha ekipleşen, biraz daha koşan, cesaretlenen ve şairin dediği gibi yavaş yavaş çıkan merdivenleri... Yavaş yavaş ancak, sağlam adımlarla geliyor Karadeniz’in gençleri. "Yüksel ki, yerin bu yer değildir" misali... 
     
     RAKAMLARLA LİG 

</TEXT>
</DOC>
