<DOC>
<DOCNO> 102835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/siyaset/siy04.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’liler Hoca’ya güldü 
</HEADLINE>
<TEXT>

Partinin il başkanları toplantısında "Erbakan’ın tatilini yarıda keserek Ankara’ya dönmesi" gülerek yorumlandı 
     ANKARA Milliyet 

     AKP Genel Başkanı Tayyip Erdoğan, seçimi erteleme konusunda oluşturulan hükümet senaryoları hakkında, "Bunlarla katiyen ilgilenmiyoruz. Bunlar bizim dışımızdaki gelişmeler. Yolumuza devam ediyoruz" dedi. AKP Olağanüstü İl Başkanları toplantısının açılışında soruları yanıtlayan Erdoğan, "seçimin ertelenmesi tartışmaları" konusunda şunları söyledi "Bu parlamento seçim karar, almıştır. Bu kararı değiştirme yöntemlerini çirkin yollarla oluşturmayı, millete saygısızlık, TBMM’ye saygısızlık olarak görüyoruz." 
     Bir gazetecinin, "Kapatılan RP’nin Genel Başkanı Necmettin Erbakan’ın tatilini yarıda keserek Ankara’ya dönmesi AKP’nin oylarına göz diktiği şeklinde yorumlanıyor" sözleri AKP’lileri güldürürken Erdoğan, "AKP’nin tasarrufu altına aldığı oy yok. Oy milletindir" diye konuştu. 
     
Toptan ampul’ dedi      Milli Eğitim eski Bakanı DYP’li Köksal Toptan ve MHP’li Yozgat Belediye Başkanı Mehmet Erdemir, dün törenle AKP’ye katıldı. 
     Türkiye’nin önemli bir dönemeçte olduğunu kaydeden Erdoğan, "Seçim 3 Kasım’da yapılacak. Şimdi bir küskünler ordusuymuş, şöyleymiş, böyleymiş, ne oluşturulursa oluşturulsun. Alınacak her karar AKP’nin lehinedir" dedi. 
     Erdoğan, AKP’li adaylardan, listelerinin açıklanmasından sonra birbirlerine küsmemesini de istedi. 
     Toptan da Atatürk’ün hedef koyduğu çağdaş uygarlık düzeyine Türkiye’yi bu kadronun ulaştıracağını söyledi. Siyaset hayatı boyunca birçok mücadelenin yaşandığını hatırlatan Toptan, "Bugün gelinen kavşakta bu mücadelenin bayraktarlığı olarak bu parti, bu lider ve bu kadro işaret edilmektedir" dedi. 
     



 SİYASET 
















</TEXT>
</DOC>
