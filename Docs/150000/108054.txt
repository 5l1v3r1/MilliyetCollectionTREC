<DOC>
<DOCNO> 108054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun03.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Dışişleri Bakanı'nın Annan'a sunduğu mektubun tam metni... 
</HEADLINE>
<TEXT>

     Bağdat yönetimi, Dışişleri Bakanı Naci Sabri'nin, Birleşmiş Milletler BM Genel Sekreteri Kofi Annan'a sunduğu mektupta, BM silah denetçilerinin Irak'a girmesini kayıtsız şartsız kabul ettiğini bildirdi. 
     Mektubun tam metni şu şekilde açıklandı 
     ''Sevgili Genel Sekreter, Siz Ekselansları ve Irak hükümeti arasında, Irak konusundaki, Güvenlik Konseyi kararlarının uygulanmasıyla ilgili olarak, 7 Mart ve 2 Mayıs'ta New York'ta, 4 Temmuz 2002'de Viyana'da ve New York'taki ofisinizde 14 ve 15 Eylül 2002 tarihlerinde, Arap Birliği Genel Sekreteri'nin de Amr Musa katılımıyla yapılan bir dizi görüşme hakkında bildirmekten gurur duyuyorum. 
     Size, Irak hükümetinin, BM silah denetçilerinin Irak'a şartsız geri dönüşlerine izin verileceği yönündeki kararını bildirmekten memnuniyet duyuyorum. 
     Irak bu kararla, sizin ricanıza ve Arap, İslam ve dost ülkelerle birlikte Arap Birliği Genel Sekreterliği ricasına cevap vermiş bulunuyor. 
     Irak'ın, BM denetçilerinin geri dönmelerine izin verilmesini içeren kararı, Güvenlik Konseyi'nin konuyla ilgili kararlarının uygulanması ve Irak'ın halen kitle imha silahına sahip olduğuna dair kuşkuların ortadan kaldırılması arzularına dayanmaktadır. 
     Karar ayrıca, Irak'ın kararının, kitle imha silahına sahip olmadığına dair vazgeçilemez ilk adım olacağı, Irak'a uygulanan yaptırımların kaldırılmasını da içeren geniş çözümü ve Güvenlik Konseyi'nin 687'yi de kapsayan kararlarının zamanla uygulanmasını içeren 12 Eylül 2002 tarihli Genel Kurul açıklamanıza dayanmaktadır. 
     Buna göre, Irak hükümeti, denetimlerin biran önce başlaması amacıyla elverişli hazırlıkları görüşmeye hazırdır. 
     Bu bağlamda, Irak hükümeti, Güvenlik Konseyi ile Birleşmiş Milletler'e üye tüm ülkelerin, Güvenlik Konseyi kararları ile Birleşmiş Milletler beyannamesinin fıkrasının öngördüğü gibi Irak'ın egemenliği, toprak bütünlüğü ve siyasi özgürlüğünü taahhüt önemini tekrarlamaktadır. 
     Bu mektubu, Güvenlik Konseyi üyelerinin dikkatine sunarsanız minnettar olurum. 
     Dr. Naci Sabri Irak Dışişleri Bakanı'' 
     





</TEXT>
</DOC>
