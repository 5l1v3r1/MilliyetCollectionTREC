<DOC>
<DOCNO> 109948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur24.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis çocuğu soyguncuların aileleri ortadan kayboldu... 
</HEADLINE>
<TEXT>

     İzmir'in Karşıyaka İlçesi'nde, dün, İş Bankası Şubesi'ni soyduktan sonra, silahlı çatışmada bir polis memurunu şehit eden Meral Alkan 19 ile Sergin Deniz'in 27 ailelerine ulaşılamıyor. 
     Kınık İlçe Emniyet Müdürlüğü'nden emekli olduktan sonra İzmir'e yerleşen Sergin Deniz'in babası Selahattin Deniz, olayın duyulmasının ardından eşiyle beraber Örnekköy Elit Sitesi'ndeki evlerinden ayrıldı. Üç çocuk babası olduğu öğrenilen Selahattin Deniz'in komşuları, ailenin sakin olduğunu, Sergin Deniz'i ise çevresiyle ilişki kurmayan, hatta evden çıkmayan biri olarak tanıdıklarını söylediler. 
     Kınık İlçe Emniyet Müdürlüğü'nde görev yapan ve polis lojmanlarında kalan Meral Alkan'ın 19 babası Satılmış Susam ise, olayın ardından izin alarak eşiyle beraber evinden ayrıldı. Susam'ın 4 çocuk babası olduğunu belirten komşuları, ailenin ve çocuklarının çevre ile ilişkilerinin ''iyi'' olduğunu söylediler. 
     





</TEXT>
</DOC>
