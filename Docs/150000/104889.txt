<DOC>
<DOCNO> 104889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/aeko.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem ağlıyor, hem satıyorlar 
</HEADLINE>
<TEXT>

İş dünyasının gözde restoranı Dada’dan, bir kişi en az 100 milyon hesapla çıkıyor. Mek nın halkla ilişkiler müdürü Defne Duna, "Bu parayla bir ay geçinenleri düşünüp üzülüyorum" diyor 
     ŞULE YÜCEBIYIK 

     Türkiye’nin ünlü 
     işadamları, cr me de la cr me zenginleri, İstanbul’da dünya standartlarında bir mek nda yemek yiyip eğlenmenin keyfini sürüyorlar. 
     Ortaköy’de yaz başında açılan Dada Restoran, enfes boğaz manzarasıyla iş dünyasının ünlü isimlerini ağırlıyor. 
     Müşterileri arasında Ali Koç, Cem Hakko, Esat Edin, Tuncay Özilhan, Can Paker, Cem Boyner’in bulunduğu Dada, adeta bir "business club" haline geldi. 
     Hatta TSK’nın ünlü isimlerinden emekli Orgeneral Çevik Bir bile geçtiğimiz haftalarda doğum gününü burada kutladı. 
     Kemer Country’nin sahibi Esat Edin’in mülk sahibi olduğu, Milangaz’ın ortağı Aksel Goldenberg ve Club Med’in kurucusu Trigano ailesinin torunu Jeremy Trigano’nun işletmeciliğini yaptığı Dada’nın halkla ilişkilerini de emekli büyükelçi Cem Duna’nın kızı Defne Duna üstlendi. 
     
     Tezatlar ağır geliyor 
     Restoranın halkla ilişkiler müdürü Defne Duna, konukların tersine pek eğlenemiyor. Babasının muhalefetine rağmen diplomasi yerine restorancılığı meslek olarak seçen Duna, işini çok sevdiğini belirtiyor ama ekliyor Bu işi New York’ta yapmayı tercih ederdim. Çünkü Türkiye’de bana ağır gelen tezatlar var. Gelir uçurumları çok büyük. Burada bir akşam yemeği için en az 100 milyon lira harcayan insanlarla beraberim. Ama, dışarıda bu parayla bir ay geçinen milyonlarca aile olduğunu bilmek beni çok üzüyor" diyor. 
     Duna, Dada’daki yemek fiyatlarının New York standartlarında olduğuna değinerek "Fiyatlarımız pahalı. Aslında New York’taki benzerleriyle aynı. Ama İstanbul’da yaşayanlar New York’takiler kadar kazanmıyor. Kilosu 5 -6 milyon lira olan levreğin bir porsiyonunu 20 milyona satıyoruz. Ama müşteri bunu kabul ediyor." 
     
Müşteri evinden alınıyor      Dada, tasarımından müziğine kadar herşeyin "seçkin" olduğu bir restoran. Restoranın dekorasyonunu dünyanın en ünlü tasarımcılarından Philippe Starck yaptı. Kullanılan yemek takımları Beymen Casa’nın, bardaklar ise ünlü stilist Alev Ebüzziya’nın tasarımı. Yapı Kredi’nin en zenginlere dağıttığı "Platinium" kredi kartı sahipleri evlerinden tekneyle alınıp Dada’ya getiriliyorlar. Mekanın duvarlarını ünlü fotoğrafçı İzzet Keribar’ın eserleri süslüyor. Restoranın sponsorları arasında yer alan Mercedes Benz de Andy Warhol’un bir tablosuyla ambiyansa katılıyor. Restoranın şefi ise lezzet meraklılarının yakından tanıdığı bir isim. Daha önce Four Seasons Hotel ve Circus’ın mutfağını yöneten Carlo Bernardini. Son olarak Amerikan Vogue Dergisi de "dünyanın en iyi restoranları" sıralamasında Dada’ya yer verdi. 
     
İşadamlarının en özel yemek sırları      Dada Restaurant’ın halkla ilişkiler müdürü Defne Duna, müdavimleri olan işadamlarının yemek seçimlerinde muhafazak r davranmadıklarını, yenilikleri denemekten hoşladıklarını söyledi. İşte Dada’ya gelen bazı ünlü işadamlarının değişmez tercihleri... 
     
     Beş kişiyle gidip 8 kişilik yemek yiyor 
     Boyner Holding Yönetim Kurulu Başkanı Cem Boyner’in sabit bir yemek tercihi yok. Canı ne çekiyorsa yiyor. Ama farklı bir özelliği var. Sofrada çeşit çeşit yemek görmekten hoşlanıyor. İlgisini çeken yemeklerin tadına bakmak istiyor. Örneğin eşi Ümit Boyner ve çocuklarıyla geldikleri bir akşam yemeğinde sekiz kişilik sipariş veriyor.Tatlıya düşkün olan Boyner ailesi, masaya birkaç çeşit tatlı sipariş etmeden yemeği bitirmiyor. 
     
     Devekuşu eti meraklısı 
     Mercedes Benz Türk Direktörler Kurulu Başkanı Till Becker’in yemek tercihi diğer işadamlarından biraz farklı. Becker’in en favori yemeği devekuşu eti. Özellikle Dada’nın şefi Carlo Bernardini’ni kendi usulünce pişirdiği devekuşu etine bayıldığını sık sık ifade ediyor. 
     
     Sağlığı için sushi ve sashimi 
     Koç Holding Bilgi Grubu Başkanı Ali Koç, son yıllarda dünyada bir akım haline gelen "sağlıklı beslenme" prensibini benimseyen işadamlarından. 
     Koç, et , tavuk ve yağlı gıdalardan şiddetle kaçınıyor. Özellikle kırmızı eti hiç sevmiyor. Ali Koç’un en favori yemeği, Japon mutfağının geleneksel yemekleri olan sushi ve sashimi. 
     Bunun yanında bol yeşillikli salatalar özellikle de keçi peynirli roka salatası ısmarlıyor. 
     
     Tercihi çilekli risotto 
     Türkiye Ekonomik ve Sosyal Etüdler Vakfı Başkanı Can Paker, iş dünyasının ünlü gurmelerinden. Paker’in en favori yemeği makarna. Özellikle İtalyan tarzında pişirilen makarnaları tercih ediyor. Yine bir İtalyan yemeği olan risotto da en sık sipariş verdiği yemek. Risotto’nun deniz mahsülleri, çilek ve şampanya ile yapılan çeşitlerini seviyor. 
     
     Favorisi levrek fileto’ 
     Türk Sanayici ve İşadamları Derneği TÜSİAD ve Anadolu Grubu Yönetim Kurulu Başkanı Tuncay Özilhan’ın asla vazgeçemediği tek yemek balık. Genellikle taze mevsim balıklarını tercih eden Özilhan, son zamanlarda en sevdiği balık çeşidi olan levrekten şaşmıyor. Özilhan’ın favori terhcihleri arasında keçi peynirli risotto da önemli bir yer tutuyor. 
     
Burada bir şişe yabancı şarap 200 milyon lira ANA YEMEKLER Yengeç Keki, biberler ve füme domates sirkesi ile 20 milyon TL Modern sashimi 22 milyon TL Baharatta kızartılmış devekuşu, naneli kuşkonmaz ile 24 milyon TL Çilekli Risotto 20 milyon TL Şampanyalı Risotto 20 milyon TL Nane ve fesleğen pestolu tagliatelle, domates ve pecorino peyniri ile 16 milyon TL      
     
TATLILAR Sıcak çikolata keki, vanilya dondurması ile 9 milyon TL Çikolata ve böğürtlenli club sandwich 9 milyon TL      
     
Şaraplar Saint Emillion Rouge'98 100 milyon TL La Benardine Chateauneuf Du Pape'98 200 milyon TL Vino Nobile Di Monte Pulciano'97 200 milyon      
     
Kokteyller Smirnoff Cranberry 17 milyon Talisker malt viski 15 milyon Dada Meyve Kokteyli 9 milyon      
     



 EKONOMİ 






















</TEXT>
</DOC>
