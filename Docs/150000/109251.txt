<DOC>
<DOCNO> 109251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/spor/spo03.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
HESAP LÜTFEN 
</HEADLINE>
<TEXT>

Geçtiğimiz yıl Ali Sami Yen’de Barcelona’ya yenilerek çeyrek finalin kapısından dönen Galatasaray, güçlü rakibini bu kez devirerek, hem rövanşı almaya, hem de liderliğini korumaya çalışacak 
     ŞAMPİYONLAR Ligi’ne Lokomotiv Moskova galibiyeti ile başlayan Galatasaray ikinci maçında bugün İspanyol devi Barcelona’yı ağırlayacak. Türkiye’nin kalbi yine Ali Sami Yen’de atacak, Cim - Bom turu garantiye alabilmek için mutlak galibiyet arayacak. İtalyan Messina’nın yöneteceği karşılaşma saat 21.45’te başlayacak. Galatasaray’da sakatlıkları süren Berkant ile Mehmet Polat, Barcelona’da ise Riquelme, Overmars, Dani, Andersson ve Christanval oynayamayacak. 
     
     Eşitlik var 
     CİM-BOM, Barcelona ile yapacağı maçla birlikte 18. kez bir İspanyol takımının karşısına çıkacak. Sarı - Kırmızılılar, bugüne kadar yaptığı 17 maçta 7 galibiyet ve 7 yenilgi alarak dengeli bir görüntü çizdiler. Galatasaray üç maçta rakipleri ile yenişemedi. Sarı - Kırmızılılar İspanyol filelerini 19 kez havalandırırken, kalesinde ise 22 gol gördü. 
     
     173. randevu 
     GALATASARAY 97 yıllık tarihinde bugün Avrupa kupalarındaki 173. sınavına çıkacak. Sarı - Kırmızılılar, şimdiye kadar yaptıkları 172 karşılaşmada 65 galibiyet, 63 yenilgi, 44 beraberlik elde etti. Rakip fileleri 223 kez havalandırdı, 251 gol yemekten kurtulamadı. 
     
Felsefe kazanmak      TEKNİK Direktör Fatih Terim, Barcelona maçı öncesinde düzenlediği basın toplantısında iddialı konuştu. Terim, "Biz sahaya kazanmak için çıkarız, kazanmak için oynarız. Bizim felsefemiz budur. Ben ve oyuncularım kaybetmekten korkmuyoruz ama kaybetmekten nefret ediyoruz" ifadelerini kullandı. Tecrübeli teknik adam en az hata yapan ekibin sahadan galip ayrılacağını vurguladı. 
     TERİM, İspanyol gazetecilerin sorularına da cevap vererek, Barcelona’nın iddia edildiği gibi üçlü defansla oynamadığını belirtti. "Önlem alacak mısınız " sorusuna ise tecrübeli hoca, "Önlem alınacak. Ama bir takım kendi sahasında oynuyorsa biraz da o takıma karşı önlem alınması lazım. Barcelona bize önlem almayacak mı sanıyorsunuz Bizim kaybetmeye niyetimiz yok" yanıtını verdi. 
     
Her şeye hazırız’      BARCELONA Teknik Direktörü Luis Van Gaal, kazanan tarafın ikinci turu garantileyeceğini söyledi. Hollandalı çalıştırıcı, Galatasaray’ın Türkiye’nin en iyi takımı olduğunu belirterek, "Ancak Barcelona büyük takımları da yenecek yeteneğe sahiptir. Biz her zaman olduğu gibi bu maça da galibiyet için çıkacağız" dedi. 
     TÜRKİYE’DE son dönemde futbol anlayışının çok değiştiğini de vurgulayan Van Gaal, "Daha önce bireysel yetenekler ön plana çıkarken, artık takım oyunu oynanıyor. Bunun en iyi temsilcisi de Galatasaray" ifadelerini kullandı. Hollandalı hoca, yenilgi halinde gelecek eleştirilere de hazır olduğunu sözlerine ekledi. 
     
Cim-Bom pusuya yattı      BARCELONA ile oynayacağı zorlu maçın hazırlıklarını dün yaptığı antrenmanla tamamlayan Galatasaray maç saatini beklemeye başladı. Sakatlıkları süren Berkant ve Mehmet Polat’ın yer almadığı taktik ağırlıklı çalışma sonrası Florya’da kampa devam eden Sarı - Kırmızılılar’da Fatih Terim’in kafasındaki on birin bu sabah şekilleneceği öğrenildi. 
     TERİM’İN savunmada Lokomotiv Moskova maçında oyuna sonradan girerek bir de gol atan Senegalli oyuncu Muhammed Sarr’a görev vermeyi planladığı bildirilirken, orta alanda Ümit ve Ayhan ikisilinden birini tercih edeceği öğrenildi. Teknik adamın forvette Christian’ı oynatacağı, Arif’in de takımdaki yerini alacağı kaydedildi. 
     
Terim’le değiştik’      SARI - Kırmızılı takımın file bekçisi Mondragon, Teknik Direktör Fatih Terim’in yeniden Galatasaray’a dönmesi ile birlikte takım olarak çok değiştiklerini söyledi. Geçen yıl Barcelona ile yaptıkları karşılaşmanın bu maç için referans olamayacağını belirten Kolombiyalı kaleci, "Artık stilimiz daha farklı. Ofansif bir yapıda oynuyoruz" dedi. 
     
Strese girmeyiz’      İSPANYOL ekibinin yıldız futbolcularından Mendieta Ali Sami Yen’-deki atmosferin kendileri için değil, Galatasaray açısında dezavantaj olacağını iddia etti, "Biz 80 bin kişiye alışığız" dedi. Ünlü oyuncu, Türkiye’nin Dünya 3.’lüğünün Galatasaray’ı nasıl etkileyeceği sorusuna ise "Onlar, Dünya Kupası’ndan önce de büyük takımdı" karşılığını verdi. 
     



 SPOR 


























</TEXT>
</DOC>
