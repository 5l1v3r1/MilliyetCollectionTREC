<DOC>
<DOCNO> 119582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur09.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sis dağılıyor, vapur seferleri yeniden başladı... 
</HEADLINE>
<TEXT>

     İstanbul'da yoğun sisin etkisini kaybetmesi üzerine, iptal edilen vapur seferlerinin büyük bölümü yeniden başladı. 
     Sabah saat 08.40'da iptal edilen Şehir Hatları İşletmesi'nin vapur seferleri, sisin kalkmaya başlaması sonucunda, saat 09.15'ten itibaren Kadıköy-Karaköy, Kadıköy-Eminönü, Sirkeci-Harem, Sirkeci-Adalar, Harem-Kabataş, Üsküdar Eminönü, Üsküdar-Beşiktaş, Üsküdar-Kabataş hatlarında yapılmaya başlandı. 
     Bostancı-Adalar ile Boğaz seferlerinin ise yapılamadığı bildirildi. 
     İstanbul Boğazı'nın, özellikle Kandilli'deki yoğun sisin devam etmesi nedeniyle çift yönlü olarak transit gemi geçişlerine kapalı tutulduğu belirtildi. 
     Bu arada, Şehir Hatları İşletmesi seferlerinin sisten dolayı iptal edilmesi nedeniyle bazı hatlarda yolcular, seferler başlayıncaya kadar vapurlarda bekletildi. 
     





</TEXT>
</DOC>
