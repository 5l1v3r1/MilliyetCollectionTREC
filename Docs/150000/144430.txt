<DOC>
<DOCNO> 144430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/siyaset/siy99.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Hangi rotayı izleyecekler Sekiz koridor tahsis edildi      ABD’ye şu iki ana rota üzerinden 10 bin - 40 bin feet arasında oluşturulacak sekiz hava koridoru tahsis edilirken, ABD Kuzey Irak’a bu kanalları kullanarak havadan "askeri personel indirme" de yapabilecek Akdeniz’deki uçak gemilerinden kalkan uçaklar, İskenderun Körfezi’nden Türk hava sahasına girecek. Suriye sınırı boyunca ilerleyerek Hakkari’ye ulaşacak uçaklar buradan güneye, Bağdat’a yönelecek. Avrupa’daki üslerden kalkacak Amerikan uçaklarıysa Karadeniz üzerinden Trabzon’a ulaşacak. Uçaklar buradan güneye, Suriye sınırına inecek. Bu aşamadan sonra, İskenderun Körfezi’nden Türk hava sahasına giren uçaklarla aynı rotalar izlenecek. Söz konusu rotayı B2 ve B52 gibi ağır bombardıman uçakları kullanacak. 
     
     
Türkiye’den ABD’ye İran stratejik ortağınız mı      Görüşmelerde TSK’nın Kuzey Irak’a ABD koordinasyonu olmadan girişine bölgesel dengeleri de gerekçe göstererek itiraz eden Amerikalı yetkililer, "Siz tek başınıza, büyük bir muharip güçle girerseniz, İran da girer" görüşünü dile getirdiler. Türk tarafı ise, "İran ne zamandan beri stratejik ortağınız, İran NATO üyesi mi" sözleriyle ABD’nin görüşünü eleştirdi. Görüşmelerde, TSK’nın bölgeye sadece "göstermelik güç" olarak girmesinin kabul edilmeyeceği de Amerikalılara vurgulandı. 
     
Gazlı gösteri      Beyazıt Meydanı’ndaki savaş karşıtı eyleme müdahale eden Çevik Kuvvet, göstericileri dağıtmak için göz yaşartıcı gaz kullanırken ters esen rüzg rın kurbanı oldu. Bazı polis memurları gazdan etkilenerek baygınlık geçirdi. Cuma namazı sonrası Beyazıt Camii önünde toplanan yaklaşık bin 500 kişi, tekbirler getirdi, savaş karşıtı sloganlar attı, pankartlar açtı, ABD ve İsrail bayraklarını yaktı. Bir polis memuru yaralandı. Eylem, dört göstericinin gözaltına alınmasıyla sona erdi. 
     



 SİYASET 















</TEXT>
</DOC>
