<DOC>
<DOCNO> 109912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sonspo08.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ at yarışları 7 Ekim'de başlayacak... 
</HEADLINE>
<TEXT>

     Elazığ'da at yarışlarının 7 Ekim Pazartesi gününden itibaren başlayacağı bildirildi. 
     Türkiye Jokey Kulübü'nden yapılan açıklamada, 21 Haziran'da resmi açılışı yapılan Elazığ Hipodromu'nda yarışlar, 7 Ekim Pazartesi günü başlayacak. 
     İstanbul, Ankara, İzmir, Bursa, Adana ve Şanlıurfa'dan sonra Türkiye'nin 7. hipodromu olan Elazığ'da 2002 yılı içinde yalnızca pazartesi günleri olmak üzere 7 haftalık bir yarış programı bulunuyor. 
     Elazığ'da tüm hazırlıkların tamamlandığı, kum pistin yenilendiği ve yaklaşık 220 atın kalabileceği ahırların bittiği açıklandı. 
     25 Kasım'a dek sürecek Elazığ yarışlarında 3 yaşlı Arap taylarına 4, A Grubu safkan Arap atlarına 6, B Grubu Arap atlarına 6, C Grubu Arap atlarına 9, 3 yaşlı safkan İngiliz taylarına 7, 3 ve daha yukarı yaşlı safkan İngiliz atlarına 9, 4 ve daha yukarı yaşlı safkan İngiliz atlarına ise 8 yarış bulunuyor. 
     
</TEXT>
</DOC>
