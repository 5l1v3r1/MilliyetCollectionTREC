<DOC>
<DOCNO> 100466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/yas07.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
En hayırlı ayrılık 
</HEADLINE>
<TEXT>

Kafaları yapışık doğan Guatemalalı ikizleri Amerika’da ameliyat eden 50 kişilik ekip, 20 saat sonunda iki bebeğe yepyeni birer hayat armağan etti 
     DIŞ HABERLER 

     Guatemala’da bir yıl önce başlarından yapışık olarak doğan Maria Teresa ve Maria de Jesus Quiej-Alvarez adlı ikiz kız kardeşler, 20 saat süren zorlu bir operasyonla özgürlüklerine kavuştu. 
     
     Alkışladık, ağladık 
     Amerika’nın Los Angeles kentindeki Mattel Çocuk Hastanesi’nde yapılan ve 1.5 milyon dolara mal olan operasyonda 50 doktor ve hemşire görev aldı. 
     Ameliyatı yapan doktorlardan Human Himmeti, basına yaptığı açıklamada, "Ameliyat sonunda tüm ekip aşırı sevinçliydi. Herkes hem alkışlıyor hem ağlıyordu. Bu çocukların normal çocuklar gibi oyun oynadıklarını, güldüklerini, ağladıklarını görene kadar bekleyemezdik" diye konuştu. 
     
     Her şey düzeldi 
     Himmeti, çocuklardan birinin ameliyatta aşırı kan kaybettiğini, ancak yapılan kan nakli ile her şeyin düzeldiğini de sözlerine ekledi. 
     



 YAŞAM 




















</TEXT>
</DOC>
