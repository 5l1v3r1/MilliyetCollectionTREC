<DOC>
<DOCNO> 140940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yasam/yas04.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Annem beni satıyor’ 
</HEADLINE>
<TEXT>

14 yaşındaki Z.T., Annem ve sevgilisi beni erkeklere satıyor’ diye jandarmaya sığındı. Küçük kızı takibe alan jandarma, Çınarcık’ta 9 kişiyi gözaltına aldı 
     SÜHEYLA GÖZDERELİLER Yalova DHA 

     Mardin’de yaşanan ve kamu görevlilerinin de karıştığı olayın benzeri bu kez Yalova’da yaşandı. Çınarcık’ta jandarmaya sığınan 14 yaşındaki Z.T. babasından boşanan annesi Fatma Güneş’in 45 Telekom’da çalışan sevgilisi Adil Yıldız’la 47 birlikte kendisini para karşılığı erkeklere pazarladığını iddia etti. 
     Jandarma, anne ve sevgilisinin yanı sıra küçük kızla ilişkide bulunduğu iddia edilen, aralarında Yalova Kamyoncular Kooperatifi Başkanı’nın da bulunduğu toplam dokuz kişiyi gözaltına aldı. 
     
     Anne ve sevgilisi gözaltında 
     Küçük kız bir süre önce verdiği ifadesinde, babası A.T.’den beş yıl önce boşandıktan sonra Yıldız’la yaşamaya başlayan annesi Fatma Güneş’in kendisini Arzu ve Aslı Aksoy kardeşlerle birlikte para karşılığı erkeklere sattığını öne sürdü. 
     Bu iddia üzerine küçük kızı takibe alan jandarma, anne Güneş, birlikte yaşadığı Yalova Telekom’da Garaj Amiri evli ve 2 çocuk babası Yıldız ile Aslı ve Arzu Aksoy’u gözaltına aldı. 
     
     Z.T., İstanbul’a gönderilecek 
     Jandarma, yapılan sorgulama sonunda Z.T. ile para karşılığı birlikte oldukları ileri sürülen Yalova Kamyoncular Kooperatifi Başkanı Kudret Yükselen, Sade Petrolleri Sahibi İbrahim Halil Sade, Sami Teke, Ahmet Remzi Ekinci ve Fevzi Bezer de gözaltına alındı. Sanıkların sorgulamalarının ardından "küçük yaştaki kıza tecavüz etmek, alıkoymak, fuhuş yaptırmak ve fuhuşa teşvik ettirmek" suçlarından mahkemeye çıkarıldı ve tutuklandı. 
     Yalova Sosyal Hizmetler İl Müdürü Serap Şenocak ise ilköğretim okulu 6. sınıftan ayrılan Z.T.’nin İstanbul’daki Ana - Çocuk Merkezi’ne gönderilerek koruma altına alınacağını açıkladı. 
     
     



 YAŞAM 





















</TEXT>
</DOC>
