<DOC>
<DOCNO> 107120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy06.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, kurmaylarına sahip çıktı 
</HEADLINE>
<TEXT>

MHP lideri, İstanbul başta olmak üzere birçok ildeki temayül yoklamalarını dikkate almadı. 22 milletvekili listelerde yer bulamadı 
     MHP lideri Devlet Bahçeli, bakan, Meclis ve parti yöneticilerini listelerde ilk sıralara yerleştirirken İstanbul başta olmak üzere birçok ildeki temayül yoklamalarını dikkate almadı. Bahçeli, memleketi Osmaniye’den aday olurken 22 milletvekiline listelerde yer vermedi. 
     
     İzgi 1. sırada 
     Yoklamalarda son sıralarda yer alan TBMM Başkanı Ömer İzgi Konya’dan, TBMM Başkanvekili Murat Sökmenoğlu, İstanbul’dan 1. sırada aday oldu. Örgütün Ankara 2. Bölge’de son sıralara yerleştirdiği Genel Başkan Yardımcısı Şevket Bülent Yahnici, memleketi Ankara yerine Gaziantep’te 1. sırada aday oldu. Meclis personeline "kısa etek yasağı" ve Yılmaz Karakoyunlu ile girdiği "Salkım Hanımın Taneleri" polemiğiyle gündeme gelen TBMM İdare Amiri Ahmet Çakar başta olmak üzere, 22 milletvekili liste dışı kaldı. 
     Kahramanmaraş Milletvekili Fevzi Şıhanlıoğlu’na yumruk atarak ölümüne neden olduğu gerekçesiyle mahk m olan Mersin Milletvekili Cahit Tekelioğlu ile Osmaniye Milletvekili Mehmet Kundakçı da aday gösterilmedi. 
     
     Çaylan ve Çiftçi’ye veto 
     Bahçeli, İpekçi suikastı davasında mahk m olan ve İstanbul 1. Bölge 1. sıradan çıkan Yavuz Çaylan’la örgütün Ankara 1. bölge 3. sıraya yerleştirdiği Bahçelievler katliamı sanığı İbrahim Çiftçi’yi de listelere sokmadı. Deniz Bölükbaşı Ankara 2. Bölge 2. sıra, eski Kültür Bakanı Namık Kemal Zeybek Eskişehir 1. sıra, Alparslan Türkeş’in torunu Onurhan Homriş İstanbul 1. Bölge 5. sırada yer buldu. Yaşar Okuyan da Yalova 1. sırada aday gösterildi. 
     



 SİYASET 
















birinci sırada 








</TEXT>
</DOC>
