<DOC>
<DOCNO> 117088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/spor/spo02.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serhat’ın kumarı 
</HEADLINE>
<TEXT>

Genç futbolcu kasık bağlarının çok ciddi şekilde zorlandığını belirtti "Dinlenmem gerekiyor ancak derbide oynamak zorundayım" dedi 
     YUSUF DURSUN 

     Kasık bağları koptu, kopacak 
     GENÇLERBİRLİĞİ maçı öncesinde antrenmanda sakatlanan ve Panathinaikos karşılaşmasında da 2. yarı görev yapabilen Serhat, kasığındaki problemin gittikçe büyüdüğünü söyledi. Kasık bağlarının kopma sınırında olduğunu söyleyen Serhat, "Çok zorlanma var. Doktorların dediği koptu, kopacak. Eğer böyle bir şey olursa, en az üç ay oynayamam" dedi. 
     
     Galatasaray maçından kaçış yok 
     DİNLENMESİ gerektiği halde kendisini Galatasaray maçına hazırladığına dikkati çeken genç futbolcu, "Bu maçtan kaçış yok. Ne olursa olsun, oynamak zorundayım. Bu zor günde takımın bana ihtiyacı var" ifadesini kullandı. Bu arada hafif sakatlıkları olan Arjantinli yıldız Ortega, Johnson, Revivo ve Washington’un da oynayabilecekleri açıklandı. 
     
Gözlerini kin bürüdüPanathinaikoslular’ın çıkardığı olaylar endişe yaratıyor. Son maçta öfke kusan fanatikler rövanş için "Atina’da dayak var" yazılı pankart açtılar 
     Yöneticiler tedirgin 
     KADIKÖY’DE olay çıkaran fanatik Panathinaikoslu taraftarların gözünü, 14 Kasım’da Atina’da oynanacak rövanş öncesinde yine kin bürüdü. Yunan ekibinin ligde Panahaiki ile oynadığı ve 3 - 0 kazandığı karşılaşmaya bilet ayrılmamasına rağmen zorla giren fanatikler, astıkları pankartlar ve attıkları çirkin sloganlarla, kendilerini engellemeye çalışan Panathinaikoslu yöneticileri iyice tedirgin ettiler. 
     
     Zorla tribüne girdiler 
     YÖNETİMİN kendilerine bilet ayırmamasına sinirlenerek gişe memurunu dövüp, 1200 bileti gasp ederek Patras’taki maça giren Yeşil - Beyazlı taraftarlar "Atina’da dayak var" şeklinde slogan attı. Tribünlere yöneticileri için "Sizler sabaha kadar çiftetelli oynarken, bize hastanelerde dikiş atıldı" yazılı pankart asan fanatikler, Dışişleri Bakanını da unutmadılar, "Papandreu üzerinde Türk formasıyla harikasın" pankartı açtılar. 
     
Ya oynat ya bırak      YUSUF KOBAL 

     Yedeklik isyanı 
     PANATHİNAİKOS maçında yedek kalmayı içine sindiremeyen Revivo, Lorant ile yaptığı özel görüşmede, "Eğer beni oynatmayacaksanız, ayrılmak istiyorum" dedi. İsrailli futbolcunun maça özel olarak hazırlanmasına rağmen hayal kırıklığına uğradığı belirtilirken, sakatlığını öne sürerek ülkesine gitmek için de izin istediği öğrenildi. 
     
     Sensiz yapamam’ 
     KARIN kaslarındaki problemin o kadar önemli olmamasına rağmen Revivo’nun Lorant’a tepki göstermek için böyle bir karara vardığı bildirilirken, Alman hoca "Sensiz yapamam" sözleriyle krizi yumuşattı. Alman hocanın Revivo’nun bu tepkisi karşısında şaşırdığı ve Galatasaray maçını düşünerek, "Sana ihtiyacım var. Bundan sonra seni oynatacağım" diye konuştuğu sızan bilgiler arasında. 
     
Karar incelemede      FENERBAHÇE Asbaşkanı Murat Özaydınlı, FİFA Disiplin Kurulu’nun Joachim Löw’e ödenmesi gereken tazminat ile ilgili kararın henüz kendilerine ulaşmadığını söyledi. FİFA, Futbol Federasyonu’na gönderdiği yazıda Alman hoca için 266 bin markın tahsil edilene kadar Fenerbahçe’nin transfer yapmasının dondurulduğunu bildirmişti. Özaydınlı resmi tebligatı aldıkları anda kararı inceleyeceklerini ve itirazları sonuçlanınca üstlerine düşeni yapacaklarını söyledi. 
     
Fatih posteri      YORGO KIRBAKİ-RULİ DAVRANOĞLU ATİNA 

     YUNAN kulübünün geçici olarak tüm taraftar dernekleriyle ilişkilerini kesme kararı da sinirleri gerdi. Fanatikler, yoldan geçen iki genç kızı dövdü, stat kantinlerini tahrip etti. Kulüp yetkilileri, Fenerbahçe maçına tek tek kimlik kontrolü yapılacağını duyurdu. Kaptan Basinas "İstanbul’da olanlar, açılan Fatih posteri unutulmadı" derken, Panahaiki’den Konstantinidis, "Atina’daki her golden sonra Yunan marşı çalınsın" önerisi yaptı. 
     
Euro 2008 tehlikede      YUNANİSTAN Profesyonel Futbol Kulüpleri Birliği Başkanı Tanasis Kanelopulos, Euro 2008’in organizasyonunun tehlikeli bir viraja girdiğini söyledi. Kanelopulos, "UEFA’dan aldığım bilgiler, 2008 için çok büyük problem olduğunu gösteriyor" dedi. Bu arada Ta Nea gazetesi, Yunanistan’ın çeşitli bölgelerinden fanatiklerin 14 Kasım’da Atina’da toplanma kararı aldıklarını yazdı. 
     



 SPOR 

























</TEXT>
</DOC>
