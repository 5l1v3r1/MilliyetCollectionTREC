<DOC>
<DOCNO> 112408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sondun08.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta El Kaide alarmı ... 
</HEADLINE>
<TEXT>

     FBI'ın, El Kaide örgütünün yeni saldırılarda bulunabileceği yolundaki uyarısı üzerine New York kentinde Perşembe gününden itibaren alınan güvenlik önlemleri artırıldı. 
     Bu bağlamda polis devriyelerinin kentin önemli yapıları ile köprü, tünel gibi ulaşım şebekeleri, mali işlem merkezleri ve turistik noktalarını kontrol altına aldığı bildirildi. 
     Polis yetkilileri, Manhattan ile kentin diğer kesimlerini birbirine bağlayan köprülerde sürekli devriye bulundurulduğunu, ayrıca 11 Eylül saldırıları sırasında yıkılan Dünya Ticaret Merkezi ikiz kulelerinin yer aldığı Manhattan'ın güney kesiminde özel önlemlere başvurulduğunu ifade ettiler. 
     Kentte alarm düzeyinin, en yüksek ikinci aşama olan ''turuncu alarm'' olduğu belirtildi. 
     FBI, Usame Bin Ladin ile El Kütünün iki numaralı adamı Eymen El Zevahiri'nin Amerikan ekonomisinin anahtar sektörlerini hedef alan yeni saldırılar yapılacağı tehdidinde bulunduğunu açıklamıştı. 
     





</TEXT>
</DOC>
