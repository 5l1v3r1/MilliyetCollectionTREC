<DOC>
<DOCNO> 130085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur32.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşif için gelecek Amerikalı askerler, hangi ülke hukukuna bağlı 
</HEADLINE>
<TEXT>

     Türkiye'deki üs ve limanlarda keşif çalışmalarında bulunmak üzere Türkiye'ye gelecek Amerikalı askerler, hem Amerikan hem de Türk hukukuna tabi olacaklar. 
     Edinilen bilgiye göre, varılan anlaşma uyarınca, Amerikalı askerler görev başındaki eylemlerinden ötürü ABD hukukuna göre sorumlu olacaklar. Ancak Ankara, bu maddenin altına, örnek teşkil etmemesi için, ''Türk hukukunun da göz ardı edilmemesi'' ifadesini ekletti. 
     Görev dışı hallerde ise Amerikalı askerler Türk hukukuna göre sorumlu olacaklar. 
     Ankara, üs ve limanlarda keşif iznini ikili ilişkiler çerçevesinde verirken, üs ve limanlardaki keşif kurallarının NATO hukuku çerçevesinde olacağı belirtildi. 
     
     İNGİLTERE'NİN TALEPLERİ 
     Edinilen bilgiye göre, İngiltere Savunma Bakanı Geoffrey Hoon, Ankara temasları sırasında dolaylı olarak ABD'nin müttefiki olan İngiltere'nin de keşif çalışmalarına katılmak istediğini iletti. 
     Ankara'nın ise bu talepleri reddettiği öğrenildi. 
     





</TEXT>
</DOC>
