<DOC>
<DOCNO> 100392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur32.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Bana Rahşan Hanım bakıyor" 
</HEADLINE>
<TEXT>

     Başbakan Bülent Ecevit, CNN Türk'te katıldığı canlı yayında sağlığı ile ilgili de ilginç açıklamalar yaptı ve "Hastaneye gitmeyi göze alamıyorum, bana Rahşan Hanım bakıyor" dedi. 
     Başbakan Ecevit'e sağlığı ile ilgili yönetilten sorular ve yanıtları şöyle 
     Soru Son sağlık kontrolüne gitmediniz. Ancak, sağlığınızda düzelme görülüyor. Acaba doktor ekibiniz mi değişti, tedavi yönteminiz mi değişti 
     Ecevit Hastanede bana çok iyi baktılar. Azami özen gösterdiler ve ben ayrılıp eve döndüğümde artık tedavinin olumlu sonuçları ortaya çıkmıştı. Ama normal olarak benim ara sıra kontrolden geçmem gerekirdi, bunu yapmadım. Bunu yapmayışımın nedenini de açıkladım dedim ki bu konunun üstüne basın, medya öylesine gidiyor ki, öylesine insafsızca gidiyor ki, öylesine olmayacak iddiaları öne sürülüyor ki ben bir daha görünür gelecekte hastaneye gidip kontrolden geçmeyi göze alamıyorum, o işkenceye dayanamayacağım dedim. 
     Soru Doktor kontrolünü bırakmışsınız gibi bir izlenim var. Şu anda bir doktorunuz var mı 
     Ecevit Bu dediğim nedenlerle o kadar istismar edildi ki benim hastaneye gidişim, benimle ilgili, sağlığımla ilgili senaryolar o hale geldi ki artık hastaneye gitmeyi göze alamıyorum. Çünkü büyük bir medya ordusu oraya gelecek, ertesi gün bin türlü iddialar ortaya çıkacak. Bunu biliyorum, yaşadım bunları ve göze alamıyorum. 
     Soru Peki Rahşan Hanım mı bakıyor size 
     Ecevit Rahşan bakıyor. 
     Soru Doktor değil ki Rahşan Hanım. Bir doktor gerekmiyor mu 
     Ecevit Bu gibi konular, Türkiye'de istismar edilmeyecek duruma geldiğinde elbette giderim, doktorlarla görüşürüm. 
     Soru Tehlikeli değil mi Sizin sağlığınız çok önemli Ecevit Ama efendim benim çektiklerimi hiçbir politikacı çekmemiştir bu anlamda. 
     Soru Şu anda sağlık olarak bir kontrole ihtiyaç duymuyorsunuz değil mi 
     Ecevit Hayır. 
     Soru Bir süre önce müthiş rahatsız, kalkamayacak durumda denildi şimdi ise tam değişik... Ya o zaman bir şeyler yanlış söylendi ya da şimdi bir şey var 
     Ecevit Pek çok şey yanlış söylendi, bile bile yanlış söylendi aylarca. Aslında aylarca değil, yıllarca benim hasta olduğum iddiası yayıldı. Hiç hastalığım yoktu ki. Fakat bu yaz biliyorsunuz hastaneye gitmemi gerektirecek bir hastalığım oldu ama üstesinden gelinemeyecek bir şey değil, her türlü muayenem yapıldı. O bakımdan hiçbir sıkıntım olmadığı ortaya çıktı. Fakat öylesine istismar edildi ki bu. 
     Soru Kim sizi yok etmek istiyor 
     Ecevit Artık onu gazeteciler daha iyi bilirler. 
     





</TEXT>
</DOC>
