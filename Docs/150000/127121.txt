<DOC>
<DOCNO> 127121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/dunya/adun.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, recmi kaldırttı 
</HEADLINE>
<TEXT>

İran, ticari görüşmeler yaptığı AB’nin insan haklarında iyileştirme koşulu getirmesi üzerine taşlayarak idamı recm askıya aldı 
     DIŞ HABERLER SERVİSİ 

     Ticaret anlaşması imzalanması için bu ay başında Avrupa Birliği AB ile görüşmeler yapan İran, AB’nin insan hakları karnesini düzeltmesi yolundaki talebi üzerine bazı suçlarda uygulanan "taşlayarak idam" recm cezasını kaldırdı. 
     İran’da yayımlanan Bahar gazetesinin haberine göre, İran Danıştay Başkanı ve eski İstihbarat Bakanı Gurbanali Dorri Necefebedi, "Recm cezası uygulaması bir süre için durduruldu" dedi. 
     Aynı doğrultuda açıklama yapan reformcu milletvekili Cemile Kediver de, Yargı Erki Başkanı Ayetullah Mahmud Haşimi Şahrudi’nin, "recm cezası vermemeleri" yolunda yargıçlara talimat gönderdiğini söyledi. Kediver, recm uygulamalarının durdurulduğunu da vurguladı. Kediver, "Bildiğim kadarıyla, Ayetullah Mahmud Haşimi Şahrudi taşlayarak öldürme cezasına son verilmesi için emir verdi" diye konuştu. 
     İran’da 1979’daki İslam Devrimi’nden sonra yürürlüğe giren şeriata göre, evlilik dışı cinsel ilişkiye girerek zina suçu işlemekten mahk m olan erkek ve kadınlar taşlanarak öldürülüyor. 
     İranlı yetkililer, recm cezasının hangi sıklıkta uygulandığını açıklamıyor, ancak geçen yıl en az 2 kadının taşlanarak öldürüldüğü belirtiliyor. 
     
     Açıkça duyurmaktan çekindiler 
     AB’nin İran ile bu ay başında başlattığı ticari görüşmeler, Batı’nın İslam Devrimi sonrasında Tahran’la ilişkilerin normalleştirilmesine yönelik en kapsamlı adımı olarak niteleniyor. Ancak İran’ın kırıklarla dolu insan hakları karnesi, AB tarafından geniş kapsamlı bir ticaret anlaşması imzalanmasının önündeki en ciddi engel olarak gösterildi. Bu nedenle AB yetkilileri, İran’dan anlaşma yapılmadan önce insan haklarını iyileştirmesini istedi. 
     İran’ın reformcu Cumhurbaşkanı Muhammed Hatemi’nin recmi kaldırmak için harekete geçtiğini belirten Reuters, Tahran’ın recm cezasını geçici olarak kaldırmasını, sertlik yanlılarının tepkilerinden çekindiği için açıkça ilan etmediğini, bunun yerine bir gazeteye haber sızdırma yolunu tercih ettiğini ileri sürdü. 
     
İdamın en gaddar biçimi      İran’da yapılan uygulamalara göre, taşlanarak ölüm recm cezasına çarptırılan kadın ve erkek mahk m birer çukur kazılarak ayrı ayrı gömülüyor. Kadın mahk m koltuk altı hizasına kadar, erkek mahk m da beline kadar toprak içinde kalıyor. Bundan sonra cezayı yerine getirmek için çevrede toplanan kalabalık mahk mları ölünceye dek taşlayacak. 
     



 DÜNYA 













</TEXT>
</DOC>
