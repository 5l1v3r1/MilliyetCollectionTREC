<DOC>
<DOCNO> 129936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yasam/yas07.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur’un 7 ay ömrü kaldı 
</HEADLINE>
<TEXT>

Bolu’da prefabrikte yaşayan Çetin çiftinin tek çocuğu siroz hastası 17 aylık Yağmur, 7 ay içinde karaciğer nakli yapılmazsa ölecek... 
     ÖZDEN ELÇİ, ÖZGÜR CANSU DHA 

     Çetin ailesi, 12 Kasım Depremi’nde Mudurnu ilçesindeki evlerinin hasar görmesi üzerine, Bolu Karaçayır Prefabrik Konutları’na taşındı. Hemen ardından, Mudurnu Tavukçuluk’ta çalışan baba Ersin Çetin, şirket iflas edince işsiz kaldı. Ersin Çetin ve eşi Öznur, kızları Yağmur’un doğmasıyla yeniden hayata bağlandı. Baba Çetin, bir tüp gaz bayiinde asgari ücretle işe başladı. Tam işler yoluna girmişti ki, küçük Yağmur 6 aylıkken rahatsızlandı ve siroz olduğu anlaşıldı. Sadece asgari ücret kızlarının tedavisi ve bakımına yetmeyince, Çetin çifti umudunu hayırseverlere bağladı. 
     
     30 milyara yaşayacak 
     Kızının günden güne erimesine dayanamadığını belirten anne Öznur Çetin, yaşadıklarını şöyle anlattı "Elleri, ayakları ve vücudu şişiyor. Doktorlar benim karaciğerimin uyabileceğini söyledi ancak paramız olmadığı için doku testi yaptıramadık. Kızımın yaşaması için 30 milyar liraya ihtiyaç varmış." 
     



 YAŞAM 






















</TEXT>
</DOC>
