<DOC>
<DOCNO> 100838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sontur35.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "İş güvencesi birkaç ay sonra yürürlüğe girecek" 
</HEADLINE>
<TEXT>

     İş güvencesi yasa tasarısının kabulü için işverenlere "birkaç ay" adaptasyon süresi tanınması üzerinde uzlaşma arayışları gündeme geldi. Başbakan Bülent Ecevit, iş güvencesi yasa tasarısının Meclis'te kabul edileceğini uygulamanın ise birkaç ay sonra başlayacağını söyledi. 
     TBMM'deki makamında Karadeniz Bölgesi milletvekillerini kabul eden ve fazla fındık stokunun devlet tarafından alınacağını belirten Ecevit makamından çıkışta gazetecilerin sorularını yanıtladı. Ecevit, "İş Güvencesi Yasası Meclis'ten geçecek mi " sorusuna şu yanıtı verdi. 
     "Bir formül üzerinde duruluyor. İş Güvencesi Kanunu geçmeli, fakat yürürlük tarihi bir kaç ay sonraya bırakılacak. Bu arada iş yasası da görüşülmüş olacak. Benim bugün öğlene kadar edindiğim izlenime göre, gerek işçi kesimi, gerek işveren kesimi buna yatkın. Fakat yürürlük tarihi üzerinde anlaşabildiler mi henüz bilmiyorum." 
     





</TEXT>
</DOC>
