<DOC>
<DOCNO> 135346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/eko03a.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Risk görürsek yatırımları durdururuz’ 
</HEADLINE>
<TEXT>

Ülker Gıda Grubu Koordinatörü Karamollaoğlu, savaş çıkması halinde yatırımlarını durdurabileceklerini söyledi 
     EKONOMİ SERVİSİ 

     Ülker İcra Kurulu Üyesi ve Tüketici Grubu Başkanı Taner Karamollaoğlu, Irak’a müdahale konusunda risk gördükleri takdirde yatırımları durdurabileceklerini, ancak şu anda alınmış bir karar olmadığını söyledi. Karamollaoğlu, Ülker Grubu bünyesinde gıda ve temizlik ürünlerinde toptan mağazacılık faaliyetleri yürüten Bizim Toptan Satış Mağazaları’nın Türkiye’deki 20’nci mağazasının tanıtımı dolayısıyla düzenlenen basın toplantısında, üç dağıtım şirketiyle Türkiye’nin her yerine dağıtım yaptıklarını bildirdi. 
     Karamollaoğlu, "Normal seyir devam ediyor. Savaş çıkarsa şirket olarak planlarımız var. Bunlar, yatırımların dondurulması olabilir. Yani risk gördüğümüzde yatırımları durdurabiliriz ama şu anda öyle bir karar alınmadı." Karamollaoğlu, Sezginler’den aldıkları 6 Booker mağaza ile mağaza sayısını yıl sonuna kadar 40’a ulaştıracaklarını söyledi. 
     



 EKONOMİ 





















</TEXT>
</DOC>
