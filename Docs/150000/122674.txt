<DOC>
<DOCNO> 122674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko16.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye gelen ziyaretçiler... 
</HEADLINE>
<TEXT>

     Türkiye'yi ziyaret eden kişi sayısı, bu yılın Ekim ayında, bir önceki yılın aynı ayına göre, yüzde 32.4'lük artış gösterdi. 
     Söz konusu ayda, Türkiye'yi ziyaret eden kişi sayısı 1 milyon 767 bin 951 olurken, bu sayının 1 milyon 420 bin 406 kişisini yabancılar, 347 bin 545 kişisini de Türk vatandaşları oluşturdu. 
     Geçen yıl aynı ayda, Türkiye'yi 1 milyon 335 bin 750 kişi ziyaret etmişti. 
     Devlet İstatistik Enstitüsü'nün DİE , ''Türkiye'ye Giriş-Çıkış Yapan Ziyaretçiler'' istatistiklerine göre, Ekim ayında Türkiye'yi ziyaret eden yabancılardan havayolunu tercih edenler yüzde 46, karayolunu tercih edenler yüzde 19.7 oranında artarken, denizyolunu tercih edenler yüzde 19.3, demiryolunu tercih edenler yüzde 17.3 oranında azaldı. 
     Türkiye'ye Ekim ayında giriş yapan Türk vatandaşı sayısı 347 bin 545 kişi olurken, bu vatandaşlardan girişte havayolunu tercih edenlerin oranı yüzde 28.5, karayolunu tercih etme oranı yüzde 37.4, denizyolunu tercih etmeleri yüzde 1.5 oranında arttı, demiryolunu kullanmaları ise yüzde 1.8 oranında arttı. 
     Geçen yıl Ekim ayında Türkiye'ye giriş yapan Türk vatandaşı sayısı 269 bin 957 kişi olmuştu. Buna göre, Türkiye'ye giriş yapan Türk vatandaşı sayısında geçen yılın Ekim ayına göre yüzde 28.7'lik artış yaşandı. 
     
     YILLIK ARTIŞ YÜZDE 8.9 
     Türkiye'ye gelen toplam ziyaretçi sayısı, Ocak-Ekim döneminde ise geçen yılın aynı dönemine göre yüzde 8.9 artışla 16 milyon 408 bin 884 kişiye çıktı. Geçen yıl aynı dönemde 15 milyon 69 bin 602 kişi giriş yapmıştı. 
     Aynı dönemde Türkiye'ye giriş yapan yabancı sayısı yüzde 12.4 artışla 12 milyon 27 bin 916 kişi olurken, geçen yıl Ocak-Ekim aylarını kapsayan 10 ayda Türkiye'ye gelen yabancı ziyaretçi sayısı 10 milyon 700 bin 996 kişi olmuştu. 
     Söz konusu dönemde Türkiye'ye gelen Türk vatandaşı sayısı da 4 milyon 380 bin 968 kişi olarak gerçekleşti. 
     Öte yandan, Ocak-Ekim döneminde Türkiye'den çıkış yapan toplam ziyaretçi sayısı ise 16 milyon 71 bin 0 kişi oldu. Çıkış yapanlardan 11 milyon 652 bin 237 kişisini yabancı ziyaretçiler, 4 milyon 419 bin 293'ünü de Türk vatandaşları oluşturdu. 
     





</TEXT>
</DOC>
