<DOC>
<DOCNO> 121023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/magazin/amag.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaya yemi yuttuğu için bin pişman 
</HEADLINE>
<TEXT>

En yakınındakilere göre Kaya Çilingiroğlu, Reyhan Gökdeniz’le bir gecelik kaçamak’ yaşadı. Ve itiraf olur’ korkusuyla Avşar’dan özür de dileyemiyor 
     MAGAZİN SERVİSİ 

     Magazin dünyasında üç gündür herkesin yanıtını merak ettiği bir soru var. Kaya Çilingiroğlu, Q Kızı Reyhan Gökdeniz’in tuzağına düştü mü 
     Çilingiroğlu’nun en yakınındakilerden aldığımız bilgiler, olayın üstündeki sır perdesini yavaş yavaş aralandığını gösteriyor. İşte bize anlatılanlar 
     "Kaya Çilingiroğlu, bir balık gibi, Reyhan Gökdeniz’in attığı oltayı yuttu. Gökdeniz, balığı denizden çıkarıp, kovaya atmaya çalışırken de Kaya Çilingiroğlu, lüfer gibi son bir hamleyle misinayı kesip, oltadan kurtuldu." 
     Tecavüz yok ama bir gecelik kaçamak var’ diyen Çilingiroğlu’nun yakınları, şimdi onun hayli öfkeli eşi Hülya Avşar’ın gönlünü almanın yollarını aradığını söylüyor. 
     
     Hülya ikna olur mu 
     Yakınları, Çilingiroğlu’nun birkaç gündür içine düştüğü açmazdan kurtulmanın savaşını verdiğini şöyle anlatıyor 
     "Kaya, şimdi eşi Hülya Avşar’a karşı çok mahcup... Reyhan Gökdeniz’in çağrısına uyup evine gittiği için bin kere pişman oldu... Hülya Avşar’dan, kızından ve ailesinden, zaafıyla onları kamuoyu önünde düşürdüğü durum nedeniyle özür dilemeye de razı... Ancak, özür dilemek, aynı zamanda kaçamağı da kabullenmek demek. O nedenle Çilingiroğlu, özür dilemeden önce kendisine nasıl bir tuzak hazırlandığına Hülya Avşar’ı ikna etmenin peşinde. Onca badireler atlatan evliliğinin Q Kızı’nın basit düzenekli tuzağıyla yıkılmaması için olayın gündemdem düşmesini bekliyor." 
     
Hülya Avşar "Evimdeyim"      Olay medyaya yansıdıktan sonra susmayı tercih eden Hülya Avşar da, dün yazılı bir açıklama yaptı. Avşar’ın basın açıklamasında şu ifadeler yer aldı 
     "Evimi terk etmiyorum. Sadece yeni evime bir aydan beri yerleşmeye çalışıyorum. Eşimle ilgili kararımı üç gün içinde veremeyeceğim. Elbette kararlarım netleştiğinde sizlere bildirmek en doğru olandır. Ancak kapımda medya ordusuyla yaşamaktan bunaldım. Hayatım her zamanki gibi hiçbir değişime uğramadan devam ediyor." 
     
Hem de bu kadının evine mi gitti ’      Eşinin birlikte olduğu kadını canlı yayında izleyen Hülya Avşar, sinirden yerinde oturamadı 
     Hülya Avşar, "Kaya Çilingiroğlu bana tecavüz etti" iddiasıyla magazin gündemini sarsan Reyhan Gökdeniz’in önceki gece canlı yayında yaptığı açıklamaları, annesi Emral Avşar’ın evinde izledi ve hop oturup, hop kalktı. 
     
     Seviyesine inemem’ 
     Reyhan Gökdeniz, pazar gecesi Magazin Keyfi’nin canlı yayınına katıldı. Gökdeniz, tecavüz iddiasını tekrarlarken, Q Kızı’nı ekranda izleyen Avşar da annesi Emral Avşar’a, Kaya bu kadının mı evine gitti ’ diye dert yandı. Hülya Avşar, Emral Avşar’ın, Canlı yayına telefonla katıl, ağzının payını ver’ önerisine ise, O kadının seviyesine mi ineyim ’ diyerek karşı çıktı. 
     Reyhan Gökdeniz’in eşiyle ilgili açıklamalarına sinirlenip zaman zaman televizyonu kapatan ve öfke içinde yan odaya geçen Avşar’ın, yeni ipuçları yakalamak için dayanamayıp yine ekran karşısına geçtiği belirtiliyor. 
     Avşar, annesinin evinde Reyhan Gökdeniz’in canlı yayınını izlerken eşi Kaya Çilingiroğlu ise evlerinde uyumayı tercih etti. Çilingiroğlu, Gökdeniz’in açıklamalarını sabahleyin arkadaşlarından öğrendi. 
     



 MAGAZİN 















</TEXT>
</DOC>
