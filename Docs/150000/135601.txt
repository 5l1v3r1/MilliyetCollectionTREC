<DOC>
<DOCNO> 135601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun03.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO sessizlik sürecinde 
</HEADLINE>
<TEXT>

Türkiye’nin korunmasına yönelik karar alamayan NATO, sessizlik sürecine girdi 
     GÜVEN ÖZALP 

     ABD’nin NATO’ya sunduğu, olası bir Irak operasyonunda özellikle Türkiye’nin korunmasına yönelik unsurlar içeren paket, yılan hik yesine döndü. Pakete itiraz eden ülke sayısı azalsa da, dünkü toplantıda karar alınamadı. "Zamanlaması uygun değil" gerekçesiyle, ABD’nin haftalardır gündeme getirdiği paket üzerinde anlaşamayan NATO, dünkü toplantıda da oybirliği sağlayamadı. 
     
     PAZARTESİ SONA ERİYOR 
     Pakete itiraz eden ülke sayısı, Lüksemburg’un yeşil ışık yakmasıyla 4’ten 3’e düştü. Fransa, Almanya ve Belçika itirazını sürdürürken, Türkiye’nin, "zamanlama tezinin arkasına saklanılamayacağı" telkini sonuç vermedi. Karar alınamaması üzerine NATO’da, pakete ilişkin olarak pazartesi günü Türkiye saatiyle 13.00’te sona erecek "sessizlik süreci" başlatıldı. 
     
     4. MADDE SIRADA 
     Bu sürece göre eğer 19 üye ülkeden biri bu sürenin dolmasına kadar herhangi bir itirazda bulunarak "sessizliği bozmazsa" paket otomatik olarak yürürlüğe girecek. Türkiye bu sürecin bitmesini bekleyecek, ancak paket yürürlüğe girmezse, bu kez üyelerin tehdit algılamasında NATO’yu değerlendirmeye çağırdığı 4. maddeyi devreye sokacak. 
     



 GÜNCEL 
























</TEXT>
</DOC>
