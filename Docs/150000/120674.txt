<DOC>
<DOCNO> 120674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/ekonomi/eko05.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeksin ilk desteği 13,250’de 
</HEADLINE>
<TEXT>

Endeksin kısa vadeli göstergelerinin aşırı alımlardan aşağı dönmesi k r satışlarını artırabilir 
     Zeynep Candan AKTAŞ 

     Hafta başında 14,248’e yapılan atağın ardından ortalamalara doğru geri gelen piyasa, haftanın ikinci yarısında alıcılıydı. Son gün 14,000’i kırmaya yönelik üçüncü atağın da başarısız olmasıyla ikinci seansta satışlar yoğunlaştı. Ancak piyasa halen kısa vadeli yükselen trendinin üzerinde. Endeksin kısa vadeli göstergeleri son bir aydır aşırı alım bölgelerinde hareket ediyorlar. 
     
     Çıkış eğilimi sürüyor 
     Uzun vadeli göstergeler ise genellikle kararsız bölgelerde çıkış eğilimini sürdürüyorlar. Göstergelerin bu görünümü, özellikle kısa vadeli göstergelerin aşırı alımlardan aşağı dönüş çabası ve yukarı atakları onaylamaması endeksin yukarı doğu hareket edebilmesi için ciddi hacime ihtiyacı olduğunu gösteriyor. Haftanın son iki gününde yaşanan yoğun hacmin de endeksi 14,000’in üzerine taşıyamaması önümüzdeki haftalarda desteklerini test eden bir piyasa görünümünün izlenebileceğini gösteriyor. 
     10,000’lerden sert bir hareketle 14,000’e ulaşan piyasanın hacimdeki olası daralmalarda kısa vadeli bir düzeltmeye girme olasılığı artıyor. 
     Endeksin kısa vadeli yükselen trendinde ilk destek seviyesi 13,250 seviyelerinde bulunuyor. Olası şekilde bu seviyenin aşağı kırılması halinde 12,500-13,000 aralığında ortalamalardan destek bulması beklenebilir. Önümüzdeki hafta içinde endeksin hareket marjlarının 12,500-13,700 aralığında gerçekleşmesi mümkün görünüyor. 
     Bol kazançlı haftalar dileğiyle 
     



 EKONOMİ 
















</TEXT>
</DOC>
