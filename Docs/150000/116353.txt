<DOC>
<DOCNO> 116353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun22.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de sahte evlilik yapan yabancıların başında türkler geliyor 
</HEADLINE>
<TEXT>

     Almanya'nın başkenti Berlin'de sahte evlilik yapan yabancıların başında Türklerin geldiği bildirildi. 
     Berlin Eyalet Kriminal Dairesi LKA tarafından yapılan açıklamada, 2001 yılında toplam 422 yabancının sahte evlilik yaptığının tespit edildiği, bu yabancıların başında yüzde 27 oranla Türklerin geldiği belirtildi. 
     Sahte evlilik yapan yabancılar arasında Yugoslavlar yüzde 22 ile ikinci, Taylandlılar da yüzde 7 ile üçüncü sırada yer alıyor. 
     Açıklamada, Almanlarla sahte evlilikler yapan yabancıların yasadışı yollardan sosyal yardım parası aldıkları ve böylece sosyal yardım sistemlerine milyonlarca euro zarar verdikleri ifade edildi. 
     Bazı yabancı kadınların, kendileriyle sahte evlilik yapan Alman erkeklerine 3 bin ila 5 bin euro ödedikleri, daha sonra genelevlerde çalıştıkları kaydedildi. 
     Sahte evlilikleri düzenleyen kişilerin de genelde üst düzeyli yetkili olduğuna işaret edilen açıklamada, bu kişilerin diplomatik temsilciliklerle ilişkileri bulunduğu, bu nedenle soruşturma yapılmasının da zor olduğu belirtildi. 
     





</TEXT>
</DOC>
