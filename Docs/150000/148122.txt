<DOC>
<DOCNO> 148122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko11.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko, Grundig'den vazgeçti... 
</HEADLINE>
<TEXT>

     Beko Elektronik, Grundig AG hisselerini satın almayacağını açıkladı. 
     Beko Elektronik'ten Borsa'ya gönderilen açıklamada, Grundig AG şirketinin çoğunluk hisselerinin devralınması hususunun değerlendirilmesi amacıyla gerekli Due Diligence çalışmasının tamamlandığı bildirildi. 
     Açıklamada, ''Yapılan detaylı çalışma ve değerlendirmeler sonucunda Grundig AG'nin hisselerinin alınmamasına karar verildi'' denildi. 
     Beko Elektronik, elektronik devi Grundig'i satın almak için geçen ay Niyet Mektubu vermişti. 
     4 Mart 2003 tarihinde yapılan açıklamada, Almanya'nın en büyük elektronik şirketi Grundig AG'nin hisselerini almak üzere verilen Niyet Mektubu'nun Grundig'in sahibi Prof. Kathrein ve Grundig yönetimi tarafından kabul edilerek imzalandığı belirtilmiş, yapılan anlaşma çerçevesinde Beko Elektronik yetkililerinin 5 hafta Grundig'de detaylı çalışmalar yapacağı ve araştırma sonuçlarına göre nihai kararın verileceği duyurulmuştu. 
     





</TEXT>
</DOC>
