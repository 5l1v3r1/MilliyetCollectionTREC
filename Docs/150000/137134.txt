<DOC>
<DOCNO> 137134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo12.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig... Altay 1 - Trabzonspor 4 
</HEADLINE>
<TEXT>

     Birinci Süper Lig'de, Trabzonspor Altay'ı deplasmanda 4-1 yendi. 
     Karşılaşmanın ikinci yarısının başında Trabzonspor, aradığı 3. golü bulduktan sonra, orta alandaki hakimiyetiyle rakibine şans vermedi. Altay ise oyuncu değişiklikleriyle daha hücuma yönelik bir görüntü sergiledi ama ilk yarıda olduğu gibi pozisyon bulmakta zorlandı. 
     Altay ikinci yarıya İbrahim'in yerine Oktay'ı xx alarak başladı. 
     47. dakikada Trabzonspor kontraatağında topla orta sahada buluşan Gökdeniz, meşin yuvarlağı altı pasa kadar sürükledi ve Ali Şen'e çıkarttı. Bu futbolcunun düzgün vuruşunda top filelerle buluştu 3-0 
     49. dakikada Trabzonspor'da Young Lee sarı kart gördü. 
     57. dakikada Altay'da Fatih sarı kart gördü. 
     60. dakikada gelişen Altay atağında Oktay'ın ortasında ceza alanı ön yayı üzerinde topla buluşan İnanç'ın şutunda, meşin yuvarlak az farkla auta gitti. 
     65. dakikada Altay'da İnanç'ın yerine Bülent x oyuna girdi. 
     68. dakikada Altay atağında Trabzonspor ceza alanına yapılan ortada Effa, Oktay'ı gördü, bu futbolcunun sert şutunda meşin yuvarlak filelere gitti 3-1 
     71. dakikada Trabzonspor'da Aurelio yerini Hasan'a x , Serkan Kılıç, Muzaffer'e x bırakırken, Altay'da da aynı dakikada Tahir'in yerine Ramazan Kahya x oyuna dahil oldu. 
     85. dakikada Trabzonspor'da Mehmet Yılmaz sarı kart gördü. 
     87. dakikada Trabzonspor'da Ali Şen'in yerine Sommers xx oyuna girdi. 
     90. dakikada Trabzonspor farkı yeniden 3'e çıkartan golü buldu. Ani gelişen kontraatakta Gökdeniz'in pasıyla ceza alanına giren Sommers, kaleciyle karşı karşıya kaldığı pozisyonda yaptığı düzgün vuruşla takımının 4.golünü kaydetti 4-1 
     Maçın kalan bölümlerinde tarafların çabası başka gol getirmeyince, Trabzonspor İzmir deplasmanından 4-1 galip ayrıldı. 

     
</TEXT>
</DOC>
