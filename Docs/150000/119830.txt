<DOC>
<DOCNO> 119830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sontur36.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanlığı'na Bülent Arınç ilk turda seçildi 
</HEADLINE>
<TEXT>

     TBMM'nin 22. Başkanı, AK Parti Manisa Milletvekili Bülent Arınç oldu. 
     1948 yılında Bursa'da doğan Arınç, Manisa Lisesi'nden mezun oldu. 1970 yılında Ankara Hukuk Fakültesi'ni bitiren Arınç, Manisa'da serbest avukatlık yaptı. Üniversite yıllarından itibaren siyasetle uğraşan, gençlik kolları başkanlığı yapan Arınç, il başkanlığı görevinde de bulundu. 
     Türkiye içinde hemen hemen tüm il ve ilçelerinde konferans, panel ve sempozyumlardaki konuşmalarıyla dikkati çeken Arınç, ayrıca Almanya, Hollanda, Danimarka, Avusturya, Belçika, Fransa, ABD ve Avustralya'ya giderek konferanslar verdi, radyo ve televizyon programlarına katıldı. 
     24 Aralık 1995'te milletvekili genel seçimlerinde RP'den Manisa Milletvekili seçilen Arınç, RP MKYK üyeliğinde bulundu. Arınç bu dönemde TBMM Adalet ile Türkiye-AB Karma Komisyonu'nda çalıştı. 
     Arınç, 18 Nisan 1999 milletvekili genel seçimlerinde FP'den Manisa Milletvekili seçildi. İki yasama döneminde FP Grup Başkanvekili görevinde bulunan Arınç, ayrıca TBMM Dışişleri Komisyonu üyeliği yaptı. 
     FP'nin Anayasa Mahkemesi tarafından kapatılmasının sonra kurulan Adalet ve Kalkınma Partisi Grup Başkanı görevine getirilen Arınç, evli ve iki çocuk babası. 
     Arınç, orta derecede İngilizce biliyor. 
     





</TEXT>
</DOC>
