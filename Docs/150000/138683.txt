<DOC>
<DOCNO> 138683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/yasam/ayas.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KARA DEVAM 
</HEADLINE>
<TEXT>

Pek çok ilde yollar kapandı, okullar tatil edildi. Ve Meteoroloji Müdürlüğü son kararını açıkladı Batıda’ bugün ve yarın sürecek kar, yurdun büyük bir bölümünde perşembeye kadar etkisini sürdürecek 
     İSTANBUL-ANKARA Milliyet DHA 

     Devlet Meteoroloji İşleri Genel Müdürlüğü’nden yapılan uyarı’ya göre kar yağışı, yurdun büyük bir bölümünde perşembeye kadar etkili olacak. Marmara’nın batısı, Kıyı Ege ve Batı Akdeniz kıyıları dışındaki bölgelerde bugün ve yarın devam edecek kar, özellikle Marmara’nın doğusu, Batı Karadeniz ve İç Anadolu ile Doğu ve Güneydoğu Anadolu’da olumsuz etkisini sürdürecek. 
     Poyraz, bugün ve yarın yurdun kuzey ve batı kesimlerinde kuvvetli, zaman zaman fırtına şeklinde esecek. Doğu bölgelerinde çarşamba günü de kar yağışı görülürken, hava sıcaklığı, perşembe günü Marmara ve Ege’den başlayarak artacak. 
     CAN ALDI 
     Doğu bölgelerinde kar ve soğuk can aldı. Hakkari Yüksekova’nın Güvenli Köyü’nden ava giden Emirhan Altekin 40 , üzerine çığ düşmesi sonucu öldü. Şemdinli’ye bağlı Gülnaz Köyü Tanyolu mezrasına düşen çığın altında kalan çoban Halil Akbaş ve Burhan Tekin de, köylülerin yardımıyla kurtarıldı. 
     Balıkesir’in Bandırma ilçesinde de önceki akşam buzlanma ve tipi nedeniyle meydana gelen trafik kazasında, 3 kişi öldü, 7 kişi de yaralandı. Kazada Ayhan Vardar 38 , eşi Şemiye Vardar 34 olay yerinde, diğer otomobilde sürücünün yanında oturan Engin Yanıkduman 26 ise kaldırıldığı hastanede yaşamını yitirdi. 
     
     SEFERLER İPTAL 
     THY’nin İstanbul-Kayseri, Ankara-Elazığ, Ankara-Malatya, uçak seferleri iptal edildi. Ankara-Diyarbakır seferinin iptali nedeniyle de İçişleri Bakanı Abdülkadir Aksu ile Bayındırlık Bakanı Zeki Ergezen Ankara’ya dönemedi. 
     Aşırı soğuklar nedeniyle Van Gölü sahilleri dondu. Doğu Anadolu’da önceki gece en düşük hava sıcaklığı, eksi 29 dereceyle Erzurum’daydı. 
     İSTANBUL 22 SANTİM 
     Bembeyaz bir görünüme bürünen İstanbul’da ortalama kar kalınlığı Ümraniye’de 22 santimetre olarak ölçüldü. Zaman zaman tipiye dönüşen kar yağışı nedeniyle Şehir Hatları İşletmesi’nin vapur seferleri de bir süre yapılamadı. 
     Marmara Denizi’nden Karadeniz’e çıkmak isteyen tanker ve diğer gemilere, yoğun kar yağışı sırasında görüş mesafesinin düşmesi nedeniyle izin verilmedi. 
     
     HAVA MUHALEFETTE 
     Atatürk Havalimanı’nda kar yağışı nedeniyle THY’nin sadece 07.00’de gerçekleştirilmesi planlanan İstanbul-Kayseri seferi gerçekleştirilemedi. Diğer seferlerde de yaklaşık üç saatlik rötarlar yaşandı. Ancak bu durumun yolcuların havalimanına gecikmeli olarak gelmesinden kaynaklandığı belirtildi. DHMİ yetkilileri, pist temizleme ve uçakların buzlanmaya karşı alkollü yıkanması çalışmalarının gün boyu sürdüğünü bildirdi. 
     THY’nin saat 08.00’de Ankara - İstanbul seferini gerçekleştiren uçağı da, kalkıştan kısa süre sonra hava muhalefeti nedeniyle Esenboğa’ya geri döndü. 
     
Okullar tatil      İstanbul’daki tüm ilk ve orta dereceli okullar bugün tatil edildi. Maltepe, Sabancı, Marmara, Doğuş, İstanbul Ticaret, Fatih, Kadir Has ve Beykent Üniversiteleri de bugün için, Koç Üniversitesi ise bugün ve yarın eğitimi erteledi’. Yoğun kar yağışı nedeniyle ilk ve ortaöğretim kurumlarında eğitime Kocaeli’de iki, Gaziantep, Bursa, Kahramanmaraş ve Zonguldak’ta bir gün ara verildi. 
     
Vali Kar tatili büyük kayıp      İstanbul Valisi Muammer Güler, bir günlük okul tatiline karar vermenin bile çok güç olduğunu belirterek "Bir günlük tatil, 400 bin ders saatinin kaybı anlamına geliyor" dedi. İl Afet Yönetim Merkezi’nde dün düzenlenen basın toplantısına Güler’in yanı sıra vali yardımcıları, İstanbul Emniyet Müdürü Hasan Özdemir, Milli Eğitim Müdürü Ömer Balıbey ve diğer ilgili kurum yöneticileri katıldı. Güler toplantıda il genelinde 18 Şubat’tan beri devam eden kar yağışı nedeniyle alınan ve 26 Şubat Çarşamba gününe kadar alınacak önlemler hakkında bilgi verdi. İstanbul’da il genelinde 2 bin 243 okul, 67 bin 213 öğretmen ve 2 milyon 56 bin öğrenci bulunduğuna dikkat çeken Güler, eğitimi kesintisiz olarak sürdürmeyi amaçladıklarını söyledi. 
     



 YAŞAM 
















</TEXT>
</DOC>
