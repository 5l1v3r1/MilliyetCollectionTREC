<DOC>
<DOCNO> 128668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/guncel/gun99.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Yağmur bu kez lodosla gelecek      Türkiye hafta sonunda Orta Akdeniz’den gelen ılık ve yağışlı havanın etkisinde kalacak. Yağışlar, Doğu Anadolu’da kar, batı ve orta bölgelerde ise lodosla birlikte etkili sağanak şeklinde olacak. Devlet Meteoroloji İşleri Genel Müdürlüğü, bugün Marmara’nın batısı ve Kıyı Ege dışında kalan bölgeler, yarın ise tüm yurtta yağış beklendiğini, Doğu Anadolu’da kar yağışı, lodosla birlikte batı ve orta bölgelerde ise yer yer etkili sağanak yağış olacağını açıkladı. Hava sıcaklığının hafta sonunda değişmeyeceği, ancak hafta başında kuzeybatı kesimlerde azalacağı bildirildi. 
     
Polis kolejlerine kızlar da girecek      Polis kolejleri, 2003-2004 eğitim öğretim yılından itibaren kız öğrenci de almaya başlayacak. Aday tespit sınavı, Milli Eğitim Bakanlığı MEB tarafından 10 Mayıs’ta yapılacak. Adaylar, aday tespit sınavı için 13 - 31 Ocak 2003 tarihleri arasında öğrenim gördükleri okul müdürlüklerine başvuracak. Sınavda başarılı olanlar, Emniyet Genel Müdürlüğü tarafından Polis Koleji Müdürlüğü’nde yapılacak Polis Koleji Giriş Sınavı’na katılacak. 1991 doğumlu kız adayların 144, 1990 doğumluların 147, 1989 doğumluların 151, 1988 doğumluların 156 ve 1987 doğumluların 160 santimden kısa olması şartı aranacak. 
     
Ümraniye sapığı bıyık bıraktı...      15 çocuğa tecavüz ettiği veya tecavüze kalkıştığı iddiasıyla tutuklanan "Ümraniye Sapığı" Yaman Özçelik, Maltepe’de 11 yaşındaki bir çocuğa fiili livatada bulunduğu suçlamasıyla hakkında Kartal 1. Ağır Ceza Mahkemesi’nde açılan davanın iddianamesini almak için dün adliyeye getirildi. 12 yaşından küçük mağdureyi kaçırıp alıkoymak suçundan 5 yıla, şiddet ve cebir kullanarak fiili livatada bulunduğu gerekçesiyle de 10 yıla kadar hapis cezası istenen iddianameyi alan Özçelik’in bıyık bıraktığı ve kilo aldığı gözlendi. 
     
Jöleli ve dövmeli tecavüzcü işbaşında      Ümraniye’de daha önce de erkek çocuklara tecavüz eden yılan dövmeli, jöleli sapık, yine işbaşında... 20-25 yaşlarındaki sapık, dün saat 17.00’de İstiklal Mahallesi Selvi Sokak’taki parkta oyun oynayan 7 yaşındaki B.A.’yı kandırıp getirdiği 500 metre ilerideki inşaatta tecavüz etti. Şoke olan ve durumu ailesine bildirmesi üzerine karakola getirilen B.A.’nın Haydarpaşa Numune Hastanesi’nde yapılan kontroller sonucunda tecavüze uğradığı kesinlik kazandı. Olay yerinde sprem örnekleri alan polis, siyah ceketli sapığı yakalamak için araştırma başlattı. 
     
Genç sunucu şofben kurbanı      Moral FM’de "Yansımalar" isimli programı sunan Sadullah Yıldız 24 , şofbenden sızan gazdan zehirlenerek öldü. Yenibosna Mihriban Sokak 23 3 numarada oturan Yıldız’ın işine gelmemesi ve telefona cevap vermemesi üzerine arkadaşları ve aynı evi paylaştığı Ömer Faruk Acı, daireye geldi. Banyoya giren arkadaşları Yıldız’ın cesedi ile karşılaştı. Yıldız’ın ölümü arkadaşlarını yasa boğdu. 
     
Didim Belediye Başkanı’na saldırı      Didim Belediye Başkanı ANAP’lı Ünal Boztürk, dün kendisine büfe yeri vermediğini iddia ettiği Orhan İlhan’ın 47 pompalı tüfekli saldırısı sonucu yaralandı. Belediye binasına 50 metre kala saldırıya uğrayan ve Devlet Hastanesi’ne kaldırılan Boztürk’ün hayati tehlikesinin olmadığı belirtildi. Saldırıdan yarım saat sonra yakalanan İlhan’ın ise, ateşli silah kullanmaktan sabıkalı olduğu, 4 gün önce de aracında tüfekle yakalandığı ancak mahkemece serbest bırakıldığı ortaya çıktı. 
     
Eroinci sevgililere polisten suçüstü      Beşiktaş’ta polislere eroin satmaya çalışan iki kişi gözaltına alındı. Narkotik ekipleri, uyuşturucu sattığından şüphe edilen Suat Bülbül’ü takibe aldı. Alıcı gibi davranan polisler, bir kilo eroin karşılığı 9 bin dolara anlaştığı Suat Bülbül’le Yıldız Parkı’nda buluştu. Uyuşturucuyu teslime sevgilisi Gülşah Yüksel’le birlikte gelen Bülbül, suçüstü yakalandı. İstanbul DGM’ye sevk edilen Bülbül ve Yüksel, "teşekkül halinde uyuşturucu satmak suçundan" tutuklanarak cezaevine gönderildi. 
     
Küçük Onur iğne oldu, öldü      Adana’da soğuk algınlığı nedeniyle ateşi yükselen 1 yaşındaki Onur Çiçek, götürüldüğü Özel İlkyardım Sağlık Kabini’nde yapılan iğneden sonra fenalaşıp yaşamını yitirdi. Onur’un cenazesi otopsi için Adlı Tıp’a gönderildi. Hikmet Çiçek, oğlunun test yapılmadan vurulan iğneden dolayı öldüğünü öne sürerek otopsi sonucuna göre iğneyi yapan Fahri Deniz’den davacı olacağını söyledi. İfadesi alınan Deniz ise, "Doktorlar bebeğin solunum yetmezliğinden ölmüş olabileceğini söylüyor" dedi. 
     
At arabasıyla büfe soydular      Manisa’da Valilik binası yakınındaki Tekel bayii, at arabasıyla soyuldu. İsmail Boztaş ve arkadaşı İsmet Erdoğan, çaldıkları at arabasıyla geldikleri 1’nci Anafartalar Mahallesi Konak Caddesi’ndeki Mehmet Ali Gürkan’a ait bayinin kapısını levyeyle kırıp içeri girdi. Önünde polis noktası bulunan Manisa Valiliği’ne 100 metre mesafedeki büfeden 6 milyar lira değerindeki yerli ve yabancı marka sigarayı çuvallara dolduran iki zanlı, at arabasıyla kaçtı. Boztaş sigaralarla yakalanırken, Erdoğan kaçmayı başardı. 
     
Gazeteci Özsoy’dan Lambalı Radyolar’      Gazeteci İskender Özsoy’un "Lambalı Radyolar" sergisi, Beyoğlu Belediyesi Sanat Galerisi’nde açıldı. 12 yıldır bu tür radyoların koleksiyonunu yaptığını söyleyen Özsoy, koleksiyonunda, en eskisi 1926 yılı yapımı, en yenisi de 36 yaşında olan 22 adet lambalı radyo bulunduğunu belirtti. 15 Ocak’a kadar gezilebilecek serginin açılışına, Beyoğlu Belediye Başkanı Kadir Topbaş, sanatçılar Nevzat Atlığ ve Muzaffer Akgün’ün yanı sıra çok sayıda davetli katıldı. 
     
Cip, taksiyi ikiye böldü      Galatasaray Üniversitesi öğrencisi Seda Zeynep Tanrısever 19 ile Bilgi Üniversitesi’nde okuyan arkadaşı Mehmet Deniz Bölükbaşı, Ataköy’e gitmek üzere Nissan marka ciple yola çıktı. Tanrısever, idaresindeki ciple dün 01.30’da Sahil Kennedy Caddesi’nden Bakırköy istikametine giderken Samatya mevkiinde direksiyon h kimiyetini kaybetti. Kontrolden çıkan cip, refüje çarpıp havalandıktan sonra karşı yönden gelen İbrahim Dilmen’in idaresindeki taksinin üzerine uçtu. Savrulan taksi, yol kenarın-daki bir ağaca çarparak ikiye bölündü. Dikmen, parçalanan otomobilden hafif sıyrıklarla kurtuldu. Kazadan yara almadan kurtulan Tanrısever ve arkadaşı ise Aksaray Polis Karakolu’na götürüldü. Yola kedi fırladığını belirten Tanrısever, 126 promil alkollü çıktı. 
     



 GÜNCEL 




















</TEXT>
</DOC>
