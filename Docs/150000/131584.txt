<DOC>
<DOCNO> 131584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/agun.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın tarihinde bir ilk yaşandı Aynı gün, aynı isimle iki gazete çıktı 
</HEADLINE>
<TEXT>
Kafalar karıştı... 
Tercüman gazetesi almak isteyenler, "Hangi Tercüman " sorusu ile karşı karşıya kaldı. İki Tercüman olduğunu bilmeyenler, yanlış gazeteyi alınca bayiye geri döndü 
     İSTANBUL Milliyet 

     Basın dünyası dün güne, iki farklı Tercüman gazetesiyle uyandı. Biri gazetenin eski sahibi Kemal Ilıcak’ın ölümünün ardından isim hakkını aldığını öne süren Çukurova Grubu’na ait "Halk’a ve Olaylara Tercüman", diğeriyse, Mehmet Ali Ilıcak’ın imtiyaz sahibi olduğu "Dünden Bugüne Tercüman." 
     Gazete binasında dün annesi Nazlı Ilıcak’la birlikte bir basın toplantısı düzenleyen Mehmet Ali Ilıcak, Çukurova Grubu’nun "alelacele" piyasaya gazete sürdüğünü savundu. Tercüman gazetesinin isim değil misyon olduğunu, Karamehmet’in de, hakkındaki spekülasyonlar ve banka dolandırıcılık iddiaları nedeniyle bu misyonu taşıyamayacağını öne süren Ilıcak, şöyle konuştu 
     
     HEPSİNİ BEN YARATTIM’ 
     "Bizim Türk halkı ve kamuoyundan ricamız, Ilıcaklı Tercüman gazetesine sahip çıkmasıdır. Karamehmet’le spekülasyona girmek istemiyorum. Ama yaptığı şey, Türk basın tarihine kara bir leke olarak geçecektir. Babamızın sadece maddi mirasını reddetmişiz. Tercüman’ın içinde doğmuşuz. Biz kimliklerimizi bırakmışız ama kişiliklerimizi bırakabilir, onları reddedebilir miyiz Kemal Ilıcak’ın babam olduğunu reddedebilir miyim Tercüman bizimle bütünleşmiş bir isimdir. Bu isimle tekrar basın sektörüne dönmenin en temel hakkımız olduğunu düşünüyorum. Çukurova Holding, iş takip etmenin dışında gazetelerini nereye kullanmış Adamları Ankara’da bakanların kapılarını gazetecilik için mi vuruyor Adamın elinde üç gazete var, hepsini de ben yaratmışım, vermişim." 
     
     BASIN AHLAKINA TERS’ 
     Karamehmet’le konuyla ilgili üç kere görüştüklerini de söyleyen Ilıcak, "Biz Bunu dostluk ortamı içinde birlikte yaparsak hepimizin lehine olur’ dedik. Fakat herhalde kabul etmedi ki bu yollara başvurdu" dedi. Ilıcak, konuyla ilgili başta Rekabet Kurulu olmak üzere yasal yollara başvuracaklarını sözlerine ekledi. Nazlı Ilıcak ise bir kafa karışıklığı yaratılarak önlerini kesmek istediklerini vurguladı ve sözlerini şöyle sürdürdü "Fikri ve Sanayi Haklar Hukuk Mahkemesi’nin 16 Ocak 2003’te verdiği karar, Karamehmet ve Tuncay Özkan’ın tedbir talebinin reddi yönünde olmuştur. Çünkü Mehmet Ali Ilıcak’ın mevkute beyannemesi alındı’ belgesi mevcuttur. Karamehmet’te de Tercüman ismi olabilir. Ama hem basın ahl kına hem ticari ahlaka ters düşecek bir şekilde önceki gece bu kararı alarak, reklamlarımızdan da istifade etmek suretiyle piyasaya bir Tercüman gazetesi sürmüşlerdir." 
     Çukurova Grubu ise, bu konuda açıklama yapmayacaklarını bildirdi. 
     
Bayiler yorgun düştü      Ercan Akcan Gazete bayii İnsanlar iki gazete olduğunu bilmiyor. İkisi de aynı fiyat. "Hangisini istiyorsunuz " diye sorunca şaşırıyorlar. Hepsine durumu anlatıyoruz. İkisini de inceleyip reklamları yayımlanan Ilıcak’ın gazetesini alıyorlar. 
     Atilla Aydoğdu Gazete bayii İki Tercüman’ın aynı gün çıkması karışıklık yarattı. Vatandaş Tercüman’ diyor, biz veriyoruz. Hangisini aldığının farkında değil. 
     Mahmut Şahin Okur Ilıcakların gazetesini almak istiyordum. Başka gazete aldığımı fark edince bayiye dönüp "Korsan gazete vermişsiniz" dedim. 
     Mustafa Kılıç Okur Eski Tercüman okuruyum. İkisini de aldım. Ayrıntılı inceleyip aralarında tercih yapacağım. 
     Meryem İnsan Okur Yeni çıkan Tercüman’ı merak ettim. Bayi Hangisini istiyorsunuz ’ diye sorunca şaşırdım kaldım. 
     



 GÜNCEL 























</TEXT>
</DOC>
