<DOC>
<DOCNO> 117449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/dunya/dun02.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, yardım için gaza bastı 
</HEADLINE>
<TEXT>

Reuters’e göre, Türkiye’ye yılda 1 milyar dolar olmak üzere 5 milyar dolarlık bir ABD yardımı söz konusu 
     DIŞ HABERLER SERVİSİ 

     George W. Bush yönetimi, olası Irak harek tıyla bağlantılı olarak Türkiye için hazırlamakta olduğu destek paketine ilişkin çalışmalarını hızlandırdı. 
     Amerikan yönetimine yakın kaynaklar, yardımın boyutunun kesinleşmemesine karşın ABD Kongresi’nde, uzun döneme dağılacak şekilde, yılda birer milyar dolardan 5 milyar dolarlık bir paketten söz edildiğini belirttiler. Bu paketin, doğrudan ve dolaylı askeri ve ekonomik yardım unsurlarını içermesi öngörülüyor. Yardım paketinin devreye girebilmesi için Kongre tarafından onaylanması gerekiyor. 
     Türkiye’ye yardım kapsamında düşünülen konulardan birini de ABD’nin İsrail ile arasında bulunan ticaret anlaşmasına Türkiye’nin de eklenmesi, Türkiye’de üretilen malların ABD’ye gümrüksüz olarak girmesi oluşturuyor. Reuters haber ajansı, Kongre kaynaklarına dayanarak, Bush yönetiminin Türkiye için büyük bir askeri ve ekonomik paket hazırlığı içinde olduğunu da belirtti. Reuters, askeri ve ekonomik yardım şeklinde olacak paketin 800 milyon doları bulacağını bildirdi. Ajansa göre, Türk ordusuna Amerikan Eximbank kredisi aracılığıyla General Motors şirketinden 4.25 milyar dolar tutarında 40 bin kamyonun sağlanması da söz konusu. 


 DÜNYA 











</TEXT>
</DOC>
