<DOC>
<DOCNO> 120162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun20.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın AB ülkelerini ziyaretleri Alman basınında... 
</HEADLINE>
<TEXT>

     Alman gazeteleri, AK Parti Genel Başkanı Recep Tayyip Erdoğan'ın AB ülkelerini ziyaretlerine yer vermeye devam ediyor. 
     Frankfurter Allgemeine gazetesinin, ''Erdoğan Somut Bir Tarih İstiyor'' başlığıyla verdiği haberde, AK Parti Lideri'nin, Türkiye'de önemli reformlar yapıldığını belirterek, Kopenhag zirvesinde olumlu bir sinyal verilmemesi durumunda Türk halkının hayal kırıklığına uğrayacağını söylediği kaydedildi. Haberde, ABD ve İngiltere'nin, Irak politikasından dolayı Türkiye'nin işbirliğine ihtiyaç duydukları ifade edilen haberde, bu nedenle Erdoğan'ın ve Dışişleri Bakanı Yaşar Yakış'ın Londra'da ''sadece iyi sözler duydukları'' belirtildi. 
     Die Welt gazetesinde yayınlanan haberde, Almanya'dan sonra İngiltere'nin de Türkiye'nin AB üyeliği sürecini desteklediğini açıkladığı belirtilerek, ancak Alman ve İngiliz Dışişleri Bakanları Joschka Fischer ile Jack Straw'un, henüz somut bir vaatte bulunamayacaklarını söyledikleri ifade edildi. 
     Frankfurter Rundschau gazetesi de ''Türkiye Anlayış Gösteriyor'' başlığıyla verdiği haberde, Türk hükümetinin, AB'nin, üyelik müzakerelerine başlanması için daha sonra tarih verilmesi yönündeki önerisini kabul edebileceği belirtildi. 
     Berliner Morgenpost gazetesinde de ''Türkiye Uzlaşmaya Hazır'' başlığıyla verilen haberde, Erdoğan'ın, Kopenhag zirvesinde Türkiye'ye somut bir takvim verilmesi konusunda ısrarcı olmadığı, somut görüşmelere başlanması için daha sonra verilecek bir tarih konusunda da uzlaşmaya hazır olduğu ifade eildi. 
     





</TEXT>
</DOC>
