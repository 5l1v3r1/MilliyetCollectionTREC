<DOC>
<DOCNO> 142158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yasam/ayas.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Söyle küçük, kaç bira istiyorsun 
</HEADLINE>
<TEXT>

18 yaşından küçüklere içki ve sigara satışının yasak olduğu bir ülke olarak biliyorduk Türkiye’yi. 12 yaşındaki M.C. ile çıktığımız kısa bir gezide yanıldığımızı anladık... 
     ÜMRAN AVCI İstanbul 

     Çocukların ihmal ve istismara uğramalarını önlemek için birçok yasa var ama konulan yasaklara uyan ya da uymayanları cezalandıran bir merci var mı, o tartışmalı. 
     Örneğin gerek iç, gerekse uluslararası hukuk 18 yaşın altındaki çocuklara alkollü içki ve tütün mamullerinin satışını yasaklıyor. Yasaklar bununla da sınırlı değil. Bar, kafeşantan şarkı söylenen içkili yer ve meyhanelere yanlarında veli ya da vasileri olsa bile 18 yaşından küçüklerin girmesi yasak. Çocuk fuhuşu ve pornografisiyle ilgili sözleşme uyarınca da, porno filmi gösterilen sinemalara çocuklar alınmıyor, bu tür filmler satılamıyor. 
     Peki cezası nedir Yasada, çocuklara içki, sigara satarak bu yasaklara uymayanlar hakkında iki aya kadar hapis cezası isteniyor. 
     Biz de Türk Ceza Kanunu’nda yer alan tüm bu yaptırımlara ne kadar uyulduğunu görebilmek için 12 yaşındaki ortaokul öğrencisi M.C.’yle tekel bayilerini ve marketleri dolaştık. Üstelik M.C.’nin üzerinde okul forması olduğu halde. 
     
     Çocuk istediğini aldı 
     M.C.’nin ilk durağı Elmadağ’daki bir büfe oldu. Alkollü içkilerin satıldığı yere giren M.C., buradan üç bira ve sigarayı hiçbir sorun yaşamadan aldı. Saat sabahın 11.00’i olmasına rağmen, küçük çocuğa içki ve sigarayı kime aldığı dahi sorulmadı. 
     Ardından M.C., İstiklal Caddesi üzerindeki büfelerden sorgusuz sualsiz birkaç sigara daha aldı. Hatta istediği markayı bulamadığı için esnaf tarafından bir başka büfe bile tavsiye edildi. M.C.’nin Elmadağ’da başlayan sigara ve içki alışverişi Karaköy’e kadar sürdü. Yedi büfede küçük çocuğa içki ya da sigada satmayı reddeden tek esnaf bile çıkmadı. 
     M.C. hiçbir yerde zorluk yaşamadı mı diyecek olursanız sadece İstiklal Cadddesi üzerindeki pornografik film gösteren bir sinemadan içeri alınmadı, hepsi o. 
     
Kafeşantan nedir      Sahne sanatçılarının çalışabildiği, asıl olarak müşterilere çay, kahve, gazoz, meyve suyu gibi meşrubat verilmekle beraber şarap, bira gibi içkilerin de satışı yapılabilen müzikli, içkili veya içkisiz eğlence yeri. 
     
     Hukukçular ne diyor 
Ceza h kimin takdiridir’      Avukat Cengiz Hortoğlu "Anne babanın çocuğuna içki aldırması h kimin takdirindedir. H kim bunu istismar sayabilir çünkü sigara ve içki aldırmak çocuğu bu maddelerle tanıştırır. Çocuk bunları kullanmaya heveslenebilir." 
     Avukat Harika Seliçi "Çocukların bar, kafeşantan ve meyhanelere girmeleri yanlarında velileri dahi olsa yasak. Kafeşantan şarkı söylenen ve içki içilen yer olduğuna göre, buna taverna, içkili balık lokantaları dahil edilebilir." 
     SHÇEK İl Müdürü Kahraman Eroğlu "Yasağa uymayan işyerlerine kapatma cezası verilmesi emniyet ve zabıtanın görevi. Ayrıca işyeri sahipleri olaya ticari kaygıyla yaklaşıp sigara ve alkol satmamalı. Bu taleplerle gelen çocukları, sigarayı da, alkolü de istiyorsa baban gelip alsın’ diyerek evlerine göndermeli." 
     



 YAŞAM 
























</TEXT>
</DOC>
