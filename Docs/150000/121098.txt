<DOC>
<DOCNO> 121098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun16.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de her 10 kadından biri "sıkı" içiyor... 
</HEADLINE>
<TEXT>

     İngiltere'de yapılan bir araştırma, her 10 kadından birinin ''kendini kaybedinceye kadar'' içtiğini ortaya koydu. 
     Araştırmacılar, bu kadınların yüzde 30'u aşkın bölümünün, ''sarhoşken güvenli cinsel ilişki bir yana, kiminle ve hangi koşullarda cinsel ilişkiye girdiğini bile hatırlamadığını'' açıkladı. 
     Bin kadını kapsayann araştırmalarında, kadınların yedide birinin sarhoşken kavga çıkardığını ve beşte birinin anahtar ve cep telefonu gibi değerli eşyalarını kaybettiklerini söylediklerini belirten araştırmacılar, bu kadınların yarısının da sokaktaki tehlikelere karşın sarhoş halde evlerine yürüyerek döndüklerini söylediler. 
     Araştırmacılar, aşırı alkol tüketiminin evi, eşi ve sorumluluğu olmayan genç kadınlar arasında daha yaygın olduğuna da işaret ettiler. 
     Company adlı dergi tarafından yaptırılan araştırma, İçişleri Bakanı David Blunkett'in cinsel ilişkiye dayalı suçun önlenmesiyle ilgili yeni yasalar çıkarmaya hazırlandığı bir döneme denk geldi. 
     Araştırmanın sonucunu yayınlanan dergi, kadınlara, içmeye gitmeden önce bir taksi durağıyla anlaşmaları, kendilerini eve bırakacak taksinin plakasını yakınlarına vermeleri, şarabı ve diğer birçok alkollü içkiyi suyla tüketmeleri tavsiyesinde bulundu. 
     Dergi, kadınların bünyesinin alkole dayanıksızlığının bilimsel bir gerçek olduğuna dikkat çekti. 
     





</TEXT>
</DOC>
