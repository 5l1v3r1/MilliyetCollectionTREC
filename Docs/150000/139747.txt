<DOC>
<DOCNO> 139747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo43.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Malatyaspor 0 
</HEADLINE>
<TEXT>

     Birinci Süper Futbol Ligi'nde oynanan karşılaşmada Fenerbahçe, Malatyaspor'u 2-0 yendi. 
     
     İlk yarı 

     1. dakikada soldan Ogün'ün ortasında, Tuncay kafayla topu sağ çaprazdaki Rebrov'un önüne indirdi. Ukraynalı futbolcu ceza alanına girip yerden sert bir vuruşla meşin yuvarlağı ağlara gönderdi 1-0 9. dakikada Ayman'ın ceza alanı dışından sert şutunda, kaleci Rüştü, iki hamlede topu kontrol etti. 
     12. dakikada Johnson'ın ceza alanı dışından vuruşunda, top yan direkten döndü. 
     19. dakikada Rebrov'un sağdan ortasında, penaltı noktası üzerinde Tuncay şutunu attı, top üstten auta gitti. 
     24. dakikada Malatyaspor atağında, Fazlı'nın ceza alanı içinden yaptığı kafa vuruşunda top Rüştü'de kaldı. 
     35. dakikada, daha önce bir sarı kart gören Malatyasporlu Muharrem, topu eliyle kesince maçtaki ikinci sarı kartını gördü ve kırmızı kartla oyun dışında kaldı. 
     37. dakikada ceza alanı sol çaprazında topla buluşan Sertan'ın sert vuruşunda, meşin yuvarlak üstten auta gitti. 
     43. dakikada ceza alanı içinde Beschastnykh'in topuk pasında topla buluşan Tuncay'ın şutunda, top kaleci Miloşevski'de kaldı. 
     Fenerbahçe, karşılaşmanın ilk yarısını 1-0 önde tamamladı. 
     
     İkinci yarı 

     Fenerbahçe karşılaşmanın ikinci yarısına Ceyhun'un yerine Semih'i , Malatyaspor ise Ziya'nın yerine Ümit'i alarak başladı. 
     46. dakikada sol çaprazdan ceza alanına giren Semih'in sert şutunda, kaleci Miloşevski direğin dibinden topu kornere attı. Korner atışında arka direkte yine Semih'in kafa vuruşunda bu kez top Miloşevski'de kaldı. 
     51. dakikada Semih'le girdiği verkaç sonucu ceza alanının sağ çaprazında kaleciyle karşı karşıya kalan Rebrov'un vuruşunda, Miloşevski'nin çeldiği topu savunma uzaklaştırdı. 
     56. dakikada Ogün'ün pasında ceza alanında kaleciyle karşı karşıya kalan Beschastnykh'in vuruşunda, top yandan auta gitti. 
     Aynı dakikada Malatyaspor'da Ayman'ın yerine Mithat oyuna girdi. 
     59. dakikada serbest atış kullanan Duro'nun ceza alanına gönderdiği topa Mithat kafayı vurdu, top üstten auta çıktı. 
     65. dakikada Tuncay'ın ceza alanı dışından şutunda, top üstten auta gitti. 
     67. dakikada Erhan'ın ceza yayı üzerinden sert vuruşunda, top az farkla üstten dışarı gitti. 
     69. dakikada Ogün soldan ortaladı. Penaltı noktası üzerinde Rebrov'un kafa vuruşunda top üstten dışarı çıktı. 
     75. dakikada Malatyaspor'da Tolga, faul yaptığı pozisyon sonrasında hakeme itiraz edince, maçtaki ikinci sarı kartını görüp kırmızı kartla oyun dışında kaldı. 
     76. dakikada soldan Rebrov'un kullandığı serbest vuruşta, ceza alanı içinde Johnson kafayı vurdu, top kalecide kaldı. 
     77. dakikada Fenerbahçe'de Ogün yerini Yusuf'a bıraktı. 
     78. dakikada Tuncay'ın hatalı pasında topla buluşan Sertan, sol çaprazdan ceza alanına girdi. Şutunda Rüştü'nün çeldiği topu Mithat tamamlamak istedi. Rüştü ikinci hamlede topa sahip oldu ve tehlikeyi önledi. 
     79. dakikada Semih'in pasıyla sağ çaprazdan ceza alanına giren Yusuf, Mert'e şık bir çalım atarak topu direğin dibinden filelere gönderdi 2-0 
     83. dakikada Fenerbahçe'de Tuncay yerini Ali Güneş'e bıraktı. 
     85. dakikada hakem Bülent Demirlek, Ali Güneş'e faul yapan Malatyasporlu Duro'yu, yardımcı hakem Ekrem Kan'a danışarak kırmızı kartla oyundan attı. Malatyaspor böylece 8 kişi kaldı. 
     88. dakikada Rebrov'un sağdan ceza alanına ortaladığı topu kale önünde Beschastnykh ıskaladı. Bu kez topla Semih buluştu ancak kötü bir vuruşla meşin yuvarlağı üstten auta atarak takımını bir golden etti. 
     Fenerbahçe karşılaşmadan 2-0 galip ayrıldı. 
     





</TEXT>
</DOC>
