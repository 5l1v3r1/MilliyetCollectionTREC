<DOC>
<DOCNO> 102330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/guncel/gun02.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Görür Çatlaklardan h l gaz çıkışı var... 
</HEADLINE>
<TEXT>

Prof. Görür, Yeşilköy açıklarında, doğu-batı doğrultusunda dönen ve Tekirdağ’a devam eden fayın en tehlikelisi olduğunu söyledi 
     MESUT IŞIK Gebze DHA 

     TÜBİTAK Marmara Araştırma Merkezi Başkanı Prof. Dr. Naci Görür, Marmara depreminin üçüncü yıldönümü nedeniyle dün Gebze Rotary Kulübü’nün düzenlediği konferansta konuştu. Marmara deniziyle İzmit körfezinin doğu ve batısında canlı faylar bulunduğunu kaydeden Prof. Görür, deniz tabanının 50 - 60 metre derinliklerinde çatlaklar bulunduğunu, deprem sırasında buradan çok miktarda gaz çıkışı olduğunu dile getirerek şunları söyledi 
     
     Tsunami etkisi 
     "Buralardan gaz volkan gibi çıktı. H l da çıkıyor. Yapılan araştırmalarla bir harita çıkardık. Yeşilköy açıklarında, doğu - batı doğrultusunda dönen ve Tekirdağ açıklarına kadar devam eden 100 kilometrelik fay en tehlikeli ve korktuğumuz fay. Bu fay kırılırsa, en çok etkilenecek alanlar doğusundaki alanlardır. Bir de hattın kuzeyinde ve güneyinde yer alan bölgeler etkilenir." 
     Görür, 1509’da İstanbul’da meydana gelen depremde tsunami olduğunu ve boğazların büyük oranda etkilendiğini belirtirken, Marmara’da da tsunami oluşturacak yerler olduğunu söyledi. Görür, Marmara denizi hakkında bilinenlerin, bunca araştırmalara rağmen yine de sınırlı olduğunu ifade etti. 
     
     Yeni araştırma yapılacak 
     Marmara’nın, altında aktif faylar olduğu bilinen dünyadaki sayılı denizlerden biri olduğunu belirten Görür şöyle konuştu 
     "15 Eylül’de yeni araştırmalar için bir Fransız gemisi buraya gelecek. Bu gemiyle faylara 10 metre kadar yaklaşılabilecek. Ayrıca fotoğraflar çekilip dinlenerek kayıt alınabilecek. Bu çalışmadan sonra olası depremin etkisini ve büyüklüğünü söyleyebileceğiz. Bugüne kadar söylediklerimiz hala geçerli. Bilim böyle çalışıyor. Kimse kendisini aldatmasın." 
     
Ecevit deprem bölgesine gidiyor      ANKARA Milliyet 

     Başbakan Bülent Ecevit, Marmara depreminin 3’üncü yıldönümü nedeniyle, yarın Kaynaşlı’da Köykent Bürosu’nu açacak. Başbakanlık Basın Merkezi’nden yapılan açıklamaya göre, Ecevit, Kaynaşlı’ya helikopterle gidecek. Öğle saatlerinde Kaynaşlı Kızılay Toplum Merkezi’nde düzenlenen programa katılacak olan Ecevit, Köykent Bürosu’nu hizmete açacak. Daha sonra Düzce’ye geçip halka seslenecek. 
     
Prefabrik evler satışa çıkarılacak      ESRA BAYRAKTAR Düzce DHA 

     Bolu Valiliği, 17 Ağustos ve 12 Kasım depremlerinin ardından geçici iskan amacıyla yaptırılan prefabriklerin sökülerek satışına karar verdi. 30’ar metrekarelik prefabriklerin metrekaresi, 12 milyon 500 bin liradan toplam 375 milyon liraya satılacak. Düzce’de de depremzedelerin boşalttığı prefabrikler sökülmeye başlanırken, duvarlara yazılan "Seni unutmayacağım prefabrik. Bize yuva oldun" mesajları dikkat çekti. 
     
Avcılar stresten kurtulamadı      İSTANBUL Milliyet 

     İstanbul İl Sağlık Müdürlüğü’ne bağlı Avcılar’daki Ruhsal Danışma Merkezi’nin, 11 bin 685 kişiyle yaptığı anket çalışması, bölgede yaşayan her 15 kişiden birinin, ciddi tedavi gerektirecek boyutta sorun yaşadığını ortaya koydu. Çalışmaya katılanlarda en fazla görülen travma sonrası stres bozuklukları, depremin yaşadığı odada bulunamama, banyo ve tuvalete gidememe, asansörü kullanama olarak sıralandı. 
     
ONLARI UNUTMADIK      ERGUN AYAZ Gölcük DHA 

     Marmara depreminin merkez üssü Gölcük’te yaşamını yitirenler, Saraylı köyündeki 17 Ağustos Şehitliği’nde anıldı dün. Sabah mevlit okundu önce. Depremzedeler de yakınlarının mezarı başında Kuran okuyup gözyaşı döktü. Şehitliğe gelenlerden biri de depremde, Donanma Komutanlığı’nda görevli astsubay oğlunu kaybeden Elif Güvercin... "Oğlum her izninde bizi ziyarete gelirdi" diyor acılı anne... Sonra da sayıklarcasına ekliyor "Ama artık ben onu ziyarete geliyorum. Çünkü o temelli izne ayrıldı..." Diğer bir köşede, depremde 4 çocuğunu kaybeden, kendisi de sakat kalan Sultan Kiraz var. Eşi Ahmet Kiraz’ın sırtında geldiği mezarlıkta çocukları için dua okuyor. 4 yaşındaki Saliha da depremde enkaz altından kurtulmuş. O, anneannesi ile gelmiş mezarlığa ve ablası Fatma Erboğa için ellerini açmış dua okuyor. Anneanne de kendisiyle aynı adı taşıyan torunu için ağlıyor. 
     



 GÜNCEL 




















</TEXT>
</DOC>
