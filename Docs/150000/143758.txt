<DOC>
<DOCNO> 143758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/guncel/gun13.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik’te suçüstü 
</HEADLINE>
<TEXT>

İncirlik Üssü’ne Afganistan’a gitmek için indiği belirtilen dört ABD uçağından birinin, Irak harek tına yönelik malzeme taşıdığı anlaşıldı 
     YASEMİN ÇONGAR Washington 

     Ankara ile Washington arasında önceki gün büyük bir askeri kriz yaşandı. DHA’nın haberine göre, ABD Türkiye’ye, İncirlik Üssü’ne önceki gün inen dört uçağın "Afganistan operasyonu kapsamında" olduğunu bildirdi, ancak bu uçaklardan birinin, "Irak harek tına yönelik" malzeme taşıdığı anlaşıldı. Bunun üzerine Türkiye, söz konusu uçağın kalkışına, "manifesto ihlali" gerekçesiyle izin vermedi. Genelkurmay ayrıca, Türk hava sahasının, "ikinci bir emre kadar" Afganistan operasyonu kapsamındaki ABD uçaklarına kapatıldığını ABD’ye iletti. ABD uçaklarının Türk hava sahasını dün uzun süre kullanamaması Washington’da tepki yaratırken, dün akşam kriz aşıldı. 
     
     CIA kiraladı 
     ABD kaynaklarına göre, İncirlik’e gelen ve Merkezi Haber Alma Örgütü’nün CIA kiraladığı öğrenilen askeri amaçlı uçaktaki malzemelerin, "Irak harek tına hazırlık" için getirildiği ortaya çıktı. Türk yetkililer, Irak harek tı kapsamında Türk hava sahası henüz ABD’ye açılmadığı ve ilgili uçakların manifestolarının amaçlarını doğru yansıtmadığı gerekçesiyle, Türk Genelkurmayı’nın onayıyla, uçağın kalkmasını engelledi. Alanda 24 saatten fazla bekletilen uçak, krizin aşılması sonucu dün saat 19.00’da havalandı. Türkiye’nin, hava sahasını Afganistan operasyonu kapsamındaki diğer uçuşlara da kapatması, Washington’ın askeri planlarını büyük ölçüde aksattı. Bir ABD’li yetkili, Afganistan’daki 9000 Amerikan askeri için, Almanya’daki ABD Avrupa Komutanlığı’ndan malzeme yükleyen çoğu C - 17 tipi nakliye uçağının engellenmesinin, "ikili ittifak ilişkilerine büyük darbe olduğunu" söyledi. 
     



 GÜNCEL 













</TEXT>
</DOC>
