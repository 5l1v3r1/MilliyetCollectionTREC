<DOC>
<DOCNO> 145049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko27.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye Temsilcisi Brekk Erdoğan'ın konuşması memnun etti 
</HEADLINE>
<TEXT>

     Uluslararası Para Fonu IMF Türkiye Daimi Temsilcisi Odd Per Brekk, Başbakan Tayyip Erdoğan'ın dün gece yaptığı konuşmada ekonomi politikasına dair taahhütlerini memnuniyetle karşıladıklarını bildirdi. 
     Per Brekk'in yazılı açıklamasında, daha fazla harcama önlemleri dahil, temel ekonomik politikalara ilişkin olarak Hükümet Sözcüsü ve Adalet Bakanı Cemil Çiçek'in bugünkü Bakanlar Kurulu toplantısından sonraki açıklamalarının da IMF tarafından memnuniyetle karşılandığı belirtildi. 
     Per Brekk açıklamasında, IMF yetkililerinin dördüncü programın gözden geçirilmesine dair Niyet Mektubu'nu nihayete kavuşturmak için Türk hükümetiyle çalışmayı istediğini, beklediğini ifade ederek, şöyle dedi 
     ''Eğer, hükümet taahhütleri yerine getirmede güçlü çabalar gösterirse, dördüncü gözden geçirmeyi ele almak için IMF İcra Kurulu toplantısı Nisan ayı ortasında yapılabilir.'' 
     




</TEXT>
</DOC>
