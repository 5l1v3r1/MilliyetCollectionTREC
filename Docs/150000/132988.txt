<DOC>
<DOCNO> 132988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur23.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık değilim, hırsızım' 
</HEADLINE>
<TEXT>

     Samsun'da gece yarısı hırsızlık amacıyla girdiği evde uyuyan evin genç kızına tecavüz etmek isterken yakalanan Hakan Başar, duruşmada kendisini savunarak, Ben hırsızım, sapık değil. Kızın çantasını ararken beni yanlış anladılar'' dedi. 
     Tekkeköy İlçesi'nin Çay Mahallesi'nde 3 ay önce meydana gelen olayda, gece yarısı Ahmet Çağlar'a ait olan eve giren 20 yaşındaki Hakan Başar, uyumakta olan 26 yaşındaki Arzu Çağlar'a tecavüz etmek isterken yakalandı. 
     Samsun 1'nci Ağır Ceza Mahkemesi'nde tutuklu yargılanan Başar, üzerine atılan suçlamaları kabul etmeyerek, "Biraz alkollüydüm. Evin içerisinde çalınacak eşya ararken, kanepede birisinin yattığını gördüm. Sehpanın üzerinde ise bir kadın çantası vardı. Onu almak isterken, kız bağırmaya başladı ve bende yakalandım. Ben hırsızım, sapık değil. Bu evede hırsızlık için girmiştim" diyerek kendisini savundu. 
     Arzu Çağlar ise sanığın yalan söylediğini belirterek, "Bu adam benim üzerime çıkmış, sağımı solumu elliyordu. Bağırmamayım diye de ağzımı kapatmıştı. Ancak çıkan gürültüye babam geldi. Hatta yakalandığında da pantalonunu yarıya kadar çıkarmıştı. Yalan söylüyor. Kendisinden şikayetçiyim" dedi. 
     Mahkeme heyeti, genç kıza tecavüze kalkışann Başar'ın akli dengesinin araştırılmasına karar verdi ve duruşmayı erteledi. 
     





</TEXT>
</DOC>
