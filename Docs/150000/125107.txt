<DOC>
<DOCNO> 125107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/spo00.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
DÜŞÜNEN ADAM 
Fener’e hoca olması hem başkanının hem de onun hayaliydi. Zamanlama sanki yanlış seçildi. Kimbilir, belki bu yüzden fotoğraf karelerinde düşünceli. Tek fark Rodin’in eli çenesindeydi 
     TAMER BAĞLAN 

     Haftanın açılış karşılaşması, Arif’in Türkiye 1. Ligi tarihindeki 99. golü ile kapandı. Bu şık kapanış, futbolun da arasıra adaletli olduğunun, topun her zaman yuvarlaklığı gereğince davranmadığının kanıtıydı. Çünkü, Galatasaray maçı son anda değil, 30. dakikada koparmıştı aslında. Gole gitmeye çalışan Ümit Karan’ın, İlhan Özbay tarafından düşürülüşü doğru bir kararla Gaziantepspor’un bir kişi eksik kalmasıyla sonuçlansaydı, Sarı - Kırmızılılar’ın işi son dakikaya kalır mıydı İlhan’ın 10 metrelik bir yol boyunca Ümit’in koluna girmesi herkese göre kırmızı, Mustafa Çulcu’ya göre ise, herhalde Refakat’ anlamındaydı. Talebeleri ilk beşteki bir takımı ilk kez yenerken bu sezon, Terim de çok umut bağladığı devre arası öncesi büyük bir avans aldı... 
     İkibuçuk yıllık yardımcı antrenörlüğünü yok’ sayıp, umutlarının tamamını devre arasına yükleyen bir başkası ise, Fenerbahçe’nin eli burnunda hocasıydı. Oğuz Çetin’in, "Şu iki maçı alalım, ikinci yarıda yepyeni bir Fener..." cümlesi, henüz ilk nefeste yarım kaldı. Bilindiği üzere ilk günden bu yana Aziz Yıldırım’ın hedefi, takımını camianın içinden birinin çalıştırmasıydı. Kader ve tesadüfler bu hayalin Oğuz Çetin ile gerçekleşmesini sağladı. İkilinin en büyük handikapı, bu birlikteliğin camianın ve tribünlerin başkanla hocasına olan güvenini yitirmek üzere olduğu bir dönemde yaşanması... 
     En çok Beşiktaş’ın yerinde havası. Kış ortasında, güllük gülistanlık... Yalnızca Türkiye’de değil, Avrupa’da, Kiev’de bile. Birlik, beraberlik, dirlik, disiplin, futbol, tribün şov... Bir zamanlar burun kıvıranlar Nouma’ya, Sergen’e, Pancu’ya hatta Lucescu’ya şu sıralar methiyeler dizmekle iştigal ediyor. Ne çare ki, kelimeler kifayetsiz ..Ve Lucescu, maç sonrası sıcağı sıcağına röportaj yaparken Tümer, üşümesin diye paltosunu seriyor omuzlarına. Anlayana... 
     Devre arasından sonra, sözü edilen büyük gelişmeler yaşanmazsa bazılarında, "Türk futbolu adına Gençlerbirliği’ni destekliyorum" muhabbeti artabilir ikinci yarıda. Bu tempoyla giderse, ezeli rakipleriyle arasını açması muhtemel Beşiktaş karşısında, heyecanseverlerin tutunacak tek dalı olabilir Yanal’ın Gençler’i. Maddi, manevi, teknik heyet ya da kadroları gereği hiçbir eksiği yok Ankaralılar’ın, şampiyonluğa oynamak için. Tek soru işareti, buna gerçekten inanabilecekler mi 
     1988’den bu yana, dört büyükler dışında ilk üçe girebilen tek takım olan Gaziantepspor’un inişi, Trabzonspor’un daha yukarılar için umudu hala sürüyor. Yeni yönetim kurulu, yani taze kan Bordo - Mavililer’in ivmesini de artırabilir. Yeter ki, çıtanın daha da yükselmesini sağlayacak kararların alınması, oy sayım hızlarıyla aynı oranda seyretmesin... 
     
     Haftanın takımı 
     GALATASARAY Beşiktaş yenilgisinin şokunu üzerinden çabuk attı, üst sıraların iddialı takımı Gaziantep’i deplasmanda yenerek moral kazandı. Oynadığı etkili futbolla kötü günleri geride bıraktığını kanıtladı. 
     
     Haftanın hocası 
     Fatih TERİM Bilgisi, tecrübesi ve otoritesi ile takımını yeniden rayına oturttu. Gaziantep’te sezonun en etkili futbolunu oynayan Galatasaray’ın başarısında aslan payı onundu. Doksan dakika oyunu çok iyi okudu. 
     
     Haftanın hakemi 
     Cem PAPİLA Bu hafta bariz hatalar yapan hakemler içinde kötünün iyisiydi. Beşiktaş-Samsun maçını büyük bir dikkatle yönetti, kartlarını yerinde kullandı, ancak tecrübesizliğinin de etkisiyle zaman zaman yanlışları göze battı. 
     
Gol krallığı Futbolcu Takım Maç Gol Okan Bursaspor 17 13 Viola Gaziantep 15 11 Washington Fenerbahçe 12 9 Arif Galatasaray 14 9      
     
Gol pası Futbolcu Takım Maç Gol Pası Timuçin Malatyaspor 16 10 Ortega Fenerbahçe 12 8 Murat Bursaspor 15 7 Duro Malatyaspor 12 6 Serhat Fenerbahçe 15 6      
     
Altın eldiven Futbolcu Takım Maç Gol Cordoba Beşiktaş 15 9 Petkoviç Trabzonspor 17 11 Heinen Denizlispor 13 12 Rüştü Fenerbahçe 11 12      
     
     Kart cezalılar 
     Kırmızı kart Çağdaş Altay , Serkan Trabzonspor 
     Sarı kart Güngör Adanaspor , Fatih Altay , İlhan, Zago Beşiktaş , Cesar Gaziantepspor , Duro Malatyaspor 
     
     Haftanın portresi 
     Pancu Beşiktaş 
     Futboluyla taraflı tarafsız herkesi büyülüyor. Lucescu’nun adeta jokeri. Nereye koysanız, kusursuz oynuyor, görevini eksiksiz yerine getiriyor. Dizindeki sakatlığa bile aldırış etmiyor. Futboluyla keyif veriyor, takımının başarısı için terini son damlasına kadar akıtıyor. 
     
     Karatahta 
     Utanç manzarası 
     Avrupa Birliği’ne girmek için yıllardır büyük uğraş veriyor, her türlü fedak rlığa ülke olarak katlanıyoruz, ancak karla kaplı bir zemini h l temizlemesini bilmiyoruz. Saha çizgilerini ilkel yöntemlerle belirlemeye çalışıyoruz. Elazığ - Diyarbakır maçında bu yüzden sekiz dakika duran oyunu, dondurucu soğukta ayakları kilitlenen futbolcuların iş biraz çabuk yürüsün diye görevlilere yardım edişlerini gördükten sonra inanın pes dedik. Gerçekler bir kez daha yüzümüze vurdu, üzüldük. 
     
     Alkış alanlar 
     Bravo Ümit hoca 
     Ümit Kayıhan futbolumuzun en renkli, en tecrübeli hocalarından biri. Sezona kötü başlayan Diyarbakır’da Hüseyin Kalpar’ın yerine geldi, ateşten gömlek giydi, ancak sorunları kısa sürede çözmesini bildi. Bilgisini, tecrübesini bir kez daha gösterdi. Dile kolay, son üç haftada Malatyaspor ve Elazığspor’u deplasmanda, Fenerbahçe’yi sahasında devirdi. Takımını ateş çemberinden çıkardı, gözünü üst sıralara dikti. Alkışları fazlasıyla hak etti. Tebrikler Ümit Kayıhan. 
     
     Haftanın sözü 
     Bazen bu tip maçlarda iman gücü lazım. 
Göztepe Teknik Direktörü Mustafa Fedai      
     
     Haftanın sonuçları 
     Beşiktaş - Samsun 2-0 
     Tümer Dk. 49, İlhan Mansız Dk. 72 
     G.Antep - G.Saray 1-2 
     İbrahim Dk. 43, Berkant Dk. 44, Arif Dk. 89 
     Malatya - Trabzon 2-2 
     Tolga Dk. 6, Aurelio Dk. 34, Erman Özgür Dk. 87, Hasan Özer 90 3 
     Altay - İst.Spor 4-3 
     Ümit Dk. 24 ve 52, Sinan Dk. 26 ve 85, Kona Dk. 70, Cenk Dk. 71 ve 90 2 
     Adana - Kocaeli 1-0 
     Necati Dk. 56 
     G.Birliği - Bursa 2-0 
     A.Hassan Dk. 27, Veysel Dk. 64 
     Elazığ - Diyarbakır 0-1 
     Saffet Dk. 54 
     F.Bahçe - Göztepe 0-0 
     
     Haftanın maçları 
     Çarşamba 13.00 Konya - Kocaeli, Diyarbakır - Ankara, Gençlerbirliği - Göztepe, Malatya - Şanlıurfa, Rize - Samsun, Trabzon - Sivas, 18.30 Denizli - Beşiktaş, 20.00 Galatasaray - Ankaragücü, Cumartesi 13.30 Adana - İstanbul, 19.00 Beşiktaş - Bursa, Pazar 13.30 Denizli - Gaziantep, Elazığ - Göztepe, Malatya - Ankaragücü, Gençlerbirliği - Kocaeli, Altay - Diyarbakır, 16.30 Samsun - Galatasaray, 19.00 Fenerbahçe - Trabzonspor 
     
     
     



 SPOR 


























</TEXT>
</DOC>
