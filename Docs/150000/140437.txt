<DOC>
<DOCNO> 140437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/magazin/mag02.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
4 takım elbiseye Telsim’de oynadı 
</HEADLINE>
<TEXT>

     Ali'ce 
Ali Eyüboğlu 

     Mustafa Topaloğlu, yıllardır müzik dünyasının tek Uzaylı’ yıldızıydı. Ve bu Uzaylı’ numarası sayesinde Telsim’in de reklam yıldızı oldu. Son günlerde sıkça ekranlara gelen reklamda, Telsim’in kullandığı teknolojide ulaştığı hıza Topaloğlu’nun bir Uzaylı’ olarak akıl erdiremediği anlatıyor. 
     Reklamda da vurgulandığı gibi GPRS teknolojisiyle Türk mühendislerinin başardığı cepten Star ve Kral TV yayınının izlenmesi, Uzaylı’nın da kafasını karıştırıyor. 
     
     Bu işler................ nasıl işler 
     Topaloğlu da, bu durumu türküsündeki "Bu işler nasıl işler, benden habersiz işler" diyerek dile getiriyor. 
     Reklamları izleyenler, "Mustafa Topaloğlu da, Uzaylı’ numarasıyla köşeyi döndü" diyor. Ancak gerçek hiç de öyle değil. 
     Dünyadaki ülkelerde kullanımda olan paralardan hiçbiri Uzay’da geçmediği için olsa gerek Topaloğlu, Telsim’den para almadı. Reklamına çıktığı Telsim’in değil, Turkcell’in abonesi olan Topaloğlu’na reklamdan sadece çekimlerde kullanılmak üzere Beymen’den alınan dört takım elbise kaldı. Topaloğlu ayrıca gruptan, kliplerine destek sözü aldı. 
     Bu da "GPRS ticareti". Onu da "Uzaylı Mustafa" yaptı. 
     "Yılmaz Erdoğan da Telsim reklamına çıkıyor. O hangi şirketin abonesi " diye merak ediyorsanız, söyleyeyim. Erdoğan, Telsim’in reklam yıldızı oluncaya kadar "diğer abone"lerdendi, şimdi o da 0 544’lü bir hat kullanmaya başladı. 
     



 MAGAZİN 













</TEXT>
</DOC>
