<DOC>
<DOCNO> 133854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun26.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears, 2 haftada üç sevgili değiştirdi... 
</HEADLINE>
<TEXT>

     Amerikan pop prensesi Britney Spears, 2 haftada 3 sevgili değiştirdi. 
     New York Post gazetesinin magazin sayfasında yer alan habere göre Spears, son olarak Los Angeles'teki ''Troubadour'' adlı gece kulübünde, çapkınlıklarıyla tanınan İrlandalı aktör Colin Farrell ile birlikte samimi vaziyette görüldü. 
     Al Pacino ile ''The Recruit'', Tom Cruise ile ''Minority Report'' ve Bruce Willis ile ''Hart's War'' adlı filmlerde rol alan Colin Farrell'in kaçamakları arasında Demi Moore, Nicole Narain, manken Josie Maran ve Tom Sizemore'un eski eşi Maeve Quinlan bulunuyor. 
     Farrell, bir dergiye yaptığı açıklamada, ''şimdilik uzun süreli ilişkiye girmediğini ve gelip geçici aşklarla yetindiğini'' söylemişti. 
     Öte yandan, Britney Spears'in, yine Los Angeles'teki bir barda eski aşkı Justin Timberlake ile birlikte görüldüğü, Sundance festivalinde ise ''Limp Bizkit'' grubunun üyesi Fred Durst ile birlikte olduğu bildirildi. 
     Spears'in bir yakın arkadaşı, gazeteye yaptığı açıklamada, ''genç şarkıcının Colin Farrell ile çıktığını fakat Fred Durst ile buluşmaya devam ettiğini, Justin Timberlake'i de defterden silmediğini'' söyledi. 
     





</TEXT>
</DOC>
