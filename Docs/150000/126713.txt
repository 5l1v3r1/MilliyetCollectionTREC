<DOC>
<DOCNO> 126713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/spor/spo06.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferde kader günü 
</HEADLINE>
<TEXT>

Federasyon, bir sezonda iki imza yasağının kaldırılması için UEFA’dan izin istedi. Kesin cevap bugün gelecek 
     TUNÇ KAYACI 

     FUTBOL Federasyonu, bir sezonda iki imza atılamaz yasağının bir defaya mahsus kaldırılması için UEFA’nın kapısını çaldı, gerekli cevabın bugün alınacağı açıklandı. Kulüpler ocak ayındaki ara transferde rahat hareket etmek için uzun süredir Federasyon Başkanı Haluk Ulusoy’a baskı yapıyordu. Ulusoy, "Kulüplerin mağduriyetini biliyorum. Hukukçularımız gerekli çalışmaları yaptı" dedi. 
     UEFA’NIN yeşil ışık yakacağını tahmin ettiğini de söyleyen Ulusoy, "İnşallah bugün müjdeli haberi veririz" diye konuştu. Bu konuda kulüplerin feryadını üstü örtülü eleştiren Ulusoy, "Anlaşılıyor ki, sezon başı takımlarını kurarken işlerini iyi yapmamışlar. Yeni sezon için şimdiden kolları sıvayıp, daha seçici olmalarını tavsiye ederim" ifadesini kullandı. 
     



 SPOR 






















</TEXT>
</DOC>
