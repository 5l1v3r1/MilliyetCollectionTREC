<DOC>
<DOCNO> 143932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko18.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basra Körfezi'nde petrol trafiği normal... 
</HEADLINE>
<TEXT>

     Dünya petrol tüketiminin yüzde 40'ını karşılayan Basra Körfezi'ndeki petrol trafiğinin şu an için ABD'nin Irak saldırısından etkilenmediği bildirildi. 
     Londra'daki petrol sektöründen alınan bilgilere göre, Körfez'de petrol tankerlerinin dolum işlemleri ve gidiş gelişleri alışılmış biçimde devam ediyor. 
     Dünya'nın en büyük petrol tanker şirketi olan Norveç merkezli Norway's Frontline'ın İşletme Müdürü Ola Lorentzon, yükleme ve taşıma işlemleride aksama olduğuna ilişkin hiçbir acil mesaj almadıklarını belirterek, ''işler normal. Bu aşamada gemi trafiğinde ciddi bir engelleme beklemiyoruz'' dedi. 
     Günde 16 milyon varil ham petrol ihracatı yapılan Basra Körfezi'nde şu ana kadar işler sakin gitse de piyasaların gözünün bölgeye çevrildiği bildiriliyor. 
     Tankerlerin hareketinde en ufak bir aksama haberinin piyasalara ulaşması durumunda petrol fiyatlarının tırmanışa geçeceği belirtiliyor. 
     





</TEXT>
</DOC>
