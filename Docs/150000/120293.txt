<DOC>
<DOCNO> 120293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/dunya/tur.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Kudüs’te intihar saldırısı 11 ölü Kudüs’te asker ve lise öğrencilerini taşıyan otobüste meydana gelen intihar saldırısında cesetler tanınmayacak hale geldi. 
     DIŞ HABERLER SERVİSİ 

     İsrail’in başkenti Kudüs, dün bir otobüste düzenlenen intihar saldırısıyla yine kan ve gözyaşına boğuldu. Kentin batısındaki Kiryat Menahem Sokağı’nda, sabahın en hareketli dakikalarında içi lise öğrencileri ve askerlerle dolu otobüste düzenlenen intihar saldırısında 11 yolcu öldü, 40’tan fazla kişi de yaralandı. 
     Yapılan açıklamada, Nail Azmi Ebu El Hal adındaki intihar komandosunun beline bağladığı bombayı, otobüs Kiryat Menahem’de bir durakta durduğu sırada sabah yerel saatle 7.10’da ateşlediği belirtildi. Görgü tanıkları, saldırganın, eylemini gerçekleştirmeden hemen önce otobüse bindiğini söyledi. Saldırı sonucu parçalanarak ölenlerin çoğunun okula giden lise öğrencisi çocuklar olduğu açıklanırken, sadece iki kurbanın kimliği tespit edilebildi. 
     
     HAMAS üstlendi 
     Saldırının sorumluluğunu HAMAS ile İslami Cihad örgütleri üstlendi. 
     Filistinli Bakan Saib Erekat, "Filistinli ya da İsrailli sivillerin öldürülmesini her zaman kınadığımız gibi, İsrailli sivillerin yaşamına mal olan bu saldırıyı da kınıyoruz" dedi. 
     
İsrail Başkonsolosluğu’nda yas      Kudüs’teki saldırıda, İsrail’in İstanbul Başkonsolosluğu’nda görevli diplomat Shlomi Diyani’nin 20 yaşındaki yeğeni Diklo Zino da hayatını kaybetti. Zino, saldırı sırasında İsrail Adalet Bakanlığı’ndaki işine gidiyordu. 
     Genç kadının babaannesi de sekiz yıl önce Kudüs’te bir otobüse düzenlenen intihar saldırısında ölmüştü. 


 DÜNYA 













</TEXT>
</DOC>
