<DOC>
<DOCNO> 145484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun40.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush askerlerine seslendi ''Başkomutan olmaktan gururluyum'' 
</HEADLINE>
<TEXT>

     ABD Başkanı George Bush, ''başkomutan olmaktan gurur duyuyorum'' dedi. 
     Bush, Florida'daki Merkez Komutanlığı karargahında ABD askerlerine hitap etti. 
     Bush, konuşmasında, ''Irak'taki acımasız düşmanlara karşı ABD askerlerinin gösterdiği çabaları'' övdü. 
     ''Dünya, ordumuzun bu savaş sürecindeki kabiliyetine, onuruna ve kararlılığına tanık oldu'' diyen Bush, milyonlarca Amerikalı'nın ve kendisinin, ordularından gurur duyduğunu söyledi. 
     Bush, ''Irak'ın komuta kademesini bozarak, kitle imha silahı kullanmalarını önlemeye çalışıyoruz'' dedi. 
     Öte yandan Bush, ''Masum sivilleri korumak savaş planlarımızın temel önceliklerinden biridir'' dedi. 
     Bush, Florida'daki Merkez Komutanlığı karargahında ABD askerlerine ve ailelerine hitaben yaptığı konuşmada, Irak Devlet Başkanı Saddam Hüseyin'in günlerinin sayılı olduğunu söyledi. 
     Irak'taki savaşın ilerleme kaydettiğini belirten Bush, ''Bu savaşın ne kadar süreceğini bilemeyiz. Ancak, hazırlıklıyız'' dedi. 
     Bush, konuşmasını, ''Sizi ve uzun süredir acı çeken Irak halkını temin ederim ki, Irak rejiminin günleri sayılı ve bu gün yaklaşıyor'' diye sürdürdü. 
     




</TEXT>
</DOC>
