<DOC>
<DOCNO> 110166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sondun12.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat 11 gün sonra halkı selamladı... 
</HEADLINE>
<TEXT>

     Filistin lideri Yaser Arafat, İsrail askerlerinin karargahının çevresinden geri çekilmeleri üzerine, kısa bir süre için dışarı çıkarak halkı selamladı. 
     İsrail askerlerinin kuşattığı karargahından 10 gün sonra ilk kez korumalarının omuzları üstünde dışarı çıkan Arafat, toplanan 300 dolayında Filistinliyi zafer işaretiyle selamladı. 
     Arafat, dışarı çıkmadan önce yaptığı açıklamada, İsrail'in çekilmesinin BM'nin 1435 sayılı kararına uygun olmadığını söyledi. Arafat, İsrail askerlerinin tam olarak çekilmediklerine, karargahının birkaç metre ötesinde bulunduklarına dikkat çekti. 
     İsrail askerlerinin karargahının çevresinden ve bütün Filistin yerleşim birimlerinden çekilmelerini isteyen Arafat, İsrail'in istediği, yanında bulunan kişilerden hiçkimseyi vermeyeceğini yineledi. 
     Bu arada, Arafat'ın yanında bulunan 60 dolayında silahlı Filistinlinin, İsrail askerlerinin geri çekilmesinden sonra, Arafat'ın bulunduğu binadan çıkarak yakındaki yıkılmış bir binaya doğru yöneldikleri, ancak karargahtan ayrılmadıkları bildirildi. 
     





</TEXT>
</DOC>
