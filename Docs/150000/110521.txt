<DOC>
<DOCNO> 110521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/yazar/bila.html </URL>
<DATE> 2002/10/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Ertelenirse düşünürüm 
</HEADLINE>
<TEXT>

     3 Kasım seçimlerinin iptal edilip edilmeyeceği büyük ölçüde bugün belli olacak. Seçimin akıbeti konusunda anahtar parti konumunda olan DSP’nin nasıl tavır alacağı merak ediliyor. 
     Başbakan Bülent Ecevit, dün günün yoğun gündemi içinde bugün yapılacak Meclis oylamasına dönük çalışmalarına ağırlık verdi. DSP Genel Merkezi’nde, Milli Güvenlik Kurulu öncesinde ve sonrasında yapılan toplantılarda bütün olasılılıklar ele alındı. 
     Milli Güvenlik Kurulu sonrasında, DSP Genel Merkezi’nde yapılan kurmaylar toplantısı, seçimlerin yapılmasının daha doğru olacağı kararıyla sonuçlandı. 
     Toplantı sonrasında görüştüğümüz Başbakan Bülent Ecevit, şu değerlendirmeyi yaptı 
     "Bugün dün yaptığımız toplantılarda şu sonuca vardık DSP olarak Meclis’in tatile girmesini doğru buluyoruz. Ancak, Meclis’ten farklı sonuç çıkarsa durumu yeniden değerlendirmemiz doğaldır." 
     Başbakan Ecevit’in, ölçüp biçerek ifade ettiği bu sözler, Meclis’te bugün alınacak muhtemel bir iptal kararı sonrası için anlam taşıyor. 
     Başbakan Ecevit’in de belirtiği gibi DSP, Meclis’in tatile girmesi ve dolayısıyla seçimlerin 3 Kasım’da yapılması yönünde tavır alacak. 
     Seçimler iptal edilirse Ecevit ne yapacak Örneğin, böyle bir durumda istifa ederek yeni bir süreci başlatmayı düşünür mü 
     Başbakan Ecevit, dünkü görüşmemizde istifa konusunun gündeminde yer almadığını belirterek, yeniden bir değerlendirme yapmasının doğal karşılanması gerektiğini vurguladı. 
     Ecevit’in, DSP’ye rağmen seçimlerin iptal edilmesi kararı çıkması halinde yeniden değerlendirme yapacaklarını ve bunun doğal karşılanması gerektiği vurgulaması hükümet modelleri açısından önem taşıyor. 
     Erken seçim yapılmasına karşı çıkan tek parti konumundaki DSP’nin, bu aşamada seçimlerin ertelenmesinin yanlış olacağı sonucuna vardığı biliniyor. Ancak DSP’ye rağmen bir iptal kararı çıkarsa, Ecevit’in seçim yapılmasını sağlamak üzere bir takım yapay zorlamalara girmeyeceğini söyleyebiliriz. 
     Böyle bir durumda mevcut hükümetle devam edilmesi veya alternatif hükümet modellerinin gündeme gelmesi olasılıklarını değerlendirmeyi Başbakan Bülent Ecevit açık görünüyor. 
     Ecevit’in, iptal halinde "yeniden değerlendirme yapmamız doğal karşılanmalı" demesi, DSP’nin erken seçimin yanlış olacağına dönük Parti Meclis’i kararı taşıyan tek parti olmasına dayanıyor. 
     
     







Seçimler olacak mı 


Irak’a doğru... 


Ecevit Ertelenirse düşünürüm 


Kendi alnına kara çalmak 


Derviş Dışişleri’ne 


Aldatma mevzusunu bir de ondan dinleyin 


Yaşlı deyip geçmeyin. Bir gün siz de... 


İki kabadayı gibi... 


Genç Parti olayı 


IMF’den iflas sopası’ 


</TEXT>
</DOC>
