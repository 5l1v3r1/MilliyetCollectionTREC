<DOC>
<DOCNO> 149516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun07.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat... Çin büyükelçiliği de talandan nasibini aldı... 
</HEADLINE>
<TEXT>

     Çin, Irak'ın başkenti Bağdat'taki büyükelçiliğinin yağmalandığını bildirdi. 
     Çin Dışişleri Bakanlığı sözcüsü Liu Jianchao, ''Çin, Irak'ta savaşın yol açtığı anarşiden derin üzüntü duyuyor ve yağma olayını şiddetle kınıyor'' dedi. 
     Yeni Çin Haber Ajansı, Çin'in ABD'den, büyükelçiliğinin daha iyi korunmasını ve çalınan eşyanın bulunmasına yardımcı olmasını istediğini bildirdi. 
     Ajans, büyükelçilikten neyin çalındığı ve çalınan eşyanın değeri hakkında ayrıntı vermedi. 
     Irak'ta Saddam Hüseyin'in devrilmesinin ardından, aralarında Almanya Büyükelçiliği, Fransız Kültür Merkezi ve Finlandiya büyükelçisinin evinin de bulunduğu çok sayıda diplomatik bina yağmalanmıştı. 
     





</TEXT>
</DOC>
