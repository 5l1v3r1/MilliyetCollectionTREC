<DOC>
<DOCNO> 132253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sontur18.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı'nın Apo isyanı "Bu kadar ayrıcalıklı mahkum yok" 
</HEADLINE>
<TEXT>

     Adalet Bakanı Cemil Çiçek, terör örgütü elebaşı Abdullah Öcalan'ın avukatlarıyla görüştürülmediği iddialarıyla ilgili olarak, ''Dünyanın hiçbir yerinde bu kadar rahat, bu ayrıcalıklı bir mahkum yoktur. Bunu inkar edenler nankörlük eder'' dedi. 
     Çiçek, AK Parti TBMM Grubu'na gelişinde gazetecilerin konuyla ilgili sorularını yanıtlarken, ''daha evvelki taleplerini getirdiler. Geldiler bir dilekçe verdiler. Bugünlerde yine bir talepleri var, biz de izin veririz onlara''' diye konuştu. 
     İngiliz avukatlardan bir görüşme talebi gelmediğini ifade eden Çiçek, bir gazetecinin ''görüşmeye ilişkin bir sıkıntı var mı '' sorusunu şöyle yanıtladı 
     ''Hayır... Bunların görüşmeleri bildiğim kadarıyla çarşamba günleri yapılıyor. Geçtiğimiz çarşamba günü de bunlar gemiyle gidecekti oraya... Hava muhalefeti nedeniyle görüşemediler. Yani anlamadığım nokta şurası Yaygara koparılıyor bu kişi 3 gündür 5 gündür orada değil ki. Şu kadar zamandır orada... Bugüne kadar idare, devlet bir muhalefet etmemişte niye şimdi muhalefet etsin ki Yani bu görüşmeme meselesini bir suiistimal konusu yapıp başka bir zemine taşımaya çalışıyorlar. Hadise bu kadar açık. Biz bu numaraları biliyoruz artık. Yani bu kişiler başka bir numara bulsunlar konuyu istismar edecek...'' İddiaları ortaya atanların amacının ne olabileceğini soran gazeteciye de Çiçek, ''konuyu siyasi zemine taşımak. Çünkü, bunların işi gücü budur. Dünyanın hiçbir yerinde bu kadar rahat, bu kadar ayrıcalıklı bir mahkum da yoktur. Yani bunu inkar edenler nankörlük eder. Onu söyleyeyim'' karşılığını verdi. 
     





</TEXT>
</DOC>
