<DOC>
<DOCNO> 122825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/heper.html </URL>
<DATE> 2002/12/05/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Topal demokrasiye muhalefet cephesi 
</HEADLINE>
<TEXT>

     Uzun süre "Türkiye demokrasisi topaldır" dedik durduk. 
     Çünkü Meclis’te "sol" yoktu. 
     DSP, adındaki sola rağmen sol sayılmaz, kanaati vardı. 
     Bugün yeni bir topallık nedeni daha doğdu. 
     Bu kez de, Türk demokrasisinde Meclis içi muhalefet yok denecek kadar güçsüz. 
     Bırakın kanunları istediği gibi çıkartabilmesini, AKP dört bağımsızı yanına aldı mı Anayasa’yı bile CHP’yi teğet geçerek değiştirme gücüne sahip. 
     Örneğin "uyum paketi"nde değişiklikler yapıldı. Böyle önemli bir konuda bile AKP, CHP ile diyalog gereği duymadı. 
     Ankara’da dış politika kazanı fokur fokur kaynıyor, ne piştiğinden muhalefet lideri Baykal’ın haberi yok. 
     Belki de bu gerçeği gördüğü için CHP ve Baykal 3 Kasım’dan beri AKP’ye karşı teslimiyetçi bir tutum izliyor. CHP muhalefetinde "denetim" yerine "destek" ön plana çıkıyor... 
     Görünen o ki, Meclis’te AKP’nin borusu ötecek. 
     CHP dinleyecek. 
     İşte topallık burada. 
     Durum böyle olunca "Meclis dışı muhalefet" her zamankinden fazla önem kazanıyor. 
     Çünkü içinde bulunduğumuz ortamda muhalefetin yalnızca CHP azınlığına bırakılmayacak kadar önemli olduğu görülüyor. 
     Hem yüzde 46’nın iradesi Meclis dışında kaldığı için. Hem CHP’nin fonksiyon bakımından Meclis dışı muhalefetten pek de farkı kalmadığı için. Hem de tabanının ve bazı yöneticilerinin alerjik beklentileri olan, denenmemiş bir parti tek başına iktidarda olduğu için. 
     
     TÜRKİYE geçmişinde, devlet adamlarının idamına kadar varan muhalefetleri de yaşadı. 
     "Allah İnönü’nün muhalefetinden korusun" sözü boşuna söylenmemişti. O söz güçlü bir muhalefetin neler yapabileceğinin kanıtıdır. 
     27 Mayıs darbesi ve sonrasındaki trajik olaylarda DP iktidarının yanlışları kadar, muhalefetin rolünün de olduğu ink r edilebilir mi 
     Ama artık o günler çok gerilerde kaldı. 
     Bugün ihtiyaç duyulan "yol gösterici" ve "denetleyici" bir muhalefetten başkası olamaz. 
     Muhalefet öyle olmalı ki, 363’lük büyük güç yanlışlara sapmasın, demokrasi yörüngesinden çıkmasın. 
     
     BU açıdan bakınca bir "muhalefet cephesi" kurulması gereği açıkça görülüyor. 
     Bu nedenle de CHP’ye DYP, MHP, ANAP, DSP ve YTP ile etkin bir muhalefet ortaklığı kurma görevi düşüyor. 
     Bu ortamda, siyasi topallığa çare, olsa olsa bu olur. 
     
MUTLU BAYRAMLAR      70 ülke arasında rüşvette 3., yolsuzlukta 4. sıradayız. 
     Gelir dağılımı adaletsizliği zirvede. 
     Nüfusun yüzde 15’i açlık sınırında, hane halklarının yüzde 43’ü yoksul... 
     Üstelik, devlet israf şampiyonu... 
     Yılda birkaç günlük bayramlar da olmasa toplum mutluluk duygusu nedir bilemeyecek. 
     Tüm yaşantınız bayram günleri gibi olsun... 
     
İNCE HESAP      Olmak ya da olmamak 
     Türkiye Irak’ta savaşı önlemek için elinden geleni yapmalı. Ama savaş kaçınılmaz olacaksa ondan uzak durmak Türkiye’nin çıkarına mı 
     Eğer AB’den tarih almak kolaylaşacaksa... 
     Kıbrıs’ta aleyhimize olmayacak bir çözüm sağlayacaksa... 
     ABD’den 20 - 30 milyar dolar yardım gelecekse... 
     Türkiye Irak harekatı için ABD’ye neden kolaylık sağlamasın 
     Üstelik Saddam’ın düşmesi Türkiye’nin lehine sayılmaz mı 
     
ÇELİŞKİ      Yetkili ama sorumsuz 
     Yerel yönetimlerin yetkilerinin artırılması gündemde. Oysa yerel yönetimlerin pek çoğu şehirleri köye çevirdi. 
     Özellikle büyük şehirlerde çarpık yapılaşma, kaçak inşaat, gecekondu, varoş, işporta, görüntü kirliliği ve gürültü onların eseri. 
     Konut alanlarında, meyhane, bar, disko, lokanta ve her türlü imalathaneye göz yummak onların işi. 
     Kaldırımlar onların sayesinde otopark mafyasına teslim... 
     Yasaları uygulayamamak onların başarısı .. 
     Yerel yönetimler önce rüştlerini ispat etmeli, sonra yetkileri artırılmalı... 
     
KAPLUMBAĞA BAHANE DEMOKRASİ ŞAHANE      Kaplumbağaya sormuşlar, "Uğurlar olsun, nereye gidiyorsun " 
     "Kabe’ye", demiş. 
     "Bu hızla gidersen yüz yılda varamazsın" demişler. 
     Kaplumbağanın cevabı kısa olmuş "Varırım varmasına da, yaramaz çocuklar ikide bir sırt üstü çevirmese." 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
