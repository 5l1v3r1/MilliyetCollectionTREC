<DOC>
<DOCNO> 130451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/spor/aspo.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL TATİLDE 1-1 
</HEADLINE>
<TEXT>

Ligin ilk yarısını lider bitiren Beşiktaş, ilk hazırlık maçında vasatı aşamadı. A.Wien önünde dağınık bir görüntü veren Siyah - Beyazlılar, Tümer ile öne geçti, Wagner skoru belirledi 
     Hızlı başladı ama 
     BEŞİKTAŞ ikinci yarı öncesinde ilk hazırlık maçında Daum’un takımı Avustria Wien ile 1 - 1 berabere kaldı. Maça hızlı başlayan Siyah - Beyazlı takım 18’de Tümer’in serbest vuruşuyla öne geçti. Golden sonra farkı artırması beklenen Kartal, özellikle gol yollarında etkisiz kaldı. 58’de Cordoba, Ronaldo’nun geri pasını elle tutunca Avusturya ekibine şans doğdu. Vuruşu kullanan Wagner topu ağlara yollarak maçın skorunu belirledi. 
     
     Maçın karnesi 
     HAKEMLER Suat Tıknaz, Azize Aslan, Okan Kılıçcı 
     BEŞİKTAŞ Cordoba 6 Yasin Dk. 89 - Ali Eren 6 , Ronaldo 5 , Tolga 5 - Kaan 5 Niyazi Dk.57 5 , Tayfur 5 Evren Dk.81 , Pancu 8 , Tümer 6 A.Dursun Dk.76 5 , İbrahim 5 Serdar Dk.57 5 - Ali Cansun 5 Nouma Dk.76 5 , İlhan Mansız 4 Eser Dk.57 4 Tamer Dk.81 
     A.WİEN Mandi 6 Ziegler Dk.46 5 - Wagner 7 , Fisgol 5 Akato Dk.46 6 , Dasfel 5 Hieden Dk.46 5 - Djalminha 7 Pircher Dk.46 5 , Helstad 5 Hopfer Dk.46 4 , Ratajczyk 6 Haser Dk.46 5 , Cesar 5 Volkan Dk.46 5 , Ruslifeld 5 Parapitist Dk.46 5 - Schausnead 5 Kvisvik Dk.46 5 , Janacko 5 Linz Dk.46 5 
     GOLLER Tümer Dk.18 , Wagner Dk.58 
     SARI KARTLAR İlhan Mansız Beşiktaş , Janacko A.Wien 
     
Olay çıktı      BEŞİKTAŞ’IN yıldızı İlhan Mansız dünkü maçta sinirli tavırlarıyla dikkat çekti. Rakibiyle tartıştığı sırada bir taraftarın "Futboluna bak" diye bağırması üzerine, İlhan tribünlerle ağız dalaşına girdi. 35. dakikada ise gerginlik doruk noktaya ulaştı. Yıldız futbolcu faul yapan Janacko ile yumruk yumruğa kavga etti. Yıldırım Demirören, Lucescu ve Sinan Engin saha içine girip ortamı yumuşattı. 
     
     Hasret giderdi 
     BEŞİKTAŞ’IN eski teknik direktörü Daum, A.Wien’in başında dün gece ilk kez Siyah - Beyazlı takıma karşı mücadele etti. Maçtan önce Lucescu ile sohbet eden Alman hoca, Yıldırım Demirören’i ise büyük bir sevgiyle kucakladı. Daum daha sonra futbolcuları tek tek öperek, duygu dolu anlar yaşadı. 
     



 SPOR 


























</TEXT>
</DOC>
