<DOC>
<DOCNO> 135932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/soneko05.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar geriledi 
</HEADLINE>
<TEXT>

     Uluslararası borsalarda ABD Doları, Kanada Doları ve İngiliz Sterlini dışında önemli para birimleri karşısında değer kaybederken, altın fiyatları da düştü. 
     Tokyo Borsası'nda ABD Doları, Pazartesi günü Japon Yeni karşısında değer kazanarak 120.20 yenden girdi. Aynı borsada ABD Doları, Cuma günü kapanışta hafta başına göre değer kaybederek 119.84 yen oldu. 
     Londra borsasında Pazartesi günü 1.0727 dolardan işlem gören euro, Cuma günü 1.0832 dolara çıktı. 
     Londra borsasında Pazartesi günü 1.6383 dolardan işlem gören sterlin, 1.6316 dolara indi. 
     Londra borsasında Pazartesi 4.81 dolardan işlem gören gümüşün ons fiyatı, Cuma günkü kapanışta 4.62 dolara indi. 
     New York Borsası'nda yatırımcıların olası Irak savaşına ilişkin endişelerine karşın, ABD Ticaret Bakanlığı'nın hafta başında, inşaat sektöründe harcamaların Aralık ayında öngörülenin üzerinde yüzde 1.2 arttığını açıklaması, üretim faaliyetlerinin Ocak ayında yükseldiği yolundaki haberler, Dow Johes Enreksi'nin 56.01 puan, teknoloji endeksi Nasdaq'ın 2.88 puan artmasına yol açtı. 
     Bununla beraber hafta içinde yatırımcıların olası Irak savaşı, terörist saldırı ihtimali veABD ekonomisinin geleceğine yönelik endişelerinin ön plana çıkması endekslerin gerilemesine neden oldu. 
     Dow Jones Endeksi 8,109.82 puan, teknoloji endeksi Nasdaq 1,323.79 puan ile haftaya başlarken, Cuma günü Dow Jones Endeksi 11 Ekim 2002 tarihinden bu yana en düşük seviye olan 7,864.24 puana, Nasdaq ise 17 Ekim 2002 tarihinden bu yana en düşük seviye olan 1,287.47 puana geriledi. 
     Tokyo Borsası'nda haftanın ilk işlem gününde yükseliş eğilimi ile 8,500.79 puandan giren Nikkei Endeksi, Cuma günü kapanışta da 8,448.16 puana indi. 
     





</TEXT>
</DOC>
