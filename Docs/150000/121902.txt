<DOC>
<DOCNO> 121902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/guncel/gun05.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine Hanım bile onları kurtaramadı 
</HEADLINE>
<TEXT>

Emine Erdoğan’ın ziyaret ettiği gecekondu sakinlerinin hayatı bir geceliğine değişmiş... 
     ŞÜKRAN ÖZÇAKMAK İstanbul 

     Onları, AKP lideri Recep Tayyip Erdoğan’ın eşi Emine Erdoğan’ın, Üsküdar’daki gecekondularda yaptığı iftar ziyaretinde tanıdık. İbrahim Zerdali 38 , beyninde oluşan tümör nedeniyle radyoterapi gören annesi Gülizar’ı Kartal Devlet Hastanesi’ne götürürken trafik kazası geçirmişti. İbrahim Zerdali, beyin kanaması nedeniyle ameliyata alınırken, bu sırada 9 aylık bebeği evde vefat etmişti. Erdoğan, ziyareti sırasında karşılaştığı ayağı alçılı, başı sargılı şekilde taburcu edilen anne Gülizar’ın 95 , tekrar ambulansla hastaneye yatırılmasını sağlamıştı. 
     
     OKUL PARASI DA GİTTİ 
     Erdoğan’ın isteğiyle anne Gülizar, hastanede yatan oğlunun odasına yerleştirildi. Ancak ana - oğul, üç gün sonra taburcu edildi. Hastane yetkilileri, beyin kanaması geçiren İbrahim Zerdali’nin acil olarak ameliyata alındığını, kanaması durdurulduktan sonra kafatasında biriken kanların boşaltıldığını belirttiler. Fakat İbrahim Zerdali, evine gönderildiğinde yarı baygın haldeydi. Üstelik kendisine rapor verilmediği için ilaçlarını da alamadı. Bu yüzden Erdoğan’ın çocuğun eğitimi için verdiği para da ilaçlara gitti. 
     



 GÜNCEL 















</TEXT>
</DOC>
