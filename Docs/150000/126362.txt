<DOC>
<DOCNO> 126362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/soneko02.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada çikolata fiyatları artacak... 
</HEADLINE>
<TEXT>

     Dünya kakao üretiminin yaklaşık yüzde 40'ını karşılayan Fildişi Sahili'nde meydana gelen çatışmalar nedeniyle kakao üretiminin düşmesi, dünya piyasalarında çikolata fiyatlarını artırması bekleniyor. 
     Fildişi Sahili'nde 4 aydır süren çatışmalardan dolayı geçen Ocak ayında tonu 1625 dolardan satılan kakaonun fiyatı, yaklaşık yüzde 50 oranındaki bir artışla 2357 dolara fırladı. 
     ABD'de en büyük çikolata üreticileri olan Mars, M M ve Snickers, fiyatlarına yüzde 10 oranında zam yaparken, ürünleri en fazla satılan Hershey Foods Corp.'un yılbaşında yüzde 10.8 oranında zam yapması bekleniyor. 
     Fildişi Sahili'nde Devlet Başkanı Laurent Gbagbo'yu devirmek isteyen isyancılarla hükümet güçleri arasında çatışmalar meydana geliyor. 
     Dünyanın diğer büyük kakao üreticileri arasında Gana ve Endonezya bulunurken, uzmanlar Fildişi Sahili'nde üretilen kakaonun daha kaliteli olduğunu belirtiyor. 
     Piyasa araştırmaları, ABD'de yılda 13 milyar dolar tutarında çikolata tüketildiğini gösteriyor. ULG-GMT-MCT 08 21 23 12 02 
     





</TEXT>
</DOC>
