<DOC>
<DOCNO> 144567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko13.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sami Güçlü "2003, tarımda canlanma yılı olacak..." 
</HEADLINE>
<TEXT>

     Tarım ve Köyişleri Bakanı Sami Güçlü, tarım alanında yapılacak çalışmalarla 2003 yılının hayvancılık başta olmak üzere tarımda canlanma yılı olacağını söyledi. 
     Bakan Güçlü, Çorum Valisi Erhan Tanju'yu ziyareti sırasında Tarım İl Müdürü Cüneyt Bayoğlu ve Köy Hizmetleri İl Müdürü Ünal Demiray'dan aldığı kısa brifingin ardından, bakanlığı ile ilgili çalışmalar hakkında bilgi verdi. 
     Tarım alanında yapılacak çalışmalarla, 2003 yılının hayvancılık başta olmak üzere tarımda canlanma yılı olacağını belirten Bakan Güçlü, yıl içinde süt ve hayvancılık teşvikleriyle üreticileri memnun edeceklerini kaydetti. 
     Tarım ve Köyişleri Bakanı Güçlü, şöyle konuştu 
     ''Süt teşviki geçen yıla oranla yüzde 100 artırılarak sürdürülecek. Hayvancılık teşvikinde de üreticilerin maliyetlerini düşürme yoluna gideceğiz. Hayvancılıkta en büyük maliyeti yüzde 70 ileyem oluşturuyor. Yem maliyetinin düşürülmesi için yem üretiminde ekilebilir alanlar 3 misline çıkarılacak. Yem bitkisi konusunda üreticiler cesaretli hareket edebilir.'' Türkiye'de sertifikalı tohum kullanımının yüzde 400 artırılacağınıaçıklayan Güçlü, ''Türkiye'de tarım alanının temel sorunu sertifikalı tohum kullanımının düşük olması. İhtiyaç 700 bin ton, kullanılan ise 50 bin ton. Ekim ayında sertifikalı tohum kullanımını yüzde 400 artırarak, 200 bin tona çıkaracağız'' dedi. 
     
     ÇİFTÇİYE KREDİ VE MAZOT DESTEĞİ... 
     Bakan Sami Güçlü, çiftçi kredileri ve mazot konularına büyük önem verdiklerini anlatarak, çiftçi kredileri konusundaki çalışmaların bitmek üzere olduğunu, ancak Irak Savaşı'nın hızlı seyretmesi nedeniyle tamamlamadığını bildirdi. 
     Mazot konusunda ise bir politika belirlenmesi gerektiğine dikkati çeken Tarım ve Köyişleri Bakanı Güçlü, ''Türkiye'de yılda 2.9 milyon ton mazot tarımda kullanılıyor, 3 milyon ton civarında işlenmiş petrolü ihraç ediyoruz. Dolayısıyla bu konuda bir şey yapmadan önce, tarımsal hazırlık bakımından yapılabilecekleri belirleyerek, kamuoyunaaçıklamalıyız'' diye konuştu. 
     Bakan Güçlü, çiftçi kredileri ve mazot konusunda gereken açıklamaların en kısa zamanda yapılacağını da sözlerine ekledi. 
     Bakan Sami Güçlü, Valilikteki ziyaretinin ardından AK Partili 25 milletvekili ve partisinin belediye meclis üyesi adaylarının katılımıyla düzenlenen 'Barış Yürüyüşü'ne katıldı. Güçlü, davul-zurna eşliğinde, milletvekilleri ve partililerle birlikte Gazi Caddesi'ndekiyürüyüş sırasında vatandaşlara karanfil dağıttı. 
     





</TEXT>
</DOC>
