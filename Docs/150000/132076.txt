<DOC>
<DOCNO> 132076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/ekonomi/eko07.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi pencere’den uçuyor 
</HEADLINE>
<TEXT>

Büyük vergi kaybına yol açan merdiven altı PVC üretimi, kayıtlı şirketleri zorluyor 
     FEHİM GENÇ Girne 

     Pilsa Plastik Sanayi Profil Pazarlama Grup Müdürü Hakan Aldinç, 400 milyon dolarlık PVC pencere sektöründe vergi kaybının büyük boyutlara ulaştığını söyledi. Aldinç, "Ekonomik kriz nedeniyle gösterilen hoşgörü sayesinde sektörümüzde vergi kaybı tarihinin en yüksek düzeyine çıktı. Vergi vermeyen, sigortasız işçi çalıştıran merdiven altı firmalar sektörde büyük vergi kaybına neden oluyor. Resmi, sivil hiçbir denetim yok. Düzgün çalışanlar, bu firmalarla rekabet edemez hale geldi" dedi. 
     Aldinç, bir tek ürününe standart belgesi alan firmaların bu belgeyi göstererek bütün ürünleri belgeliymiş gibi lanse ettiklerini söyledi. Aldinç, "Bu firmaların kataloglarında gösterilen ürün ile bayide satılan ürün arasında büyük fark var. Müşteriye üç odacıklı ürünleri gösterip iki odacıklıları takıyorlar" dedi. 
     



 EKONOMİ 



















</TEXT>
</DOC>
