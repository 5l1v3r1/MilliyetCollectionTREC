<DOC>
<DOCNO> 147059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo07.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor, Nevşehir'e gitti... 
</HEADLINE>
<TEXT>

     İkinci Futbol Ligi A Kategorisi'nde hafta sonunda Kayserispor ile karşılaşacak olan Çaykur Rizespor, bu maç öncesi hazırlıklarını Nevşehir'de gerçekleştirecek. 
     Bu sabah Nevşiher'e giden Çaykur Rizespor'da, teknik direktör Hikmet Karaman, Dedeman Otel'de kampa gireceklerini ve burada 3 gün yapacakları çalışmalarla Kayserispor maçının hazırlıklarını tamamlayacaklarını söyledi. 
     Kayserispor ile zorlu bir deplasman maçı yapacaklarını belirten Karaman, şöyle konuştu 
     ''Biz ligde ilk 3 içerisine girmek istiyorduk. Geçen hafta bunu başardık. Yerimizi bırakmak niyetinde değiliz. Kayserispor deplasmanından yenilmeden dönmemiz gerekiyor. Ancak kazanmak için sahaya çıkacağız. Zor maçı kolaya çevirebilecek bir takımız.'' Karaman, Kayserispor maçı öncesi kart cezası bulunan Yunus'un dışında eksik oyuncuları bulunmadığını da sözlerine ekledi. 
     





</TEXT>
</DOC>
