<DOC>
<DOCNO> 103747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sonspo07.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, eski futbolcusu Galatasaraylı Serkan ile anlaştı 
</HEADLINE>
<TEXT>

     Samsunspor, Galatasaray'da oynayan eski futbolcusu Serkan Aykut ile yeniden anlaştı. 
     Nuri Asan Tesisleri'nde basın toplantısı düzenleyen kulüp basın sözcüsü Tahsin Kosif, Serkan Aykut ve Galatasaray Kulübü ile her türlü konuda anlaştıklarını ve golcü futbolcunun 26 Ağustos Pazartesi günü Samsun'a gelerek imza atacağını söyledi. 
     Kosif, artık gol yollarında sıkıntı çekmeyeceklerini belirterek, şunları söyledi 
     ''Serkan bizim özevladımızdır. Galatasaray'ın gözden çıkardığını duyunca girişimlerde bulunduk. Serkan, yuvaya dönmek istedi ve biz de onu seve seve kabul ettik. Kendisi pazartesi günü Samsun'a gelecek ve sözleşme imzalayacağız. Bu takımda gol kralı oldu ve yine olacak. Bundan eminiz. Onun gelmesiyle gol yollarındaki sorunumuz da halloldu.'' Yabancı futbolcu konusunda da çalışmaların sürdürüldüğünü kaydeden Kosif, ''Makedonya'nın Sileks Kratov takımında oynayan milli futbolcu Stdyance Ignatov ile 22 prensip anlaşmasına vardık. Bu futbolcu da salı günü Samsun'da olacak ve imza atacak. Bu iki transfer gücümüze güç katacaktır'' dedi. 
     





</TEXT>
</DOC>
