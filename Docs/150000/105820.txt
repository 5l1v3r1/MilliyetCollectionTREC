<DOC>
<DOCNO> 105820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/siyaset/siy03.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftü Özkes CHP’den aday 
</HEADLINE>
<TEXT>

Beyoğlu eski müftüsü İhsan Özkes, İslamın siyasallaştırılmasına karşı savaş açtığını söyledi 
     PINAR AKTAŞ İstanbul 

     Beyoğlu Müftülüğü görevinden ayrılarak CHP’den milletvekili aday adayı olan İhsan Özkes, siyasal İslama karşı çağdaş ve laik olandan yana tercih yaptığını söyledi. Özkes, internetteki sitesinden de siyasal İslama karşı halkı, "Türkiye’ye ve cumhuriyete sahip çıkmaya" davet ediyor. 
     Türkiye’de sağ - sol kavramlarının yanlış işlendiğini ileri süren Özkes, sağın dindar, solun ise dinsiz olarak gösterilme çabalarının bulunduğunu savundu. Özkes, "Bunu AKP, SP gibi sağ partiler bilinçli yapıyorlar. Bunu medyada, görünürde İstiklal Caddesi, Cihangir’de yapmıyorlar belki. Ama dini çevrelerin yoğunluk arz ettiği yerlerde yapıyorlar" dedi. 
     
     Demokrasiyi kullanıyorlar 
     Eskiden dini istismar ederek amaçlarına ulaşmaya çalışanların, bugün demokrasiyi istismar ettiklerini de öne süren Özkes, "Demokrasiyi hor kullanıyorlar. Bunu ben o çevrelerin içinde bulunan bir insan olarak çok daha rahat hissediyorum. Oy için papaz elbisesi giyebileceğini, demokrasinin ve dinin araç olduğunu söyleyen bir kimsenin takiye yapmadığına inanmak, çok açık bir yanılgı olur" diye konuştu. 
     



 SİYASET 















</TEXT>
</DOC>
