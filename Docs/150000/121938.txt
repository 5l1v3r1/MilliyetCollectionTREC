<DOC>
<DOCNO> 121938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yasam/ayas.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkazın altından bayram tezg hına 
</HEADLINE>
<TEXT>

Kazaklar, paltolar, kanı üzerinde gelinlikler... 17 Ağustos’ta can verenlerin enkaz altından çıkan giysileri Adapazarı’nda kurulan bayram pazarında sağ kalanların mutluluğu oluyor.. 
     ZAFER TOKUŞ Sakarya DHA 

     Marmara Depremi’nin ardından ekonomik krizin de etkisiyle işsizliğin dayanılmaz boyutlara ulaştığı Adapazarı’nda vatandaşlar, depremde ölen yakınlarının kıyafetlerini satmaya başladı. 
     Bayram öncesi açılan eskici tezg hlarında satışa çıkan kıyafetlere yine ekonomik durumu iyi olmayanlar büyük rağbet gösteriyor. Eskicilerden biri ise, depremde ölen bir gelinin kanlı gelinliğini bile sattığını söylüyor. Bayramın yaklaşmasıyla İtfaiye Caddesi’nde yol kenarına açılan ve mağaza vitrinlerini aratmayan tezg hlar, ikinci el ayakkabıdan, paltoya, ceketten gömleğe birçok kıyafetle dolu. Adapazarı’nda yıllardır eskicilik yapan ve buradaki tezg hlardan birini işleten Fevzi Tölgen 55 , fiyatların düşük olması nedeniyle eski kıyafetlere vatandaşların büyük ilgi gösterdiğini söylüyor. 
     
     İçimiz yanıyor ama..’ 
     Ellerinde bulunan kıyafetlerin çoğunun depremde ölenlere ait olduğunu kaydeden Tölgen, depremde yakınlarını kaybeden depremzedelerin parasızlık yüzünden kıyafetlerini getirip kendilerine sattığını belirtiyor. 
     Bu kıyafetleri temizledikten sonra tezg hlarda vatandaşlara sattıklarını kaydeden Tölgen, insanın yüreğini dağlayan anısını da şöyle anlatıyor "Geçen yıl bir kadın depremde ölen kızlarının gelinliğini getirip sattı. Kanları üzerinde duruyordu. İçimiz kan ağladı. Biz de temizleyip sattık." 
     Eski kıyafetler için kullanılma durumuna göre fiyat belirlediklerini de ekleyen Tölgen, sözlerini şöyle tamamlıyor "Bize gelen aile 30 milyon liraya baştan aşağıya giyiniyor. Özellikle dar gelirli aileler bayramlık alıyor." 
     



 YAŞAM 














</TEXT>
</DOC>
