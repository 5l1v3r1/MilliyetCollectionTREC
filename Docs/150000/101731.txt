<DOC>
<DOCNO> 101731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/ekonomi/eko06.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek k r yolu kredi 
</HEADLINE>
<TEXT>

Bankacılıkta k r yollarının kapandığını belirten Garanti Bankası Genel Müdürü Ergun Özen, Kredi vermeyen banka para kazanamayacak’ dedi 
     EKONOMİ SERVİSİ 

     Garanti Bankası Genel Müdürü Ergun Özen, kredi vermeyen bankanın artık para kazanamayacağını vurgulayarak, "Başka k r yolları bankacılık sektöründe kapanmıştır" dedi. Özen, Garanti Bankası’nın KOBİ’lere uygun şartlarda kredi sağlanmasını hedefleyen proje kapsamında, Ankara ve İzmir’den sonra İstanbul Ticaret Odası İTO üyelerine verilecek krediyle ilgili düzenlenen imza töreninde yaptığı konuşmada, ekonomide beklenen büyüme ve canlanmanın ilk kıvılcımlarını yakalamak amacıyla böyle bir projeye katıldıklarını söyledi. 
     
     Hedef yüzde 80 
     Finans sektörünün artık asli görevine dönmek zorunda olduğunu vurgulayan Özen, şöyle devam etti 
     "Şu anda toplam aktifte kredilerin oranı yüzde 27’lere düşmüş durumda. 1995 ile 2000 yılları arasında bu oran, ortalama yüzde 50 civarındaydı. Batı ülkelerine baktığımızda bu oran yüzde 70 - 80’lerde. Toplam aktifteki kredi oranını iki yıl içinde yüzde 50’lere, daha sonra yüzde 70 - 80’lere çıkarmamız şart." 
     Erken seçim nedeniyle ortaya çıkan siyasi belirsizliğin gözönünde bulundurulması halinde alınacak riski makul karşıladıklarını kaydeden Özen, faiz riskinin mevcut olduğunu belirtti. Özen, kredi riski açısından KOBİ’lerde tahsili gecikmiş alacakların diğer sektörlere göre düşük olduğunu, bu nedenle bankaların kredilerini daha geniş bir tabana yayması gerektiğini ifade etti. 
     
     İşletmelerle bankalar barışıyor’ 
     İTO Yönetim Kurulu Başkanı Mehmet Yıldırım da İş Bankası ile yapılan kredi anlaşması gereği 1 Ağustos’a kadar üyelerin bankadan 5 trilyon liralık kredi kullandığını belirterek, "Tahmin ediyorum Garanti Bankası’ndan kullanılacak kredi de en kısa zamanda bu miktara ulaşacaktır" dedi. Yıldırım, "Yeniden reel bankacılığa dönüyoruz. İşletmeler ve bankacılık sektörü bundan sonra barışacaktır" diye konuştu. 
     
Garanti’den İTO üyelerine 24 ay vadeli kredi      Garanti Bankası, İTO üyelerine yönelik 2 ile 50 milyar lira arasında ve 24 aya kadar vadeli kredi uygulaması başlattı. Garanti Bankası ve İTO arasında yapılan anlaşmaya göre, otomobil kredisi faizine eşit uygulanacak krediler bugünden itibaren verilebilecek. Azami 24 ay vadeli olan krediler, 12 aya kadar sabit faizli olacak. 12 aydan uzun vadeli kredilerde bu dönemden sonraki oranlar ise piyasa koşullarına göre Garanti Bankası’nca tespit edilecek. Kredi geri ödemeleri aylık veya üç aylık olarak gerçekleştirilecek. Krediler, gayrinakdi olarak da verilebilecek. 
     



 EKONOMİ 






















</TEXT>
</DOC>
