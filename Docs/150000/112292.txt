<DOC>
<DOCNO> 112292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/astro/index.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonra dikkat 
</HEADLINE>
<TEXT>

Bu öğleden sonra zor enerjiler söz konusu. Ay’ın açıları gerginlik, mücadele ve kaza riski getiriyor. Yıkıcı öfkenin önüne geçmek gerekiyor. Koç’lar şanslılar, çünkü engel gibi görünen şeyleri aşmak için destek bulabilecekler. Düşünce çatışmalarına girmemeliler. Boğa’lar düne benzer biçimde daha ılımlı ve toleranslı olmak durumundalar. Enerjilerini yapıcı yönde kullanmaları şart. İkizler bugün düşüncelerini heyecanlı biçimde ortaya koyuyor ama ayaklarını yere daha sağlam basması da gerekmekte. Yolculuklar için hareketli bir gün olabilir. Yengeç’ler borç alacak konularında özenli olmalılar. Aşırı tepkisel davranışları yanlış algılanabilir. Sağlığa dikkat. Aslan’ların ortaklık, evlilik ve yakın ilişkilerinde biraz daha ılımlı olmaları gerekiyor. Tartışmalarda uzlaşıya varmak pek de kolay olmayabilir. Aşkta yanlış anlamalar olabilir. Başak’ların detaya olan ilgileri bugün çok daha belirgin. Günlük işlerinde programlı olmaya özen göstermeleri gerekir. Evle ilgili gerginlikler yine devam ediyor. Terazi’ler de bugün olumlu bir atmosferdeler. Yaratıcılıklarını ortaya koyabilecekleri yeni olanaklar bulabilirler. Kısa yolculuklarda dikkatli olmalılar. Akrep’lere dikkat diyoruz. Duygusal konular akşam gerginleşirken, sözlerini dizginlemekte güçlükle karşılaşabilirler. Beklenmedik harcamalar zarar getirebilir.Yay’ların hızlı bir hareket içinde, yoğun bir tempoda olduklarını görüyoruz. Kısa yolculuklar ve iletişim güne yön verebilir. Oğlak’ların maddi konularda içine düştükleri sorunları gidermesi için yeni olanaklar mevcut ama değişiklikleri de kabullenmesi zorunlu. Bazı nedenler yüzünden canları sıkılabilir. Kova’lar çok dikkat çekiyor. Yeni düşünceler ve isteklerle daha fazla şeyi kabul ettirme şansları var. İnatçılıktan kaçınmaları iyi olacak. Balık bugün biraz çekimser ve düşünceli olabilir. Olayların akışını görüp beklemeleri daha yapıcı karar vermeleri için faydalı olacak. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
