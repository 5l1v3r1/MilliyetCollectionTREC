<DOC>
<DOCNO> 115300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur06.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizme simitçi desteği... 
</HEADLINE>
<TEXT>

     Alanya'da başlatılan ''Turizm Tanıtım Kampanyası''na, otelcilerin göstermediği ilgiyi, simitçi gösterdi. 
     Alanya'da yaşayan ve geçimini simit satarak sağlayan 61 yaşındaki Selçuk Abak, 5 günlük kazancını, ''Turizm Tanıtım Kampanyası'' başlatan Alanya Tanıtım Vakfı'na ALTAV bağışladı. 
     Alanya'da yaşadığı için, Alanya'nın tanıtımına katkıda bulunmayı kendine görev bildiğini söyleyen simitçi Selçuk Abak, ''Hepimiz buradan ekmek yiyoruz. Bu memleket adına yapılan her türlü yatırım ve tanıtım bir gün mutlaka bize de olumlu olarak yansıyacaktır. Bu bilinçle hareket ederek 5 günlük kazancımı bağışladım'' dedi. 
     Abak, 5 günlük kazancı olan 50 Euro'yu ALTAV yetkililerine teslim ederken, yetkililer Abak'ın geçen yıl da aynı şekilde kampanyaya destek verdiğini söylediler. 
     Alanya'nın yurtdışı tanıtımlarında kullanılmak üzere, kaynak sağlamak amacıyla başlatılan kampanyaya başta turizm esnafı olmak üzere her kesimden ilgi gösteriliyor. 
     ALTAV Başkanı Hasan Sipahioğlu, kampanyada şu ana kadar 150 bin Euro toplandığını, bu paralarla 15 ayrı fuara katılarak Alanya'yı yurtdışında tanıtacaklarını söyledi. 
     Sipahioğlu, Alanya Turistik İşletmeciler Derneği ALTİD bünyesindeki otellerden toplam 100 milyar lira para toplandığını da belirten Sipahioğlu, otellerden yatak başına 3 Euro'luk bir yardım beklentileri olduğunu da kaydetti. 
     





</TEXT>
</DOC>
