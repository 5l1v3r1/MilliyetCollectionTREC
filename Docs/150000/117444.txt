<DOC>
<DOCNO> 117444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sontur35.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan yarın Sezer'e isim vermeyecek... 
</HEADLINE>
<TEXT>

     Adalet ve Kalkınma Partisi AKP Genel Başkanı Tayyip Erdoğan, Başbakanlık konusunun Cumhurbaşkanı Sezer'le yapılacak görüşmenin ardından netleşeceğini belirterek, TSK ile ilgili sorulara da "Kimse TSK ile AKP arasına giremez" yanıtını verdi. 
     Tayyip Erdoğan, NTV'de gündeme ilişkin soruları yanıtladı. 
     Erdoğan, "Başbakanlık için yapılacak seçimin bir sıkıntı yaratıp yaratmayacağı" sorusu üzerine, daha önce de ifade ettiği gibi, "şahıs merkezli bir parti olmadıkları ve ilke merkezli bir parti oldukları" dedi. Erdoğan bu konuda kararlarını, Cumhurbaşkanı ziyaret edildikten sonra yetkili kurullarının görüşüp alacaklarını belirterek, "Tahmin ediyorum bu görüşmede sayın Cumhurbaşkanının hükümetin kuruluşu ile bazı tavsiyeleri olacak" dedi. Bu konuda ilkelerle çıkacak bir neticeye tüm arkadaşlarının sadakatli olacağını kaydeden Erdoğan, şöyle konuştu 
     "Halkımız bütün olumsuz propagandaya karşın AKP dedi, saygı duymak lazım. Bu demek değil ki anayasal kurumlar arasında çatışma olsun. Bizim şuanda bunları bırakıp bir üretim seferberliği yapmamız gerekiyor. Bir tarım seferberliğini başlatmamaz lazım, işsizliği çözmemiz lazım, esnaflarımız kepenklerini açmalıdır, Kobileri desteklememiz lazım, 15 bin kilometre duble yol çılışmasını başlatmamız lazım." 
     
     "KABİNEDE YER ALAN OLUR ALMAYAN OLUR" 
     Erdoğan, komuoyunda sıkça gündeme gelen emanetçi tartışmalarına da, Biz böyle bir senaryoyu ne kimseyle konuştuk, ne de paylaştık. Burada bütün bizim bağlandığımız, yüklendiğimiz ilke şudar sağlıklı bir yönetim. Bu konuda başarılı olacak isimlerin içinde kabinede yer alan olur yer almayan olur" karşılığını verdi. 
     Anayasa Mahkemesi Başkanı Mustafa Bumin'in, kendisinin genel başkanlığına tedbir konulması isteminin ay sonuna doğru karara bağlanabileceğini söylediğinin anımsatılması üzerine Erdoğan, parti olarak savunma hazırlayarak ileteceklerini belirtti. Erdoğan, Başbakan'ın Anayasa'nın 109.maddesi uyarınca belirleneceğini anımsatan Erdoğan, "Ben hukukçu arkadaşlarımla konuları müzakere ederek çalışıyorum. Ama cumhurbaşkanımızın kendisi hukukçudur" dedi. Erdoğan, bu zamana kadar Anayasa Mahkemesi kararlarına uyduklarını bundan sonra da uyacaklarını belirterek, "Ama bazılarının isteği gibi siyasetten çıkmama kimsenin gücü yetmez" dedi. 
     
     "BUNLARI ELİMİN TERSİYLE KENARA KOYMAK GELİYOR" 
     Erdoğan, Türk Silahlı Kuvvetleri TSK ile AKP'nin arasında bir gerginlik yaşanıp yaşanmayacağına ilişkin soruya ise oldukça sert yanıt verdi. Erdoğan, "Bu sorular beni rahatsız ediyor. TSK bizim gözbebeğimiz. Orduyla partimiz arasına kalkıp da art niyetli insnsanların girmesi doğru değil. Bizim ordumuzun güçlü olması ülkenin de güçlü olmasıdır. Bizden çıkmayan bir beyanatı kimse bize maledemez. Bunlar bizi üzüyor. Bu iddiaları elimin tersiyle kenara koymak geliyor içimden" diye konuştu. 
     Erdoğan, bedelli askerliğin tekrar gelip gelmeyeceğine ilişkin soruya ise, "Ekonominin ciddi sıkıntılar yaşadığı bir dönemde bedelli askerlik bu açığı kapatıyorsa bu yapalabilir. 
     Genelkurmayla görüşüldükten sonra olabilir" karşılığını verdi. 
     Erdoğan, türban konusuna ilişkin değerlendirmesinde, "ölüm cezasının kalktığı bir ülkede eğitim öğretim hakkının sağlanamamasının üzücü olduğu" ifadesini kullanarak, din istismarını ortadan kaldıracaklarını söyledi. 
     Nüfus cüzdanında dinin belirtilmesini AB uyumu çerçevesinde değerlendiren Erdoğan, "Bu konu basit bir konu. Bundan endişe etmeye gerek yok. Ben dinimi zaten yaşıyorum, kimlikte yazsa ne olur, yazmasa ne olur. Ama yazması bazen de işe yarayabilir. Bu müslümandır ona göre davranalım denebilir" diye konuştu. 
     "Mali Milat" ve "Nerden Buldun" Yasalarının da kalkacağını söyleyen Erdoğan, bunun birden yapılırsa ekonominin çökertileceğini ancak yavaş yavaş, tatlı tatlı yapılması gerektiğini ifade etti. Erdoğan, dolar ve faizin hemen düşürülmeyeceğini kaydederken, "Dere kendi yatağından akar" dedi. 
     IMF ile ilişkilerin de yeniden gözden geçirileceğini vurgulayan Erdoğan şöyle konuştu 
     "Biz IMF ile ekonominin aksayanyanlarını görüşeceğiz. 
     Bunlar ağırlıkta olarak sosyal yanlar. Yani işsizlik. Bize işçi çıkarın dediler, tarımda fındığı sök dediler, şeker pancarına kota uygulayın dediler. Bunlar kolay çözüm. Bize ürünlerimizi pazarlama konusunda yardımcı olmadılar. IMF ile ilk görüşmelerin yıl sonundan önce başlaması gerekir." Erdoğan ayrıca, BDDK ve Rekabet Kurumu gibi kurumların yeniden yapılandırılacağını belirterek, "Bazılarının da tasfiyesi söz konusu" dedi. 
     





</TEXT>
</DOC>
