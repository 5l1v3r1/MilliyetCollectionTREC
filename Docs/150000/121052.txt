<DOC>
<DOCNO> 121052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo15.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Dünya futbolunu medya yönlendiriyor’      İTÜ Makine Mühendisliği Fakültesi tarafından düzenlenen "Antrenör, Yönetici, Medya İlişkileri" konulu panele katılan Fenerbahçe eski Teknik Direktörü Mustafa Denizli, futbolda en güçlü kuruluşun medya olduğunu ileri sürdü. Denizli, "Futbolun yönetimini federasyonun elinden almadılar ama medya futbolu yönlendiriyor. Naklen yayın gelirleri futbolda önemli bir kaynak. Kulüpler bu paralarla ayakta kalıyor" ifadesini kullandı. 
     A Milli Takımın Dünya üçüncüsü olurken sıfırdan varolmadığını dile getiren Mustafa Denizli, "Milli takım, altı boş bir ülkenin takımı olarak Dünya Kupası’na gitmedi. Bu ülke UEFA’da şampiyon, Şampiyon Kulüpler’de yarı finalist çıkardı. Türkiye artık dünya futbolunda var. İnsanların şansla ayakta kalmaları mümkün değil" dedi. Denizli, Rapajc’in Türkiye’ye gelen en karakterli sporculardan biri olduğunu söyledi. 
     
Hakan Şükür Blackburn yolunda      BLACKBURN Rovers Teknik Direktörü Graeme Souness, eski öğrencisi Hakan Şükür’e talip olduğunu açıkladı. Parma’dan bonservisini aldıktan sonra hiçbir takıma gidemeyen Hakan’ı kendi takımında görmek istediğini söyleyen Galatasaray’ın eski hocası, "Hakan Şükür gibi bir oyuncuyu her teknik adam almak ister, bizim hücum gücümüze güç katacak bir futbolcu" dedi. 
     
Kültüre uygun pist      ŞÜKRAN PAKKAN 

     FORMULA 1, Türkiye projesinin çizimini gerçekleştirecek ünlü mimar Hermann Tilke dün düzenlenen basın toplantısında Kurtköy’de yapılması planlanan pisti, Türk kültürüne uygun yapacağını söyledi. Otomobil ve Motor Sporları Federasyonu Başkanı Mümtaz Tahincioğlu ise pist için şimdilik 60 milyon dolar harcayacaklarını vurguladı. 
     
Sadıklar’a dava      İSTANBUL Gençlik ve Spor İl Müdürlüğü’nün, eski müdür Sabri Sadıklar aleyhine açtığı dava ileri bir tarihe ertelendi. 1.5 trilyonluk davanın görüşülmesine önümüzdeki günlerde devam edileceği ve tazminatın yasal faizleriyle hesaplanacağı bildirildi. 
     
Arjantin’de olay var      ARJANTİN Ligi’nde gerginlik devam ediyor. Lider Independiente’nin takipçisi Boca Juniors’u ağırladığı ve 1 - 1 biten maçta yine olaylar çıktı. Sahaya atlayan ev sahibi takımın bir taraftarı Boca hocası Oscar Teberez’e saldırdı. Polisin müdahalesiyle olay büyümeden önlendi. Independiente gelecek hafta berabere kalsa dahi 8 yıllık şampiyonluk hasretine son verecek. 
     
Avrupa’da bugün      Şampiyonlar Ligi 
     C GRUBU 
     19.45 L.Moskova - B.Dortmund 
     21.45 Milan - Real Madrid 
     D GRUBU 
     21.45 Basel - Manchester United 
     21.45 Deportivo - Juventus 
     UEFA Kupası 
     Hertha Berlin - Fulham 
     Paris St Germain - Boavista 
     



 SPOR 
























</TEXT>
</DOC>
