<DOC>
<DOCNO> 146414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sontur10.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Halı saha maçına gittiler 19 gündür dönmediler.. 
</HEADLINE>
<TEXT>

     Şanlıurfa'nın Viranşehir İlçesi Dinçkök Köyü'nde, halısala maçına gitmek için köyden ayrılan Tahsin Uray 18 ve Mesut Sakin'den 16 , 19 gündür haber alınamadığı bildirildi. 
     Tahsin Uray'ın babası Şeyh Sait Uray, 8 çocuğundan Tahsin'in, ilçeye gidip halı sahada maç yapmak amacıyla arkadaşı Mesut Sakin'le izin istediğini söyledi. 
     Aradan geçen 19 gün oğlu Tahsin ve arkadaşı Mesut'tan haber alamadığını ifade eden Uray, şöyle konuştu 
     ''Tahsin akşam eve dönmeyince aramaya başladık. Köyün otobüsüne binip ilçeye gitmişler. Yanlarına da giyecek birşeyler almamışlar. Nereye gittiklerini, ne yaptıklarını bilmiyoruz. Savcılığa dilekçe verip çocukların bulunmasını istedik. Ancak 19 gündür haber alamadık. Tahsin, çobanlık yapardı. Şehre gidip çalışmak istediğini söylerdi. Tüm akrabalara haber verdik, ama nerede oldukları yönünde bilgiye ulaşamadık.'' Uray, ailesinin zor günler geçirdiğini belirterek, ''19 gündür uyuyamıyoruz. Tahsin öldü mü, başına birşey mi geldi bilmiyoruz. Yetkilerin yardım etmesini istiyorum'' dedi. 
     





</TEXT>
</DOC>
