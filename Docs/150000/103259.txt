<DOC>
<DOCNO> 103259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/asiy.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’la görüştü kararını açıkladı 
</HEADLINE>
<TEXT>
Derviş yarın CHP rozetini takıyor 
Kemal Derviş, CHP lideri Deniz Baykal’la görüştükten sonra, "CHP çocukluğumdan beri hayatımın parçası. Solda birlik çalışmalarım sürecek. Bize yüzde 21 oy yetmez" dedi 
     EZELHAN ÜSTÜNKAYA Ankara 

     YTP’yle yollarını ayırdıktan sonra solda güçbirliği temaslarını sürdüren Kemal Derviş, çalışmalarını CHP’yle birlikte sürdüreceğini açıkladı. CHP Genel Başkanı Deniz Baykal, Derviş’e parti rozetini yarın yapılacak törenle takacaklarını belirtirken, memnuniyetini "Kutsal cuma günü hayırlı adımı atacağız" sözleriyle dile getirdi. Derviş CHP Genel Merkezi’ndeki ikinci randevusuna Hüsamettin Özkan’la görüşmesi nedeniyle 15 dakika geç gitti. 3.5 saat süren görüşmenin ardından ikili ortak açıklama yaptı. 
     
     Dostum Baykal 
     Baykal’a "dostum" diye hitap eden ve "gönül ve fikir birliği" içinde olduğunu belirten Derviş şunları söyledi "CHP çocukluğumdan beri yaşamımın parçası oldu. Türkiye’nin köklü bir kurumu. Kurumlar kendisini yenilemek durumunda. CHP, Baykal başkanlığında çağdaş dünyaya ayak uydurdu. Herkesi kucaklamak Türk kültürünün önemli bölümü. Dostum Baykal’a çabaları için teşekkür ediyorum. 30 yıl önce başlayan arkadaşlığımız aynen devam ediyor." 
     Baykal da Derviş’in bugün CHP’li yöneticilerle tanışıp görüşeceğini, yarın da katılım töreni düzenleneceğini belirterek şunları söyledi "Kutsal cuma günü hayırlı adımı atacağız. Bu sonuç gerçekten mutluluk verici. Beraber çalışma kararı CHP için değil, Türkiye için yeni ufukları açılmasına yardımcı olacak anlayışı ortaya koyacak. Bu an dönüm noktası. Beraberliğimizin arkasında pazarlık yok. Bu yolculuğa tüm Türkiye’nin katılımını bekliyoruz." 
     "Derviş’i nereden aday göstereceksiniz " sorusuna "Bunlar pratik sorunlar" yanıtını veren Baykal, "Diğer beraberliklere de açık olacağız. Hedef tek başına iktidar olmak" dedi. 
     Solda ittifak arayışlarını seçimden sonra bile devam edeceğini belirterek "Bu kadar parçalanmış siyasi yapıyla yönetim anlayışı olmaz" diyen Derviş ise oy hedefini "Yüzde 21 yetmez" diye açıkladı. 
     
     İlk gezi Antep 
     İkili toplantıda seçim kampanyasını birlikte yürütme, Derviş’in ekibinden isimlerin de katılımıyla komisyonlar oluşturma kararı aldı. Derviş, partiye resmen katılımının ardından, iş ve işçi dünyasının önde gelen örgütlerini ziyaret ederek seçimde destek isteyecek. İkilinin ilk ziyareti ise Gaziantep’e olacak. 
     
İşte program      Pazar ekonomisi - İnsan - etkin devlet İkilinin "yeni oluşum" programının temel özellikleri şöyle 

</TEXT>
</DOC>
