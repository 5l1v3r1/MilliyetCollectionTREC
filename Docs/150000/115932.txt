<DOC>
<DOCNO> 115932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun09.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'daki Çeçenlerin hayatı kabusa döndü 
</HEADLINE>
<TEXT>

     Moskova'da yaşayan onbinlerce Çeçen, rehin alma eyleminden sonra büyük baskı altına alındı. Kentte yaşayan Çeçen nüfusa karşı büyük bir gözaltı, işyeri kapatma kampanyası başlatıldı. 
     Çeçenlerin yaşadığı apartmanlara, çalıştıkları işyerlerine gelen polislerin gözaltına almama veya kent dışına sürmeme karşılığı yaklaşık 1100 Ruble rüşvet istedikleri 35-40 dolar öne sürülürken, taşımacılık yapan 49 yaşındaki Bedredi'nin, "istedikleri rüşvet miktarı çok arttı. Aracımı durdurduklarında, hiçbir suç işlemediğim halde, ikametgahım Çeçenistan'da gözüktüğü için rüşvet almadan belgelerimi iade etmediler. Görünümüme bakarak aracımı durduruyorlar" dedi. 
     10 yıldır Moskova'da yaşayan Marka adlı kadın da "kocamı ve kardeşimi gözaltına aldılar. Eve geldiklerinde oğlumu balkona sakladım. Serbest bıraktıktan sonra kardeşime, Çeçenistan'a dönmesi için 3 gün süre tanıdılar" dedi. 
     Çeçenistan'daki savaştan kaçarak Moskova'ya gelen 49 yaşındaki Zara da "Evsahibi, Çeçen olduğum için evden attı. Kiralık ev için telefon ettiğimde de aksanımdan Çeçen olduğumu anlayıp ev vermiyorlar" dedi. Sultan Didiyev'in de işyerinin kapatıldığı bildirildi. 
     Bir oto mağazasında çalışan üç Çeçen'in de tutuklandığı ve karakolda, "uyuşturucu ve silah taşıdıklarını itiraf etmelerinin istendiği", bunu reddetmeleri üzerine de polisler tarafından işyerlerine silah konduğu ve yakalanmış gibi yapıldığı ileri sürüldü. 
     Rehin alma eylemini gerçekleştiren ancak operasyondan sonra kaçtıkları iddia edilen teröristlerin bulunması gerekçesiyle çok sayıda Çeçen'in gözaltına alındığı da belirtildi. 
     





</TEXT>
</DOC>
