<DOC>
<DOCNO> 144343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur12.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıfta öğrencilere müdür dayağı... 
</HEADLINE>
<TEXT>

     Muğla'nın Milas İlçesi nde, bitişik sınıftaki arkadaşlarını öğretmenden izin almadan rehberlik dersine sokan 4 ilköğretim okulu öğrencisi, götürüldükleri müdür odasında tekme tokat dövüldü. 
     Dayak sırasında eşofmanları yırtılan öğrencilerin velileri Okul Müdürü Nihat Günay ı savcılığa şikayet etti. İddiayı kabul etmeyen Günay, Dövseydim ayakta duramazlardı'' dedi. 
     Milas İlköğretim Okulu 8- C sınıfında okuyan, aynı zamanda okulun voleybol takımında da oynayan 15 yaşındaki F.K., M.B., Ç.K. ve 14 yaşındaki G.P., rehberlik dersine, bitişik sınıftaki arkadaşları Yusuf Boyat ı da çağırdı. Öğretmen Mustafa Damgalı, günün son dersinin bitmesine 5 dakika kala, sınıfta yabancı öğrenci olduğunu fark etti. Öğretmen Damgalı, Yusuf Boyat ı sınıftan çıkardı, disiplinsizlik yaptıkları gerekçesiyle diğer 4 öğrenciyi alıp Müdür Nihat Günay ın odasına götürdü. İddialara göre Müdür Nihat Günay, öğrencilere Serseriler, soytarılar aşağılık insanlar. Niye sınıfa başka öğrenciyi alıyorsunuz'' diyerek 4 öğrenciyi tekme tokat dövdü. Müdür dayağı sırasında öğrencilerden F.K. ve M.B. nin üzerindeki eşofmanları da yırttı. 
     Olaydan sonra öğrenciler evlerine dönüp durumu velilerine anlattı. Veliler topluca Milas Cumhuriyet Savcılığı na dilekçe vererek Müdür Nihat Günay dan şikayetçi oldu. İfadelerine başvurulan öğrenciler, Arkadaşımız Yusuf Boyat ın dersi boştu. Bizim de son dersimiz rehberlikti. Arkadaşımızı çağırdık, geldi. Öğretmenimiz bu yüzden bizi müdüre şikayet etti. Müdür de bizi tokatlamaya başladı, hakaret etti. Ellerimizle yüzümüzü korumaya çalışırken, bu kez üstümüzdeki eşofmanlarımızı yırttı'' dedi. 
     Geçen yıl Muğla daki ilköğretim okulları arasında voleybol şampiyonu, bu yıl da ikinci olan takımın başarılı oyuncusu dört gencin yüzlerinde ve kulaklarındaki morluklar dikkat çekti. Okuldaki diğer öğrenciler de Müdür Günay ın sık sık şiddete başvurduğunu iddia etti. 
     Okul Müdürü Nihat Günay ise dayak iddiasını reddetti. Günay, Kimseyi dövmedim. Dövseydim ayakta duramazlardı. 26 yıllık öğretmenim, arada sırada böyle şeyler olabilir, çok kızmıştım, biraz hakaret etmiş olabilirim. Kaymakamlıktan izin alın, öyle konuşayım'' dedi. 
     Kaymakam Hulusi Doğan da şikayet üzerine Milli Eğitim Müdürü Yaşar Durak ve şube müdürleriyle acil toplantı yaptı, hiçbir öğrencinin dövülmemesi ve hakaret edilmemesi için okullara uyarılarda bulunulmasını istedi. Milli Eğitim Müdürü Yaşar Durak, Müdür hakkında idari soruşturma açtık. Zaten savcılık da gerekli soruşturmayı başlattı. Gereği yapılacak'' diye konuştu. 
     





</TEXT>
</DOC>
