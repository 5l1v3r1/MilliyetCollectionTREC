<DOC>
<DOCNO> 125011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo09.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Hidayet, sakatlığının ardından 8 sayı attı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 karşılaşmayla devam edildi. 
     Pasifik Grubu lideri Sacramento Kings'in, New Orleans Hornets'ı 107-92 yendiği maçta, sakatlığı düzelen Hidayet Türkoğlu, 13 dakika forma giydi ve 8 sayı, 3 ribaunt ve 2 asistle oynadı. 
     Forvet Chris Webber'in 28 sayı, 8 ribaunt ve 7 asistle galibiyette önemli rol oynadığı maçta, takımın oyun kurucusu Doug Christie, 21 sayı, 5 asist ve 4 ribauntla sahadan ayrıldı. 
     Hornets'ta ise Baron Davis 23 sayı, David Wesley 15 sayı, Jamaal Magloire ise 15 sayı ve 8 ribaunt yaptı. 
     Detroit Pistons'ın New Jersey Nets'i 101-91 ile geçtiği maçta, Mehmet Okur forma giymezken, Merkez Grubu lideri Indiana Pacers'ın Philadelphia 76'ers'ı 107-97 yendiği karşılaşmada, Jermaine O'Neil, 24 sayı ve 16 ribauntla oynadı. 
     Jamaal Tinsley'in 20 sayı kaydettiği maçta, Brad Miller 19, Ron Artest ve Reggie Miller, rakip potaya 18'er sayı attılar. 
     76'ers'ta ise Allen Iverson'ın 32 sayısı, galibiyet için yeterli olmazken, Keith Van Horn, 21 sayı ve 9 ribaunt ile maçı tamamladı. 
     Ligde alınan sonuçlar şöyle 

Washington Wizards-Toronto Raptors 95-82 
Indiana Pacers-Philadelphia 76'ers 107-97 
Detroit Pistons-New Jersey Nets 101-91 
Sacramento Kings-New Orleans Hornets 107-92 
Los Angeles Lakers-Orlando Magic 107-84 
     





</TEXT>
</DOC>
