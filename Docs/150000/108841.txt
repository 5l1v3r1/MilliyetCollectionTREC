<DOC>
<DOCNO> 108841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/sondun04.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın karargahı yine kuşatma altında... 
</HEADLINE>
<TEXT>

     Filistin lideri Yaser Arafat'ın kuşatma altındaki karargahından en az 19 Filistinli'nin, İsrail askerlerine teslim olduğu bildirildi. 
     CNN televizyonunda yayımlanan görüntülerde, 19 Filistinli'nin, karargahın bir bölümünün İsrail ordusuna ait buldozerler tarafından yıkılmasının ardından teslim olduğu gözlendi. 
     Filistinlilerin, ellerini yukarıya kaldırarak teslim oldukları ve kendilerini bekleyen İsrailli askerler tarafından gözlerinin bağlandığı dikkati çekti. 
     Filistinli bir yetkili, 19 Filistinli'nin, binanın üstlerine yıkılma korkusuyla teslim olduklarını söyledi. 
     Yetkili, bazı Filistinlilerin yaralı olduğunu kaydetti. 
     İsralli mühendislerin, karargahtaki binaların bazı bölümlerini yerle bir etmeye başladıkları ve Filistin lideri Yaser Arafat'ın bulunduğu binanın çökmesinden korkulduğu belirtilmişti. 
     





</TEXT>
</DOC>
