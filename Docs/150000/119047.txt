<DOC>
<DOCNO> 119047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sondun17.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremen eyalet meclisinde başörtüsü tartışması... 
</HEADLINE>
<TEXT>

     Almanya'da Bremen eyalet meclisinin oturumunda başörtülü Türk kökenli bir Alman kadının öğretmenlik yapıp yapamayacağı konusu tartışıldı. 
     Bremen eyalet hükümetindeki koalisyon ortakları Sosyal Demokrat Parti SPD ile Hıristiyan Demokrat Birlik Partisi CDU arasında tartışma konusu olan olay, 21 yaşında başörtülü Türk kökenli bir Alman öğrencinin Bremerhaven kentindeki bir Amerikan okuluna 4 haftalığına öğretmenlik stajı yapmak için alınmasından kaynaklandı. 
     Bremen Eyaleti Eğitim Bakanı Willi Lemke SPD , ''Ben yabancıların uyumunu istiyorum. Bu tür tartışmalar bölünmelere yol açar'' dedi. 
     Birlik 90 Yeşiller Partisi'nden Mathias Güldner de Lemke'nin görüşlerini savunarak, Müslüman öğrencilerin sırtından siyaset yapılmasına karşı olduğunu söyledi. 
     CDU milletvekili Thomas Rövekamp ise Müslüman öğrencinin başörtülü şekilde staj göremeyeceğini savunarak, bunun, 1 Temmuz'da federal idare mahkemesi tarafından verilen karara aykırı olduğunu belirtti. 
     Başörtüsüyle öğretmenlik yapmak isteyen bir Müslüman kadının açtığı dava, öğrencilerin etkilenebileceği gerekçesiyle federal idare mahkemesi tarafından reddedilmişti. 
     





</TEXT>
</DOC>
