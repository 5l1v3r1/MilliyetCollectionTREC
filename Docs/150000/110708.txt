<DOC>
<DOCNO> 110708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yasam/ayas.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmak koparan’ müdür 
</HEADLINE>
<TEXT>

İddia korkunç Bir lisenin müdür yardımcısının hızla çarptığı kapı, koridorda sohbet etmesine kızdığı kız öğrencinin üç parmağını koparttı 
     BURSA AA 

     Bursa’da, bir lisenin müdür yardımcısının aşırı sinirinin’, bir kız öğrencisinin üç parmağına mal olduğu iddia edildi. 
     Korkunç olay, Yıldırım Beyazıt Lisesi’nde, geçen öğretim döneminde yaşandı. Ve ancak, parmakları kopan kız öğrenci E.Ş.’nin 15 ailesinin, savcılığa geçtiğimiz günlerde suç duyurusunda bulunmasıyla ortaya çıktı. 
     Oyle bir tekme attı ki... 
     Suç duyurusunda ifade edilen iddiaya göre, müdür yardımcısı İzzet Başaran, koridorda sohbet eden 9 - A sınıfı öğrencilerini, "İçeri girip kapıları kapatın" diye uyardı. Müdür Yardımcısı İzzet Başaran, öğrenciler tam içeri girerken de kapıya tekme attı. 
     Hızla kapanan kapı da, E.Ş. adlı kız öğrencinin sağ elini kapıya sıkıştırdı. 
     Bu sıkışma sonucu E.Ş.’nin işaret, orta ve yüzük parmakları koptu. E.Ş. okula çağrılan babası İsmail Ş. tarafından hastaneye kaldırılsa da, Devlet ve Uludağ Üniversitesi Tıp Fakültesi hastanelerinde yapılan iki ameliyatta da kopan parmaklar yerine dikilemedi. 
     Para sözü de vermiş 
     Baba İsmail Ş., olaydan sonra İzzet B. ile görüşüp ameliyat parasının temini sözünü alınca, şikayetçi olmadı. İfadesinde baba İsmail Ş., maddi durumlarının kötü olduğunu belirterek, "Cahil insanız. Kime, nasıl şikayette bulunacağımızı bilemedik. Müdür yardımcısı söz verdiği parayı vermeyince, yakınlarımız avukata başvurmamızı önerdi" dedi. 
     İsmail Ş’nin Avukatı İsmail Eren de, olayın çok sayıda tanığı olduğunu ileri sürerek, Başaran hakkında tazminat davası da açacaklarını bildirdi. 
Beni sürekli tehdit ediyor’      Olaydan sonra okuma isteğini kaybettiğini belirten küçük E.Ş. de, "Öğretmenim Seninle görülecek hesabım var’ diyerek tehdit ediyor. Okula gitmeye korkuyorum" diye konuştu. Suç duyurusu üzerine gözaltına alınan İzzet Başaran ise, sevk edildiği nöbetçi mahkemece tutuksuz yargılanmak üzere serbest bırakıldı. İddiaları yalanlayan Başaran, "Benden para istediler. Vermeyince de davacı oldular. İki veya üç milyar lira verseydim bu iş tatlıya bağlanırdı" dedi. 
     



 YAŞAM 














</TEXT>
</DOC>
