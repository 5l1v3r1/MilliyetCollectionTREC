<DOC>
<DOCNO> 117096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yasam/ayas.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
7.9’luk depremde tek bir kol’ kırıldı 
</HEADLINE>
<TEXT>

Dünya, dün de üç depremle sarsıldı. Alaska’da 30 saniye süren 7.9’luk en şiddetli sarsıntıda, sadece bir kişi merdivenden düşerek yaralandı 
     DIŞ HABERLER SERVİSİ 

     İtalya’nın Sicilya Adası’ndaki Etna Yanardağı’nın geçtiğimiz hafta faaliyete geçip, can da alan güçlü depremler üretmesinin ardından hareketlenen yerkabuğu, Etna’dan binlerce kilometre ötedeki bölgeleri bile çok şiddetli şekilde salladı. 
     Dün dünya çapında yaşanan üç depremin en şiddetlisi, ABD’nin en kuzey eyaleti Alaska’yı çok güçlü bir şekilde sarstı. Alaska’da önceki gece meydana gelen Richter ölçeğiyle 7.9 büyüklüğündeki deprem, şans eseri eyaletin en ıssız’ bölgelerinden birinde yaşandığı için hiç can kaybı olmadı. 
     
     Hiç can kaybı yok 
     Yetkililer bu depremde sadece bir kişinin, merdivenlerden düşerek kolunu kırdığını açıkladı. Eyaletin orta kesiminin ıssız bölgelerinde 30 saniye süreyle hissedilen depremin, Tran - Alaska petrol boru hattının otomatik sistemlerini harekete geçirdiği ve teknik görevlilerin, depremden yaklaşık 1 saat kadar sonra boru hattını kapattıkları ifade edildi. 
     Jeofizikçi John Lahr, depremin Denali Fayı üzerinde meydana geldiğini ve çok derinde olmadığını belirtti. Alaska’da 1964’te meydana gelen Richter ölçeğine göre, 7.5 büyüklüğündeki depremde 114 kişi hayatını kaybetmişti. 
     Japonya’nın güneyindeki ana adası Kyuşu’da meydana gelen 5.6 büyüklüğündeki depremde de herhangi bir can kaybı veya hasar oluşmadı. Bu arada İtalya’nın güneyindeki Molise bölgesi de, 4.4 büyüklüğündeki bir depremle sallandı. 
     



 YAŞAM 



















</TEXT>
</DOC>
