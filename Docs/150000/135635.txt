<DOC>
<DOCNO> 135635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/spo01.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kapanıyor 
</HEADLINE>
<TEXT>

     BEŞİKTAŞ, Kocaelispor maçının hazırlıklarını dün yaptığı tek idmanla sürdürdü. Teknik Direktör Mircea Lucescu yönetiminde yapılan antrenman düz koşunun ardından çift kale maçla noktalandı. Kartal, bugünden itibaren Nevzat Demir Tesisleri’nde kampa girecek. Yapacağı tek idmanla hazırlıklarını noktalayacak olan Siyah - Beyazlı takım, maç günü Körfez’e gidecek. 
     
Derbi primi daire      FENERBAHÇE’Yİ Kadıköy’de 1 - 0 yenerek, zirvede rahat bir nefes alan Beşiktaş’ta, derbi zaferinin coşkusu sürüyor. Siyah - Beyazlı kulübe üye olan bir müteahhitin, Çamlıca’da yaptırdığı Ekşioğlu Sitesi’nde yer alan evleri futbolculara yüzde 50 indirimli teklif ettiği bildirildi. Siyah - Beyazlılar’ın bugün siteyi gezerek ev seçecekleri vurgulandı. 
     
Lucescu’dan takıma övgü      Sağlam yürüyoruz’ 
     TEKNİK Direktör Mircea Lucescu, lige çok iyi bir başlangıç yaptıklarını dile getirdi. Beşiktaş’ın hocası, futbolcularını överek, "Yaşadığımız sakatlıklara karşın, lige kaldığımız yerden başladık. Fenerbahçe maçındaki futbol, bana olumlu mesajlar verdi. Bulutların üzerinde değiliz ve yere sağlam basıyoruz. Gösterişsiz bir şekilde yolumuza devam ediyoruz" dedi. 
     
     Yeniler çok iyi’ 
     GENİŞ bir kadroya sahip olduklarını da açıklayan Lucescu, yeni transferlerin takıma güç katacağını iddia etti. Tecrübeli hoca şunları söyledi "Maldaraşanu tam bir görev adamı. Giunti’nin nasıl bir oyuncu olduğunu herkes biliyor. Geçmiş futbol kariyeri de ortada. Sergen ve Nouma’nın da tam kapasiteye ulaşması durumunda, ideal kadroyu kuracağız." 
     
Nouma’nın dönüş jesti      ESKİ hırçın görüntüsünden sıyrılarak, sadece futbola konsantre olan Beşiktaş’ın yıldızı Pascal Nouma, tatilini yarıda kesme kararı aldı. Teknik Direktör Lucescu’dan pazartesi gününe kadar izin alan Fransız futbolcu, dün kulübü arayarak yarın İstanbul’da olacağını bildirdi. Mircea Lucescu da bu jesti sevinçle karşıladı. 
     
Kocaelispor’a süper prim      KARTAL’I yarın evinde ağırlayacak olan Kocaelispor, zorlu maçta galibiyete şartlandı. Yeşil - Siyahlı yöneticilerin 3 puan primini 100 milyar lira olarak belirlediği öğrenildi. Öte yandan Teknik Direktör Güvenç Kurtar’ın ilk yarıya oranla farklı bir on biri sahaya süreceği açıklandı. Nuri’nin bu karşılaşmada yedek kulübesine çekileceği iddia edildi. 
     



 SPOR 


























</TEXT>
</DOC>
