<DOC>
<DOCNO> 128704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yasam/ayas.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
O, yeni neslin’ Türk temsilcisi 
</HEADLINE>
<TEXT>

İngiltere’nin gözde galerisi Tate’in eserlerini sergileyeceği yeni nesil sanatçılar arasında, film yapımcısı Kutluğ Ataman da var 
     DIŞ HABERLER SERVİSİ 

     İngiltere’de uçuk sanatçıların görenleri şoke eden eserlerinin yer aldığı sergileriyle tanınan ünlü Tate galerisi, sansasyonel tarzında değişikliğe giderek ilk defa duyarlı sanatçılara’ kapılarını açtı. 
     Modern İngiliz sanatının hassas’ temsilcileri arasında Londra’da yaşayan Türk film yapımcısı Kutluğ Ataman da yer alıyor. 27 Şubat’ta açılacak olan Days Like These Bunun Gibi Günler ’ adlı sergide yer alacak eserlerin çoğu Yeni Nesil’ olarak adlandırılan gençlerden oluşuyor. 23 sanatçının duyarlı resim ve fotoğraflarının yer alacağı sergide Kutluğ Ataman’ın da eserleri sergilenecek. 
     
     Ataman zambak’ı anlattı 
     Diğer sanatçıların arasında en yaşlısı olan 41 yaşındaki Ataman, sergiye bir yılda çektiği "Veronica Read’in 4 mevsimi" adlı belgesel filminin fotoğraflarıyla katılıyor. Bu belgeselde, Londra’nın batısındaki küçük bir dairede yaşayan ve hayatını İngiltere’nin milli çiçeği nadide zambakları yetiştirmeye adamış bir kadının hik yesi anlatılıyor. Ataman’ın şap hastalığının etkili olduğu dönemde filme aldığı kadın, böcekler tarafından yenen zambaklarını kesmek zorunda kalıyor. 
     
     Ve işte diğerleri... 
     Modern İngiliz sanatının yansıtıldığı Days Like These’ adlı sergide, Ataman’ın dışında dikkat çeken yeni nesil birkaç sanatçı daha bulunuyor. Bunlardan biri, eserlerinde kullandığı insanları rastgele seçen Shizuka Yokomiza. Ölmüş rock yıldızları ya da siyasi liderleri konu alan tarihi tablolarıyla dikkat çeken ressam Dexter Dalwood ve üç yıldır el kamerasıyla Londra’nın psikolojik coğrafyasını’ çizen Nick Relph ile Oliver Payne de, sergiye katılan en genç yetenekler olarak öne çıkıyor. 
     



 YAŞAM 






















</TEXT>
</DOC>
