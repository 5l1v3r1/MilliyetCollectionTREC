<DOC>
<DOCNO> 133709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur02.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İdil'de teröristler tabura ateş açtı, 1 er şehit oldu... 
</HEADLINE>
<TEXT>

     Şırnak'ın İdil İlçesi'nde, bir grup terörist, 2 inci Sınır Hudut Taburu ile polis lojmanlarına taciz ateşi açtı. Güvenlik güçlerinin karşılık vermesi üzerine yarım saat süren çatışmada bir er şehit oldu. 
     Bir dönem terör örgütü PKK nın saldırılarına uğrayan 30 bin nüfuslu İdil de dün saat 18.50 de silah sesleri yankılanmaya başladı. Alınan bilgiye göre, Seyrantepe semtindeki 2 inci Hudut Taburu ile polis lojmanlarına bir grup terörist taciz ateşinde bulundu. Güvenlik güçlerinin karşılık vermesi sonucu çıkan çatışma yaklaşık yarım saat sürdü. Çatışmadan sonra teröristler karanlıktan da yararlanarak kaçarken, ilk ateş sırasında bir er şehit oldu. Olayın ardından ilçede geniş güvenlik önlemleri alınırken, Seyrantepe semti zırhlı araçlarla ablukaya alındı. 
     Şırnak Valisi Hüseyin Başkaya, 2 inci Sınır Hudut Taburu na bir grup teröristin taciz ateşi açtığını ve ilk ateş sırasında bir erin şehit olduğunu belirtti. Vali Başkaya, bölgede operasyonlara başlandığını bildirdi. 
     Terörün durmasıyla 4 yıldır huzur ortamında yaşayan halk, dün gece silah sesleri ile korku içinde evlerine kapandı. 
     Hatırlanacağı gibi KADEK terör örgütüne üye bir grup militan geçtiğimiz hafta da Hani yakınlarında askeri time saldırmıştı. 
     Uzun bir süre suskun kalan terörün, savaş rüzgarlarının estiği günlerde tekrar hortlama eğilimine girmesi düşündürücü bulunuyor. 
     





</TEXT>
</DOC>
