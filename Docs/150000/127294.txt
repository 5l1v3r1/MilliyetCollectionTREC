<DOC>
<DOCNO> 127294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo29.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Brezilya'lı bir forvet oyuncusunu almak istiyoruz... 
</HEADLINE>
<TEXT>

     Trabzonspor Kulübü Başkanı Özkan Sümer, transferde Brezilyalı bir forvet oyuncusunu kadrolarına dahil etmek istediklerini söyledi. 
     Trabzon Emniyet Müdürü Hamdi Güngör'ü ziyaret eden başkan Özkan Sümer, ziyaretinin ardından gazetecilere yaptığı açıklamada, şu an için kadrolarına yalnızca Brezilyalı bir forvet oyuncusunu katmak istediklerini belirterek, ''Bu oyuncunun maliyeti konusunda girişmelerimizi sonuçlandırmaya çalışıyoruz'' dedi. 
     Brezilyalı oyuncunun dışında yararlanacakları türde karşılarına başka bir oyuncunun çıkmadığını da ifade eden Sümer, yaptıkları çalışmaların gelecek sezonu da ilgilendirdiğini bildirdi. 
     Mehmet Yılmaz ve Gökdeniz'in transferi konusunda kendilerine bir talep gelmediğini de belirten Sümer, ''Bizim bu oyuncuları vermek gibi bir niyetimiz yok. Defalarca da bu konuda görüşlerimizi söyledik'' diye konuştu. 
     





</TEXT>
</DOC>
