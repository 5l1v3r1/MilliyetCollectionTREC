<DOC>
<DOCNO> 136755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun51.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da 5.1 büyüklüğünde deprem... 
</HEADLINE>
<TEXT>

     İran'da bugün Richter ölçeğine göre 5.1 büyüklüğünde bir deprem meydana geldi. 
     İRNA'nın haberine göre, Tahran Üniversitesi Jeofizik Enstitüsü, depremin merkez üssünün ülkenin güneyinde Basra Körfezi kıyısındaki Hürmüzgan eyaletinin başkenti Bender Abbas kenti olduğunu açıkladı. 
     Haberde, depremde can ya da mal kaybı olduğuna dair bilgi gelmediği belirtildi. 
     Tahran Üniversitesi Jeofizik Enstitüsü, güneydeki Fars eyaletinde de Richter ölçeğine göre 3.9 büyüklüğünde bir depremin meydana geldiğini, depremin merkez üssünün eyaletin başkenti Şiraz'ın 78 kilometre kuzeydoğusu olduğunu bildirdi. 
     Şiraz'ın yanı sıra Arcestan kentinde hissedilen depremde can ya da mal kaybı olmadığı kaydedildi. 
     Birçok fay hattının faal olduğu İran'da, 1991 yılından bu yana meydana gelen irili ufaklı 950 depremde 17 bin 600 kişi ölürken, bin 300 kişi yaralandı. 
     





</TEXT>
</DOC>
