<DOC>
<DOCNO> 101792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yasam/ayas.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni yaktı o da yansın’ 
</HEADLINE>
<TEXT>

Tatlıses’in tecavüzüne uğradığı iddiasıyla gündeme bomba düşüren Uyanık Milliyet’e Şimdi o ağlasın’ dedi, ünlü türkücü Kayseri’den cevap verdi Bu bir komplo ’ 
     İLKNUR GÜLMEZ 

     Dün Milliyet de dahil birçok gazete ve televizyonda, İbrahim Tatlıses’le ilgili şok bir suçlama vardı. İddialara göre, Dortmund Tutuklama Mahkemesi, 7 ay önce Almanya’da Gülnaz Uyanık’a tecavüz ettiği iddiasıyla türkücü İbrahim Tatlıses hakkında uluslararası tutuklama kararı almıştı. 
     Magazin dünyasına bomba gibi düşen bu suçlamayla ilgili bilgi aldığımız Alman adli makamları soruşturmanın halen sürdüğünü, konunun henüz mahkemeye intikal etmediğini söylerken, konser için Kayseri’de bulunan İbrahim Tatlıses dün Uyanık’ı tanımadığını söyleyerek iddiaları yalanlıyordu. 
     
Yere itti, sonra...’      Konuyla ilgili yarın İstanbul’da basın toplantısı düzenleyeceğini söyleyen Tatlıses, "Bu bir komplo. Belli ki kaset çıkaracak, adımı kullanıp şöhret olacak" derken, Milliyet’i yanıtlayan Almanya doğumlu psikolog Gülnaz Uyanık 31 ise isyanını, "Ben çok ağladım, biraz da o ağlasın" sözleriyle dile getiriyordu. 
     Doldurduğu CD’nin dağıtım ve promosyonuna yardım istemek için görüşmeye gittiği Tatlıses’in, kendisine otel odasında tecavüz ettiği iddiasını yineleyen Uyanık, olayın şöyle gerçekleştiğini ileri sürdü 
     "Almanya’da mankenlik ajansım var, müzikle de uğraşıyorum. Bir albüm hazırladım. Promosyon gerekiyordu. Almanya konserini organize eden Erkan Bilgiç aracılığıyla, Tatlıses’ten yardım istedim. Bir kadın arkadaşım tesadüfen Tatlıses’in ekibinden Ahmet diye biriyle tanışmış ve hangi otelde kalacağını öğrenmiş. Bilgiç, 31 Ocak 2002’de Tatlıses’in görüşeceğini söyledi. Apar topar İbrahim Bey’in oteline gittim. Erkan Bey, Tatlıses’in odasına götürdü. Oda kalabalıktı. Bana bir sandalye verildi, İbrahim Bey geldi karşıma oturdu. Sandalyemi kendine doğru çekti. Kalkmaya çalıştım ve beni çekti, Otur işte ne var ’ dedi. Yere itti, sonra da o olay oldu." 
     
H l şoktayım’      Milliyet’e olayı anlatırken h l yaşadığı şoku atlatamadığını söyleyen Uyanık, Benim de onurum, gururum, ailem var’ dedikten sonra sözlerini şöyle bitirdi 
     "Henüz 12 yaşında bir oğlum var. Savcılığa gidip davacı oldum. Telefonla tehdit etti. Türkiye’ye gelemeyeceksin. Burada çocuğun varmış. Bana birşey olmaz, olan sana olur. Düşün, taşın’ dedi. Çocuk deyince elim ayağım bağlandı. O korkuyla şik yetimi geri aldım. Sonra bir daha aramadı. Ünlü olma çabam yok. Yardım istemeye gittim, başıma bu geldi. Onurumu kurtarmanın peşindeyim. Uzun zamandır çocuğumu göremiyordum. Korkudan Türkiye’ye gelemiyordum. Şimdiye kadar çocuğum için sustum. Ama bu korkuyla ne kadar yaşayabilirdim ki Hayatım altüst oldu. Ofisimi kapattım, başka yerde ekmek paramı kazanıyorum." 
     



 YAŞAM 


















</TEXT>
</DOC>
