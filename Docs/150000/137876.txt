<DOC>
<DOCNO> 137876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/yas04.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İki görkemli’ donma töreni 
</HEADLINE>
<TEXT>

Eskişehir ve Zonguldak’ta Milli Eğitim Vakfı’nın kuruluş yıldönümleri soğuğa rağmen törenle kutlanmakta ısrar edilince olan öğrencilere oldu 
     ESKİŞEHİR, ZONGULDAK DHA 

     Zonguldak ve Eskişehir’deki Milli Eğitim Vakfı’nın kuruluş yıldönümleri bir törenle kutlandı kutlanmasına da, törene katılan öğrenciler soğuk hava yüzünden zor anlar yaşadı. Zonguldak ta törene yaklaşık 45 dakika önce gelen öğrenciler soğukta tir tir titredi. 
     Zonguldak Milli Eğitim Müdürlüğü yetkilileri törenin soğuk havada yapılacağını bildiklerini, bu nedenle öğrencileri törene montlarıyla gelmeleri konusunda uyardıklarını belirttiler. Yetkililer, her okuldan 45 öğrenci geleceğini, soğuk hava nedeniyle bu sayıyı 20’ye indirdiklerini de sözlerine eklediler. 
     
     Fazla abartmayın’ 
     Eskişehir’deki törende de Vilayet Meydanı’na yaklaşık yarım saat önce getirilen ilkokul ve lise öğrencileri, kar altında beklemeye başladı. Milli Eğitim Müdürü Mithat Özdemir’in gelmesiyle Atatürk Anıtı’na çelenk konması, saygı duruşu ve İstiklal Marşı’nın okunduğu törene geçildi. 
     Öğrencilerin kar altında beklediğini gören bazı vatandaşlar, "Bu çocuklar niçin soğukta bekletiliyor Öğrenciler getirilmese ya da zamanında getirilse olmaz mıydı " diye tepki gösterdi. 
     Özdemir ise eleştiriler üzerine törenin daha önceden programlandığını belirterek, şunları söyledi "Törenimiz saat 10.00’da başladı ve 4 - 5 dakika sürdü. Törene tam saatinde geldik ve çocukları bekletmedik. Çocukların çok kısa süre tören alanında beklediklerini sanıyorum. Bu törende abartılacak olumsuz bir şey yok." 
     



 YAŞAM 




















</TEXT>
</DOC>
