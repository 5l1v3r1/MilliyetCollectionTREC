<DOC>
<DOCNO> 114256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sonspo15.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç adım atladı,uzun atladı,ceza kurulunu atlayamadı... 
</HEADLINE>
<TEXT>

     Atletizmde, arkadaşının yerine uzun atlama müsabakasına katılan 3 adımcı, Gençlik ve Spor Genel Müdürlüğü Ceza Kurulu'nun elinden kurtulamadı. 
     Ankara'da yapılan Kulüplerarası İkinci Lig 2. Kademe Yarışmaları'nda, Ağrı Gençlik ve Spor İl Müdürlüğü Kulübü sporcusu Erhan Gümüş, 3 adım atlamada kendi adına yarıştıktan sonra, ertesi gün uzun atlama müsabakasına takım arkadaşı Murat Aydın yerine katıldı. 
     Pistteki sahtekarlık olayı tespit edilir edilmez, konu GSGM Ceza Kurulu'na sevkedildi. Kurul, olaya adı karışan 2 sporcuyu 6'şar ay yarışmalardan menle cezalandırırken, kulüp antrenörleri Metin Bayram ve Behrem Varol'a 6'şar ay hak mahrumiyeti, Ağrı GSİM Kulübü'ne de bir ay yarışmalardan men cezası verdi. 
     





</TEXT>
</DOC>
