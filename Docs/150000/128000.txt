<DOC>
<DOCNO> 128000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/guncel/gun90.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   2004 FALI    Popstar'ın finali sinema filmi olarak çekilecek... 
   On birinci kez terk edilen İbo, Asena'yı kaçıracak... 
   Beşinci zafer yılında Tarkan İngilizce yerine Arapça albüm çıkaracak... 
   CHP gençlik kolu üyesi Tuğba Özay, genel başkanlık için aday olacak... 
   Deniz Baykal, aradığı ortamı bulacak, Telegol'de yorumcu olacak... 
   Adnan Şenses bu sene bir jübile daha patlatacak... 
   Deniz Akkaya, mankenliği bıraktıktan sonra, 5. kez podyuma çıkıp mankenliği bırakacak.. 
   Deniz Seki mahkeme kararıyla Popstar jürisine geri dönecek... 
   Efsane geri dönecek, bu sene yapılacak seçimlerde Baba Bush tekrar ABD başkanı olacak... 
   Saddam'ın 10 dublörü de Amerikalılara teslim olacak, ABD'de kafalar iyice karışacak. 
   Kötü ünlerinden dolayı evlenemeyen mankenlerin tamamı "Biz Evleniyoruz" sayesinde mutlu sona ulaşacak... 
   Özel bir sebep yüzünden Süreyya Ayhan'ın Atina Olimpiyatlarında koşacağı günün değiştirilmesi için yapılan başvurumuz reddedilince Ege'de gerginlik artacak... 
   Cem Uzan Ay'a giden ilk Türk olacak ve orada kılacağı namazı naklen yayınlayacak... 
   Tayyip Bey, Amerika'da düzenlenen rodeo yarışlarında birinci olacak... 
   İnsanlar yaptıkları aptallıkların günahlarını rakamlardan oluşan senelere yüklemekten vazgeçecekler... umarız 
   
   Sorulan soruya cevap vermek için elini kaldırıp başkasına söz verilince eli havada kalan tipler ve tepkileri Top5 
   1 Elini saçıyla oynamak için kaldırmış gibi yapıp elini kafasına götürenler... genel tavır 
   2 İnatla elini havada tutanlar... ısrarcılar 
   3 Elini çaktırmadan yavaşça indirenler... utangaçlar 
   4 Çaktırmadan diğer kolunu da belli bir yüksekliğe kaldırıp esniyormuş gibi yapanlar... yaratıcılar 
   5 Olayı normal karşılayıp elini düzgün indirenler... takıntı nedir bilmeyenler 
   
   "Dünyada Yaşamak" pahalı olabilir, fakat her yıl güneş etrafında beleş bir gezintiyi içeriyor... 
   Ashleigh Brilliant 
   
   Araya Oturtuver 
   Murat Birsel Peki sizin ses tonunuz ne soprano, mezzo soprano 
   Tuğba Özay Valla La ile Mi arasında bir yerde, ama La'ya oturacak gibi gözüküyor... 
   
   Aha Budur 
   Haşmet Babaoğlu Ben gerçekten Türkiye'de sizin kadar sporun her dalından anlayan spor yazarı görmedim... 
   Hıncal Uluç Biz Kenan'la olimpiyatçıyız aslında Haşmet... 
   Haşmet Babaoğlu Tamam işte, ben spor yazarı diye ona derim işte... 
   
   Yapma Kız 
   "Kız .. kız .." 
</TEXT>
</DOC>
