<DOC>
<DOCNO> 111337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sonspo02.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin Altay'a karşı ezici üstünlüğü var... 
</HEADLINE>
<TEXT>

     Fenerbahçe ile Altay, yarın yapacakları lig maçıyla birlikte, Birinci Süper Futbol Ligi'nde 81. kez karşı karşıya gelecek. 
     Fenerbahçe, İzmir temsilcisiyle bugüne dek yaptığı 80 maçın 48'inden galibiyetle ayrılırken, 8 karşılaşmada Altay güldü, 24 maç da beraberlikle sonuçlandı. 
     ''Sarı Kanaryalar'', ligde Altay ile yaptıkları maçlarda rakibinin filelerine 130 gol gönderdi. 
     Lig tarihinde İzmir temsilcisine büyük bir üstünlük kuran sarı-lacivertliler, kalelerinde ise 61 gol gördü. 
     
     İZMİR'DEKİ MAÇLAR 
     Lig maçlarında Altay'a karşı kendi evinde hiç yenilmeyen Fenerbahçe, İzmir'deki karşılaşmalarda da galibiyetlerde 18-8 üstünlük kurdu. 
     2 takım arasında İzmir'deki 14 karşılaşma da berabere sonuçlandı. 
     Fenerbahçe, rakibinin filelerine İzmir'de 51 gol atıp, kalesinde 27 gol gördü. 
     
     FENERBAHÇE, SON 8 MAÇTA 24 GOL ATTI 
     Fenerbahçe, Altay karşısında ligde yaptığı son 8 maçta toplam 24 gol atıp, yalnızca 4 gol yedi. 
     





</TEXT>
</DOC>
