<DOC>
<DOCNO> 113819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/bbas.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
POTADA ÇİFTE ZAFER 
</HEADLINE>
<TEXT>

Efes Pilsen ve Ülker, Avrupa Ligi’nde güçlü rakiplerini dize getirerek yüzümüzü güldürdü. Her iki maçını da kazanan Efes, Barcelona ile zirve ortaklığını sürdürdü 
     Moral buldular 
     AVRUPA Ligi’ndeki temsilcilerimiz Efes Pilsen ve Ülker, gruplarında güçlü rakipler karşısında aldıkları galibiyetlerle basketbolda zafer haftası yaşattılar. İlk maçta CSKA Moskova’ya kendi sahasında kaybeden Ülker, Yunanistan deplasmanında Olympiakos’u yenerek moral buldu ve grupta 5. sıraya oturdu. Coach Tolga Öngören çok önemli bir galibiyet elde ettiklerini belirterek, "Başarımız sürecek" dedi. 
     
     Siena yenildi 
     EFES Pilsen ise İstanbul’da Benetton’u çekişmeli geçen maç sonunda 84 - 83 yenerek ikide iki yaptı, Barcelona ile birlikte zirve ortaklığını sürdürdü. Efesli Marcus Brown, 24.5 ortalamayla sayı krallığında ve 66 puanla "En değerli oyuncu" klasmanında birinciliği elde etti. B Grubu’nda Ergin Ataman’ın çalıştırdığı M.Siena, Mirsad’ın 22 sayılık performansına rağmen Maccabi Tel Aviv’e 107 - 81 yenildi. 
     
Dersi TED verdi 78-94Başkent ekibi deplasmanda İTÜ’yü farklı yendi. Johnson’un 34 sayısı ev sahibi takıma yetmedi 
     TÜRKİYE Basketbol Ligi’nde TED Kolejliler deplasmanda İTÜ’yü 94 - 78 yendi. İlk periyotta rakibine dış şutlarda üstünlük kuran başkent ekibi, oyunu sürekli kontrolünde tuttu. Konuk takım son çeyrekte ise Murat’ın sayılarıyla fark açarak rahat bir galibiyet elde etti. Maçın son saniyelerinde iki takım oyuncuları arasında gerginlik yaşandı. Kısa süreli itişmenin ardından olay büyümeden önlendi. 
     
Ülker’den tepki      ÜLKESPOR Menajeri Lütfi Arıboğan, Basketbol Federasyonu’nu yönetmeliklere uymamakla suçladı. Arıboğan, "Eurolig takımları için geçerli iki maç arası en az 60 saat olmalı şartı ne yazık ki gözardı edildi. Takımımız hiç dinlenmeden Atina’dan İstanbul’a, oradan da İzmir’e geçecek. Atatürk Spor Salonu’nda parti veya konser nedeniyle antrenman bile yapamadan lig maçına çıkacağız. Türkiye’yi başarıyla temsil eden bir takıma destek olunmasını beklerdik" dedi. 
     
     Potada bugün 
     Erkekler Birinci Ligi 
     Abdi İpekçi Salonu 
     15.00 Galatasaray - TEKEL 
     17.00 Efes Pilsen - Göztepe 
     Ankara Atatürk Salonu 
     15.00 Büyük Kolej - Darüşşafaka 
     17.00 Türk Telekom - Fenerbahçe 
     İzmir Atatürk Salonu 
     16.00 Pınar Karşıyaka - Ülkerspor 
     Bayanlar Birinci Ligi 
     Abdi İpekçi Salonu 
     13.00 Galatasaray - Fenerbahçe 


 SPOR 


































</TEXT>
</DOC>
