<DOC>
<DOCNO> 141395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/guncel/gun90.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Şarkıcılar olmasa, operalar ne kadar harika olurdu... 
Gioacchino Rosini 

Vatan-Millet-Eurovision      Yine geldi Eurovision Mevsimi...Türk Dil Kurumu TDK , Türkiye'nin İngilizce şarkıyla, "Eurovision" Şarkı Yarışmasına Katılmasına dair bir açıklama yaptı. Özetle deniyor ki "Eurovision Şarkı Yarışmasında ülkemizi, sözleri İngilizce yazılan bir şarkının temsil edecek olması son derece yanlış, üzücü ve kaygı verici bir tutumdur. Türkçe’ye her zaman önem veren Atatürk'ün kurduğu Türk Dil Kurumu olarak, bu yanlış karardan dönülmesini bekliyor, ilgilileri ve sorumluları göreve davet ediyoruz." 
     Aaah, sevgili TDK ahhh Türkçe’yi korumak adına değirmenlerle yaptığınız savaşı takdirle izlemeye devam ediyoruz. Ama asıl sorun, İngilizce bir şarkıyla Eurovision'a katılmak değil ki 
     Delinin kuyuya attığı taş gibi, TRT'cilerin kabusu bir yarışma bu. Katılsak olmuyor, katılmasak olmuyor muş Sertab Erener'in, geçen sene katılamayacağımız söylenen yarışmaya, "Açmayız bak kuzey cephesini" denmek suretiyle, "Every Way That I Can" ile katılması sağlanmış. Almanya oylarının katılmamasına yapılan itiraz, işin aslı . 
     Yıllardır Eurovision yabancı müzikle uğruna ne vatan evlatları uğraştı. Türkçe sözlü katılıp rezil olduk... MFÖ'nün Diday-Diday-Day'ı gibi yarısı yabancı sözle katıldık, olmadı... "Kendi kültürümüzü yansıtalım, oryantal olsun biraz canım" diye Ajda Pekkan'ın "Petrol"ü ile öyle acayip bir senteze ulaştık ki, seyredenin gözü fal taşı gibi açıldı... En büyük başarımız ise, Çetin Alp'in Opera'sıyla, Eurovision tarihinin "en kötüsü" seçilen şarkıya imza atmış olmamız... 
     "Zaten bize gıcık onlar. Hepsi birbirine oy veriyor" deyip, gidenler adına güzel bir seyahatle noktaladık bu milli görevi. "Türkçe evrensel değil, anlaşılmıyor, o yüzden oy alamıyoruz". E o zaman 1997'de Şebnem Paker Türkiye adına hangi dili kullandı da 3.oldu Tarkan'ın şarkıları niye dünyada dinleniyor gibi "Kıskananların" sorularına da "Çatlasınlar" dendi, konu kapatıldı... 
     Konu komşunun birbirine oy verdiği, siyasal tabanlı, aslında hiç de ciddiye alınmayan bir müzik yarışması bu. Böyle kabul edilse ve başarılı olmak adına abukluk yapılmasa olmuyor. İlle de bir acayiplik her sene... 
     Diyoruz ki, gelin yaptığınız hatadan dönün. Oğuz Yılmaz gitsin, "Çekirge" ile bütün salonu oynatıp gelmezse biz de bu işi bilmiyoruz... 
     Bu arada, ana metninde 4 kere "Eurovision" kelimesi geçen TDK açıklamasında bir tanesi niye "Eurovizyon" diye yazılmış anlamadık .. 
     
     
     
     Yapyakın .. 
     "Şu an 128 milyara dokunsanız deyecek kadar yakınsınız..." 
     
</TEXT>
</DOC>
