<DOC>
<DOCNO> 115939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun16.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den Rusya'ya "gazı açıkla" baskısı 
</HEADLINE>
<TEXT>

     İngiltere, Moskova'daki tiyatro baskınını sona erdirmek için kullanılan gazın adını açıklaması için Rusya'ya baskı yapacak. 
     İngiltere Dışişleri Bakanı Jack Straw, BBC Radyosu'na verdiği demeçte, bu konuyu Rus yetkililerle özel olarak görüşeceklerini belirtti. 
     Straw, "Tabii bu bilgiyi gizli tutmalarının ulusal çıkarları için gerekli olduğuna neden inandıkları konusunda bir açıklama isteyeceğiz. Ama bunu eleştirecek miyim, hayır, çünkü en zor tercihlerle karşı karşıya bırakıldılar" diye konuştu. 
     Jack Straw, rehineler arasındaki İngiliz ailenin giyeceklerinin gaz kalıntılarıyla ilgili inceleneceğini belirtti. 
     Rus yetkililer, 119 rehinenin öldüğü kurtarma operasyonunda kullanılan gazın etkileri hakkında Amerikan Büyükelçiliği'ne bazı bilgiler sunmuştu. Ancak sürekli tekrarlanan resmi taleplere rağmen gazın adı açıklanmıyor. 
     





</TEXT>
</DOC>
