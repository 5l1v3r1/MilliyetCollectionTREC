<DOC>
<DOCNO> 120114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yasam/yas02.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
2002’nin en iyi icatları 
</HEADLINE>
<TEXT>

Time dergisi, son sayısında, 2002 yılında tanıtımı yapılan ya da piyasaya sürülen müthiş icatların’ bir dökümünü yaptı. İşte onlardan bazıları... 
     Müzik setli mont 
     Snowboardcular için geliştirilen "Burton AG Clone MD Jacket" adlı montun kol bölümüne dikilen Sony Mini - Disc dijital müzikçalar, dokunmatik düğmeleri sayesinde kola hafifçe bastırılarak çalışıyor. Özel kulaklığıyla da dinlenebiliyor. Mucit Burton Snowboards www.burton.com 
     
     Leke tutmayan pantolon 
     Bu pantolonun kumaşı, nanoteknoloji ve özel bir kimyasal işlem sayesinde bir inçin 2.54 santimetre yüz binde biri uzunluğundaki milyonlarca minik lifle donatıldı. Böylece pantolon kesinlikle leke tutmuyor. Mucit Nano - Tex, LLC www.nanotex.com 
     
     Domates aşısı 
     Arizona Devlet Üniversitesi’nden Charles Arntzen, İsrail’de üretilen ve DNA’larında Hepatit A Virüsü HAV geni taşıyan fotoğrafta domateslere benzer, içinde kolibasili bakterisi genli domastes üretti. Bunların suyundan ishal gibi hastalıklara karşı aşı olarak kullanmayı amaçlıyor. 
     
     Motorsuz otomobil 
     General Motors’un geçtiğimiz eylül ayında Paris Auto Show’da görücüye çıkardığı Hy-wire adlı prototip otomobilin motoru, direksiyon mili ve freni yok. Hidrojen ve oksijenin elektrokimyasal reaksiyonuyla oluşan hücre yakıtı’yla çalıştığı için su buharı dışında zararlı atık üretmiyor. Yüksek performanslı bir Porsche gibi çalışan aracın 2010’da yollara çıkacağı belirtiliyor. 
     
     Doğum kontrol yaması 
     Bu yıl piyasaya çıkan Evra adlı doğum kontrol yaması, östrojen ve projestin hormonlarını, yapıştırıldığı cilt yüzeyinden kan dolaşımına aktarıyor. Yamanın haftada bir değiştirilmesi gerekiyor. Mucit Ortho -McNeil Pharmaceutical 
     
     Şık ve kuru 
     Kaşmirin teflon kaplamayla birleştirildiği 1100 dolarlık bu rüzg rlık, ne olursa olsun kesinlikle su geçirmiyor. Mucit Lutz Patmos, Yves Behar www.lutzandpatmos.com 
     
     Cep’inizi çıkarmadan konuşun 
     Bluetooth Mavi diş teknolojisi sayesinde artık kulağa takılan aksesuvarlarla, cebinizdeki ya da çantanızdaki telefonunuza elinizi sürmeden konuşma yapabilirsiniz. Ancak bu kafa aksesuvarının da tıpkı cep telefonları gibi düzenli olarak şarj edilmesi gerekiyor. Mucit Çeşitli şirketler 
     
     Bırakın o temizlesin 
     ABD’deki M.I.T. tarafından geliştirilen Roomba adlı akıllı elektrikli süpürge, şarj edilebilir pilleriyle evin dört bir yanında dolaşarak köşe bucak her yeri temizliyor. Sensörleri sayesinde duvar ve mobilyalara çarpmıyor, merdivenlerden yuvarlanmıyor. İşi bitince kendini kapatıyor. Mucit iRobot www.roombavac.com 
     
     Diş telefonu 
     İngiliz bilim adamları tarafından geliştirilen prototip telefon, bele değil azıdişine takılıyor Gelen sinyaller vibrasyona dönüştürülerek diş ve kafatasından geçip iç kulağa ulaşıyor. Buradan da karşı tarafı sadece siz duyabiliyorsunuz. Ancak bu telefon sadece dinlemeye yarıyor, şimdilik konuşma yapılamıyor. Mucitler James Auger ve Jimmy Loizeau sciencemuseum.org.uk 
     
     Üç tekerlekli scooter 
     Jennifer Aniston, Timothy Hutton ve David Spade gibi Hollywood ünlülerinin de kullandığı Trikke Tech firmasının scooter’ları, aşırı büyük üç tekerleğiyle biraz tuhaf görünse de, uçak yapımında kullanılan alüminyum malzemesi, dengeli olması ve elle kontrol edilebilen frenleriyle büyük ilgi görüyor. Mucit Trikke Tech 
     



 YAŞAM 
























</TEXT>
</DOC>
