<DOC>
<DOCNO> 106878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/siy03a.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de eskilere tırpan... 
</HEADLINE>
<TEXT>
Derviş, İstanbul 1. bölge 1. sıra 
     EZELHAN ÜSTÜNKAYA Ankara 

     CHP Genel Başkanı Deniz Baykal'ın günlerdir titizlikle üzerinde çalıştığı milletvekili listesi, dün akşam toplanan ve sadece 1.5 saat süren Parti Meclisi'nde kesinleşti. Bir zamanlar Baykal'ın sağ kolu olarak bilinen Adnan Keskin, eski genel sekreterlerden Ertuğrul Günay, TBMM eski Başkanı Hikmet Çetin ve Kemal Derviş'e yakın isim olarak bilinen Hurşit Güneş liste dışı kaldı. 
     Baykal'ın "Uyumlu Meclis grubu istiyorum" dediği, bu nedenle "eski kavgalı isimlerin tırpanlandığı" öğrenildi. Keskin, listede yeralmamasına, "Siyasette böyle şeyle olur. Partimize oy kaybettireceğimiz gerekçesiyle Günay ve ben liste dışı kaldık" diye tepki gösterdi. Keskin'in seçim bölgesi Denizli'den, 1. sırada Dr. Mehmet Erşan aday oldu. 
     
     İki istifa 
     CHP PM üyeleri Ali Oksal ve sanatçı Aykut Oray, listedeki yerlerini beğenmediği için istifa etti. Oksal, Mersin 4., Oray ise, İzmir 9. sıradan aday gösterildi. 
     
     Derviş İstanbul 1. bölge 
     Derviş, listede İstanbul 1. bölge 1. sıradan aday oldu. 2. sırada, Zülfü Livaneli, 3. sırada Algan Hacaloğlu, 4 sırada ise Güldal Okuducu yeraldı. İstanbul 2. bölgede ise, 1. sırada Mehmet Sevigen, 2. sırada Bülent Tanla yeraldı. İzmir'den başvuru yapan CHP Genel Başkan Yardımcısı İnal Batu, Hatay 1. sıradan, Fuat Çay ise, 2. sıradan aday oldu. 
     
     Meral Ankara'dan, Ünlü Karaman'dan 
     Ankara 1. bölge sıralaması ise, Önder Sav, Eşref Erdem, Oya Araslı ve Yılmaz Ateş şeklinde oldu. 
     Devlet eski Bakanı Fikret Ünlü, Karaman 1. sıradan, Türk-İş Genel Başkanı Bayram Meral, Ankara 2. bölge 1. sıradan, Prof. Dr. Yaşar Nuri Öztürk İstanbul 3. bölge 1. sıradan milletvekili adayı oldu. 
     İstanbul'dan başvuru yapan CHP Genel Başkan Yardımcısı Cevdet Selvi, Eskişehir 1. sıradan, Sefa Sirmen Kocaeli 1. sıradan, İnönü'nün torunu Bilgehan Toker, Ankara 1. bölge 5. sıradan aday oldu. 
     
     Sözen Sivas'tan 
     Nurettin Sözen - Sivas, gazeteci Emin Koç - Yozgat, Haluk Koç - Samsun, Mustafa Özyürek - Mersin, Akif Hamzaçebi - Trabzon, Sinan Yerlikaya - Tunceli, Ali Arslan - Muğla, Yaşar Tüzün - Bilecik, Mesut Değer - Diyarbakır, Cemal Kaya - Ağrı, Ali Dinçer - Bursa, Mehmet Parlakyiğit - Maraş, Mükerrem Doğan -Mardin, Orhan Diren - Tokat, Gaye Erbatur - Adana 1. sıradan aday oldu. 
     CHP Genel Sekreter Yardımcısı Bülent Baratalı, İzmir 1. bölge 1. sıradan aday oldu. 
     İstanbul 1. bölge 9. sıradan aday olan PM üyesi sanatçı Berhan Şimşek'in, toplantıda ağır konuştuğu öğrenildi. 
     
     Derviş'le kahvaltı 
     Baykal ile Derviş'in dün sabah kahvaltıda biraraya geldiği, Derviş'in Baykal'a Zeynep Göğüş, Nur Ger, Ersin Arıoğlu ve Gülsün Toker'i önerdiği öğrenildi. 
     
     CHP'ye giriş yasaklandı 
     Toplantı nedeniyle Merkez Yönetim Kurulu, PM ve Yüksek Disiplin Kurulu üyeleri dışındakilerin genel merkeze girişi yasaklandı. Muhabirler de yasak kapsamında dün saat 17.30'dan itibaren partiye alınmadı. Partililerin genel başkanlık katındaki MYK salonuna girişi de engellendi. 
     



 SİYASET 




















</TEXT>
</DOC>
