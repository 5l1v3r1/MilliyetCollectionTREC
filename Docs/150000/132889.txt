<DOC>
<DOCNO> 132889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko06.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
WEF Türkiye, AB genişleme sürecinde dönülmez bir noktada... 
</HEADLINE>
<TEXT>

     Dünya Ekonomik Forumu'na WEF göre Türkiye, Avrupa Birliği'nin AB genişleme sürecinde geri dönülemez bir noktada bulunuyor. 
     Davos toplantıları çerçevesinde, Dünya Ekonomik Forumu tarafından yayımlanan bir değerlendirme yazısında, Türkiye'nin AB'ye tam üyeliği sürecinde, sağlıklı şekilde ilerlediği belirtildi. 
     Değerlendirmede, 2004 yılı sonuna kadar üzerine düşenleri gerçekleştirmesi halinde Türkiye'nin, 2010 yılından önce AB'nin tam üyesi olabileceği vurgulandı. 
     Türkiye'nin stratejik önemi nedeniyle, batı ve AB içinde çok büyük bir öneme sahip olduğunun ifade edildiği değerlendirmede, AB'nin Türkiye'yi izole edemiyeceği ancak Türkiye'nin de, eğer tam üye olmak istiyorsa, şartları yerine getirmesi gerektiği belirtildi. 
     
     TÜRKİYE'NİN BORÇ YAPISI 
     Yine WEF tarafından, gelişmekte olan ülkelere ilişkin olarak merkezi Washington'da bulunan Küresel Kalkınma Merkezi'ne Centre for Global Development yaptırılan çalışmaya göre, Türkiye ve Brezilya, Arjantin'in uğradığı borç felaketinden kurtulmayı başarabildi. 
     Çalışmada, Türkiye, Brezilya ve Arjantin gibi ülkelerin geçen yıllarda artan bir borç yükü altına girdikleri ve bu borç yükünü çevirebilmek için, uluslarası piyasalardan borçlanma yoluna gittikleri kaydedildi. Bu ülkelerdeki yüksek borçların, faizleri yükselterek işsizliğe neden olduğu da anlatıldı. 
     Çalışmaya göre, Arjantin'deki aşırı borç yükünün yoksulluk felaketine neden olurken, Arjantin'de kriz sonrasında bir çok aile günlük 2 dolardan az bir gelirle yaşamaya başladı. 
     Türkiye ve Brezilya'nın ise borçlarını sürdürebilme ve ödeyebilme kapasitesine sahip bulunduğu belirtilirken, gerek Türkiye gerekse Brezilya'daki yüksek borç yapısının, vergi mükelleflerinin yükümlülüklerini artırdığı, ayrıca KDV oranlarının yüksekliği nedeniyle yoksul kesimlerin olumsuz etkilendiği kaydedildi. 
     





</TEXT>
</DOC>
