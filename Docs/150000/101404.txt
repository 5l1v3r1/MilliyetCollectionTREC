<DOC>
<DOCNO> 101404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun01.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'taki Türk lokantaları New York Times'da... 
</HEADLINE>
<TEXT>

     New York'taki Türk lokantaları New York Times gazetesinin pazar ilavesine konu oldu. 
     New York Times, kentin Manhattan ve Queens kesimlerindeki Kazan, Nazar, Pasha, Sultan, Turkish Kitchen, Turkuaz ve Üsküdar gibi lokantaların birbirinden lezzetli yemeklerini okuyucularına tanıttı. 
     Kazan restoranın susamlı ekmeğini, Nazar'ın patlıcan salatasını öven gazete, ''Kentin en şık lokantalarından biri olan Pasha'da yenen mantının tadına doyum olmadığını'' yazdı. 
     ''Sultan'ın kebaplarının, Turkish Kitchen'ın et yemeklerinin, Turkuaz'ın ise mezelerinin nefis olduğunu'' vurgulayan gazete, Üsküdar'ın da her keseye hitap ettiğine dikkat çekti. 
     New York Times'ın haberinde restoranların adres ve telefon numaralarının yanı sıra bir kişinin ne kadar ödeyerek yemek yiyebileceği de belirtildi. 
     





</TEXT>
</DOC>
