<DOC>
<DOCNO> 127737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun02.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu, İslami Cihad militanının evini yıktı... 
</HEADLINE>
<TEXT>

     İsrail ordusu, hafta sonu Yahudi yerleşim birimine saldıran ve 4 öğrenciyi öldüren 2 İslami Cihad militanının evini yıktı. 
     Ordu tarafından yapılan açıklamada, teröre karşı devam eden savaşın bir parçası olarak Ahmed Ayed Fakih 20 ve Muhammed Mustafa Şahine'nin 20 El Halil bölgesindeki Dura köyünde bulunan evlerinin yıkıldığı belirtildi. 
     İslami Cihad örgütü, Batı Şeria liderlerinden birinin öldürülmesinin intikamını almaları için Fakih ve Şahine'ye saldırı emri verdiğini açıklamıştı. 
     İsrail askerlerinin Dura'da ayrıca 4 şüpheli militanı yakaladıkları kaydedildi. 
     İsrail, Filistinlileri bu tür saldırılardan caydırmak amacıyla şüpheli militanların ve intihar komandolarının evlerini yıkıyor. 
     





</TEXT>
</DOC>
