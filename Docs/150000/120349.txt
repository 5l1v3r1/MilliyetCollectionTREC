<DOC>
<DOCNO> 120349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas02.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lanetli yarışma 
</HEADLINE>
<TEXT>

Tartışmalı Dünya Güzellik Yarışması’ Nijerya’da ayaklanma çıkardı. Bir gazetede Hz. Muhammed, güzellerden biriyle evlenirdi’ yazınca ortalık savaş alanına döndü 
     DIŞ HABERLER SERVİSİ 

     Nijerya’da 7 Aralık’ta düzenlenecek olan Dünya Güzellik Yarışması’nı Hz. Muhammed’le ilişkilendiren bir gazete haberinin ardından patlak veren protesto gösterileri ayaklanmaya dönüştü. Ülkenin kuzeyindeki Kaduna kentinde çıkan olaylarda, en az iki kişi yaşamını yitirdi. 
     "This Day" Bugün adlı gazetede önceki gün yayımlanan makalede, "Hz. Muhammed yarışmaya katılacak güzellerden biriyle evlenirdi" ifadesi yer aldı. Bu açıklamanın Hz. Muhammed’i küçük düşürdüğünü iddia eden çok sayıda Müslüman, gazetenin Kaduna’daki ofisini ateşe verdi. 
     
     Bıçaklayıp sonra yaktılar 
     Görgü tanıkları, gazetenin haberine öfkelenen çok sayıda Müslüman gencin, iki kişiyi bıçaklayarak öldürdükten sonra, cesetlerini yaktığını söyledi. Bununla da yetinmeyen Müslüman gençler, şehir merkezindeki alışveriş merkezini ve bazı kiliseleri ateşe verdi. Çok sayıda dükk nı yağmalayan protestocular, polisle de çatışmaya girdi. 
     Öfkeli kalabalığı göz yaşartıcı bombayla durdurmaya çalışan Nijerya polisi, kentte sokağa çıkma yasağı ilan etti. Kent merkezindeki tüm işyerleri ve okullar kapatıldı. Güvenlik güçleri, protesto gösterilerinin Müslüman - Hıristiyan çatışmasına dönüşmesinden endişe ediyor. 
     Kaduna’da 2000 yılında meydana gelen mezhep çatışmaları, 2 binden fazla insanın yaşamına mal olmuştu. 
     



 YAŞAM 


























</TEXT>
</DOC>
