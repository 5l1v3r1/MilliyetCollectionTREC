<DOC>
<DOCNO> 132351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/altan.html </URL>
<DATE> 2003/01/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Mantı sıcaklığının ekşitmeyeceği yoğurt sorunu 
</HEADLINE>
<TEXT>

     Ankara Washington’un, Irak’a kuzeyden açacağı ikinci bir cepheden de saldırmasına, ne kadar olanak tanıyacak 
     ABD’nin istekleri engellenirse ne olur, engellenmezse ne olur 
     Türkiye’nin geleceği açısından, benimsenmesi gerekli en akılcı tutum ne olmalıdır 
     Soğuk Savaş yıllarında hiç rastlamadığımız bir tartışma sürüp gidiyor. 
     Sürüp gitsin bakalım. 
     
     Oysa daha ne sorunlar var Türkiye’de... 
     Örneğin İzmir’de "kuaförlerle hamamcıların ağda kavgası"... 
     Hürriyet’in yazdığına göre, "Kuaförler, onaylı tarifenin beşte biri fiyatına ağda hizmeti veren hamamcıları, ruhsatlarına aykırı işlem yaptıkları için Konak İlçe Belediyesi’ne şikayet etti"... 
     
     Bir de Türkiye’de, "devlet" kavramının tanımlanmasında bir türlü uyum sağlanamadığının, büsbütün ortaya çıkması gibi, tuhaf bir sorun daha var... 
     Örneğin üst düzey bir yetkili 
     - İktidar olmak, devletin temel politikalarını değiştirmeye yetmez, diyor. 
     Ve kimse sormuyor kendisine 
     - Sizce "devlet"in tanımı nedir, diye. 
     
     Bilmiyorum yaza yaza, kaç daktilo makinesi şeridi eskittik "devlet, milletin örgütlenmiş biçimidir" diye... 
     Bir milletin örgütlenmesi nasıl olur 
     Belediyeleriyle olur, sendikalarıyla olur, üniversiteleriyle olur, siyasal partileriyle olur, parlamentosuyla olur, hükümetiyle olur, yasaları ve yargı düzeniyle olur vs... 
     
     Milletin böylesi bir örgütlenmeyle oluşturduğu "devlet"in tepe mekanizması, yani kaptan köşkü ise aynı çemberi tutan birbirinden ayrı üç ayaklı bir sacayağına benzer... 
     Ve aynı çemberi tutan birbirinden ayrı bu üç ayaktan biri, "yasama erki", ikincisi "yürütme erki", üçüncüsü "yargı erki"dir... 
     Böylesi bir örgütlenmenin dışında, ayrıca bir "devlet" daha yoktur. 
     Hazine’den geçinmeli "kamu görevlileri" hükümeti oluşturan bakanlıklara bağlıdırlar. Kamu görevlileri, ne devlet içinde ayrı bir devlettir, ne de devletin içerideki temsilcisi... 
     
     Eğer bir ülke böyle bir düzeye gelememişse orası ya bir "mutlakiyetötir, ya "diktatörlük"... 
     Çünkü bir mutlakiyette "devlet eşit kral, yahut padişahtır" bir diktatörlükte de "devlet, eşit diktatördür." 
     Oralarda "devlet, milletin örgütlenmiş biçimi" değildir. Oralarda, kuvvetler ayrılığı ilkesine dayalı olmayan "hükümdarın, yahut diktatörün" ta kendisidir devlet. 
     
     Ne var ki, "devlet" tanımlanmasında dahi henüz uyum sağlanamamış bir ülkede yönetimler olayların üstesinden geleceğine, olaylar yönetimlerin üstesinden gelir. Tıpkı 1918’de olduğu gibi... 
     
     Bendenizin ise derdim çok daha başka... 
     Sıcak mantının üstüne yaygın olarak konduğunda, mantının sıcaklığıyla hemen ekşiyivermeyecek bir yoğurt arıyorum... 
     Eskiden ev yapımı yoğurtların içine kimyasal madde katılmadığından, onlar mantının sıcaklığıyla ekşiyivermezlerdi. 
     
     Yufkalar evde oklavayla açılır satranç tahtası gibi dikine ve yanlamasına bir güzel kesilip karelere bölündükten sonra, her karenin içine birer yudum kıyma konarak her biri şeytanminaresi biçiminde, dürülüp kapatılırdı... 
     Ve hepsi bir süre kocaman bir tencerede kaynatıldıktan sonra, bir siniye dizilir üstüne kızgın kırmızı biberli yağ gezdirilir ve daha üstüne ev yapımı yoğurt yayılırdı. Yoğurdun üstüne de yine kırmızı biberli kızgın yağ dökülürdü... 
     Ve şimdi bendeniz, mantının sıcaklığıyla ekşimeyen yoğurttan oluşturulmuş bir mantı arıyorum... 
     
     Ha evet, sahi sizce ne olacak şu Irak sorunu 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
