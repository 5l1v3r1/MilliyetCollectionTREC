<DOC>
<DOCNO> 131425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sondun01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Genelkurmay Başkanı Türkiye'de neler görüşecek 
</HEADLINE>
<TEXT>

     ABD Genelkurmay Başkanı Orgeneral Richard Myers, Belçika ve İtalya'dan sonra Türkiye'yi ziyaret ederek, Genelkurmay Başkanı Orgeneral Hilmi Özkök ve hükümet yetkilileriyle, iki ülkeyi ilgilendiren konular ve güvenlik meselelerini görüşecek. 
     ABD Savunma Bakanlığı Pentagon'dan yapılan açıklamada, Myers'ın, NATO Avrupa Müttefik Kuvvetler Komutanlığı'nın devir teslim töreni için önce Belçika'ya gideceği belirtildi. Bu görevin başındaki komutan Joseph Ralston, görevini yeni komutan James Jones'a bırakıyor. 
     Bu ziyaretin arkasından Myers, İtalya'ya geçerek, Roma'da rutin bir ziyaret çerçevesinde İtalyan meslektaşıyla bir araya gelecek ve oradaki Amerikan birliklerini ziyaret edecek. 
     Pentagon açıklamasında, Myers'ın, Türkiye'de Genelkurmay Başkanı ve hükümet yetkililerle bir araya gelerek, ''iki ülkeyi ilgilendiren konular ve güvenlik meselelerini'' ele alacağı belirtildi. 
     Myers'ın, 20 Ocak'ta Türkiye'den Washington'a dönmeden önce basın toplantısı düzenleyeceği de açıklamada yer aldı. 
     





</TEXT>
</DOC>
