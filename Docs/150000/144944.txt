<DOC>
<DOCNO> 144944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/yasam/yas08.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDÜL PARASI ARAŞTIRMAYA GİDECEK 
</HEADLINE>
<TEXT>
Aldıkları ödülü yine bilime yatırdılar 
     ÖNAY YILMAZ İstanbul 

     L’OREAL - UNESCO işbirliği ile sürdürülen "Bilim Kadınları Ödülleri" For Women in Science yarışmasında Avrupa birincisi olan Prof. Ayşe Erzan ile burs kazanan Dr. Ahu Altınkut Uncuoğlu, aldıkları para ödüllerini yine bilim adına kullanıyorlar. İTÜ Fizik Bölümü öğretim üyesi Erzan, kazandığı 100 bin doları öğrencilerinin bilimsel çalışmalarını desteklemek amacıyla kullanacağını söyledi. İstatiksel fizik dalındaki çalışmaları nedeniyle birçok kez ödüllendirilen Erzan fraktal geometri ile ilgileniyor. 
     FRAKTAL geometri, çok farklı ölçeklerde benzer özellikler gösteren şekilleri inceleyen, onları sınıflayan, nasıl oluştuklarını araştıran bir bilim dalı. TÜBİTAK Marmara Araştırma Merkezi MAM Gen Mühendisliği ve Biyoteknoloji Araştırma Enstitüsü’nde çalışan Dr.Ahu Uncuoğlu ise kazandığı 20 bin dolarla araştırmalarını İsrail Haifa Üniversitesi’nde sürdürecek. Uncuoğlu, burada tahılların genlerini klonlayarak kuraklığa karşı daha dirençli bir hale getirmeye çalışacak. 
     


YAŞAM 

























</TEXT>
</DOC>
