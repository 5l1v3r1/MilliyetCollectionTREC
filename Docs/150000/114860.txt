<DOC>
<DOCNO> 114860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/soneko07.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 5 milyar dolarlık yeni kaynak arayışına girecek... 
</HEADLINE>
<TEXT>

     Gelecek yıl toplam 73.3 milyar dolarlık borç geri ödemesi yapacak olan Hazine, tahvil ihracı yoluyla yaklaşık 5 milyar dolarlık dış borçlanma yanında, 5 milyar dolarlık da yeni kaynak arayışına girecek. 
     Edinilen bilgiye göre, dış borçlanmanın, ağırlıklı olarak euro piyasasından gerçekleştirilmesi planlanıyor. Kredi notunun geliştirilmesine paralel olarak, Japon Samuray ve ABD piyasasında da tahvil ihracına gideceği kaydediliyor. 
     Gerek özelleştirme, gerekse yabancı sermaye girişinin artış göstermesi halinde, borçlanma gereğinin azalacağına ve faiz maliyetinin de düşeceğini vurgulayan yetkililer, bu çerçevede, iç borçlanmada vade uzatımına gidilebileceğini ifade ediyorlar. 
     Gelecek yıl, geri ödemelerin, 62.6 milyar dolarlık kısmı iç borç, 10.8 milyar dolarlık kısmı da dış borç geri ödemesi şeklinde olacak. 
     İç borç geri ödemesinin, 35.9 milyar dolarını ana para, 26.7 milyar dolarını da faiz oluşturacak. 
     Dış borç geri ödemesinin, 7.7 milyar dolarını ana para, 3.1 milyar dolarını da faiz oluşturacak. 
     2003 yılının finansmanı çerçevesinde, 52.7 milyar dolarlık iç borçlanma, 5.1 milyar dolarlık dış borçlanma yapılması planlanıyor. İç borç gereksiniminin, 47.8 milyar doları piyasadan karşılanacak. 
     





</TEXT>
</DOC>
