<DOC>
<DOCNO> 122909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/guncel/gun01.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte deprem anne 
</HEADLINE>
<TEXT>

Deprem dede’ Işıkara’nın görevini devralan Prof. Barbarosoğlu, "Umarım ben de bir gün Işıkara’nınki gibi bir ünvanı hak ederim" diyor... 
     PINAR AKTAŞ İstanbul 

     Her deprem söylentisinde herkesin gözlerinin çevirildiği Kandilli Rasathanesi ve Deprem Araştırma Enstitüsü’nün eski müdürü "Deprem Dede" Ahmet Mete Işıkara, siyaset için görevini bırakıp geri dönmeyince yerine kimin getirileceği merak konusu olmuştu. Işıkara’nın koltuğuna oturan Prof. Dr. Gülay Barbarosoğlu başta endüstri mühendisi olduğu için eleştiriler aldı. Ama o ısrarla, daha önce Afet Yönetim Araştırma Merkezi müdürüyken kurumla ortak çalıştıklarını vurgulayarak, Kandilli’ye yabancı olmadığının altını çiziyor. 
     Prof. Barbarosoğlu, müdürlük teklifinin nasıl geldiğini şöyle anlatıyor "Bir gün Rektör Sabih Tansal odasına çağırdı. Başka birşey için sandım. Gittiğimde teklif etti ve Biraz düşün, hemen cevap verme’ dedi. Çok mutlu oldum. İlk başta başarılı olabilir miyim ’ diye düşündüm. Ailemle konuştum. Eşim ilk 5 saniyede Kabul etmelisin, sen çok iyi yaparsın’ dedi. Bu işin saati yok. Buna razı mısın ’ diye sordum. O Evet, razıyım’ dedi. Umuyorum ki büyük bir deprem felaketi olmaz. Ama üstüme düşen neyse yapacağım." 
     
     IŞIKARA’NIN YERİ AYRI’ 
     "Işıkara’ya Deprem Dede’ dendi. Size de böyle bir yakıştırma yapılsın ister misiniz " şeklindeki soruya Barbarosoğlu, şu yanıtı verdi "Kendisi beni tebrik etti. Zaten rektörümüzün danışmanı olarak halkın bilinçlendirilmesine yönelik eğitim çalışmalarına devam edecek. Her zaman bilgi alış verişi içinde olacağız. Işıkara hala Deprem Dede’ olarak toplumumuzda yerini koruyor. Onun yerini doldurmak söz konusu bile değil. O tür sıfatları hak etmek gerekiyor. Ben de ümit ediyorum bir gün böyle bir sıfatı hak ederim." 
     
İki çocuk annesi      Barbarosoğlu, 1956’da Ankara’da doğdu. Robert Koleji bitirdikten sonra Boğaziçi Üniversitesi Endüstri Mühendisliği bölümünden mezun oldu. Akademik kariyerine aynı üniversitede devam etti. 2.5 yıl önce Endüstri Mühendisliği Bölümü başkanlığına getirildi. Çalışmalarını risk yönetimi ve afet kriz durumlarında lojistik planlama üzerine yaptı. 1999 depreminden sonra da üniversite bünyesindeki Afet Yönetim Araştırma Merkezi’nin müdürlüğünü yürütmeye başladı. Evli. 15 yaşında Hayrettin ve 8 yaşında İlayda adında iki çocuğu var. 
     



 GÜNCEL 














</TEXT>
</DOC>
