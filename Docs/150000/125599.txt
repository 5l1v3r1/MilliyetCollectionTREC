<DOC>
<DOCNO> 125599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sondun12.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin "Çeçenistan'da teröristlerle mi konuşacağız " 
</HEADLINE>
<TEXT>

     Rusya Devlet Başkanı Vladimir Putin, Çeçenistan'da ordunun görevini tamamladığını ve şimdi siyasal sürecin başladığını, bu cumhuriyetin halkının Rusya kapsamında kendi anayasasını hazırlayarak referanduma gideceğini belirtti. Putin, bu süreçte, ''haydutlar ve teröristlerle asla müzakere olmayacağını'' söyledi. 
     Putin, Başkır Cumhuriyeti'nin başkenti Ufa'dan bir yurttaşının sorularını şu şekilde yanıtladı 
     ''Çeçenistan'da 1996'da biten savaştan sonra onlara her şeyi verdik. Devlet Başkanı seçilen Aslan Mashadov rejimine neredeyse bağımsızlık tanıdık. Onlar ne yaptı Komşu Dağıstan'a saldırarak etki alanlarını genişletmeye çalıştı. Şimdi yine mi konuşacağız Kiminle Para için çalışan terörist ve haydutlarla mı '' Putin, Çeçen lider Aslan Mashadov'un temsilcisini geçen yıl Moskova'ya davet ederek konuştuklarını da anımsattı ve ''Ama Mashadov'un temsilcisi sonra ortadan kayboldu. Görüşmenin hiçbir anlamı olmadı'' dedi. 
     Ahmet Zakayev adlı bu temsilci, daha sonra Moskova tarafından, terörist olduğu gerekçesiyle Danimarka'dan istenmişti. 
     Putin, tüm dünyada ortak bir İslam devleti kurmak isteyenler olduğunu öne sürerek, ''Bunların amacı Hitler'in amacı gibi. Etnik temizlik yapıyorlar, ama Hitler gibi belirli bir ırkı değil, kendilerinden olmayanları temizlemek istiyorlar. Kendileriyle mutabık olmayan Müslümanları bile temizlemek istiyorlar'' dedi. 
     





</TEXT>
</DOC>
