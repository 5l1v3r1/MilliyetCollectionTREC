<DOC>
<DOCNO> 137600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/ekonomi/eko09.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Azınlık hissedara yönetim hakkı 
</HEADLINE>
<TEXT>

Azınlık hissedarların da şirket yönetim ve denetim kurullarına temsilci seçtirmelerine olanak verecek birikimli oy’ uygulaması işlerlik kazanıyor 
     ANKARA Milliyet 

     Dünyaca ünlü spekülatör George Soros’un bile şikayetçi olduğu Türk sermaye piyasasındaki azınlık hakları iyileştiriliyor. Şirketlerin azınlık hissedarlarına, şirket yönetim ve denetim kurullarına temsilci seçtirebilme olanağı sağlayacak olan "birikimli oy kullanımı" mekanizması işlerlik kazanıyor. 
     Sermaye Piyasası Kurulu’nun SPK , birikimli oy kullanımına ilişkin esasları düzenleyen tebliği Resmi Gazete’de yayımlandı. Genel kurula katılan kişinin sahip olduğu veya vekil sıfatıyla kullanmaya yetkili olduğu oy sayısı ile seçim yapılacak yönetim ve denetim kurulu üye sayısının çarpılmasıyla ulaşılan birikimli oy sayısının tamamı bir aday için veya birden fazla adaya bölünerek kullanılabilecek. Birikimli oy sayısı yönetim ve denetim kurulu üyeliği seçimleri için ayrı ayrı hesaplanacak. Öte yandan SPK’nın Resmi Gazete’de yayımlanan diğer tebliğlerine göre, şu değişiklikler yapıldı 
     
     Hisselerin yarısı küçüklere 
     Halka açılacak şirketlere sermayenin tamamının ödenmiş olması şartı getirildi. Pay sahibi sayısı 250’yi aşan şirketlerin hisse senetleri halka arz olmuş sayılacak. Halka arzda belirli gruplara tahsisat yapmak isteyenler, arza konu hisselerin en az yüzde 50’sini küçük yatırımcıya ayıracaklar. 
     Fiyat aralığı yöntemiyle talep toplanan halka arzlarda taban fiyat ile tavan fiyat arasındaki marj yüzde 20’yi aşmayacak. Borsada işlem gören şirketlerin yeni pay alma haklarının kullandırılmasından sonra kalan paylarının satışında, "borsada satış" yönteminin kullanılması zorunlu olacak. Portföy yönetim şirketlerinin kurulabilmesi için 750 milyar lira ödenmiş sermaye şartı aranacak. 
     



 EKONOMİ 





















</TEXT>
</DOC>
