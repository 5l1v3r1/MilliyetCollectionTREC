<DOC>
<DOCNO> 109631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/spor/spo02.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
RAPAJC DARBESI 
</HEADLINE>
<TEXT>

Hırvat yıldız, şok bir kararla, alacaklarını tahsil edemediği gerekçesiyle FIFA’ya başvurdu. Fenerbahçe’yi şikayet ederek, tüm yükümlülüklerini yerine getirdiğini bildirdi 
     YUSUF KOBAL 

     Yardım istedi 
     SARI - Lacivertli kulüpte Milan Rapajc, FIFA yoluyla yönetimden alacağını istedi. Menajerleri aracılığıyla Fenerbahçe’yi şikayet eden Hırvat futbolcu, "Paramı düzenli olarak alamıyorum" diyerek, bu konuda yardım istedi. Yılda 1 milyon 750 bin dolara anlaşan Rapajc, transfer taksitlerini birkaç aydır tahsil edemediğini, sözleşmesindeki tüm yükümlülükleri de yerine getirdiğini ifade etti. 
     
     İpler kopabilir 
     YILDIZ oyuncu, gönderdiği şikayet dilekçesinde, düzenli olarak çalışmalara katıldığını, maçlara da çıkmasına rağmen mukavelesindeki şartların yerine getirilmediğini bildirdi. Fenerbahçe yönetiminin taahhüt ettiği ödeme planına uymadığını ileten Rapajc, geçen yıldan kalan alacağı bulunduğunu da iddia etti. Rapajc’in şaşkınlık yaratan çıkışının ardından yönetimin alacağı tavır merak konusu oldu. 
     
     Roma devrede 
     İTALYA’NIN yüksek tirajlı gazetelerinden Tutto Sport, Roma’nın Rapajc’e talip olduğunu iddia etti. Haberde, İtalyan kulübünün bu oyuncu ile Fenerbahçe arasındaki sorunları yakından takip ettiği ifade edildi. Ayrıca Roma Başkanı Franco Sensi’nin, Rapajc’i "yok pahasına" alma planları içinde olduğu, sembolik bir rakam veya kadro dışı bırakılan Guigou veya Tomiç’i önereceği ileri sürüldü. 
     
Lorant’tan soğuk tavır      FENERBAHÇE Teknik Direktörü Lorant, yönetimin talimatına rağmen antrenmanları basından gizlemeye devam etti. İdari menajer Kemal Dinçer ve Basın Danışması Necmi Gülümser’in araya girmesine rağmen Alman hoca soğuk tavrını dün de sürdürdü. Fenerbahçe Teknik Direktörü’nün önceki hafta içindeki sıcak tavrını, Yusuf’u idmandan kovduğu haberlerinden sonra yeniden bozduğu bildirildi. 
     
Fener savunmasız      BU sezon çok gol yediği için eleştirilen Fenerbahçe savunmasının, başı şimdi de sakatlıklardan yana dertli. Elazığspor karşılaşması öncesi savunma oyuncularından Fatih’in cezası, Ogün’ün ise sakatlığı nedeniyle forma giyemeyecek olması moralleri alt üst etti. Bu iki oyuncunun yanı sıra Mustafa Doğan’ın oynama ihtimalinin ise henüz netleşmediği ifade edildi. 
     TEKNİK Direktör Lorant, sakat oyuncuların yerine orta sahanın başarılı oyuncusu Johnson’u savunmaya çekmeye hazırlanıyor. Ümit ve Mirkoviç’in yanına adam arayan Alman hoca, Steviç’i ise yine ön libero olarak kullanmayı hedefliyor. Dün yapılan çalışmaya Ogün, Rüştü ve Mustafa katılmazken, Washington ve Ortega’nın topbaşı yapması yüzleri güldürdü. n YUSUF KOBAL 
     
Sambacı Simao huzura kavuştu      FENERBAHÇE’DE bekleneni veremeyen, sakatlıktan sonra da gözden düşen Simao, "Ankaragücü’nde huzuru buldum" dedi. Başkent ekibinde iyi bir çizgi yakalayan Simao, "Fenerbahçe defteri artık benim için kapandı. Şimdi çok daha mutluyum. Buranın sakinliğini, huzurunu seviyorum. Kendimi sadece futbola verebiliyorum" diye konuştu. 34 yaşında olduğunu hatırlatan Brezilyalı oyuncu, "Yaşın Türkiye’de problem olduğunu gördüm. Brezilya’da bu olmaz. 35 - 37 yaşında oyuncular var" ifadelerini kullandı. 
     



 SPOR 


























</TEXT>
</DOC>
