<DOC>
<DOCNO> 117907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/siyaset/siy03.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplumu nefret birleştirdi’ 
</HEADLINE>
<TEXT>

     İHSAN DÖRTKARDEŞ DHA 

     Yazar Orhan Pamuk, AKP’nin yüzde 35’lik oy oranı ile tek başına iktidara gelmesindeki etkenin koalisyon hükümetine duyulan nefret duygusu olduğunu öne sürdü. 
     The Guardian gazetesinin dünkü ekinde "Tek umudumuz belki de mizahtır" başlıklı yazısı yayınlanan Pamuk, ısrar ederse Anayasa’yı değiştirebilecek güce sahip olan AKP Genel Başkanı Recep Tayyip Erdoğan’ın yüzde 35 oranındaki oy oranıyla Anayasa’daki laiklik maddelerini değiştirip, siyasal İslamın toplumdaki rolünü artırabileceğini savundu. Pamuk, buna karşılık Erdoğan’da böyle bir niyet gözlenmediğini ifade etti. 
     AKP’nin, askeri müdahale kaygısı ile partisinin İslamcı değil, muhafazakar olarak nitelendirilmesinde ısrar ettiği görüşünü savunan Pamuk, Erdoğan’ın da askeri darbelerde generallerin yaptığı gibi ilk önce IMF ile anlaşacağını, Türk dış politikasının yönünü değiştirmeyeceğini ilan ettiğini, böylece büyük sermayenin tedirginliğini giderdiğini belirtti. 
     



 SİYASET 














</TEXT>
</DOC>
