<DOC>
<DOCNO> 109114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun22.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton, köpeği Buddy'yi unutamıyor... 
</HEADLINE>
<TEXT>

     ABD'nin eski başkanı Bill Clinton'ın, New York'ta bir otomobilin çarpması sonucu ölen köpeği Buddy'yi unutamadığı bildirildi. 
     Amerikan medyası, Clinton'ın Buddy'nin yerine ona benzer bir başka köpek aldığını ve adını ''Seamus'' koyduğunu yazdı. Clinton'ın her zaman köpeği olduğunu kaydeden gazeteler, eski başkanın ''first köpek'' Buddy'yi diğerlerinden çok sevdiğine ve ani ölümünden büyük üzüntü duyduğuna işaret ediyorlar. 
     Clinton'ın Buddy öldükten sonra yakın dostlarına, ''onun ölümü, başkanlıktan ayrıldıktan sonra başıma gelen en kötü olay'' dediği bildirildi. 
     Bill Clinton'ın sözcüsü Jim Kennedy, ''Clinton Buddy'yi gerçekten çok özlüyordu. Bu nedenle çok güzel bir köpek olan Seamus'u aldı'' dedi. 
     ''Uzaktan kuzen'' oldukları belirtilen Seamus ve Buddy'nin, Maryland eyaletindeki Wild Goose Kennels'de doğduğu ve yetiştirildiği öğrenildi. 
     Clinton'ın Seamus ile New York'un Chappaqua kesiminde sık sık yürüyüşe çıktığı ve neşeli göründüğü belirtiliyor. 
     





</TEXT>
</DOC>
