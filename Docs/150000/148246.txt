<DOC>
<DOCNO> 148246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/spor/spo02.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüzg r gibi geçti 
</HEADLINE>
<TEXT>

Fenerbahçe’nin başına büyük umutlarla getirilen Oğuz Çetin dün istifa etti. Sadece 10 maç görev yapan genç hocanın yerine takımın sorumluluğu Tamer Güney’e verildi 
     YALÇIN TÜRK 

     İmparator’dan 2. veda 
     FENERBAHÇE’DE Oğuz Çetin dönemi de dün sona erdi. Adanaspor yenilgisi sonrası Futbol Şube Sorumlusu Sadettin Saran’a istifasını veren Oğuz Çetin’in bu kararını Yönetim Kurulu kabul etti. Basın Sözcüsü Atilla Kıyat, sezon sonuna kadar takımı alt yapı genel koordinatörü Tamer Güney’in kuracağı bir ekibin çalıştıracağını belirtti, "Fenerbahçe için en iyi kararı aldık. En kısa zamanda yeni hocamızı açıklayacağız" ifadesini kullandı. 
     
     Bir hoca daha gitti 
     BAŞKAN Aziz Yıldırım işbaşı yaptığı günden bu yana 8. hocayla da yollarını ayırdı. Yıldırım toplantı sırasında Oğuz Çetin’i arayarak hizmetlerinden dolayı teşekkür etti. Aziz Yıldırım’ın Çetin’in sezon sonuna kadar kalmasından yana olduğu ancak yöneticilerin karşı çıkmasıyla geri adım attığı öğrenildi. Teknik Direktör adayları arasında Topmöller, Christoph Daum, Jürgen Rober, Tery Venables ve David O’Leary bulunuyor. 
     
     Saran ikna edildi 
     AZİZ Yıldırım, toplantıda Futbol Şubesi’nden ayrılmak isteyen Sadettin Saran’ı da güçlükle ikna etti. Saran, "Bu görevi zaten istememiştim. Ancak ısrarlara karşı koyamıyorum" dedi. Bu arada Atilla Kıyat, Serhat ile ilgili olarak, "Büyük hata yaptığı konusunda hemfikiriz. Ancak yargısız infaza gitmek istemedik. Sadettin Saran kendisiyle görüşecek, daha sonra kararımızı vereceğiz" diye konuştu. 
     
Jübilem Fener’de Rüştü, yönetimle anlaşamaması durumunda teklifleri değerlendireceğini söyledi, "Ancak ayrılsam bile futbolu Sarı - Lacivertli renklerle bırakacağım" diye konuştu 
     Evine gitmedi 
     ADANASPOR maçı sonrası evine gitmeyen ve Samandıra Tesisleri’nde sabahlayan Fenerbahçe’nin başarılı file bekçisi Rüştü, herşeyin ters gittiği belirtti. Milli kaleci, "Kalan dokuz maçta hiç değilse camianın gönlünü almaya çalışacağız. Bu aşamada yoğun eleştiri olacak. Bunu engelleyemeyiz. Ama böyle davranışlar bizi daha fazla yıpratmaktan, bozmaktan öteye gitmez" dedi. 
     
     Etik değil’ 
     RÜŞTÜ, bu zor ortamda transfer konusunu fazla gündeme getirmek istemediğini de söyledi. Avrupa’nın peşinden koştuğu milli kaleci, "Fenerbahçe ile anlaşmanın yollarını arayacağım. Ancak takımdan ayrılsam bile jübilem mutlaka bu forma altında olacaktır" dedi. Rüştü, Serhat’ın davranışını da etik açıdan doğru bulmadığını ancak huzursuz bir oyuncunun gitmesinden yana olduğunu sözlerine ekledi. 
     
Beş yıl geriye      ASLIHAN ÇİL 

     LİGDE oynadığı son 5 deplasman maçında 2 beraberlik 3 de mağlubiyet alarak kaybettiği 13 puanla şampiyonluk yarışında büyük yara alan Fenerbahçe, aynı kabusu en son 1997 - 98 sezonunda yaşamıştı. Ligin 15. haftasına Beşiktaş’ın 7, Galatasaray’ın 8 puan önünde lider olarak giren Sarı - Lacivertliler, üstüste çıktığı 5 dış saha maçında 3 beraberlik ve 2 mağlubiyet yaşayıp 12 puan yitirmişti, sezonu da Cim - Bom’un 4 puan gerisinde ikinci olarak tamamlamıştı. 
     
Dereli’ye tam puan      SARI - Lacivertli yöneticilerin ağır eleştirilerine hedef olan hakem Selçuk Dereli’yi gözlemcileri "başarılı" buldu. Çaldığı iki penaltı çok tartışılan FIFA kokartlı hakeme, gözlemcileri Necmi Temizel ve Nihat Özbirgül 8.5 puan verdiler. Talimata göre bu notun karşılığı "iyi" olarak değerlendirilirken, Dereli’nin konsantrasyonunun yeterli, disiplin uygulamalarının yerinde olduğu, yardımcılarıyla uyumunda sorun bulunmadığı rapor edildi. 
     


SPOR 


























</TEXT>
</DOC>
