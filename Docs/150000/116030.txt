<DOC>
<DOCNO> 116030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sontur35.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Çeçen derneklerinin kapatılmasını istedi 
</HEADLINE>
<TEXT>

     Rusya'nın Ankara Büyükelçisi Aleksander Lebedev, Ankara'ya verdikleri notada, Türkiye'de faaliyette bulunan Çeçen derneklerinin kapatılmasını talep ettiklerini bildirdi. 
     Lebedev, Moskova'daki Çeçen teröristlerin Türkiye, Suudi Arabistan ve Birleşik Arap Emirlikleri'ndeki bazı kişilerle telefon görüşmesi yaptıklarına dair ellerinde delil bulunduğunu,bu delillerin Ankara'ya iletildiğini kaydetti. 
     "Türkiye'de Çeçenistan'a maddi yardım yapan bir diasporanın bulunduğunu", Türk hükümetinin bunu engellemesini istediklerini kaydeden Lebedev, Türk medyasında çıkan haberlere atıfta bulunarak, Putin'in Ankara'ya yapacağı resmi ziyaret için "koşulların pek uygun olmadığını" söyledi. 
     Lebedev, Putin'in 2003 yılının ilk aylarında Ankara'ya gelmesinin hala gündemde olduğunu belirtti. 
     
     BOMBANIN PATLAMASI SON ANDA ÖNLENDİ 
     Rus Büyükelçi, kendisinin ve diğer büyükelçilik çalışanlarının çok sık tehdit aldıklarını da söyledi. Lebedev, Avrupa Güvenlik ve İşbirliği Teşkilatı'nın AGİT 1999 sonunda İstanbul'da düzenlenen zirvesi sırasında, Rusya'nın İstanbul Boşkonsolosluğu'na bomba konulduğunu, zaman ayarlı bombanın, patlamaya 25 dakika kala Türk güvenlik birimlerince imha edildiğini açıkladı. 
     





</TEXT>
</DOC>
