<DOC>
<DOCNO> 135160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/bbas.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
RAPORLAR DEĞİSECEK Mİ 
</HEADLINE>
<TEXT>

     GÖKHAN TÜRE 

     Federasyon iddiası 
     BASKETBOL İkinci Ligi’nde haftasonu Yalova’da, Yalovaspor ile Altay arasında oynanan karşılaşmada her iki takımdan da 12’şer oyuncuyu diskalifiye eden hakem Rıza Bozokluoğlu’nun, raporunu değiştirmesi için Basketbol Federasyonu’ndan "ultimatom" aldığı iddia edildi. Raporuna göre, her iki takımın da hükmen mağlubiyetine ve oyuncuların ağır cezalara çarptırılabileceğine kanaat getiren federasyonun, cezayı hafifletmek ve kulüpleri kurtarabilmek amacıyla Bozokluoğlu’ndan, raporundaki ifadeleri değiştirmesini istediği öğrenildi. 
     
     Raporlar gecikti 
     FEDERASYONA dün ulaşması gereken raporun bu yüzden geciktiği ifade edilirken, medya ile görüşmesi yasaklanan Bozokluoğlu’nun normalde her iki takımdan da 12’şer oyuncuyu diskalifiye etmiş olmasına, rağmen yeni hazırlayacağı raporda bunu 4 - 5 oyuncuya indirgeyeceği de iddialar arasında yer aldı. Basketbol Federasyonu Lig Koordinatörü Nedim Karakaş ise olaylı maç ile ilgili olarak Yönetim Kurulu’nun, hakem ve gözlemci raporlarını inceledikten sonra karar vereceğini, raporun henüz kendilerine ulaşmadığını söyledi. 
     
Telekom fark yedi 85-104      TÜRK Telekom, Avrupa Şampiyonlar Kupası ikinci turuna kötü başladı ve Ukrayna’nın Odessa takımına sahasında 104-85 yenildi. İlk periyodu 29-28, devreyi de 60-50 yenik kapatan temsilcimiz, maçın ikinci bölümünde de savunmasını oturtamadı. Üçüncü periyodu 81-72 geride bitiren Telekom son çeyrekte de Odessa’nın sayı bulmasını engelleyemedi ve rakibine farklı boyun eğdi. 
     
Ülker virajda      BASKETBOL Erkekler Avrupa Ligi C Grubu’nda yer alan Ülkerspor bugün Abdi İpekçi’de Polonya’nın İdea Slask Wroclaw takımını konuk edecek. Saat 19.30’da başlayacak olan kritik maç TV8’den naklen yayınlanacak. Turuncu-Yeşilliler bu karşılaşmayı kazanıp grup ikinciliğini perçinlemek istiyor. 
     
     



 SPOR 
























</TEXT>
</DOC>
