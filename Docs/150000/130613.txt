<DOC>
<DOCNO> 130613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur28.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlar ve bazı öğretim üyeleri hakim ve savcı olabilecekler... 
</HEADLINE>
<TEXT>

     Avukatlar ile bazı fakültelerde görev yapan öğretim üyelerinin hakimlik ve savcılık mesleğine atanmalarına olanak sağlayan yasa tasarısı, TBMM Adalet Komisyonu'nda kabul edildi. 
     Tasarıya göre, hukuk fakültelerinde maddi hukuk ve usul hukuku dallarında ders veren profesörler ve doçentler adli hakim ve savcılıklara, hukuk, siyasal, iktisat, işletme, idari ilimler fakültelerinde idare, maliye ve ekonomi dallarında ders veren profesör ve doçentler de idari yargı hakim ve savcılıklarına atanabilecekler. Mesleklerinde en az 5 yıldan beri fiilen çalışmakta olan, bilimsel güç ve yetenekleriyle tanınan avukatlardan, mesleğe kabul edildikleri tarihte otuzbeş yaşını geçmemiş olanlar, avukatlıkta geçen sürelerinin üçte ikisi meslekte geçmiş gibi sayılarak ve yasal koşullar göz önünde bulundurularak adli ve idari yargı hakim ve savcılıklara getirilebilecekler. 
     





</TEXT>
</DOC>
