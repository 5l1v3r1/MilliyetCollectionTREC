<DOC>
<DOCNO> 118888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo19.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonlar Ligi'nin en golcü futbolcuları... 
</HEADLINE>
<TEXT>

     Futbolda Avrupa Şampiyonlar Ligi'nde ilk tur grup maçlarının ardından en golcü futbolcular, 8'er golle İtalya'nın FC Inter takımından Arjantinli Crespo ile AC Milan takımından Inzaghi oldu. 
     Ligde ilk tur grup mücadeleleriyle birlikte 96 maç da geride kalırken, bireysel istatistikler belli oldu. 
     Ligin gol pası asist sıralamasında, 4'er asistle 7 futbolcu birinciliği paylaştı. Bu futbolcular şunlar Carew Valencia CF , Carriere Olympique Lyon , Hakan Yakın FC Basel , Raul Gonzales Real Madrid CF , Rui Costa AC Milan , Utaka RC Lens , Veron Manchester United 
     96 maçta en fazla kaleyi bulan şut çeken futbolcu, 17 şutla İspanya'nın Deportivo La Coruna takımında top koşturan Hollandalı Makaay olurken, isabetsiz şutlarda ise 11 şutla İtalya'nın FC Juventus takımından Del Piero, Yunanistan'ın AEK Atina takımından Nikolaidis ve Belçika'nın KRC Genk takımından Sonck, ilk sırada yer aldı. 
     Ligin ilk turunda en çok ofsayta düşen oyuncu olarak 16 kezle Hollanda'nın PSV Eindhoven takımından Kezman dikkati çekti. 
     İlk tur gruplarındaki 96 maçta, 9 takımdan 12 futbolcu, 1'er kez kırmızı kart görürken, bunlardan 3'ünün AFC Ajax Hollanda , 2'sinin AJ Auxerre'den Fransa olması göze çarptı. 
     En fazla sarı kartı, 4'er kezle İtalya'nın FC Inter takımından Cannavaro ve Hollanda'nın PSV Eindhoven takımından Ooijer görürlerken, Almanya'nın TSV Bayer 04 Leverkusen takımında oynayan milli futbolcu Yıldıray Baştürk de gördüğü 3 sarı kartla, diğer 9 futbolcuyla birlikte üçüncülüğü paylaştı. 
     AFC Ajax takımının İsveçli golcüsü İbrahimoviç, 23 kezle en fazla faul yapan oyuncu olurken, AS Roma'dan Montella'ya da rakipleri 26 kez faul yaptı. 
     En fazla faul yapılan oyuncu klasmanında Yıldıray Baştürk, Newcastle United'den Shearer ile birlikte 22 faulle 3. sırayı paylaşırken, Galatasaray'dan ayrılacağını açıklayan Brezilyalı Felipe de 18 faulle 10. sırada yer aldı. 

     
</TEXT>
</DOC>
