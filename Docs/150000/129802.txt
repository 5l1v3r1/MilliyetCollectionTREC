<DOC>
<DOCNO> 129802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo06.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor, para sorununu aşamıyor... 
</HEADLINE>
<TEXT>

     İkinci Futbol Ligi A Kategorisi ekiplerinden Erzurumspor, yaşadığı mali sıkıntıları aşamıyor. 
     Mavi-beyazlı ekibin acilen 100 milyar liraya ihtiyaç duyduğunu belirten Erzurumspor Kulübü Başkanı Cemal Polat, Erzurum Valisi Derya Kadıoğlu, Erzurum Büyükşehir Belediye Başkanı Mahmut Uykusuz ve Atatürk Üniversitesi Rektörü Prof.Dr.Yaşar Sütbeyaz'dan yardım istedi. 
     Erzurumspor'un, ikinci yarı hazırlıklarını Antalya'nın Manavgat İlçesi'nde sürdürdüğünü hatırlatan Polat, ''Transfer yaparak ekibimizi güçlendirmemiz için acil paraya ihtiyacımız var'' diye konuştu. 
     Öte yandan mavi-beyazlı ekibe işadamı Doğan Karataş tarafından 15 milyar lira yardım yapıldığı bildirildi. Polat, yapılan yardımın çok anlamlı olduğunu belirterek, ''Zor günlerimizde tüm Erzurumspor gönülüleri yanımızda olmalı'' diye konuştu. 
     





</TEXT>
</DOC>
