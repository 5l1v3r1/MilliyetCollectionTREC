<DOC>
<DOCNO> 113801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun16.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazaya isyan, protestoya dönüştü... 
</HEADLINE>
<TEXT>

     İSMAİL POLAT İstanbul 

     Ümraniye’de, arkadaşlarının kaza geçirdiği yolu trafiğe kapatan ilköğretim okulu öğrencileri, caddeye trafik lambası konulmasını istediler. Bulgurlu Caddesi’nde geçen hafta bir taksinin çarpması sonucu ağır yaralanan Kadriye Mehmet Koparan İlköğretim Okulu yedinci sınıf öğrencisi Aydın Ünsal’ın 12 arkadaşları, kazanın olduğu caddeyi trafiğe kapattılar. Dövizler taşıyan öğrenciler, slogan atarak caddeye trafik lambası konulmasını istediler. 
     Yaklaşık 30 dakika süreyle yolda eylem yaparak, trafik akışına izin vermeyen öğrencilerden biri de bir otomobilin önüne yatarak aracın ilerlemesini engelledi. Bazı semt sakinlerinin de katıldığı eylem, polisin uyarısı ve okuldan gelen öğretmenlerin öğrencileri almalarıyla sona erdi. 
     



 GÜNCEL 


























</TEXT>
</DOC>
