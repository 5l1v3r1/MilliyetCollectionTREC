<DOC>
<DOCNO> 117547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/sazak.html </URL>
<DATE> 2002/11/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Piyasa solu 
</HEADLINE>
<TEXT>

     3 Kasım seçimlerinde AKP karşısında sol niye kaybetti CHP, ayağına gelen tarihi fırsatı nasıl kaçırdı Pazar gecesinden bu yana Türkiye gündemi, tek başına iktidara gelen Tayyip Erdoğan liderliğindeki AKP’de Başbakan kim olacak ’ sorusuna, iç - dış piyasaların istikrarına ve AB hedefine odaklandığı için, 3 Kasım depreminin sonuçları henüz yeterince sorgulanmıyor. 
     Oysa siyasi belleğimiz biraz güçlü olsa, sosyal bilimcilerin 2001 Şubat krizinden sonra saptadıkları merkezin çöküşü’nü AKP kadar CHP de ciddiye alabilse ve politikalarını halka’ dayandırabilse 4 Kasım burukluğu yaşanmaz, iktidar umutları 5 yıl sonraya ertelenmezdi. 
     AKP’nin kurulduğu 2001 yazında AB’nin Türkiye eski temsilcisi Karen Fogg ile görüşmüştük. Fogg, açıkça uyarmıştı 
     Tayyip Erdoğan solun boşalttığı alana yönelecek.’ 
     Bu uyarı varoşları akla getirmenin yanı sıra siyaset felsefesi de içeriyordu 
     Avrupa’daki benzerlerinin aksine sol Türkiye’de daha çok yönetime, sisteme yakın duruyor. Değişimden çok statükoyu temsil ediyor. 
     Merkez solda eksik olan halkın kendisidir. Partiler daha elitist kalıyor, tabanı kavramıyor. Tuhaflık burada. Avrupa’da sol bunu reddeder.’ 
     Haydi diyelim Karen Fogg dışarıdan biriydi’. Siyasal analizleri kişisel gözlemlerine dayanıyor olabilirdi. 
     Ancak bu değerlendirmeler içimizdeki’ iktisatçılar, sosyologlar, siyasal bilimcilerce de defalarca yapıldı. Medyanın tanımladığı merkez’le Türkiye gerçekleri birbiriyle örtüşmüyordu. Ekonomik krizin yol açtığı sosyal travma’ nedense görmezlikten geliniyor tepki oyları’nın klasik sağ - sol dengesini yok ettiği kabul edilmiyordu. Siyasetin merkez’i çökmüştü. 
     Krizin sorumlusu siyasi partilerin bir seçim kampanyası ile tabandaki kaymayı önlemeleri mümkün olmayacaktı. 
     Halk, kendisine yakın bulduğu muhalefet’e yönelecekti. 
     AKP ve CHP bu açıdan en doğru adreslerdi. 
     Erdoğan ve arkadaşları bu süreçte halka yakın duruşlarıyla, ezilenlerin’ temsilcisi olurken 2001 ekonomik krizinde hiç pay sahibi olmayan hatta bankalardaki talana karşı çıktığı için 1999 seçimlerinde Meclis dışına itilen CHP sistemin savunucu’ olmaya soyundu. Derviş’in transferi de bu görüntüyü biraz daha pekiştirdi. 
     CHP, ekonomik krizin mağdurlarını unuttu, finans çevrelerine güven verme uğraşına girdi, sol ideolojiyi bir kenara iterek sistem’den beslenen çevrelerin savunucusu haline geldi. 
     CHP’nin AKP lehine boşalttığı bu alandaki oy kaybını görmek için İstanbul’un Anadolu yakası’ndaki dağılıma bakmak yeterli 
     Kadıköy 184.577 CHP , 91.592 AKP Kartal 58.401 CHP , 78.886 AKP , Pendik 38.904 CHP , 90.854 AKP Ümraniye 69.131 CHP , 140.135 AKP Üsküdar 70.318 CHP , 112.503 AKP Beykoz 16.524 CHP , 47.219 AKP , Sultanbeyli 5760 CHP , 40.217 AKP . 
     Bu manzara acı gerçeği yansıtıyor 
     CHP, halktan koptu piyasa solcusu’ oldu 
     
     







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
