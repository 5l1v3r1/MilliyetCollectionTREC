<DOC>
<DOCNO> 135444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun07.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay mekiği parçalarını çalan Teksaslılar tutuklandı 
</HEADLINE>
<TEXT>

     ABD'nin Texas eyaletinde, uzay mekiği Columbia'nın parçalarını çalmaya teşebbüsten biri kadın iki kişi tutuklandı. 
     Yetkililer, Florida'daki Kennedy Uzay Merkezi'ne inişine 16 dakika kala geçen Cumartesi günü düşen mekiğin parçalarına kimyasal zehir taşıması nedeniyle dokunulmaması uyarısında bulunurken, birçok kişi, parçaları çalmaktan çekinmedi. 
     Parçaların, mekiğin düşme nedeni hakkındaki araştırmalarda yardımcı olması da bekleniyor. 
     Mekiğin parçalarını çalan 43 yaşındaki Merrie Hipp ve 23 yaşındaki Justin Gaudet, kamu malını çalmakla suçlanıyor. Bu iki kişinin, 10 yıl hapis ve 250 bin dolar para cezasına çarptırılabileceği belirtiliyor. 
     Uzay mekiği parçalarının büyük bir kısmının bulunamaması dolayısıyla federal savcılar, yeni bir uygulama başlatılmasını önerdi. Birçok yerde parçaların halk tarafından çalındığı düşünüldüğü için, ''iki günlük bir af programının'' ilan edilmesiyle, eksik parçaların bulunması umuluyor. 
     Federal Savcılar Matthew Orwig ve Michael Shelby, Cuma günü saat 17.00'ye kadar parçaları yetkililere teslim etmeyenlerin, federal yasalar uyarınca yargılanacaklarını belirttiler. 
     Texaslı Hipp ve Gaudet'in, Çarşamba günü erken saatlerde tutuklandığı belirtildi. Texas'ta şu ana kadar 12 bin parçanın toplandığı belirtiliyor. 
     





</TEXT>
</DOC>
