<DOC>
<DOCNO> 117983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sonspo08.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon, seriyi İzmir'de de sürdürdü, Göztepe'yi 2-1 ile geçti... 
</HEADLINE>
<TEXT>

     Stat Altay Alsancak . 
     Hakemler Muhittin Boşat xx, Fahir Ersoy xx, Aleks Taşçıoğlu xx . 
     Göztepe Bülent x, Gökhan x, Tayfun x, Sinan x, Cumhur xx, Tunç x, Mkhalele xxx, Göksel xx, Cüneyt xx, Ercan xx, Zafer xx . 
     Trabzonspor Petkoviç xx, Erman xxx, Erdinç xxx, Serkan Kılıç xxx, Mustafa xx, Hüseyin x Dk. 36 Hasan x , Ali Şen xxx, Gökdeniz xxx, Aureilo xx, Fatih xx, Mehmet Yılmaz x . 
     Birinci Süper Ligde yapılan maçta, Trabzonspor, Göztepe'yi İzmir'de 2-1 yendi. 
     Trabzonspor, yağmurun ağırlaştırdığı sahaya karşın ilk yarının büyük bölümünde tempolu ve baskılı bir oyun sergiledi. 
     Göztepe ise Mkhalele'nin çabalarıyla zaman zaman rakip kalede etkili olmaya çalıştı, ancak attığı golün dışında bir varlık gösteremedi. 
     6. dakikada gelişen Trabzonspor atağında, Mehmet Yılmaz'ın pasını iyi izleyen Gökdeniz, düzgün bir şutla topu ağlara yolladı 1-0. 
     9. dakikada Mkhalele'nin mükemmel arapasında topla buluşan Ercan, yaptığı sert vuruşla Petkoviç'in altından meşin yuvarlağı ağlara gönderdi 1-1. 
     15. dakikada Gökdeniz'in soldan ortasında, Göztepe savunması topu ıskaladı. Uygun durumda kaleciyle karşı karşıya kalan Mehmet Yılmaz'ın vuruşunda, top yandan dışarıya çıktı. 
     23. dakikada Trabzonspor yine soldan Ali Şen ile atak geliştirdi. Bu futbolcunun kale önüne gönderdiği topta Mehmet Yılmaz, istediği vuruşu yapamayınca, takımını mutlak bir golden etti. 
     25. dakikadaki Trabzonspor atağında, çapraz pozisyondaki Fatih, kale önündeki 2 arkadaşı yerine topu kaleye gönderince, bordo-mavili ekip mutlak bir fırsatı daha kullanamadı ve meşin yuvarlak yan ağlarda kaldı. 
     31. dakikada Gökdeniz'in soldan ortasında, Aureilo'nun vuramadığı topu Göztepe savunması uzaklaştıramadı. Pozisyonu iyi izleyen Fatih'in yaptığı ustaca vuruşta, meşin yuvarlak Bülent'in sağından ağlara gitti 2-1. 
     İlk yarı da Trabzonspor'un 2-1'lik üstünlüğüyle tamamlandı. 
     
     MAÇIN İKİNCİ YARISI 

     Maçın ikinci yarısının büyük bölümü Trabzonspor yarı alanında oynandı. Göztepe beraberlik için büyük çaba sarfetti ancak önemli gol pozisyonları üretmekte güçlük çekti. 
     Göztepe, ikinci yarıya Tunç'un yerine Abdurrahim'i xx oyuna alarak başladı. 
     56. dakikada Trabzonspor'dan Gökdeniz sarı kart gördü. 
     61. dakikada Göztepe beraberlik golüne çok yaklaştı. Zafer Biryol'un arapasında Mkhalele bir anda kaleciyle karşı karşıya kaldı. Kalesinden zamanında çıkan Petkoviç tehlikeyi önledi. 
     64. dakikada Göztepe'de Abdurrahim sarı kart gördü. 
     65. dakikada Trabzonspor'da Ali Şen'in yerine Sommers x oyuna girdi. 
     67. dakikada Göztepe'de Sinan ve 74. dakikada da Cüneyt sarı kart gördüler. 
     76. dakikada Trabzonspor'da Gökdeniz'in yerine Erman Özgür x oyuna girdi. 
     80. dakikada Göztepe'de Cüneyt'in yerine Kamal , 87. dakikada da Cumhur'un yerine Rachid oyuna dahil oldu. 
     89. dakikadaki Trabzonspor kontraatağında Fatih'in cezaalanı dışından attığı şutta, Bülent topu kornere çeldi. 
     90. dakikada Trabzonspor'dan Mustafa sarı kart gördü. 
     Karşılaşma, konuk ekibin 2-1 üstünlüğü ile sona erdi. 
     
</TEXT>
</DOC>
