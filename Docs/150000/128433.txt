<DOC>
<DOCNO> 128433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/siyaset/siy04.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt seçimi 9 Mart’ta 
</HEADLINE>
<TEXT>

     YSK ve AKP, iptal edilen Siirt seçiminin ne zaman yapılacağı konusunda "ayar" tutturamadı. Tarih konusunda sürekli farklı açıklamalar yapan YSK ve AKP’nin, son anda birleşen görüşlerinde bir değişiklik olmazsa seçim 9 Mart’ta yapılacak. 
     Seçim tarihini Erdoğan’ın önünü açacak Anayasa değişikliğine göre açıklayacağını bildiren YSK, Sezer’in vetosu üzerine, gelişmeleri beklemeden tarihi 9 Şubat olarak açıkladı. YSK Başkanı Tufan Algan, şöyle konuştu "Yasa değişirse takvim de değişir. Siirt’te hava şartlarıyla mücadele etmek zor. Şubat ayında yapılan seçim sağlıklı olmaz. Mart sonu veya Nisan daha uygun olur. Yoksa katılım oranı düşer. Biz yasada değişiklik yapılmasına sıcak bakıyoruz." 
     Anayasa değişikliğinin onaylanıp Erdoğan’ın önünü açılması AKP’nin de düşüncesini değiştirdi. Erdoğan’ı bir ay önce başbakan yapmak isteyen AKP, hazırladığı tasarıyı "YSK takvimine müdahale etmemek" gerekçesiyle geri çekti. AKP, akşam bu görüşten de vazgeçti ve tasarının ilk haline döndü. 
     



 SİYASET 


















</TEXT>
</DOC>
