<DOC>
<DOCNO> 103577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko35.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Pazartesi ve Salı günü iki ihale düzenleyecek 
</HEADLINE>
<TEXT>

     Hazine, 26 Ağustos Pazartesi günü 2 yılı vadeli değişken faizli devlet tahvili ihalesi, 27 Ağustos Salı günü de 147 gün ile 252 gün vadeli Hazine Bonosu ihaleleri düzenleyecek. 
     Hazine Müsteşarlığı'ndan yapılan yazılı açıklamaya göre, Pazartesi günü yapılacak değişken faizli tahvil ihalesinin ihraç tarihi 28 Ağustos Çarşamba, geri ödemesi 11 Ağustos 2004 tarihinde yapılacak. 
     2 yıl vadeli 3 ayda bir kupon ödemeli yapılacak ihalede ilk kupon ödemesi 13 Kasım 2002 tarihinde yapılacak olan üç ay vadeli referans Hazine Bonosu ihalesinde oluşan faiz oranına dönemsel yüzde 12,25 endeksli devlet tahvilleri olarak ihraç edilecek. Tahvilin kuponlarına Hazine tarafından yüzde 2 ek getiri uygulanacak. 
     Öte yandan Hazine, 27 Ağustos Salı günü ise 147 gün ve 252 gün vadeli bono ihaleleri düzenleyecek. 
     147 gün vadeli bonu ihalesinin ihraç tarihi 28 Ağustos Çarşamba, geri ödemesi de 22 Ocak 2003 tarihinde yapılacak. 
     Aynı gün yapılacak 252 gün vadeli bono ihalesinin ihraç tarihi 28 Ağustos Çarşamba, geri ödemesi de 7 Mayıs 2003 tarihinde gerçekleştirilecek. 7 Mayıs 2003 geri ödemeli senet, 7 Ağustos 2002 ve 14 Ağustos 2002 tarihlerinde ihraç edilen 273 ve 266 gün vadeli hazine bonolarının yeniden ihracından oluşuyor. 
     





</TEXT>
</DOC>
