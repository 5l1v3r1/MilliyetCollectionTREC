<DOC>
<DOCNO> 120028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sontur06.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam güneş tutulması 4 Aralık'ta gerçekleşecek 
</HEADLINE>
<TEXT>

     Türkiye'den izlenemeyecek olan tam Güneş tutulması 4 Aralık'ta gerçekleşecek. Ay'ın gölgesi Dünya üzerinde Atlantik Okyanusu'na Türkiye saati ile 07.50'de düşmeye başlayacak. Gölge, Güney Avustralya'ya ulaştıktan sonra saat 11.12'de Dünya'yı terk edecek. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nün internet sayfasında yer alan bilgilere göre, tam Güneş tutulması güney yarıküreden Atlantik Okyanusu, Güney Afrika, Hint Okyanusu ve Avustralya'dan izlenebilecek. 
     Ay'ın gölgesi Dünya üzerinde Atlantik Okyanusu'na Türkiye saati ile 4 Aralık 2002'de 07 50 de düşmeye başlayacak. Yarıgölgenin düştüğü her yerde ''parçalı güneş tutulması'' görülecek. Yaklaşık 12 bin kilometre uzunluğunda, genişliği 31 ile 87 kilometre aralığında değişen kırmızı şerit içinde kalan bölgelerde de Güneş tutulması ''tam Güneş tutulması'' olarak izlenecek. 
     Koşulların en uygun olduğu Madagascar'ın 2000 kilometre güneydoğusunda Hint Okyanusu ortasında tam tutulmanın süresi 2 dakika 04 saniye olacak. Gölge, Güney Avustralya'ya ulaştıktan sonra Türkiye saati ile 11 12 de Dünya'yı terk edecek. Ay'ın gölgesi Dünya üzerinde 3 saat 21 dakikada yaklaşık 12 bin kilometre yol kat edecek. Tam güneş tutulması, Türkiye'den izlenemeyecek. 
     Tam Güneş tutulması Türkiye'den 1999 yılında izlenmişti. 
     





</TEXT>
</DOC>
