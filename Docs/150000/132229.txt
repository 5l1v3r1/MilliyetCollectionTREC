<DOC>
<DOCNO> 132229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sonspo13.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerium'da, Revivo forması getirene istediği forma 50 indirimli 
</HEADLINE>
<TEXT>

     Fenerbahçe ürünleri satan, kulübün resmi mağazası Fenerium, sarı-lacivertlilerle yolunu ayırdıktan sonra Galatasaray ile sözleşme imzalayan İsrailli futbolcu Revivo'nun formasını geri getiren taraftara, istediği formayı yüzde 50 indirimli verecek. 
     Ellerindeki lisanslı 10 numaralı Revivo formasını değiştirmek isteyen taraftarlar, yarından itibaren Fenerium mağazalarında başlatılacak kampanya süresince, bu forma karşılığında başka bir formaya yüzde 50 indirimle sahip olabilecek. Kampanya 15 Şubat'a kadar sürecek. 
     Fenerium yetkilileri, stoklarında Revivo forması bulunmadığını, bu oyuncunun adının yer aldığı formayla maçlara gelemeyecek taraftarların mağduriyetlerinin giderilmesi amacıyla da bu kampanyayı başlatacaklarını bildirdi. 
     





</TEXT>
</DOC>
