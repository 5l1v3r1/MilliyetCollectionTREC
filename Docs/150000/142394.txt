<DOC>
<DOCNO> 142394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yasam/yas14.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorum’ deyip chat’te dolandırdı 
</HEADLINE>
<TEXT>

     ELVAN EZBER 

     İnternette açtığı site aracılığıyla kadınları dolandıran ve şantaj yapan Abdullah Aydın 27 yakalandı. Kendisini Amerika’da yaşayan doktor olarak tanıtan Aydın’ın çiftçi olduğu ortaya çıktı. Dolandırıcının "askinatmaca.com" isimli sitesine giren polis, Fatih’teki bir kafeden chat yaptığını belirlediği Aydın’ı yakaladı. Aydın’ın kadınlarla ilişki kurarak, "Kapkaça uğradım. Amerika’da 400 bin dolarım var, kimliğim ve pasaportum olmadığı için çekemiyorum. Bana para verebilir misin" diyerek para aldığı belirlendi. Aydın’ın kandıramadığı kadınları da, "İlişki sırasında çıplak fotoğraflarını çektim. Para vermezsen internetten yayınlayacağım" diyerek şantajla para aldığı öne sürüldü. Aydın’la ilişkiye giren 22 kadından sadece ikisinin polise başvurduğu öğrenildi. 
     



 YAŞAM 




























</TEXT>
</DOC>
