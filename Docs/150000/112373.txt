<DOC>
<DOCNO> 112373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yasam/yas01.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökseli geleceği için hakkını arıyor 
</HEADLINE>
<TEXT>

ÖSS cevap k ğıdı kaybolduğu için üniversiteye yerleştirilemeyen Göksel Göde ve ailesi, ÖSYM’ye 100 milyarlık tazminat davası açtı 
     BAHRİ KARATAŞ İzmir DHA 

     GÖKSELİ Göde, İzmir Karşıyaka Anadolu Lisesi’ni takdirle bitirdi. 16 Haziran 2002’de girdiği Öğrenci Seçme Sınavı da iyi geçti. Sonuçlar açıklandığında ise adı kazananlar listesinde yoktu. Sınavı sonucu da gelmedi. Öğrenci Seçme ve Yerleştirme Merkezi’ne başvurdu. "Sınav k ğıdınız kaybolmuş. Burası Türkiye. Olur böyle hatalar, seneye tekrar girersin" yanıtı verildi. 
     
     Suç duyurusunda da bulundu 
     AMA Gökseli yılmadı. Hukuk mücadelesi başlattı. Dün de, avuukatı aracılığıyla ÖSYM aleyhinde 100 milyarlık tazminat davası açtı. Göde, Başkanı Fethi Toker, Sınav Hizmetleri Müdürü Feza Kart, İzmir Temsilcisi Prof. Hüsnü Erkan, Şirinyer Lisesi Müdürü Erkut Telli ve Şirinyer Lisesi Coğrafya öğretmeni İrfan Öztürk hakkında savcılığa suç duyurusunda bulundu. 
     GÖKSELİ 10 milyar maddi, 60 milyar manevi babası Emin Göde 4 milyar maddi, 13 milyar lira manevi, annesi Nurcan Göde de 13 milyar lira manevi tazminat istedi. Gökseli, üzüntüsünü "En büyük isteğim ODTÜ’yü kazanıp endüstri mühendisi olmaktı. Öğrenciliğim hep takdirle geçti. Bu haksızlık karşılıksız kalmamalı" diye dile getirdi. 
     



 YAŞAM 





















</TEXT>
</DOC>
