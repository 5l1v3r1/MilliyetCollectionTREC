<DOC>
<DOCNO> 128734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/zbirand.html </URL>
<DATE> 2003/01/04/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
3. Kıbrıs planı gelirse şaşırmayın... 
</HEADLINE>
<TEXT>

     ışişleri Bakanlığı’nın üst düzey bir yöneticisine göre, Annan tarafından 12 Aralık’ta verilen 2’nci Kıbrıs planı, 1’inci planda Türk tarafını rahatsız eden göçmenler ve geçiş süreleri konularında önemli iyiliştirmelerle ortaya getirilmiş. Aynı dışişleri yetkilisine göre, şimdi masada bulunan Annan planı üzerinde yeni bazı düzeltmeler isteniyor 
     1. Haritadaki girintilerin düzeltilmesi, Karpas’ta Rum yerleşimlerinden vazgeçilmesi. 
     2. Garantilerin daha sağlamlaştırılması. 
     3. Gayrimenkul alışverişinin çözüm öncesinde bitirilmesi ve Loizidu gibi davaların ileride karşımıza çıkmayacağı güvencesinin sağlanması. 
     Bu görüşler Türk Dışişleri Bakanlığı’nın bir bölüm yetkilisine ait. Militanlar ve KKTC yönetimi, planı tümüyle reddetme eğilimindeler. Ancak yukarıda saydığım noktalarda iyileştirme yapıldığı taktirde Ankara’nın tutumu etkilenecek ve Denktaş üstündeki çözüm baskısı artacak. 
     İşte bu çerçevede, hem BM çevrelerinde, hem de Washington’da gittikçe yaygınlaşan "3’üncü bir Kıbrıs planı" söylentisi var. Bunun, Bush yönetiminden kaynaklanacağı ve başta Powell olmak üzere, ABD’nin ağırlığını koyacağı ileri sürülüyor. Zaten Denktaş’ın, Irak’ta bir an önce savaş çıkmasını istemesinin arkasında bu beklentiler yatıyor. Irak savaşı ile birlikte Kıbrıs’ın unutulacağı, Bush yönetiminin tüm dikkatini başka yöne çevireceği ve Ankara’yı rahatsız edecek girişimleri göze almayacağının hesapları yapılıyor. 
     Bu varsayımlarda unutulan tek unsur, ABD’nin süper güç konumuyla, hem Irak’ta, hem de Kıbrıs’ta barış senaryolarını aynı anda yürütecek güçte olabileceğidir. 
     Basit bir soru 
     Ankara Rumlarla nasıl müzakere edecek 
     Çözüme karşı çıkanların görmek istemedikleri üç önemli ve çok basit soru var 
     1. Rumlar, Kıbrıs’ı temsil ederek AB’ye girdikleri taktirde, Türkiye 
     AB ile müzakereleri sırasında son derece güç bir duruma düşecek. Masanın öbür yanında, AB’yi temsil edenlerden biri, resmen tanımadığı Kıbrıs olacak. Böyle bir durumda Türk heyetleri ne yapacaklar Toplantı salonundan mı ayrılacaklar , yoksa Kıbrıs temsilcisinin toplantı salonundan çıkmasını mı isteyecekler 
     Bana lütfen bunun yanıtını verebilecek kimse var mı 
     2. Çözüm olmadığı taktirde, AB Kıbrıs sorununu unutmayı ve bir daha gündeme getirmemeyi mi tercih edecek, yoksa her fırsatta örneğin 2004 katılım müzakereleri öncesi veya sonrası veya Türkiye’nin tam üyeliği aşamasında tekrar koşul olarak gündeme sokmayı mı deneyecek 
     3. 28 Şubat randevusu kaçırıldığı taktirde, BM planı Türk tarafına sağladığı önemli avantajlarla birlikte masadan çekilecek. Geriye AB’nin her yerde uyguladığı serbest dolaşım, serbest mal alıp satma vs... kurallar kalacak. İleride, KKTC Türkiye ile birlikte tam üye olmaya kalkarsa, Annan planından daha kötü koşullarda anlaşma yapmak zorunda kalmayacak mı 
     Bu sorulara bugün gerçekçi yanıtlar vermek istemeyenler, yarın kafalarını duvardan duvara vurmak zorunda kalacaklar. 
     Ancak iş işten geçmiş olacak. 
     
Türkler şimdiden AB’nin 16. üyesi...      Türkiye’de, 2004 yılının Aralık ayında AB ile tam üyelik görüşmelerine başlanıp başlanamayacağı tartışılırken, AB sınırları içinde yaşayan Türkler ekonomik katkılarıyla şimdiden "birliğin fiilen 16. üyesi" durumuna gelmiş bulunuyorlar. Türkiye Araştırmalar Merkezi’nin TAM yaptığı, "Avrupa’daki Türklere Ait Ekonomik Veriler Gayrı Safi Milli Hasılaya Katkı, Çalışan Nüfus, Girişimci ve Hane Verileri" konulu araştırma, 2001 yılı sonunda 1.24 milyon çalışan Türk’ün, AB GSYİH’ine yıllık 68.9 milyar Euro’luk katkıda bulunduğunu gösteriyor. 
     
     Demografik veriler AB’de 1.3 milyonu 
     AB vatandaşı, 3.8 milyon Türk yaşıyor. 
     TAM’ın son hesaplamalarına göre Avrupa Birliği ülkelerinde yaşayan Türk kökenlilerin sayısı 2002 Aralık ayı itibariyle 3.767 milyona ulaşmış bulunuyor. Bu yönüyle Türk kökenliler tüm göçmenler bazında AB’deki en büyük ulusal grubu oluşturuyorlar. Sadece Federal Almanya’da Alman vatandaşlığına geçen Türklerin sayısı 2002 yılı itibariyle 730.000’e ulaştı. AB sınırları içinde yaşayan yaklaşık 3.8 milyon Türk’ün yüzde 34.5’i de yaşadığı ülkenin vatandaşlığına geçenlerden oluşuyor. Dolayısıyla AB vatandaşı olan 1.3 milyon Türk nufüsu bugün için Kıbrıs, Malta ve Lüksemburg nüfuslarının toplamına eşittir. 
     Tablo 1 Avrupa Birliği’nde toplam Türk nüfusu ve AB vatandaşlarının oranı Aralık 2002 
     
ÜLKELER Türk Kökenli Nüfus Türk Kökenli Nüfus AB Vatandaşı Türkler AB Vatandaşı Türkler  Toplam Nüfus Türk Vatandaşı Yaşadığı ülkenin Vatandaşı Vatandaşlığa Geçenlerin Oranı Belçika 110.000 67.000 43.000 39.1 Danimarka 53.000 39.000 14.000 26.4 Almanya 2.637.000 1.907.000 730.000 27.7 Fransa 370.000 196.000 174.000 47.0 Hollanda 270.000 96.000 174.000 64.4 Avusturya 200.000 94.000 106.000 53.0 İsveç 37.000 14.000 23.000 62.2 Büyük Britanya 70.000 37.000 33.000 47.1 Diğer AB ülkeleri 20.000 19.000 1.000 5.0 AB-Toplam 3.767.000 2.469.000 1.298.000 34.5      
     Kaynak Eurostat, Federal İstatistik Dairesi, Türkiye Araştırmalar Merkezi, Essen 2002 
     
     AB ülkelerindeki Türk hane verileri 
     TAM tarafından AB ülkelerindeki 2.084 Türk hanesiyle 2002 yılı başında gerçekleştirilen temsili bir anketin sonuçlarına göre Türklerde ortalama hane büyüklüğü 4 kişiden oluşuyor. Hanede ortalama çalışan sayısının 1.31 ve haneye giren ortalama net gelirin de takriben 2.080 Euro olduğu ortaya çıkarken, ortalama net gelirin en büyük bölümünün 1.680 Euro tüketim için harcanmakta ve 400 Euro civarında bir meblağın da tasarrufa ayrıldığı ortaya çıkıyor. 
     Tablo 2 Türk kökenli hanelerin AB ülkelerindeki ekonomik gücünün gelişimi 
     
Veriler 2000 2001 2002 Toplam Türk Kökenli Hane Sayısı 865.000 905.000 944.000 Konut Sahibi Türk Kökenli Hane Sayısı 145.000 160.000 180.000 Ekonomik Veriler Ortalama Aylık Net Hane Geliri Euro 2.170 2.130 2.080 Hane Başına Aylık Ort. Tasarruf Euro 390 380 400 Hane Başına Aylık Ort. Tüketim Harca. Euro 1.780 1.750 1.680 Yıllık Ortalama Net Hane Geliri Euro 26.040 25.560 24.960 Yıllık Net Hane Gelirleri Toplamı milyar Euro 22.5 23.1 23.6 Yıllık Toplam Tasarruf milyar Euro 4.0 4.1 4.5 Yıllık Toplam Tüketim Harcamaları milyar Euro 18.5 19.0 19.1      
     Kaynak Türkiye Araştırmalar Merkezi, Essen 2002 
     
     1.24 milyon çalışan Türk’ten AB’ye 
     2001 yılında 68.9 milyar Euro’luk Katkı 
     TAM’ın tespitlerine göre ağırlıklı olarak 8 AB ülkesinde yaşayan Türk göçmenler, 1.24 milyonluk çalışan nüfuslarıyla bu ülkelerin GSYİH’larına 68.9 milyar Euro’luk bir katkı da bulunuyorlar. 
     Bu katkının yüzde 69’u ise Federal Almanya’da yaşayan Türklere ait. Bu ülkede yaşayan Türklerin Almanya’nın gayri safi milli hasılasına yaptıkları katkı 2001 yılında 47.42 milyar Euro’luk bir rakama ulaşmıştır. 
     Tablo 3 Çalışan Türklerin Avrupa Birliği ülkelerinde cari fiyatlarla GSYİH’ya katkıları 2001 
     
Ülke Toplam GSYİH Milyar Euro Çalışan Türklerin Katkısı Milyar Euro Oran yüzde Belçika 254.3 1.83 0.72 Danimarka 180.4 1.37 0.76 Almanya 2.071,2 47.42 2.29 Fransa 1.463,7 6.45 0.44 Hollanda 429.2 5.27 1.23 Avusturya 211.8 3.86 1.82 İsveç 234.2 0.84 0.36 Büyük Britanya 1.588,3 1.55 0.10 Diğer AB ülkeleri 2.394,0 0.31 0.01 AB-15 ülke 8.827,1 68.9 0.78      
     Kaynak Eurostat, Federal Alman İstatistik Dairesi, Türkiye Araştırmalar Merkezi, Essen 2002 
     
     
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
