<DOC>
<DOCNO> 116089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/spor/spo04.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehavet korkusu 
</HEADLINE>
<TEXT>

Trabzonspor Teknik Direktörü Samet Aybaba, Diyarbakırspor karşılaşması öncesi alarm verdi 
     BORDO - Mavili ekipte üst üste alınan üç galibiyetin takımda rehavete yol açmasından endişe duyan Teknik Direktör Samet Aybaba ipleri sıkı tutuyor. Futbolcularını, "Sakın havaya girmeyin" diye uyaran Aybaba, "Diyarbakır ligdeki ilk galibiyetini aldı. İyi futbol oynuyorlar. Gevşemeyin, çok dikkatli olun. Daha önce yaşadıklarımızdan ders çıkarın" diye konuştu. 
     ASBAŞKAN Ömer Gürsoy, Diyarbakırspor’u yenerek, başarılarının tesadüfi olmadığını göstereceklerini söyledi. Gürsoy, "İstikrarı sağlamak zorundayız. Bu maçta taraftarımızın da bize tam destek vereceğinden kuşkumuz yok" dedi. Öte yandan İstanbulspor karşılaşmasında yedek soyunan kaptan Gökdeniz Karadeniz’in, cuma günkü mücadelede on birde sahaya çıkması bekleniyor. 
     



 SPOR 

























</TEXT>
</DOC>
