<DOC>
<DOCNO> 116398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sonspo03.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Göztepe ligde yarın 49. randevuda... 
</HEADLINE>
<TEXT>

     Galatasaray ile Göztepe, Birinci Süper Futbol Ligi'nde yarın yapacakları 11. hafta maçıyla birlikte, lig tarihinde 49. karşılaşmalarına çıkacaklar. 
     2 takım arasında ligde bugüne kadar yapılan maçlarda ''Cim Bom''un, İzmirli renktaşına karşı galibiyet sayısında 22-11'lik üstünlüğü bulunuyor. Taraflar, 15 maçta da eşitliği bozamadı. 
     Lig maçlarında Galatasaray'ın toplam 64 golüne, Göztepe 36 golle karşılık verdi. 
     2 ekip arasında geçen sezon yapılan maçlarda İstanbul'da 4-1 Galatasaray, İzmir'de de 2-0 Göztepe galip geldi. 
     
     İSTANBUL'DAKİ MAÇLAR 
     Galatasaray, İstanbul'da yapılan lig maçlarında rakibine büyük üstünlük kurdu. 
     2 ekip şimdiye kadar İstanbul'da 24 maçta karşı karşıya gelirken, ''Cim Bom''un 13 galibiyetine karşı, Göztepe 3 kez sahadan galibiyetle ayrıldı. 
     İstanbul'daki 8 maç da berabere sonuçlanırken, Galatasaray 35, Göztepe ise 13 gol attı. 
     
     EN FARKLI SKORLAR 
     Galatasaray, Göztepe karşısında en farklı skorlu galibiyetini, 1978-79 sezonunda İstanbul'da 6-1'lik sonuçla elde etti. 
     Göztepe ise İstanbul ekibini 1979-80 sezonunda 3-1 yenmeyi başardı. 
     





</TEXT>
</DOC>
