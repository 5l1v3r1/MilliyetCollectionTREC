<DOC>
<DOCNO> 127670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/ekonomi/eko03.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon finansörler tüpgeçidi onayladı 
</HEADLINE>
<TEXT>

Saatte 70 bin yolcu taşıma kapasitesine sahip olacak tüpgeçit ve raylı sistem, 2006 yılında tamamlanacak. Proje için 2.5 milyar dolarlık finansman öngörülüyor. 
     Türkiye’nin en büyük ulaştırma projeleri arasında gösterilen İstanbul Boğazı tüpgeçidi ve Gebze - Haydarpaşa, Sirkeci - Halkalı banliyö hattı inşaatı ihalesi ile ilgili Japonya’dan beklenen onay geldi. Projenin finansmanını üstlenen Japon finans kuruluşu JBIC’nin onayının ardından Demiryolları Limanlar ve Havameydanları İnşaatı Genel Müdürlüğü DLH ocak ayında projeyi uluslararası ihaleye çıkaracak. İhale için dört uluslararası firma grubundan teklif alınacak. 
     
     2006’da bitecek 
     Saatte 70 bin yolcu taşıma kapasitesili sistem, 2006’da tamamlanacak. Proje için yaklaşık olarak 2.5 milyar dolarlık finansman belirlendi. Projenin ihalesinde dünyanın önde gelen tüp tünel teknolojisine sahip Japon firmaları ile Türk inşaat firmaları yarışacak. Marmaray için teklif alınması planlanan konsorsiyumlar şunlar 
     Hazama Corp Penta Oceon Yüksel-Güriş İnşaat. Kajima corp Nishimatsu Cons Mitsubishi Heavy Int.-EnkaDoğuş İnşaat. Kumagai Gumi co Taisei Corp GaümaNurol İnşaat. Obayashi Corp Yapı Merkezi KiskaMetiş. 
     



 EKONOMİ 
















</TEXT>
</DOC>
