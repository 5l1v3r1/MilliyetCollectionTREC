<DOC>
<DOCNO> 119845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/ekonomi/eko04.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm ihaleler incelenecek 
</HEADLINE>
<TEXT>

Başbakan Gül, büyük ihaleleri tek tek inceleyeceklerini, enerji anlaşmalarını da gözden geçireceklerini belirterek, "Anormal fiyat varsa aşağı çekilir" dedi 
     ANKARA Mİlliyet 

     Başbakan Abdullah Gül, önceki gece Kanal D’de Teke Tek programındaki açıklamasında, İhale Yasası’nı gözden geçireceklerini belirterek, şunları söyledi 
     "10 liraya yapılacak devlet ihalesi 100 liraya yapılmış. 5 Nisan kararları öncesinde Dünya Bankası ihaleleri görüşmeler sonucu 600 milyondan 200 milyon dolara indi. İhale Yasası’nı tekrar gözden geçireceğiz. Büyük ihaleler tek tek incelenecek." 
     Gül, enerjiyle ilgili soruyu yanıtlarken de "En pahalı enerji Türkiye’de" diyerek şöyle devam etti "Enerji anlaşmaları gözden geçirilecektir. Anormal bir fiyat sözkonusu ise aşağı çekilebilir. Enerji de yüksek vergi paylarını gözden geçireceğiz." 
     
İşadamlarını yok etmeyeceğiz’      Başbakan Abdullah Gül’ün Teke Tek programındaki açıklamaları ana başlıklarıyla şöyle 
     
     BDDK daha etkin çalışacak 
     "Kurumları ve kimseyi suçlamayız. Hepsi işadamadır, binlerce insan çalıştırmaktadır. Onların bankalarına para sevkedilmesi gerekirse vereceğiz. İşadamlarımızın yok edilmesi zihniyeti içinde olmayız. BDDK’nın daha etkin çalışmasını sağlayacağız." 
     
     Lojman gelirleri fakire 
     "Lojman harcamaları halkın vergilerinden karşılanıyor. Lojmanlardan gelen gelir Sosyal Dayanışma Fonu’na aktarılacak." 
     
     Yabancıya teşvik 
     Büyük yabancı sermaye Türkiye’ye gelmeli. Bununla ilgili kanunları hemen yapacağız. Yabancı sermaye ile ilgili tek bir birim oluşturulacak." 
     
     Hediyeler hesaba 
     "Bakanlara gönderilecek hediyeler için bir hesap numarasını açıklayacağız. Sosyal Dayanışma Fonu’na bağış olarak aktarılmasını sağlayacağız. " 
     
     Bedelli askerlik 
     "Genelkurmay, Milli Savunma Bakanlığı ile görüşüp, olabilirliği varsa düşüneceğiz." 
     
     Fadıl Akgündüz’ün dokunulmazlığı 
     "Dokunulmazlık dosyaları komisyona gelsin, bakılacak. Ciddi boyutta bir şey varsa dokunulmazlığının kaldırılması yönünde oy kullanacağız." 
     
     Yeni iş kanunu 
     "Yeni bir iş kanunu çıkarılması gerekir. Sendikal hakların geriye gitmemesi şartıyla yeni düzenleme yapmayı düşünüyoruz." 
     
     Kumarhaneler 
     "Turizm Bakanı çalışmasını yapacak. Getiri ve götürüsüne bakmamız lazım." 
     



 EKONOMİ 





















</TEXT>
</DOC>
