<DOC>
<DOCNO> 117537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/asik.html </URL>
<DATE> 2002/11/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tarihi başarı 
</HEADLINE>
<TEXT>

     CHP lideri Deniz Baykal seçim sonucunu tarihi bir başarı olarak niteledi. CHP eski milletvekili Ertuğrul Günay’a görüşünü sorduk 
     - Tarihi bir yenilgi, dedi, partinin oylarını yüzde 8.7’ye düşüren de kendileriydi... Bu oranı yüzde 19.3’e yükseltmek başarı değildir. Geçen seçimde MHP de oyunu yüzde 8’den 18’e yükseltmişti. Bu kadar uygun bir ortamda CHP oyunu yüzde 30’lara yükseltmeliydi. 
     Ertuğrul Günay başarısızlığın esas kanıtına geliyor 
     - Geçen seçimde sol oyların toplamı yüzde 32’ydi. Bu seçimde yüzde 21’e düştü. Bu oranı da büyük ölçüde AKP’den kaçan, laikliğin geleceğinden kaygı duyan kitleler verdi. Dikkat edin, varlıklı semt ve bölgelerde seçimi CHP aldı. Fakir semtlerde AKP öne geçti. Böyle sosyal demokrat parti olur mu 
     - Geçmişte durum nasıldı 
     - 1989 yerel seçimlerinde varoş oylarını biz toplamış büyük kentlerde belediyeleri almıştık. Varoşları ve emekçi kitleleri son yıllarda terk ettik. Bu durum ciddi bir çizgi kaymasına işaret ediyor... CHP kendi içinde bu durumu masaya yatırmak zorundadır... 
     
     Yabancı bir ülkenin ustalarını yok etmenin yolu onları öldürmek değil işleri onlardan daha iyi yapmaktır. 
Emerson 

Uzay Yolu’nda...      Fıkrayı Cihangir Bayburtoğlu göndermiş Suudi Arabistan Büyükelçisi uluslararası bir toplantıda fırsatını bulup Başkan Bush’a yanaşmış 
     - Sayın Başkan... Oğlum sizin Star Trek Uzay Yolu dizinizi çok sever hiç kaçırmaz... Ama dikkatini çekmiş... O dizide Ruslar, zenciler, Asyalılar, neredeyse her ırktan her kıtadan insan var ama bir tek Araplar yok... Neden 
     Bush gülümsemiş 
     - Çünkü dizi gelecekte geçiyor. 
     
     57’nci Hükümet’e not 
     "Siz milleti, karnını ancak bir simitle doyurabilecek düzeye indirirseniz millet de sizi Meclis’ten iktidarıyla, muhalefetiyle işte böyle siler süpürür ve yerinize iki simitçi geçirir." 
Ahmet Güney - Samsun 


Bakan Ecemiş’e soru...      Giresun Valisi Ali Haydar Öner, otuz yıl dene- yimli başarılı bir yönetici... Öner, CHP’den milletvekili olmak amacıyla görevinden ayrılmıştı. Aday olamadı. Yasa gereği, "göreve dönmek veya eşdeğer bir göreve atanmak" için İçişleri Bakanlığı’na dilekçe verdi. 16 Eylül tarihinden bu yana bekliyor. Bu arada, yasanın açık hükmüne rağmen, merkez valiliğine atanması için kararname çıkartıldığını öğrenmiş. Merkez valiliği eşdeğer bir görev değil. İçişleri Bakanı Muzaffer Ecemiş neden meslekdaşına kasıtlı davranıyor 
     Merak konusu... 
     
     3 Kasım gününe kadar Meclis’te güvercinden, kurt, at ve arıdan geçilmiyordu. 
     3 Kasım günü seçmen hepsini katletti, geriye bir tane bile bırakmadı. 
Belçika modeli      Tayyip Erdoğan pazartesi gecesi Yunan devlet televizyonu Net’e, "Kıbrıs’ta çözüm için Belçika modelini destekliyoruz" diye bir demeç veriyor. Ertesi gün Abdullah Gül, "Nereden çıktı bu Belçika modeli " diye soran gazetecilere, "Bu model bizim seçim bildirgemizde var" açıklaması yapıyor. Aynı gün adı Dışişleri Bakanlığı için geçen AKP Düzce milletvekili, emekli büyükelçi Yaşar Yakış, bir yerli kanalımızda uzun uzun "Belçika modeli"nin ne olduğunu anlatıyor. 
     Ve durup dururken ortaya atılan "Belçika Modeli" ortalığı bir anda karıştırıyor. Yunan ve Kıbrıs Rum yöneticileri sevinçli, mutlu... Bizim Dışişleri’yle askerler tepkili ve şaşkın... 
     Bilkent Üniversitesi’nden Prof. Yüksel İnan’a soru 
     -Nedir Hocam şu "Belçika Modeli" 
     - Bu modelde yetkiler federal devlettedir. Türkiye bugüne kadar bunun tam tersini savunuyordu. Yani federe devletin yetkilerinin daha geniş olmasını istiyordu. 
     AKP’nin bu süratli dönüşü dün kulislerde "Demek ABD, AKP’yi böyle bir çözüme razı etti" şeklinde yorumlanırken... Dışişleri Bakanlığı AKP Genel Merkezi’nde AKP kadroları için bir brifing düzenledi. AKP, brifing sonrasında Belçika modelinden çark etti... Mutlu son 
     Eğer AKP diğer konularda da bu kadar hazırlıklıysa yandı gülüm keten helva... 
     
Şansın böylesi...      Seçim günü İstanbul Mecidiyeköy’deki Ahi Evran Lisesi’nde sandık görevlisi olan öğretmen Orhan Çabuk, yan odadaki sandıkta meydana gelen küçük olayı aktardı telefonla... Oyların sayımından sonra imzalar ile zarflar karşılaştırılmış. Bir zarf fazla çıkmış. Yasaya göre sandıktan bir zarf çekilerek imha edilecek... Zarf çekilmiş. İmha edilmeden önce içine bakılmış.. Türkiye Komünist Partisi’nin oyu var. O sandıkta 270 oy varmış. TKP’ye başka oy çıkmamış. Yani TKP’nin tek oyu kurada çekilip imha edilmiş. 
     
     
     Çiller’in oğlu Mert Çiller seçim günü gizlice evlenmiş. 
     Tansu Hanım için güzel bir teselli... Başbakan olamadı.... Kaynana oldu. 
Haldun Ertem 
     
     
     







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
