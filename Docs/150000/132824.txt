<DOC>
<DOCNO> 132824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/spor/spo02.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetin’e 3. göz 
</HEADLINE>
<TEXT>

Fenerbahçe Teknik Direktörü Oğuz Çetin, Beşiktaş’tan her gün rapor alıyor. Çetin, Antalya’da bulundukları süre içinde Kartal’ı güvendiği bir antrenör arkadaşına izlettirdi 
     YUSUF KOBAL 

     Videodan takip 
     2 Şubat’ta oynayacakları Beşiktaş derbisine yoğunlaşan Fenerbahçe Teknik Direktörü Oğuz Çetin, rakibinin adeta nefes alışını bile takip ettiriyor. Siyah - Beyazlılar’ın Antalya’da yaptığı çalışmalar hakkında düzenli rapor alan Çetin, çok güvendiği bir antrenör arkadaşını da bu iş için görevlendirmişti. Fenerbahçe çalıştırıcısının, ayrıca Beşiktaş’ın son maçlarını da videodan izlediği öğrenildi. 
     
     Kapılarını açtı 
     BU arada Fenerbahçe, Beşiktaş taraftarına kapılarını açtı. Sezon başında kulüplerin misafir seyirciyi tribünlere almayacağı konusundaki uygulamadan vazgeçildi. Siyah - Beyazlılar için 800 kişilik özel tribün ayrıldı. Valiliğin izin vermesi durumunda bundan böyle derbilere iki takımın taraftarı da gelecek. Öte yandan derbinin biletleri Biletix tarafından dün satışa çıktı. 
     
Samandıra inledi      SARI - Lacivertliler’in dün sabah yaptığı çalışmada futbolcuların kahkahası Samandıra Tesisleri’ni inletti. Uzun bir süre sonra ilk kez coşkulu bir idman geçiren Teknik Direktör Oğuz Çetin, bol bol şut çalışması yaptırdı. Ortega ağrıları olduğunu söyleyip, çalışmaya katılmadı. Bu arada dün kontrolden geçen Serhat’ın giderek düzeldiği, Beşiktaş maçına yetişebileceği belirtildi. 
     
Aziz Yıldırım’a karşı ittifak      FENERBAHÇE’DE muhalefet atağa kalktı. Aziz Yıldırım ve ekibinin başarısız olduğunu savunan grup ve dernek liderleri, yeni başkan adayı bulma kararı aldı. 2000 Derneği Başkanı Şevket Yılmaz, Altyapı Derneği Başkanı Davut Dişli, Kadıköy Grubu lideri Kazım Bayülken, 1907 Derneği Başkanı Necdet Ersoy ve Gürbüz Refioğlu biraraya gelerek Fenerbahçe’nin son durumunu tartıştı. 
     
Altyapıya Kamerunlu      REBROV’ DA istediği sonucu alamayan Fenerbahçe, altyapıya iki Kamerunlu getirdi. Ümit Milli Takımı’nda bulunan Abdurrahman Muhammed ile Kankove Elwis’in bir süre deneneceği açıklandı. Bugün yapılması beklenen Gaziantepli Kemal pazarlığı gelecek haftaya kaldı. Genç futbolcu için Galatasaray’ın da devrede olduğu belirtildi. Fenerbahçe Portekiz’in Boavista takımında oynayan Silva için harekete geçti. 
     
Löw sıkıntısı      FENERBAHÇE, eski teknik direktörü Löw’e olan 175 bin Euro borcunu ödemesine rağmen sıkıntıya girdi. Sarı - Lacivertliler’in Alman hocanın parasını aldığına dair FIFA’ya bilgi vermemesi nedeniyle yurtdışından oyuncu transferinde zor durumda kalacakları belirtildi. Yöneticilerin, Löw’ü arayarak uyardıkları ancak "Konuyu avukatımla görüşün" şeklinde yanıt aldıkları öğrenildi. 
     
Kıyamet kopacak      YALÇIN TÜRK 

     Basına yasak 
     SON derece özel ve hassas bir gündemle yarın biraraya gelecek olan Fenerbahçe Yüksek Divan Kurulu toplantısında basına yasak gelmesi istendi. Herkesin konuşup, tartışmasını isteyen Başkan Aziz Yıldırım’ın bu düşüncesine Divan yönetimi soğuk bakarken, şeffaf olunması gerektiği savunuldu. Toplantıdan sonra Fenerbahçe Burnu’ndaki sosyal tesislerin temel atma töreni yapılacak. 
     
     Dosyası hazır 
     BAŞKAN Yıldırım, toplantıda muhalif çevrelerin divan toplantısında şov yapma ihtimaline karşılık hazırlanıyor. Eski başkanlardan Ali Şen’in, daha önce deklare ettiği şekilde toplantıya katılması halinde Yıldırım’ın bir önceki toplantıda hazırladığı, ancak Şen’in yapıcı konuşması nedeniyle ortaya çıkarmadığı dosyayı da hazır tuttuğu belirlendi. 
     



 SPOR 
























</TEXT>
</DOC>
