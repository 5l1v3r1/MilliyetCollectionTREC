<DOC>
<DOCNO> 104824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun28.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan posta teşkilatı 17 Kasım'a tazminat davası açtı. 
</HEADLINE>
<TEXT>

     Yunanistan'da, 17 Kasım terör örgütü tarafından iki kez soyulan Yunan posta teşkilatı ELTA, örgüt üyelerine karşı 2.5 milyon euro tutarında tazminat davası açtı. 
     ELTA, 29 Haziran'da Pire kentinde bombalı saldırı girişiminde bulunurken patlayıcının elinde infilak etmesi sonucu ağır yaralı ele geçirilen 17 Kasım terör örgütü üyesi Savas Ksiros'un itiraflarına dayanarak Pire mahkemesine sunduğu dava dilekçesinde, tutuklu bulanan 15 örgüt üyesinin ve halen aranmakta olan Dimitris Kufodinas isimli teröristin tüm mal varlığına ihtiyati tedbir konulması talebinde bulundu. 
     1991 ve 1997 yıllarında 17 Kasım tarafından iki kez soyulan ELTA, mahkemeye sunduğu dilekçesinde, bu soygunlardan yaklaşık 384 milyon drahmi maddi zarara uğradığını, ancak mahkeme masraflarıyla birlikte bu tutarın 850 milyon drahmiye 2.5 milyon euro ulaştığını öne sürdü. 
     





</TEXT>
</DOC>
