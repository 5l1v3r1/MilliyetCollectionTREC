<DOC>
<DOCNO> 116683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yasam/yas03.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İki günde bomba’ gibi olun 
</HEADLINE>
<TEXT>

Üç uzman sizin için hazırladı 48 saatte vücudu toksinlerden arındırmanın zihni NLP, bedeni egzersizle dinlendirme yolları 
     AYŞEGÜL AYDOĞAN İstanbul 

     Hafta boyunca bedenen, zihnen ve ruhen oluşan yorgunluğu atmak, vücudu dinlendirmek ve bir sonraki haftaya daha zinde hazırlanmanın yemekten spora, zihin egzersizine kadar birçok yolu var. 
     İstanbul Cerrahi Hastanesi Beslenme ve Diyet Uzmanı Dr. Yasemin Bradley, haftasonu uygulanacak detoksifikasyon’ yani toksinlerden arınmanın, vücut için bahar temizliği olacağını belirtiyor. Sabahları zor kalkmanın, kronik yorgunluk ve çeşitli hastalıkların en büyük nedeninin vücutta toksin’ zehir birikmesi olduğunu hatırlatan Bradley, önerilerini de şöyle sıralıyor 
     "Arada sırada vücudu bir makine gibi dinlendirmek, temizlemek gerek. Bunun için az toksinli diyet dediğimiz 2 - 3 günlük özel bir beslenme öneriyorum. Yılda 1 - 2 kez yapmak dahi yeterli ama mümkünse her ay yapılmalı. Hücrelerden toksik maddelerin atılması, vücudun enerji toplamasını sağlıyor. Bunun için de öğünlerde bol sebze - meyve yenmeli, günde 1 - 2 litre su içilmeli, çay, kahve ve alkol yerine de ağırlıklı olarak bitkisel çaylar tüketilmeli." 
     
     NLP’yi unutmayalım 
     NLP Uzmanı Banu Gökçül de, hafta sonunu diğerlerinden farklı kılmak için ille de farklı bir şehre gitmek, farklı şeyler yapmak gerekmediği fikrinde. 
     Sadece bedenimizi değil zihnimizi de dinlenmeye bırakmamız gerektiğini söyleyen Gökçül, haftasonunu tatilini odamızda, evimizde kendimizle ilgilenerek de geçirebileceğimizi söylüyor. Bunun en önemli yolunu da, sadece güzel, iyi, olumlu, mutlu düşüncelerle zihnimizi meşgul etmek’ olarak özetleyen Gökçül, "Hafta sonu hiç kimseyi yargılamadan, düşünmeden, trafiğe aldırmadan geçirilmeli. Bir alışkanlığınızın tam tersini yapın" diyor. 
     
İşte Dr.Beyaz’ın ev’ egzersizi      Memorial Hastanesi Spor Hekimi Dr. Murat Beyaz’a göre, hafta sonu için en iyi egzersiz, kahvaltı öncesi evde yapılacak hareketler. Beyaz 30 dakikalık egzersizi şöyle özetledi 

</TEXT>
</DOC>
