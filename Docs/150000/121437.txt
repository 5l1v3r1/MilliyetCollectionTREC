<DOC>
<DOCNO> 121437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sontur28.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bandırma'da düşen askeri helikopterde 6 yaralı var... 
</HEADLINE>
<TEXT>

     Balıkesir'in Bandırma İlçesi'ndeki 6. Jet Üssü'nden eğitim uçuşu amacıyla havalanan ''UH-1'' tipi askeri helikopterin, üsse iniş yaptığı sırada düşmesi sonucu yaralananların sayısının 6 olduğu bildirildi. Yaralananların kimlikleri belirlendi. 
     A.A muhabirinin Bandırma Kaymakamı İsmail Gürsoy'dan aldığı bilgiye göre, üsten eğitim uçuşu amacıyla havalanan askeri helikopter, görevini tamamlamasının ardından, saat 14.15'te henüz belirlenemeyen nedenle, yaklaşık 20 metre yükseklikten, üsteki eğitim alanına düştü. 
     İlk belirlemelere göre 5 olarak açıklanan yaralı sayısının 6 olduğu ve kazada pilot üsteğmenler Faik Urmaz ve Murat Çalışkan ile astsubaylar Fırat Çaldı, Emre Boyracı, Hüsamettin Kalfa ve Güven Uslu'nun yaralandığı bildirildi. 
     Bandırma Devlet Hastanesi'nde tedavi altına alınan yaralılardan pilot üsteğmenler Faik Urmaz ve Murat Çalışkan'ın sağlık durumlarının ciddiyetini koruduğu, her iki personelin de beyin travması geçirme olasılığı üzerinde durulduğu kaydedildi. 
     





</TEXT>
</DOC>
