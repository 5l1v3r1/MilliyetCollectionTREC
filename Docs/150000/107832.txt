<DOC>
<DOCNO> 107832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/spor/spo05.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BAŞKENT KARISTI 
</HEADLINE>
<TEXT>

2. Lig A Kategorisi’ndeki Ankaraspor-Adana Demirspor maçında olay çıktı. İki emniyet görevlisi yaralandı, konuk ekip ve taraftarı karakola alındı 
     A Kategorisi’nde Ankaraspor - Adana Demirspor maçının 29. dakikadasında konuk ekipten Kadir kırmızı kart görünce ortalık karıştı. Adanalı taraftarlar önce koltukları sahaya attı, sonra tel örgüleri aşarak ev sahibi futbolculara saldırdı. Demirsporlu oyuncular bunu engelleyince, bu kez Ankaraspor tribünlerine yöneldiler. İki grup burada birbirlerine pet şişe ve koltuk fırlattı. Bu sırada iki emniyet görevlisi yaralandı. 
     HAKEM Şamil Biricik, soyunma odasına giderek, 45 dakika takviye emniyet güçlerini bekledi. Maçtan önce de Galatasaraylı Hasan Şaş’ın kardeşi Erhan Şaş, Ankaraspor Başkanı Mehmet Emin Katipoğlu’na şikayette bulunurken rakip taraftarlarca tartaklandı. Polis, Adana Demirsporlu yönetici ve 4 otobüs dolosu taraftarı Ostim Karakolu’na götürdü. Konuk yöneticilerin burada ifadesi alındı. Maçı Ankaraspor 5 - 3 kazandı. 
     
     



 SPOR 






























</TEXT>
</DOC>
