<DOC>
<DOCNO> 103889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sontur17.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennem.org kapatıldı... 
</HEADLINE>
<TEXT>

     İnternet kullanıcılarına tuzak kurarak şifrelerini indiren ''www.cehennem.org'' sitesinin hosting firması tarafından kapatıldığı bildirildi. 
     Türk İnternet Birliği kurucu üyelerinden Hakan Topuzoğlu, 6 günde yaklaşık 10 bin internet kullanıcısına tuzak kurarak, şifrelerini aldığını belirledikleri sitenin, internette faaliyet göstermesini sağlayan hosting firması tarafından kapatıldığını kaydetti. 
     Topuzoğlu, yaptıkları araştırmada, binlerce kişinin şifresini alarak e-postalarına ulaşan ve kişilerin e-posta adreslerini kullanan sitenin sahibinin, Kırıkkale'de bulunan Berk Can Domain Pazarlama Ltd. Şirketi görüldüğünü ifade etti. 
     Topuzoğlu, ''Ancak bu şirketin adından dolayı bir domain pazarlama şirketi olduğunu anlıyoruz. Başka kişi ve kuruluşlar adına bu adresi almış olabilir'' dedi. 
     Türk İnternet Birliği, hafta içinde açıklama yaparak internet kullanıcılarını cehennem.org adlı sitenin tuzağına karşı uyarmıştı. 
     





</TEXT>
</DOC>
