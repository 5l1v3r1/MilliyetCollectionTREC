<DOC>
<DOCNO> 130590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur05.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
20 soruda internet bağımlılık testi... 
</HEADLINE>
<TEXT>

     İnternet bağımlılığı da artık bir hastalık olarak kabul ediliyor ve internet bağımlılığının derecesini ortaya koyan testler bulunuyor. 
     "www.hipokrat.org" adresinde Dr. Arif Çelebi'nin internet bağımlılığı ile ilgili araştırmalarına yer verildi. Buradaki bilgilere göre, Amerikan Psikiyatri Birliği tarafından yayımlanan ve "DSM-IV" kısaltmasıyla isimlendirilen, Mental Bozuklukların Tanımsal ve Sayısal Elkitabı'nda internet bağımlılığı bir hastalık olarak bulunuyor. 
     Dr. Ben Blakley internet bağımlılığını, psikostimulan özellikleri nedeniyle uykusuzluk, kısa süreli bellek bozukluğu, koordinasyon bozukluğu vb. marijuana bağımlılığına benzetiyor. Televizyonun uyutucu özelliğine karşın internetin uyarıcı, uykuyu kaçırıcı bir aktivite olma özelliği bulunuyor. 
     Bir kişi işindeyken kendini işine veremiyor, internetle ilgili hayaller kuruyorsa, evine gelince ilk işi yakınlarıyla ilişki kurmak, zorunlu ev işlerini yapmak yerine bilgisayarı açmak oluyorsa gerçek ilişkiler yerine sanal dünyayı tercih ediyor, gece geç saatlere kadar bilgisayar başında kalıyor, çevreden bu konuda eleştiriler alıyor, defalarca azaltmak, sınırlamak istediği halde bilgisayar-internete ilgisini artarak sürdürüyorsa aşırı internet ilgisinden dolayı işi, evi ve gerçek dünya ile olan ilişkileri aksıyorsa, o kişide internet bağımlılığından bahsedilebiliyor. 
     
     TEST... 

     Center for On-Line Addiction tarafından hazırlanan internet bağımlılık testinde sorular, 1 Söz konusu değil ya da nadiren, 2 Bazen, 3 Sıklıkla, 4 Çoğu zaman, 5 Her zaman" şeklinde puan verilecek yanıtlanıyor. 
     SORULAR 1.Kararlaştırdığınızdan daha uzun sure internette kalıyor musunuz 
     2.İnternete çok zaman vermekten dolayı ev işlerini ihmal ediyor 
     musunuz 
     3.Eşinizle cinsel yakınlık yerine internetten cinsel uyarılmayı 
     tercih ediyor musunuz 
     4.İnternet aracılığı ile yeni arkadaşlıklar kuruyor musunuz 
     5.Hayatınızdaki diğer kişiler, internete ayırdığınız zamanın 
     fazlalığından şikayet ediyor mu 
     6.İnternete fazla zaman ayırmanızdan dolayı notlarınız ya da okul 
     ödevleriniz aksıyor mu 
     7.Gerekli olan bazı şeyleri yapmadan önce ilk iş olarak e- 
     mail'lere bakıyor musunuz 
     8.İnternet dolayısıyla mesleki başarınız ve üretkenliğiniz 
     olumsuz etkileniyor mu 
     9.Size internette ne yaptığınız sorulduğunda kendinizi 
     savunduğunuz ya da sessiz kaldığınız oluyor mu 
     10.Yaşamınızla ilgili kaygılardan, sorunlardan internet 
     vasıtasıyla kaçtığınız oluyor mu 
     11.Kendinizi tekrar internete girmeyi hayal ederken buluyor 
     musunuz 
     12.İnternetsiz bir hayatın sıkıcı, boş, kederli olacağı şeklinde 
     duygulara kapılıyor musunuz 
     13.İnternette iken birisi sizi rahatsız etse ona kızdığınız, 
     bağırdığınız ya da saldırdığınız oluyor mu 
     14.İnternet nedeniyle gece geç vakitlere kadar oturup uykusuz 
     kalıyor musunuz 
     15.Günlük işlerinizi yaparken interneti düşünüyor, internette 
     olduğunuz zamanlarla ilgili hayaller kuruyor musunuz 
     16.İnternette iken sadece bir kaç dakika daha' diyerek 
     bağlantınızı uzatıyor musunuz 
     17.İnternete ayırdığınız zamanı azaltmak isteyip başarısız 
     oldunuz mu 
     18.İnternette geçirdiğiniz zamanı başkalarından gizlemeye 
     çalıştığınız oluyor mu 
     19.Başkaları ile dışarıya çıkmak yerine internette daha fazla 
     vakit geçirmeyi tercih ediyor musunuz 
     20.İnternette olmadığınız zaman keyifsiz, hırçın, sinirli oluyor 
     musunuz İnternete girince bunlar geçiyor mu " 
     
     DEĞERLENDİRME... 

     Soruların yanıtlarıyla ortaya çıkan puan sonucunda 20-49 puan, Ortalama bir internet kullanıcısısınız. Bazen internette fazla zaman harcıyorsunuz fakat internet kullanımını kontrol edebiliyorsunuz. 
     50-79 puan İnternet nedeniyle bazen ya da sıkça sorunlar 
     yaşıyorsunuz. İnternetin yaşamınız üstündeki etkilerini değerlendirip, yeni düzenlemeler yapmanız gerekir. 80-100 puan İnternet kullanımınız yaşantınızda ciddi sorunlara yol açıyor. İnternetin yaşamınız üstündeki etkilerini değerlendirip, yeni düzenlemeler yapmanız gerekir. 
     





</TEXT>
</DOC>
