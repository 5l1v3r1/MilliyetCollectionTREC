<DOC>
<DOCNO> 104267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sontur09.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'da 14 milyon dolar için 16 örgüt üyesi infaz edildi... 
</HEADLINE>
<TEXT>

     Terör örgütü PKK-KADEK'de, 14 milyon dolar gasp eden 16 teröristin infaz edildiği bildirildi. 
     Alınan bilgiye göre, Terör örgütü PKK-KADEK tarafından, bu yılın ilk 6 ayına ilişkin yapılan değerlendirmede, siyasallaşma çabaları için öngörülenlerin çok büyük bir kısmının gerçekleşmediği kaydedildi. 
     Örgütte, 14 milyon doların örgüt mensupları tarafından gasp edildiği belirtilen değerlendirmede, bu paranın 2 milyon dolarının tekrar alınabildiği ve olayın sorumlusu 16 kişinin infaz edildiği ifade edildi. 
     Değerlendirmede, anılan dönemde 30 milyon dolar civarında bir paranın propaganda faaliyetleri için harcandığı kaydedilerek, 900 bin dolar da yan kuruluşlara aktarıldığı bildirildi. 
     Örgüte katılımların da durma noktasına geldiği belirtilen değerlendirmede, buna karşın firarlarda geçen yılın aynı dönemine göre yüzde 290 artış olduğu kaydedildi. 
     Aynı dönemde, çeşitli nedenlerle 115 kişinin infaz edildiği bildirildi. 
     





</TEXT>
</DOC>
