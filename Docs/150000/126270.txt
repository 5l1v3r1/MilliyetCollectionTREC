<DOC>
<DOCNO> 126270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/guncel/gun06.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk patriğe son görev 
</HEADLINE>
<TEXT>

Kalp krizi geçirerek yaşama veda eden Bağımsız Türk Ortodoks Patriği Selçuk Erenerol toprağa verildi... 
     M. AKİF ERDEM İstanbul 

     Kalp krizi sonucu ölen Bağımsız Türk Ortodoks Patriği Selçuk Erenerol’un cenazesi, Karaköy Merkez Panayia Kilisesi’nde düzenlenen törenin ardından Şişli Rum Ortodoks Mezarlığı’nda toprağa verildi. 
     Erenerol 76 için Karaköy Panayia Kilisesi’nde düzenlenen dini törende, mumlar yakılarak dualar edildi. Törene katılan Marmara Üniversitesi İlahiyat Fakültesi Dekanı Prof. Dr. Zekeriya Beyaz, "Allah rızası için Selçuk Erenerol’un ruhuna el fatiha" diyerek ayrıca dua okudu. 
     Erenerol’un kızı Sevgi Erenerol, patrikhanenin kurulduğu 1922 yılından beri Türklük davasına, Türk devletine hizmet ettiğini kaydetti. Patrik Selçuk Erenerol’un cenazesi daha sonra Şişli Rum Ortodoks Mezarlığı’ndaki özel bölümde toprağa verildi. 
     Cenaze törenine, Patrik Erenerol’un ailesi ve yakınları, MHP Genel Başkan Yardımcısı Şevket Bülent Yahnici, Türk Dünyası Araştırmaları Vakfı Başkanı Prof. Dr. Turan Yazgan, çok sayıda sivil toplum kuruluşu temsilcisi ve vatandaşlar katıldı. 
     



 GÜNCEL 

















</TEXT>
</DOC>
