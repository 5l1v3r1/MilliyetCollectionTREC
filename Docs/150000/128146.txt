<DOC>
<DOCNO> 128146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur05.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdem tazminatı tavanı yarından itibaren artıyor... 
</HEADLINE>
<TEXT>

     Kıdem tazminatı tavanı yarından itibaren 1 milyar 485 milyon 430 bin lira olarak uygulanacak. 
     En yüksek devlet memuruna her bir yıl için ödenen ikramiyenin 1 Ocak 2004 tarihinden itibaren katsayı ve gösterge sistemi ile yükselmesi sonucu, kıdem tazminatı tavanı da bu paralelde yeniden belirlendi. 
     Halen 1 milyar 389 milyon 950 bin lira olan tavan miktarı, yarından itibaren 1 milyar 485 milyon 430 bin liraya yükselirken, 1 Temmuz 2004 tarihinden itibaren ise 1 milyar 574 milyon 740 bin lira olarak uygulanacak. 
     Kıdem Tazminatı Tavanı ile birlikte toplu iş sözleşmesi uyarınca bazı işyerlerinde uygulanan aile ve çocuk yardımları da arttı. Buna göre, yarından itibaren 1 çocuk için yardım 9 milyon 105 bin lira, 2 çocuk için 18 milyon 210 bin lira, 1 Temmuz 2004'den itibaren 1 çocuk için 9 milyon 652 bin 500 lira, 2 çocuk için ise 19 milyon 305 bin lira olacak. 
     Yarından itibaren aile yardımı 45 milyon 525 bin lira, 1 Temmuz 2004'ten itibaren ise 48 milyon 262 bin 500 lira olarak uygulanacak. 
     Kıdem Tazminatı Tavanı, 15 Aralık 2001-31 Aralık 2001 tarihleri arasında 978 milyon 20 bin lira, 1 Ocak 2002- 14 Mayıs 2002 tarihleri arasında 1 milyar 76 milyon 400 bin lira, 15 Mayıs 2002- 30 Haziran 2002 tarihleri arasında ise 1 milyar 103 milyon 540 bin lira, 1 Temmuz 2002-30 Eylül 2002 tarihleri arasında 1 milyar 160 milyon 150 bin lira, 1 Ekim 2002-31 Aralık 2002 tarihleri arasında 1 milyar 260 milyon 150 bin lira, 1 Ocak 2003-1 Temmuz 2003 tarihleri arasında 1 milyar 323 milyon 950 bin lira, 1 Temmuz 2003-31 Aralık 2003 tarihleri arasında ise 1 milyar 389 milyon 950 bin lira olarak uygulanmıştı. 
     İş Yasası'na tabi olarak çalışan işçilere, belli şartlarda işten ayrılmaları halinde, her bir yıl için en çok yürürlükteki kıdem tazminatı tavanı kadar ödeme yapılıyor. 
     
</TEXT>
</DOC>
