<DOC>
<DOCNO> 119921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yazar/cemal.html </URL>
<DATE> 2002/11/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kıbrıs’ta birkaç köyle Türkiye’nin kaderi mi . 
</HEADLINE>
<TEXT>

     Yine Kıbrıs... Çünkü büyük pazarlık Kıbrıs’ta düğümleniyor. Kıbrıs’ta yanlış adım, bir çuval inciri berbat edebilir. Türkiye’nin başta Avrupa Birliği ve Yunanistan’la ilişkilerini bozarak, bugün uç vermeye başlayan olumlu havayı zehirleyebilir. 
     Bir başka deyişle, dünkü yazımda belirttiğim gibi, zurnanın zırt dediği yer hiç kuşkunuz olmasın Kıbrıs’tır. 
     Soru 
     BM Genel Sekreteri Kofi Annan’ın Kıbrıs planı nedir Türk diplomasisi açısından başarı mı, başarısızlık mı 
     Başarıdır. 
     Müzakere çerçevesi midir 
     Evet öyle. 
     Onun içindir ki, Kofi Annan planıyla masaya oturulur ve Rum tarafıyla nihai anlaşma görüşülür. Tersini düşünmek, yani oyunbozanlık, Kıbrıs Türklerinin ve Türkiye’nin çıkarlarına aykırıdır. 
     Başka 
     Ortaklık devleti, siyasal eşitlik ve egemenlikle garantiler konusunda Türk tarafı açısından olumlu nitelikler taşıyan planın, toprak ve göçmenler konusunda rahatsız edici yanları var. 
     Bu durumda ne olacak 
     Kıbrıs Türklerinin nüfusu yüzde 20 oranında. Halen ellerinde bulunan toprağın oranıysa yüzde 36.5. Türk tarafı geçmişte bu oranı yüzde 29.5’a kadar indirmeyi kabul etmişti. 
     Şimdi Annan planında bu oran alternatifli olarak yüzde 28.5’a indiriliyor. Planın kabulü ister istemez binlerce Türk’ün bunca yıl yaşadıkları topraklara veda etmeleri anlamını taşıyor. 
     Elbette sancılı bir durum. 
     Ama ne yapacaksınız 
     Anlaşma ancak al ver’le mümkün. Uzlaşmak için bir yerde vereceksin, bir yerde alacaksın. 
     Başka yolu yok. 
     Kıbrıs’ta toprak ve göçmen konusu Türkleri rahatsız ediyorsa, ortaklık devleti ve eşitlik de Rumları rahatsız ediyor. İki taraf da geçmişin esiri olmaz, birtakım hortlakların yeniden canlanmasına izin vermezse, bölgede kalıcı barış ve refaha giden yol açılır. 
     Ne yapalım 
     Tarih başka türlü yazılmıyor. 
     Yüzde 36.5 toprağın elimizde kalmayacağı yıllardır biliniyordu. Bir miktar toprağın pazarlık marjı olarak elde tutulduğu malumdu. Hatta, bu topraklara gereğinden çok göçmen yerleştirilmesinin ileride sıkıntı yaratabileceği konusunda KKTC yöneticileri bazen Ankara’dan uyarılmışlardı. 
     Yani Kıbrıs’ta çözüm olacaksa, bazı sıkıntılar yaşanacak. Bir yanda KKTC’de bazı köyler, bir yanda koca Türkiye’nin kaderi Herhalde aklı başında, sağduyu sahibi hiç kimse böyle bir denklem kurmaya kalkışmaz. 
     Her şeyden önce Türkiye’nin iyiliğidir düşünülmesi gereken. Türkiye’nin iyiliği olmaz, işler kötüye giderse, bundan Kıbrıslı Türkler de kazançlı çıkmaz. 
     Nedir Türkiye’nin iyiliği 
     AB yolunda yürümesidir. 
     AB üyeliğidir. 
     Kıbrıs Türkleri için de geçerli bu. Türkiye’ye Avrupa Birliği yolunun açılması, Kıbrıs Türkü’ne de açılması demektir. 
     Nitekim KKTC halkı da AB’den yana. KKTC halkının yüzde 88.4’ü AB’ye üye olmak istiyor. 
     Bunun altını çizin. 
     Bu isteğe karşı çıkılmaz. Bu istek görmezlikten gelinemez. Bumerang gibi ters teper, eğer görmezlikten gelinmeye kalkışılırsa... 
     Ama ya tarih vermezse AB .. 
     Haklı bir soru 
     Ama eğer sen Kıbrıs’ta çözüm için gerekli siyasal kararlılığa sahipsen, bunu gösteriyorsan, o zaman tarih vermediği takdirde neler olabileceğini bırak biraz da AB düşünsün 
     
     







Yeni hükümet ve parti 


Yüreği gümbürdeyenler ve gümbürdemeyenler 


Medya pilaki 


Ecevit ve Gül 


Kıbrıs’ta birkaç köyle Türkiye’nin kaderi mi . 


Şoförden al haberi 


Yeni hükümet, yeni bakanlar ve AKP 


Genç kabine ve Acil Eylem Planı 


Kompartıman, lojman, konut 


Medya iktidarla balayında ama... 


Buzluktakiler duruyor, bunlar yeni 


Bakanlarla bir anım bile yok 


Öyle değil mi anne 


Para faiz dışında değil faizde 


</TEXT>
</DOC>
