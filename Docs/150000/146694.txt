<DOC>
<DOCNO> 146694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/yasam/yas01.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Direnmedi, kurtuldu 
</HEADLINE>
<TEXT>

Şişli’de bir taksici, direnmeden parasını verdiği gaspçıları kısa sürede yakalattı 
     ŞAKİR AYDIN İstanbul 

     İhbar üzerine dün saat 01.30 sıralarında Kurtuluş Dolapdere Caddesi’ne gelen polisler, cep telefonu ve parası iki kişi tarafından silah zoruyla alınan 34 TJN 45 plakalı taksinin sürücüsü Sait Özcan’la karşılaştı. 
     Özcan’ın şik yeti üzerine ara sokaklarda hemen operasyon başlatan polis, gaspçılardan Turgut Ernes’i iki katlı bir binanın çatısında, Hakan İbrahim Akbaş’ı da boş bir binanın girişinde yakaladı. Çatıda yapılan aramada gaspçılara ait olduğu belirlenen ruhsatsız bir tabanca bulundu. 
     Gaspçılara direnmeyip canını kurtaran Özcan, başından geçenleri şöyle anlattı 
     "Bir arkadaşlarının evine bakacaklarını söylediler. Bir tanesi inip ara sokağa bakıp geri geldi. Borcumuz ne ’ diye sordular. Taksimetreye bakarken tabancanın kabzasıyla başıma vurdular. Sonra beni tehdit ederek üzerimdeki cep telefonu, nüfus cüzdanı ve 45 milyon liramı alarak kaçtılar." 
     


YAŞAM 
























</TEXT>
</DOC>
