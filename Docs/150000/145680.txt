<DOC>
<DOCNO> 145680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun17.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'te siren ve patlamalar duyuldu, füzeyi Patriot vurdu 
</HEADLINE>
<TEXT>

     Kuveyt'te tehlike bildiren sirenlerin çaldığı ve patlamalar duyulduğu bildirildi. 
     Bölgedeki AFP muhabiri, sirenlerin çalmasının ardından, kentten iki şiddetli patlama sesi geldiğini duyurdu. 
     
     Patriot avladı 

     Patriot bataryalarının Kuveyt'e atılan bir füzeyi düşürdüğü bildirildi. 
     Sivil Savunma yetkilileri, bugün güney Irak'tan Kuveyt'e fırlatılan bir füzenin Patriot bataryaları tarafından havada vurularak düşürüldüğünü söyledi. 
     Vurulan füzenin parçalarının yerleşim alanlarına düştüğü yolunda haber alınmadı. 
     Bu arada, Kuveyt kentinde sirenlerin çalmasının ardından, kentten iki şiddetli patlama sesi geldiği duyurulmuştu. 
     Patlama seslerinin, Patriotların vurdukları füzeden geldiği belirtildi. 
     Patlama seslerinden kısa süre önce çalan tehlike sirenlerinden hemen sonra tehlike geçti sirenleri çalındı. 
     Irak'ın şimdiye kadar Kuveyt'e yönelttiği hiçbir füze yerleşim alanlarına zarar vermedi. 
     




</TEXT>
</DOC>
