<DOC>
<DOCNO> 142285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur01.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mağaraya inmek isterken canlarından oldular... 
</HEADLINE>
<TEXT>

     Çatalca'da bir mağaraya halatla inmeye çalışan 2 kişi, denize düşerek boğuldu. 
     İşe gitmek üzere evinden ayrılan Rüstem Yılmaz 39 ile Haşmet İnce'den 34 3 gündür haber alamayan aileleri, durumu jandarmaya bildirdiler. 
     Bölgede arama başlatan jandarma ekipleri, Yalıköy mağaralar mevkiinde, Haşmet İnce'nin kıyıya vurmuş cesediyle karşılaştı. 
     Çevrede yapılan araştırmada, Rüstem Yılmaz'ın cesedi de halata bağlı olarak denizde bulundu. 
     Jandarma yetkilileri, Yılmaz ile İnce'nin, sahilde kayalık bölgedeki bir mağaraya halatla inmek isterken denize düşerek boğulduklarının anlaşıldığını bildirdiler. 
     Yetkililer, Yılmaz ve İnce'nin mağaraya define aramak için inmek istediklerinin sanıldığını kaydettiler. 
     Rüstem Yılmaz ve Haşmet İnce'nin cesetleri, Çatalca Devlet Hastanesi'nin morguna kaldırıldı. 
     





</TEXT>
</DOC>
