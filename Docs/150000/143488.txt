<DOC>
<DOCNO> 143488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur25.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Harem kuran din öğretmeninin yüzüne tükürdü... 
</HEADLINE>
<TEXT>

     Kayseri'de kendine üç eşli harem kuran Din Kültürü ve Ahlak Bilgisi öğretmeni 46 yaşındaki Miktat Öccü, dün hakim karşısına çıktı. Öğretmenin, dini nikah kıydırdığı 16 yaşındaki eski öğrencisi H.S., duruşmada şikaetçi olduğunu söyleyerek Miktat Öccü'nün yüzüne tükürdü. 
     İddiaya göre, Miktat Öccü, iki yıl önce Kayseri Melikgazi İmam Hatip Lisesi'nde Din Kültürü ve Ahlak Bilgisi öğretmenliği ve müdür yardımcılığı yaparken tanıştığı öğrencisi H.S.'yle 6 ay önce imam nikahı kıydırdı ve yine imam nikahlı eşi Sevim Serim'in oturduğu evde onunla gerdeğe girdi. H.S.'nin geçen sömestrede karnesini aldığı gün mektup bırakarak evi terketmesi üzerine olay ortaya çıktı. Öccü, cezaevine götürülürken Aşkın yaşı yoktur, seviyorum. Çıktıktan sonra ailesinin rızasını alarak evleneceğim. İnançlarım gereği doğru olanı yaptım. IQ'sunu ölçtürdüm. H. 20 yaşında. Kendisine de sorabilirsiniz. H. ile 5-6 aydır birlikteyiz. Diğer eşlerimin de bundan haberi var'' dedi. 
     
     GİZLİLİK KARARI 
     Miktat Öccü'nün, kızlık bozmak, küçük yaşta kızı alıkoymak, görevi kötüye kullanmak ve imam nikahı kıymak' suçlamasıyla yargılanmasına Kayseri 2'nci Ağır Ceza Mahkemesi'nde başlandı. Duruşmaya 12 yıldan 30 yıla kadar ağır hapsi istenen öğretmen Miktat Öccü ile imam nikahına telefonla şahitlik yaptıkları iddiasıyla tutuksuz yargılanan sanıklar Mustafa Avcı ve Mustafa Şaşmaztürk, ile şikayetçi H.S., babası Hüdaverdigar S. katıldı. Öğretmen Öccü nün resmi nikahlı eşi Asiye Öccü, imam nikahıyla yaşadığı diğer eşi Sevim Serim ile Mehmet Oğuzman, Ahmet Sacı, Elmaz Melez ve Rukiye Kutbe tanıklık yaptı. 
     Sanık Miktat Öccü'nün lacivert takım elbise ve kıravatla mahkeme salonundaki yerini almasından sonra Mahkeme Başkanı Kemal Alver, basın mensupları ve izleyicileri Duruşma gizli yapılacak' uyarısıyla dışarı çıkarttı. 
     
     H.S.'NİN MEKTUBUYLA SAVUNDU 
     Sanık öğretmen Miktat Öccü duruşmada savunma yaparken, H.S.'nin kendisine gelmek üzere evinden ayrılırken anne babasına bıraktığı ve dava dosyasına giren mektubunu delil gösterdi. H.S.'nin Ben Allah'tan ve peygamberden sonra en çok sevdiğim eşimle beraberim. Ben, evden sadece sizin engel olacağınızdan çekindiğim için kaçtım. Ben mutluyum. Benim peşime de düşmeyin'' diye yazdığını hatırlatan öğretmen Öccü, Bu benim onu kaçırmadığımın delilidir'' dedi. 
     
     YÜZÜNE TÜKÜRDÜ 
     İmam Hatip Lisesi birinci sınıf öğrencisi H.S. ise duruşmada, öğretmen Miktat Öccü nün kendisini kandırdığını söyledi ve ona Şerefsiz' diye bağırdı, duruşma çıkışında da yüzüne tükürdü. 
     H.S. ifadesinde, öğretmeniyken derslerde Miktat Öccü'den etkilendiğini, daha sonra ögretmeninin cep telefonuna Berat Kandili nde gönderidği mesajla aralarında yakınlık doğduğunu ve sürekli mesajlaştıklarını söyledi. H.S., Miktat Öccü, sömestre tatilinde bana telefon ederek, imam nikahı için vakaletimi istedi. Vekalet verdim ama nikah nasıl kıyıldı bilmiyorum'' dedi. 
     
     RESMİ NİKAHLI DA ŞİKAYETÇİ 
     Miktat Öccü'nün resmi nikahlı eşi ve 4 çocuk annesi Asiye Öccü ise tanık olarak geldiği adliyede konuşmazken fotoğrafının çekilmesine de tepki gösterdi. Asiye Öccü mahkemedeki ifadesinde ise eşi Miktat Öccü'den şikayetçi olduğunu söyledi. 
     Miktat Öccü nün bir çocuğunun annesi imam nikahlı eşi Sevim Serim ise mahkeme çıkışı gazetecilere yaptığı açıklamada, Miktat Öccü'yle imam nikahıyla yaşadığım için yapabileceğim birşey yoktu. Miktat, H.S.'yi gerdeğe girmek için eve getirdiğinde ben İstanbul'daydım. İstanbul dönüşü Miktat, H.S.'ye imam nikahı kıydığını söyledi. Miktat'tan şikayetçi değilim'' diye konuştu. 
     Mahkeme, H.S.'nin yaşının tespiti için Kayseri Devlet Hastanesi'ne gönderilmesi ve eksik evrakın tamamlanması için duruşmayı erteledi. 
     





</TEXT>
</DOC>
