<DOC>
<DOCNO> 148949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/dunya/dun02.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat’ın düşüşüne Araplar inanamadı 
</HEADLINE>
<TEXT>

Arap dünyası, Bağdat’ın direnişsiz teslim olması karşısında şokta. Filistinlilerin tepkisi, "Irak ordusu buharlaştı mı " oldu 
     DIŞ HABERLER SERVİSİ 

     Irak’ta Saddam’ın 24 yıllık iktidarının Bağdat’ta direniş olmadan bitmesi, Arap dünyasını şoke etti. Birçok Arap, Reuters muhabirlerine "canlı yayında" izledikleri gelişmelere inanmak istemediklerini söyledi. Mısırlı taksi şoförü Adil Faruk, tepkisini "Çok üzgünüm. Karım bu sabah ağladı" diye dile getirirken, Yemen’in başkenti Sana’da öğretmenlik yapan Yahya Kahla, "Saddam’la bir anlaşma yapıldıysa, bu Saddam’ın halkına ve tüm Arapların hayatta kalma beklentisine kazık attığını kanıtlar" dedi. Kahla, Saddam’ın tarihte bilinen hainlerden biri, ancak sonuncusu olmayacağını söyledi. 
     
     Bu kanlı bir komedi 
     Saddam’ın Bağdat’taki dev heykelinin yıkılışını şaşkınlıkla izleyen Filistinliler, "Bu bir trajedi ve kanlı bir komedi. Gördüklerimize inanamıyoruz. Ne oldu Iraklılar, Bağdat’ı mücadele etmeden vermiş görünüyor. Irak ordusu nerede Buharlaştı mı " dediler. 
     Filistinli mühendis Ali Cidde, "ABD’lilerin yüzüne hayır’ deme cesaretini gösteren tek adam bugün yok oldu" derken Suudi Arabistan’da çalışan Hüseyin Taner de, "Bağdat’ta olanların Arap yöneticilerce dikkate alınması gerektiğini, çünkü ülkeyi savunanların halkın kendisi olduğunu ve işkence gören, onuruyla oynanan halkın ülkeyi ilk terk eden olacağını" söyledi. 
     


DÜNYA 


















</TEXT>
</DOC>
