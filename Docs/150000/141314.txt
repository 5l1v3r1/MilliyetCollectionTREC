<DOC>
<DOCNO> 141314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo36.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivasspor, liderliğini sürdürmek istiyor... 
</HEADLINE>
<TEXT>

     İkinci Futbol Ligi A Kategorisi'nin lideri Sivasspor'da, teknik direktör Mehmet Şahan, İzmirspor maçının hazırlıklarını tüm hızıyla sürdüklerini belirterek, ''Bulunduğumuz noktaya kolay gelmedik. Bu maçı da kazanıp liderliğimizi sürdürmek istiyoruz'' dedi. 
     Hafta sonunda sahalarında yapacakları İzmirspor maçıyla ilgili olarak Mehmet Şahan, artık ligde hiçbir maçın kolay olmadığını belirterek, ''İzmirspor maçının hazırlıklarını da bu düşünceyle tüm hızıyla sürdürüyoruz. Bulunduğumuz noktaya kolay gelmedik. Bu maçı da kazanıp liderliğimizi sürdürmek istiyoruz'' diye konuştu. 
     Zirvede kalıcı olmak için her maça galibiyet parolasıyla çıkmaları gerektiğini kaydeden Şahan, şöyle devam etti 
     ''Artık tüm maçlara final havasında çıkmalıyız. Yavaş yavaş sona yaklaşıyoruz. Amacımız zirvede kalıcı olmak ve lig sonuna kadar bu liderliği sürdürerek Birinci Süper Lig'e çıkmaktır. İzmirspor karşısında, seyircimizin de desteğiyle 3 puan alıp yolumuza devam etmek istiyoruz.'' Kulüp asbaşkanı İlhan Çetin de, İzmirspor karşısında yoğun taraftar desteğini de arkalarına alarak galip gelmek istediklerini söyledi. 
     Bu maçı kazanıp liderliklerini sürdürmek ve lig sonunda da şampiyon olarak Birinci Süper Lig'e çıkmak istediklerini belirten Çetin, şöyle devam etti 
     ''Böyle bir fırsat Sivas gibi illere 30-40 yılda bir geliyor. Biz bu seviyeye gelene kadar çok çalıştık. Takımın hedefe ulaşması için yönetim olarak elimizden geleni yapacağız. İlk etapta önümüzdeki ilk maç olan İzmirspor karşılaşmasını kazanıp liderliğimizi sürdürmek istiyoruz.'' Takımın forvet oyuncusu Burak Akdiş ise, ''Çok iyi bir hava yakaladıklarını belirterek, ''İzmirspor karşısında alacağımız galibiyetle bunu sürdürmek istiyoruz. Sivasspor'u Birinci Süper Lig'de izlettirmek için ben ve arkadaşlarım elimizden geleni yapacağız'' dedi. 
     





</TEXT>
</DOC>
