<DOC>
<DOCNO> 140882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko08a.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TL yatırımında yüksek reel faiz imk nı 
</HEADLINE>
<TEXT>

Paranın güvenli adresi 
     MURAT SALAR 

     Teoride iktisat bilimi bir ülkenin para biriminin değerini belirleyen değişkenleri, dış ticaret rakamları ve reel faiz oranları olarak tanımlanıyor. Türkiye’de, ihracatın ithalatı karşılama oranı 70’lerde gerçekleşiyor, reel faiz oranları ise oldukça yüksek seyrediyor. Bununla beraber Türk Lirası’nın değeri açısından önemli bir olgu da yaşadığımız coğrafyanın gereği olan turizm gelirleridir. 
     Özellikle 90’lı yıllardan başlayarak TL’nin değerini belirleyen en önemli değişken olarak "güven unsuru" ön plana çıktı. "Dolarizasyon" biçiminde de nitelendirilen dövize yatırım son dönemlerin ağırlıklı tercihi olarak göze çarpıyor. 10 yılda gerçekleşen iki devalüasyon ve sayısız ekonomik-siyasi kriz sonucu yatırımcıların risk alabilme potansiyelleri son derece zayıfladı. Buna bağlı olarak, bankalardaki mevduatlarda Döviz Tevdiat Hesapları’nın oranı 65’lere yaklaştı. 
     Bu haftaki gelişmelere bakıldığında, Hazine bonolarında ve hisse senetlerinde olumsuzluklar yaşanırken dövizde tepkiler sınırlı kaldı. Dalgalı kur sisteminin kriz dönemlerinde emniyet sübabı görevini ifa ettiği gözönüne alındığında, olumsuz gelişmelerde döviz de yükselmeler yaşanması beklenmelidir. Salı günkü ihalede yılbaşından bu yana ilk kez Hazine 60’ın üzerinde borçlandı. Para ve sermaye piyasalarında bu gelişmeler yaşanırken, özerk kurumların etkin çalışmaları ve bankacılık sektörünün de yeni vizyonu dövizdeki tepkiyi sınırlı kıldı. 
     2001’de yaşanan krizin başında, sabit kur sistemine bağlı olarak bankaların yüksek oranlardaki açık pozisyonların hızla kapatmaları dövize olan talebi artırmış peşinden de halktan gelen talep devalüasyonu kaçınılmaz hale getirmişti. BDDK’nın, sektörün yeniden yapılanması konusundaki denetimi ve bankacılık sektörünün kriz sonrasında risk profillerini rasyonel oluşturması neticesinde açık pozisyon rakamları sınırlı kaldı. Döviz rezervleri güçlü gözüken MB’nin de gerektiğinde müdahale edeceği açıklamaları dövizdeki tansiyonu düşürdü. 
     Gelişmiş ülkelerde, sabit getirili menkul kıymetler piyasası ağırlıklı olarak özel sektör tahvillerinden oluşuyor. Türkiye de ise özel sektörün yatırımcılardan borçlanma imk nı kalmadı. Tasarrufların, sanayi şirketlerine aktarılıp istihdam yaratılmasında önem arzeden bu konu bir eksiklik olarak göze çarpıyor. Kamunun 150 katrilyon TL’nin üzerindeki iç borç stoku ekonominin zaten hassas olan dengelerini zorluyor. Piyasa koşullarında bono faizleri, hedeflenen enflasyon ve reel faizlerin düşürülmesi gerekliliğine göre son derece yüksek seyrediyor. Hedeflenen enflasyonun 20 olduğu varsayımıyla TL’na yatırım yapanlar açısından 30’lar seviyesindeki reel faiz oldukça cazip gözüküyor. 
     2000’den bu yana istikrarsız bir seyir izleyen borsa ise makroekonomik dengeler açısından hayati bir öneme sahip. İMKB’nin son üç yıldaki performansı yatırımcıların hisse senedinden uzak durmalarına neden oldu. 1986’dan beri ekonomiye yaklaşık 25 milyar dolarlık kaynak aktaran borsanın arzulanan yapısından uzak olması sağlıklı bir ekonominin oluşumunda ciddi bir handikap. Birkaç istisna hariç, 2000 yılının ikinci yarısından bugüne yeni bir halka arz gerçekleşmedi. Buna bağlı olarak İMKB aracılığıyla piyasalara yeni kaynak akışı durma noktasına geldi. Borsanın istikrara kavuşmasında, kurumsal yatırımcı tabanının yani yatırım fonları sektörünün gelişimi en önemli anahtardır. 
     



 EKONOMİ 























</TEXT>
</DOC>
