<DOC>
<DOCNO> 126476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/guncel/gun01.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege’de it dalaşı 14 kat arttı 
</HEADLINE>
<TEXT>

Ege semalarında Türk ve Yunan savaş uçakları arasındaki "it dalaşları" geçen yıla kıyasla yüzde 1378 oranında arttı 
     YORGO KIRBAKİ Atina 

     Yunan basınının Savunma Bakanlığı kaynaklarına dayanarak verdiği haberlere göre, 2002 yılı içinde Türk ve Yunan jetleri Ege’de tam 900 defa tehlikeli pozisyonlarda karşı karşıya geldi. Yunanlılar Türk savaş uçaklarının Yunan hava sahasını 2 bin 700 defa "ihlal" ettiğini ve 3 bin 200 defa izinsiz Atina FIR bölgesine girdiğini de iddia ediyor. İhlal iddialarının artış oranı ise yüzde 296. 
     
     ADAM BAŞI 52 EURO 
     Yunan savaş uçaklarının bu sene eğitim ve Türk jetlerini taciz etme amaçlı uçuşları toplam 52 bin 500 uçuş saatini buldu. Bu uçuşların faturası ise yaklaşık 310 milyon euro. Bir başka deyişle Ege’deki anlaşmazlıklar her Yunanlıya bu yıl 52 euro’ya mal oldu. Yunanistan, 1931 yılında hava sahasını tek taraflı olarak 10 mile genişletmişti, ancak bu karar uluslararası alanda tanınmıyor. 
     Yunanistan’ın uluslararası alanda tanınan hava sahası 6 mil. Atina, Ege’de gerçekte uluslararası bölge olan, 6 - 10 mil arasında sahadaki uçuşları "ihlal" sayıyor. 
     



 GÜNCEL 



















</TEXT>
</DOC>
