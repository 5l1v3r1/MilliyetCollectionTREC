<DOC>
<DOCNO> 140883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko09.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Öncelik ailelerin artık... 
</HEADLINE>
<TEXT>

Geçen yıl yaşanan durgunluktan çıkış yolu arayan otomobil üreticileri, ağırlıklarını ailelere yönelik modellere verdiler 
     LEVENT KÖPRÜLÜ CENEVRE 

     Bu yıl 73. kez düzenlenen Cenevre Uluslararası Otomobil Fuarı sektörün yeni trendlerine sahne oldu. 
     Geçen yıl yaşanan durgunluktan çıkış yolu arayan üreticiler, ailelere yönelik modellere ağırlık vermişler. Renault, Scenic’in yeni versiyonunun ilk tanıtımını burada yaparken, Ford C - Max, VW Touran, Fiat Stilo Van ile Fransız üreticiyi yalnız bırakmadılar. Bunları, ailece kullanılabilecek arazi araçları yani SUV’lar izliyor. VW ve Porsche, Tuareg ve Cayenne’iyle, Nissan X - Trail, Honda CRV, Mercedes ML, BMW X5, bu sınıfın en popüler modellerinin başında. Özellikle Touran, yüksek fiyatına rağmen Türkiye’de de hayranlık kazanan Cayenne ve Volvo XC90 en fazla izleyici toplayan modellerin başında geliyor. 
     Fuar, "cabrio" modellerin de istilasına uğradı. Renault ile Peugeot, Megane ve 307 CC’yi, Saab, yenilediği 9 - 3 Cabrio’yu tanıttı. Audi’nin A4 ve VW’nin Beatle Cabrio modelleri de fuarın ilgi çeken diğer "üstsüzleri." 
     Firmalar standlarında yarış araçlarına da birer köşe ayırdı. Skoda, yeni ralli aracı Fabia WRC’nin ilk lansmanını burada yaptı. Citroen de yeni C2’nin ralli konseptini fuara getirdi. Peugeot, Subaru, Suzuki, Seat da yarış araçlarına satandlarında yer verdi. Renault, Subaru, Suzuki, Honda ve Peugeot gibi firmalar, Mitsubishi de , ralli araçlarından esinlerek "Sport", "RS" gibi ekler ile isimlendirdikleri güçlü araçlar sergiledi. 
     
Hummer da fuarda      Her yıl bu fuara katılan Chevrolet ve Jeep gibi Amerikan markaları arasında ilk kez Hummer’ın bulunması da dikkat çekici. Ana salonda Hummer’ın H2 modelinin yanı sıra askeri tipi olan ilk versiyonunun da sergilenişi, akla hemen Irak krizini getiriyor. 
     
     



 EKONOMİ 























</TEXT>
</DOC>
