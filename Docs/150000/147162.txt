<DOC>
<DOCNO> 147162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/spor/spo01.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NEŞELİ OL Kİ LİDER KALASIN 
</HEADLINE>
<TEXT>

Beşiktaş’ın dünkü çalışmasında ilginç görüntüler vardı. Mircea Lucescu, Sergen Yalçın ile önce güreş yaptı, ardından oyuncularına tek tek takılıp moral depoladı 
     Luce’den sürpriz 
     BEŞİKTAŞ, UEFA ve Türkiye Kupası’nda şampiyonluk şansını kaybetti, ama neşesini kaybetmedi. Ligde emin adımlarla şampiyonluğa koşan Siyah - Beyazlı takımın dünkü çalışmasında Lucescu şovu vardı. Rumen teknik adam, bir ara yanyana kaldığı Sergen ile bir anda güreşe başladı. Tek hareketle yıldız futbolcuyu tuş eden Lucescu, ardından futbolcusunu alınından öptü. 
     
     Lazio ve Serdar 
     ÇİFT kale maç sırasında da Lucescu’nun şakaları gündemdeydi. Futbolcularına tek tek takılan tecrübeli teknik adam, şampiyonluk yarışı için adeta motivasyon depoladı. Bir ara maç sırasında Pascal Nouma’ya yanlış pas atan Serdar da nasibini aldı. Rumen hoca, Lazio maçında çok hata yapan Serdar’a "Lazio Serdar haydi" sözleriyle esprili bir şekilde bağırdı. 
     
Biletler satışta      SÜPER Lig’de Denizlispor ile karşılaşacak olan Beşiktaş’ta zorlu maçın biletleri bugün satışa çıkıyor. Numaralı tribünün üst bölümünün 108 milyon, numaralı tribünün alt bölümünün 82.5 milyon, kapalı tribünün 33.5 milyon, yeni açık tribünün 9.5 milyon ve eski açık tribün biletlerinin ise 8 milyon liradan satılacağı açıklandı. 
     
Ayrılık olacak’      ASBAŞKAN Yıldırım Demirören, Beşiktaş yönetimi içinde fikir ayrılıklarının olmasının problem edilmemesini istedi. Demirören, "Şampiyon olabilmek için ekip halinde çalışıyoruz. Hedefimiz takımımızın 100. yılda şampiyonluk ipini göğüslemesi. Biz şimdi Denizli, Malatya ve Diyarbakır maçlarını düşünüyoruz. Bunun dışında hiç kimsenin ayrı bir amacı yok" dedi. 
     
Pancu bilmecesi      SAĞ ayak menisküsünde yırtık olan Pancu’nun Denizlispor maçında forma giymesinin çok zor olduğu açıklandı. Ağrılarının yoğunlaşması nedeniyle dünkü çalışmaya katılmayan Rumen futbolcunun haftasonu riske edilmeyeceği öğrenildi. İlk etapta bıçak altına yatma tehlikesi ortadan kalkan Pancu’nun yerine sakatlığı tamamen geçen Tümer’in ilk on birde oynaması bekleniyor. 
     
Kara Kartal’ı uçurdular      ÜMRANİYE’NİN neşe kaynağı Pascal Nouma dün yine işbaşındaydı. Çalışmanın başından sonuna kadar arkadaşlarıyla şakalaşan Fransız yıldız, bir ara büyük bir sürprizle karşılaştı. Arkadaşları Pascal’ı zorla altı okka yaparak çimlerin üzerine uçurdu. Bu tabloyu gören Siyah - Beyazlılar, esprileri patlattı "Kara Kartal Pascal havalandı." 
     


SPOR 




























</TEXT>
</DOC>
