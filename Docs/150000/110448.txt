<DOC>
<DOCNO> 110448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/dunya/dun03.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt devleti savaş nedeni 
</HEADLINE>
<TEXT>

     BARKIN ŞIK, ELÇİN ERGÜN Ankara 

     MGK, eylül ayı olağan toplantısında Irak’a olası operasyonu masaya yatırdı. Irak’ın BM kararlarına "harfiyen" uyması gerektiği ve Türkiye’nin birinci önceliğinin savaşı önlemek olduğu vurgulanırken, Kuzey Irak’ta kurulacak bir Kürt devletinin "savaş nedeni sayılacağı"nın taraflara vurgulanması istendi. 
     MGK’ya askeri kanadın kapsamlı bir Irak dosyası sunduğu öğrenilirken, olası ABD operasyonu, "Irak’taki rejimi değiştirmeye yönelik bir hareket" olarak nitelendirildi. Harek tın Türkiye ve bölgeye olası etkilerinin yer aldığı dosyada, Irak’ın BM kararlarına "ABD’nin eline koz vermeksizin" uyması ve Bağdat’ın buna ikna edilmesi gerektiği belirtildi. Toplantıda olası bir operasyonun faturasının Türkiye ve Irak tarafından ödeneceği de vurgulandı. 
     Kurulda, KYB lideri Celal Talabani ile KDP lideri Mesut Barzani’nin girişimleri de masaya yatırılırken, fedaratif bir yapının önünü açacak anayasa konusunda anlaşmaya vardıkları belirtilen taraflara, Bağdat’ın içinde olmadığı girişimlere Türkiye tarafından destek verilmeyeceğinin aktarılması benimsendi. Toplantıda, kurulacak bir Kürt devletinin savaş nedeni olacağının ilgili taraflara aktarılması gerektiği ifade edildi. Türkiye’nin bölgedeki Türkmenleri ve haklarını sonuna kadar koruyacağı bir kez daha vurgulandı. 
     



 DÜNYA 













</TEXT>
</DOC>
