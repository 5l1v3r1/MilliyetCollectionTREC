<DOC>
<DOCNO> 102317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/ekonomi/aeko.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜZSÜZLERE HACİZ 
</HEADLINE>
<TEXT>

Defterdarlık, İstanbul’un vergi yüzsüzlerini açıkladı. 5 katrilyon lira vergi borcu olan 6 bin 179 kişi için dünden itibaren hacizli tahsilat operasyonu da başladı 
     NEDİM ŞENER 

     İstanbul Defterdarlığı, vergi yüzsüzleri’nin peşine düşüyor. 2001 yılı itibariyle 30 milyar ve üzerinde vergi borcu bulunan 6 bin 179 kişinin kapısına haciz memurları gidecek. 
     Maliye Bakanlığı’nın, kamuoyunda vergi yüzsüzleri’ olarak bilinen ve vergi borcunu ödemeyenleri teşhir amacıyla yaptığı geleneksel uygulama kapsamında çalışma yapan Defterdarlık, İstanbul’un yüzsüzlerini tek tek saptadı. Türkiye’nin en çok vergi mükellefi bulunan ili İstanbul’da, 30 milyar ve üzerinde vergi borcu olan 6 bin 179 kişi ve kuruluşa yönelik hacizli tahsilat operasyonu başlatıldı. 
     
     Bir ay askıda kalacak 
     Defterdar Kadir Boy’un verdiği bilgiye göre bir ay boyunca vergi dairelerinin kapısında teşhir edilecek olan 6 bin 179 mükellefin ödemediği vergi toplamı ise 5 katrilyon 79 trilyon lira. 
     Listenin en başında 3 katrilyon borcu ile TEKEL, ikinci sırada ise 76 trilyon lira ile Büyükşehir Belediyesi’nin toplu taşıma şirketi İETT yer alıyor. Toplam 5 katrilyon lirayı aşan borcun 3 katrilyon 193 trilyon lirası kamu kurum ve kuruluşları ile belediyelere ait. 
     
     Operasyon başladı 
     959 trilyon liralık vergi alacağının da tahsil imk nı olmadığını’ belirten Defterdar Boy, geri kalan borcun tahsili için dünden itibaren haciz işlemlerine başlandığını belirterek "65 vergi dairesi ve Bakanlık’a yazı gönderdik. Hiçbir ayrım yapmadan bütün borçların tahsili için her yolu deneyeceğiz" dedi. 
     
18 belediye borçlu      Defterdarlık kayıtlarına göre vergi vermeyen kamu kurumları içinde belediyeler önemli bir yer tutuyor. İstanbul Defterdarlığı’nın il genelindeki 65 vergi dairesinde ilan edilen vergi yüzsüzleri arasında toplam 18 belediye yer alıyor. Buna göre borçlu listesinin ilk sırasında 14 trilyon lira Küçükçekmece Belediyesi yer alırken, onu 10 trilyon lira ile Eminönü Belediyesi izliyor. Bahçelievler Belediyesi ise 7 trilyon liralık vergi borcu ile üçüncü sırada. 
     
Belediyelerin borcu 50 trilyon lira Küçükçekmece Bld. 14.274.701.587.000 Eminönü Bld. 10.533.411.575.000 Bahçelievler Bld. 7.274.177.088.000 Zeytinburnu Bld. 5.546.545.860.000 Adalar Bld. 2.099.833.310.000 Avcılar Bld. 2.007.898.414.000 Büyükçekmece Bld. 1.426.678.620.000 Şile Bld. 1.395.997.200.000 Beyoğlu Bld. H. İşl. 1.168.564.766.000 Mimarsinan Bld. 899.271.188.000 Büyükçekmece 859.110.824.000 Esenyurt Bld. 678.916.917.000 Beykoz Bld. 219.756.000.000 Bayrampaşa Bld. 161.053.421.000 Kumburgaz Bld. 65.573.733.000 Değirmenköy Bld. 57.633.690.000 Şile Bld. Plaj 55.733.820.000 Esenler Bld. 44.068.080.000 Gürpınar Bld. 43.423.947.000 TOPLAM 48.812.349.840.000      
     
Maliye’ye de borç taktılar      İstanbul’da ilk 50 vergi yüzsüzü listesinin büyük bölümü, haklarında karapara raporu bulunan, naylon fatura, hayali ihracat, milyarlarca dolarlık kumar kazancını yurtdışına kaçırma ve sahibi olduğu bankanın içini boşaltma gibi farklı iddialarla mahkemelik olan Orhan Aslıtürk, Sudi Özkan, Ömer Lütfi Topal, Murat Demirel ve Fadıl Akgündüz de bulunuyor. 
     
     Özkan’ın borcu 175 trilyon 
     Karayipler’deki St.Martin Adası’nda yaşayan ve Bulgaristan’da da kumarhaneleri bulunan Sudi Özkan’ın şirketleri Özkanlar Elektronik’in 76 trilyon, Özkanlar Turizm’in 51 trilyon, TGİ Turistik Gazino’nun 23 trilyon, Leisure Investment’in 16 trilyon ve TGİ Deniz Kıyıları’nın 9.5 trilyon lira olmak üzere toplam vergi borcu 175 trilyon lirayı buluyor. 
     Siirt’e otomobil fabrikası kuracağı iddiasıyla yurtdışındaki Türkler’den k r payı ortaklığı adı altında para toplayan ve hakkında karapara raporu yazılan Fadıl Akgündüz de 15.2 trilyon şahsi vergi borcu ile yüzsüzler listesinde yer aldı. Akgündüz’e ait Jetpa Holding’in de 16.5 trilyon lira vergi borcu bulunuyor. 
     
     Topal 95 trilyon ödeyecek 
     1996 yılında öldürülen ve kumarhaneciler kralı’ olarak anılan Ömer Lütfi Topal’ın şirketleri Emperyal Otelcilik Turizm, Emperyal Otelcilik Sanayi, Emperyal Otelcilik Turizm Ticaret ve Regal Turizm de toplam 95 trilyon liralık vergi borcu nedeniyle yüzsüzler listesine girdi. 
     Sahibi olduğu Egebank’ın içini boşalttığı gerekçesiyle halen tutuklu bulunan Murat Demirel’e ait Dempa Uluslararası Ticaret’in vergi borcu ise 6.6 trilyon lira. 
     
     Sabah’ın da iki şirketi var 
     Hayali ihracatçı Orhan Aslıtürk’ün naylon fatura üretmek için kurduğu paravan şirketlerden Markan Mensucat, Hayat Tekstil, Markon Moda, İstanbul Tekstil, ve Forteks’in de toplam 126 trilyon vergi borcu bulunuyor. Ayrıca, 7.1 trilyon lira ile İstanbul Havayolları’nın yanısıra Dinç Bilgin’in sahibi olduğu 
     Sabah Grubu şirketlerinden Satel Sabah Televizyonu ve Sabah Yayıncılık da toplam 21.5 trilyon vergi borcu ile listeye girdi. 
     
İstanbul'un ilk 50 vergi yüzsüzü Adı soyadı, unvanı Borç miktarı TL 1- Tekel İşletmeleri Gen. Müd. 3.013.881.311.000.000 2- İETT İşlt. Genel Müdürlüğü 76.109.775.633.000 3- Özkanlar Elkt. San. Ürün. 69.618.436.791.000 4- Muharrem Anul 56.854.343.000.000 5- Özkanlar Turizm Yat. San. AŞ 51.473.996.526.000 6- Devlet Demir Yolları 48.366.916.567.000 7- Emperyal Otelcilik Turz. Sağ. AŞ 46.235.073.887.000 8- Emperyal Otelcilik San. Tic. AŞ 32.595.373.406.000 9- TGİ Turistik Gazino İşl. AŞ 23.516.151.440.000 10- Markon Mensucat San. AŞ 21.554.502.168.000 11- Jet - Pa Holding AŞ 16.531.202.071.000 12- Leisure Investment Turz. AŞ 16.149.243.438.000 13- M. Fakıl Akgündüz 15.281.542.000.000 14- K.Çekmece Belediyesi 14.274.701.587.000 15- Emperyal Otelcilik Turz. Tic. 13.510.023.682.000 16- Hayat Tekstil ve Tük. Mad. Tic. AŞ 13.256.174.601.000 17- Tasfiye halinde Soteks Teks. San. 13.041.186.000.000 18- Özdemir Elek Elekt. San. 11.607.870.845.000 19- Satel Sabah Telev. Pro. AŞ 10.948.746.128.000 20- Sabah Yalıncılık AŞ 10.654.958.906.000 21- Moon Teks. Tic. Ltd. 10.577.149.104.000 22- Eminönü Bld. Bşk. Hes. İşl. Müd. 10.533.411.575.000 23- Mustafa Altay 9.926.826.330.000 24- Güney Turzim ve Tur. Yat. 9.914.832.430.000 25- TGİ Deniz Kıyıları Tur. AŞ 9.450.946.939.000 26- Ekonomi Kambiyo Döviz. AŞ 9.192.129.541.000 27- Markon Moda Teks. San. AŞ 8.738.361.368.000 28- Adeco Teks. San. İhr. Ltd. Şti. 8.559.893.298.000 29- Sumru Tekstil San. 8.334.739.471.000 30- Süzer Örme Triko Ltd. Şti. 8.231.206.152.000 31- Hayat Tekstil Tük. Mad. AŞ 7.985.368.143.000 32- Esenler Konf. Dış Tic. Paz. Ltd. Şti. 7.768.953.006.000 33- İstanbul Tekstil San. Ltd.Şti. 7.636.444.017.000 34- Forteks Enternasyonal Tekstil 7.633.959.000.000 35- ÇağdaşKonut İnş. AŞ 7.601.530.760.000 36- Bahçelievler Bld. Bşk. 7.274.177.088.000 37- Sesa Metal San. Tic. Ltd. Şti. 7.269.117.127.000 38- İstanbul Hava Yol AŞ 7.174.138.424.000 39- Özkanlar Elkt. San. Ür. Ltd. 7.034.492.463.000 40- Tura Tekstil Paz. Tic. AŞ 6.760.579.000.000 41- Dempa Uluslararası Dış. Tic. AŞ 6.679.431.107.000 42- Öz - Ka Teks. San. Tic. Ltd. Şti. 6.370.417.848.000 43- İbrahim Özendi 6.251.203.880.000 44- Consol Dış Tic. Turz. AŞ 6.088.895.717.000 45- İmran Tekstil San. Tic. Ltd. Şti. 6.084.901.046.000 46- Regal Turizm San. Tic. AŞ 6.006.272.330.000 47- Consol Teknik Maden AŞ 5.897.557.200.000 48- Fako İlaçları AŞ 5.793.545.010.000 49- Berko Hazır Giyim San. Tic. AŞ 5.777.978.881.000 50- Şark İth. İhr. San. AŞ 5.595.998.750.000 TOPLAM 3.803.605.986.681.000      


 EKONOMİ 


















</TEXT>
</DOC>
