<DOC>
<DOCNO> 117060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/magazin/mag03.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan aradan çıktı Özgür’ler kavuştu 
</HEADLINE>
<TEXT>

Kamuoyu tepkisi’ne kulak veren reklamcılar,dağ taş demeden Özgür Kız’ın peşinden koşan Özgür Çocuk’u sonunda muradına erdirdiler... 
     MAGAZİN SERVİSİ 

     Tarkan reklam kampanyasına dahil olmadan önce kamuoyu, Hazır Kart’ın Özgür Kız’ı Nil Karaibrahimgil ile Özgür Çocuk’ Yiğit Özşener arasındaki tutkulu aşk serüvenini ilgiyle takip ediyordu. Ancak Tarkan devreye girince işler değişti. Özgür Kız’, umulmadık anda karşısına çıkan Tarkan’ı görünce dağ taş, dere tepe demeden aylarca peşinden koşan Özgür Çocuk’u unuttu Ne var ki, bu seyircilerin tepkisine neden oldu. Sonuçta Hazır Kart’ın yeni reklam filminde Tarkan, aradan çekildi. 
     Yayımlanmaya başlayan son reklam filminde, Tarkan Özgür Kız’la, Özgür Çocuk’u birbirinden habersiz olarak konserine davet eder. Korumasına, Özgür Kız’ın yanında bir koltuğu boş bırakmasını söyleyen Tarkan, Özgürlük Şarkısı’nın sonunda şapkasını ona fırlatır. Ve iki genç bu sırada gözgöze gelir. Tarkan’ın son kez rol aldığı reklamın finalinde ise Tarkan’ın cep telefonuna, korumasının boşalan konser alanından çektiği görüntünün mesajı gelir onlar’ aylar sonra nihayet başbaşadır. 
     



 MAGAZİN 














</TEXT>
</DOC>
