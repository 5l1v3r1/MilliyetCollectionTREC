<DOC>
<DOCNO> 149440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/ekonomi/eko09.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks 10.000 seviyelerinde tutunabilir 
</HEADLINE>
<TEXT>

10,000 desteğinde tutunma ve hacim artışı piyasanın güçlenmesini sağlıyor 
     Zeynep Candan AKTAŞ 

     Hacimdeki artış eğilimiyle 10,897 puanı test eden endekste haftanın kapanışı 10,565 puandan gerçekleşti. Savaşın kısa süreceğine ilişkin olumlu beklentilerle toparlanan piyasalar çarşamba ve perşembe günleri geniş marjlarda çalkantılı seanslar yaşadı. 
     Haftanın en düşük seviyesi perşembe günü 10,156 puan oldu. Ancak bütün çalkantılara rağmen endeksin 10,000 desteğinin üzerinde tutunabilmesi ve hacimde yaşanan artış eğilimi güçlenme işaretleri olarak algılanabilir. Endeksin kısa vadeli göstergeleri aşırı alım bölgelerinden başlayan düşüşlerini sürdürürken, uzun vadeli göstergelerin diplerden başlayan alım sinyalleri güçleniyor. Göstergelerin bu görünümü piyasanın kısa vadeli bir düzeltme içinde bulunduğunu ve çok olumsuz bir gelişme olmazsa 10,000 desteğinin üstünde tutunabileceğini gösteriyor. Olası gerilemeler yeni alımlar için fırsat verebilir. 
     Önümüzdeki hafta 10,000-11,000 aralığında bir hareket izlenebilir. İşlem hacmindeki artış eğiliminin sürmesi halinde ise 11,000'lerin geçilmesi mümkün olabilir. Gündemde özellikle Irak ilk sırayı alırken, hükümetin siyasi atamaları, IMF ile ilişkiler ve Kıbrıs sık konuşulacak konuların başında geliyor. 
     İyi haftalar dileğiyle. 
     


SİYASET 




















</TEXT>
</DOC>
