<DOC>
<DOCNO> 132496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur32.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırsız bayramlaşmaya yoğun ilgi... 
</HEADLINE>
<TEXT>

     Kurban Bayramı'nda, Şanlıurfa'dan Suriye'deki akrabalarının evlerine 48 saatliğine konuk olmak için 5 bin 152 kişinin başvurduğu bildirildi. 
     Kurban Bayramı'nın 2. ve 3. günlerini, Suriye'deki akrabalarının yanında geçirmek isteyen ve Şanlıurfa'da oturan vatandaşların idari mektup almak için yaptığı başvurular sona erdi. 
     Ceylanpınar Kaymakamlığı yetkilileri, A.A muhabirine, ''Sınırsız Bayramlaşma''ya ilk kez bu kadar yoğun ilgi olduğunu söylediler. Suriye'ye 2001 yılında 2 bin 967 kişinin gittiğini, geçen yıl ekonomik kriz nedeniyle bu sayının 2 bin 237 kişiye gerilediğini bildiren yetkililer, bu yıl başvurunun 5 bin 152 kişiye ulaştığını kaydettiler. 
     Yetkililer, geçişler sırasında sorun yaşanmaması için Bilgi İşlem Merkezi oluşturulduğunu ifade ederek, hazırlıkların Kurban Bayramı'na birkaç gün kala tamamlanacağını belirttiler. 
     





</TEXT>
</DOC>
