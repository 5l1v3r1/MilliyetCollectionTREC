<DOC>
<DOCNO> 142835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yasam/yas05.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Heykel yerine tarihe rötuş 
</HEADLINE>
<TEXT>

Çanakkale’deki heykel ve anıtlarla, kitabeleri arasında farklar vardı. Heykellere dokunulamayınca, tarih onlara uyduruldu’ 
     ERDEM SÜREK, ERSAN KÜÇÜKKURU DHA 

     Mehmetçiğin destan yazdığı Çanakkale Zaferi’nin 88. yıldönümünün kutlandığı şu günlerde, o korkunç savaşı gelecek kuşaklara aktaran heykel ve anıtlardaki hatalar yerine, kimi tarihi gerçeklerin değiştirildiği ortaya çıktı. Turizm ve Tanıtma Derneği Başkanı Ahmet Kaşıkçı, Temmuz 2000’de yaptığı araştırmada, Gelibolu Yarımadası Milli Parkı’ndaki heykel ve anıtlarla, onları ve yaşananları anlatan kitabeleri arasında 28 ayrı hata saptadı. Dernek, tarihi yanılgıları Kültür Bakanlığı’na iletti. Güzel Sanatlar Genel Müdürlüğü bunun üzerine harekete geçti ve ilginç bir düzeltme operasyonu başlattı. 
     
Sanatçının yorumu’      Anıtlar ve şehitliklerdeki heykellerde göze çarpan yanlışlıklar bırakıldı, yerine onlarla ters düşen kitabelerdeki anlatımlarda değişikliğe gidildi. 
     Çanakkale Kültür Müdürü Mustafa Sevim de durumu şöyle açıkladı "Güzel Sanatlar Genel Müdürü Mehmet Özel, Eser sahiplerinin telif hakkı var. Heykelleri yapan sanatçılar yorumlarını yansıtmıştır’ dedi." 
     
İşte bazı hatalar ve düzeltmeleriHata Mehmetçiğe Saygı Anıtı’nda, Türk askeri tüfeğinde süngüyle tasvir ediliyordu. Kitabede ise İngiliz komutan O gün süngü çıkarılmıştı’ diyordu. 
     Düzeltme Kitabeden O gün süngü çıkarılmıştı’ sözü silindi. 
Hata Kitabesinde bir İngiliz yüzbaşının bacağının kopmak üzere olduğu yazılan heykelde bacak sağlamdı. 
     Düzeltme Kaideden, yüzbaşının sağlık durumu çıkarıldı. 
Hata Aynı kaidede İngiliz yüzbaşı, Silahsız bir Türk askerinin kendisini taşıdığını’ anlatıyordu. Heykelde ise Mehmetçik silahlıydı. 
     Düzeltme Silahlı heykele dokunulmadı. Kitabedeki yazı değiştirildi. 
Hata Bir kitabede, Mustafa Kemal’in Biga’daki kararg hıyla Kemalyeri, aradaki 8 km.’lik mesafeye rağmen aynı yer olarak gösteriliyordu. 
     Düzeltme Kitabeye Kemalyeri’nin Conkbayırı yakınlarında olduğu ibaresi kondu. 
Mekanizmalı olması gerekirken İngilizlerin kullandığı kartuşlu silahlarla tasvir edilen Mehmetçik heykellerine dokunulmadı. 
     Nusret mayın gemisi, boğazda düşman gemileri yokken mayın döşemişti. Nusret’i düşman gemileriyle tasvir eden rölyeflerde düzeltme yapılmadı. 
     Sırtında dev bir top mermisi taşıdığı bilinen Seyid Onbaşı’nın, mermiyi kucağında gösteren Mecidiye Tabyası önündeki heykeline dokunulmadı. 
     



 YAŞAM 

















</TEXT>
</DOC>
