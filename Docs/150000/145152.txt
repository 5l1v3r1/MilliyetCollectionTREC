<DOC>
<DOCNO> 145152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/siyaset/siy01.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askeri 6 bini aşmayacak 
</HEADLINE>
<TEXT>

ABD yönetimi, Türk askerinin Kuzey Irak’a kendisiyle koordineli olarak girmesine evet derken, Türkiye olağanüstü durum sona erince bölgeden çekilmeyi garanti etti 
     UTKU ÇAKIRÖZER Ankara 

     TSK’nın Kuzey Irak’a, kendisiyle koordineli olmak şartıyla girişine "evet" diyen Washington, "İşgalci olmayacaksınız" uyarısında bulundu. Türkiye de, bölgede göç tehlikesi ve güvenlik endişeleri sona erdiği an birlikleri geri çekeceğini garanti etti. 
     Türk ve ABD heyetleri bu kez, Türkiye’nin Kuzey Irak’a girişinin koşullarını saptamak için masaya oturdu. ABD Başkanı George Bush’un Iraklı muhaliflerden sorumlu danışmanı Zalmay Halilzad ve ABD’nin savaşın kuzey cephesi için Türkiye’ye atadığı Korgeneral Colby Broadwater’ın Dışişleri Müsteşar Yardımcısı Ali Tuygan’la görüşmelerinde, TSK’nın bölgeye girişine ilişkin bir metin hazırlandı. 
     Halilzad, "Tek başınıza olmamak şartıyla, bizimle koordineli olarak bölgeye girmenize karşı değiliz. Ancak bir işgal havası yaratacak kapalı bölgeler oluşturmaktan kaçının" mesajını verdi. 
     Türkiye de bölgeyi işgal etmeyeceği garantisi vererek, amacının sınır güvenliği ve terörist faaliyetleri engellemek olduğunu vurguladı. Ankara, metne, göç ve güvenlik tehlikesi ortadan kalkar kalkmaz birliklerini geri çekeceğine ilişkin bir ifade konulmasını da kabul etti. 
     
Anlaşmada neler olacak      Bugün imzalanması beklenen mutabakat metninde şu noktalar yer alacak 

</TEXT>
</DOC>
