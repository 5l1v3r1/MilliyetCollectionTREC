<DOC>
<DOCNO> 112485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/dunya/dun01.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, savaş yetkisini aldı 
</HEADLINE>
<TEXT>

Kongre’den Irak’a karşı askeri eylem’ için yetki alan Bush yönetimi, şimdi dünyayı ikna çabasında 
     YASEMİN ÇONGAR Washington 

     Bush yönetimi, Irak’a karşı askeri harekat planlarında önemli bir destek kazandı. ABD Kongresi, Amerikan ordularının "başkomutanı" sıfatını da taşıyan Başkan’a, Irak’a karşı, "gerekirse tek başına ve Birleşmiş Milletler kararı olmaksızın da" askeri kuvvet kullanmasına onay veren yetki kararını kabul etti. 
     Temsilciler Meclisi’nin önceki günkü kararı ardından, Senato’nun da dün sabaha karşı verdiği onay ile, Başkan George W. Bush, dünyaya karşı, önemli bir koz elde etmiş oluyor. Temsilciler Meclisi’nde, 133’e karşı 296 üyenin desteğini kazanan yetki kararı, Senato’da da, dün sabaha karşı yapılan oylamada, 23’e karşı 77 senatörden destek aldı. 
     Sözkonusu yetki kararı için Kongre’ye teşekkür eden Başkan George W. Bush, "Irak’ın haydut bir devlet davranma günleri yakında sona erecek" dedi. 
     Kongre’nin kararı, Cumhuriyetçi ve Demokratik Parti’li üyelerin desteğiyle alındı. 
     Karar, Irak’ın kitle imha silahlarından arındırılması için, ABD’nin BM ile işbirliği yapmasına destek verirken, "BM’nin tavrı ne olursa olsun" Bush’un Irak konusunda Amerikan çıkarları açısından uygun gördüğünü yapmasına da olanak tanıyor. 
     



 DÜNYA 












</TEXT>
</DOC>
