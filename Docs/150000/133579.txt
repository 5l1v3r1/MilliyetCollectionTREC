<DOC>
<DOCNO> 133579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yasam/yas05.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Volvo bulundu paspasları yok 
</HEADLINE>
<TEXT>

Prof. Arif Esin’in kendisi içindeyken gasp edilen Volvo’su bulundu ilginç olanı milyarlık parçalar dururken, aracın sunroof ve paspasları çalınmıştı 
     ASLI ÖKTENER İstanbul 

     Eximbank Yönetim Kurulu Üyesi Prof. Dr. Arif Esin’in, kendisi içindeyken gasp edilen Volvo S 80 marka otomobili, dün Çağlayan’da çalışır halde bulundu. 
     Bebek’te geçtiğimiz perşembe akşamı, şoförü ve eşinin, kayınvalidesini eve bıraktığı sırada Esin’in içinde bulunduğu otomobil iki kişi tarafından kaçırılmıştı. Esin, otomobil kırmızı ışıkta durunca kendini araçtan atarak kurtulmuştu. 
     
     Tek lastik 2.5 milyar 
     Esin’in otomobiliyle gasp edilmesinin hik yesi gazetemizde yer aldıktan bir gün sonra Volvo marka araca ulaşıldı. Esin’in arabası dün 04.30 sıralarında Çağlayan D-100 E5 Otoyolu üzerinde terk edilmiş, plakası sökülmüş ve anahtarı üzerinde çalışır halde bulundu. 
     İşi nedeniyle Ankara’da bulunan Esin, otomobil içerisindeki teyp ve telefonun çalınmadığına dikkat çekerek, "Sadece üst camını kırıp götürmüşler. Bir de paspaslarını çalmışlar. Ben çelik jantlarını ya da kar lastiklerini sökerler’ diye düşünmüştüm. Her bir lastiğin değeri 2.5 milyar liraydı. Ama almamışlar. Yarın gelip otomobilimi alacağım. Zararı sigorta şirketi karşılayacak" diye konuştu. Bu arada otomobil, gaspçıların parmak izi araştırması için Asayiş Şube Müdürlüğü’ne götürüldü. 
     



 YAŞAM 






















</TEXT>
</DOC>
