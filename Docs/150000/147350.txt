<DOC>
<DOCNO> 147350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur24.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunun öldürülüşünü telefonda dinledi.. 
</HEADLINE>
<TEXT>

     Yurtbank'ın eski sahibi Ali Avni Balkaner'in, olay öncesi kendisini telefonla arayan oğlunun vurulma anındaki silah seslerini duyduğu bildirildi. 
     Avukatlarıyla bir toplantı yapan Ali Avni Balkaner'i telefonla arayan oğlu Muzaffer Hakan Balkaner, sekreterleri Birgül Özmen'in eski eşinin plazaya silah zoruyla girdiğini, çevreye ateş ettiğini, kendisini engellemekte zorlandığını belirterek, acele plazaya gelmesini istedi. 
     Bu sırada silah sesleri duyup oğlunun sesini duyamayan Balkaner, açık kalan telefondan bir ara sekreter Birgül Özmen'in ''Ne yaptın Vurdun onu'' şeklindeki çığlıklarını da işitti. 
     Balkaner, tekrar silah sesleri duyarak Özmen'in konuşmasını da duyamaz hale gelince Balkaner Plaza'ya gitti ve üzücü olayla karşılaştı. 
     Öte yandan, Muzaffer Hakan Balkaner ile sekreter Birgül Özmen'in aralarında bir ilişkinin söz konusu olmadığı, saldırgan Tuncay Baktimur'un da sık sık baba-oğul Balkanerler'i arayarak eski eşinin işten çıkartılmasını istediği öğrenildi. 
     
</TEXT>
</DOC>
