<DOC>
<DOCNO> 130531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/soneko14.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC'in üretimde artış kararı petrol fiyatını düşürdü... 
</HEADLINE>
<TEXT>

     Petrol İhraç Eden Ülkeler Teşkilatı'nın OPEC üretim artışı kararının ertesi günü ham petrol fiyatları uluslararası borsalarda biraz geriledi. 
     Singapur borsasında Amerikan Batı Teksas petrolünün varil fiyatı 34 sent artışla 31 dolar 20 sente, Londra'da Brent petrolünün varil fiyatı ise 37 sent düşüşle 29 dolar 30 sente indi. 
     OPEC'in bu miktardaki üretim artışının ABD'nin akaryakıt stoklarındaki azalışı telafi etmek için çok az olduğunu belirten borsacılara göre, Amerikan ham petrol stoklarındaki azalışa kısa vadede rahatlama görülmediğinden ötürü, fiyatların daha da düşmesi önlendi. 
     Kimi petrol ve doğalgaz uzmanına göre, ABD'nin petrol stoklarının son 26 yılın en düşük düzeyine inmesi karşısında, Venezüella'da durum düzelinceye kadar Batı Teksas petrolü 30 doların üzerinde seyredecek. 
     ABD'ye Ortadoğu'dan petrol dört-altı haftada sevkedilebilirken, ABD'nin petrol ithalatındaki payı yüzde 134 olan Venezüella'dan petrolün nakli beş günde tamamlanıyor. 
     Venezüella'da altı haftadır süren grev nedeniyle ortaya çıkan arz açığını telafi için OPEC üyeleri günlük toplam ham petrol üretimini dün 1.5 milyon varil artırmayı kararlaştırdı. 
     





</TEXT>
</DOC>
