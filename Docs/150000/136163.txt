<DOC>
<DOCNO> 136163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yasam/ayas.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu aygırlar fabrika gibi 
</HEADLINE>
<TEXT>

Karacabey Harası, birbirinden değerli aygırları’ sayesinde para basıyor. Bir döllemeleri’ 8 milyarı bulan aygırlar yılda 5.5 trilyon kazandırıyor 
     ÖNAY YILMAZ 

     Türkiye’nin ve Avrupa’nın en büyük, dünyanın ise sayılı haralarından olan Bursa’daki Türkiye Jokey Kulübü TJK ’ne ait Karacabey Pansiyon Harası’nda, Türkiye’nin en pahalı ilişkileri ’ yaşanıyor. 
     Türkler at sevgisini, at, avrat, pusat’ kavramı içine alırken, Karacabey’de bu üçlünün yerini, at, aşk ve para’ almış... Mart 2001’de açılışı yapılan, 27 kilometreyi aşan 5 bin dekar araziye kurulu dev harada, safkan İngiliz yarış atları’na hizmet veriliyor. Harada, ayrı ayrı padoklarda 10 aygır, 2 deneme aygırı, 415 kısrak, 250 adet 1 yaşında tay ile çok sayıda yeni doğmuş tay bulunuyor. Bir aşımın dölleme 8 milyar lirayı bulabildiği harada, toplam 10 aygırın kulübe kazandırdığı bir yıllık kazanç 5.5 trilyon liraya ulaşıyor. 
     
     Babasının oğlu...’ 
     Haranın en gözde aygırlarından biri yaklaşık 2 milyon dolara yaklaşık 3.5 trilyon lira alınan Mountain Cat’ adlı muazzam İngiliz aygırı. 
     Mountain Cat’in bir aşımı, tam 7 milyar lira. Yılda yaklaşık 70 kez kısrak dölleyebilen Mountain Cat’, bu performansıyla Karacabey Harası’na yılda yaklaşık 500 milyar lira kazandırıyor. Mountain Cat’in babası ise dünyaca ünlü Storm Cat’. Bu aygırın Amerika’daki bir aşımı dölleme da 500 bin dolar. Geçen yıl 76 aşım yapan bu muhteşem hayvanın getirdiği yıllık kazanç ise 38 milyon doları 62 trilyon 700 milyar buluyor. Türkiye’de aşımın dünyaya oranla çok daha ucuz yapıldığını söyleyen Hara Müdürü Mustafa Can, değerleri 2 - 5 milyon dolar arasında değişen 10 aygırın bulunduğu hazine’ bölümünü gezdirirken, "Burada dünyanın en iyi derecelerini elde edip aygırlık mertebesine ulaşmış 10 İngiliz aygırı var" diyor. 
     
     Soy ağacı şart 
     Harada 350 kişinin çalıştığını belirten Can, sözlerini şöyle bitiriyor "İngiliz kısrakların fiyatları 20 - 250 milyar arasında. Soy ağacı olmayan atı TJK’ya almıyoruz. Bu haraya girmek için sıra bekleyen 300 at sahibi var. At almak da araba almak gibi, öyle parasını ödeyip hemen sahip olamazsınız." 
     
İşte haranın gözdeleri Dev bir araziye      kurulu Karacabey Hara’sında, yaklaşık 750 at bulunuyor. Bu atların en değerlileri’ ise, her aşımları’ milyarlar değerindeki Mountain Cat, Sri Pekan, Marlin, Müjdahit, Strike The Gold, Bin Ajwaad, Barnato, Red Bishop, Sun Music ve Private Tender adlı aygırlar. 
     
At sözlüğü      At yavrusuna tay’, damızlık erkek ata aygır’, dişisine kısrak’, at sürüsüne yılkı’, koşum atlarına genel olarak beygir’ deniyor. Atlarda renk ya da renk karışımları don’ olarak adlandırılıyor. Buna göre atların adları ise şöyle 
     Al Tüm vücut kızıl ve tonları. 
     Yağız Tüm vücut siyah ve tonları. 
     Doru Beden kızıl, yele, kuyruk ve bacakların altları siyah. 
     İzabel don Saman sarısı. 
     Kula don Beden saman sarısı, yele, kuyruk ve bacakların alt kısımları siyah. 
     Türev don Beyaz kıllar sonradan oluşursa. 
     Kır don Bedendeki kılların beyazla karışımı. 
     Ahreç don Bedendeki kılların kızıl ve beyazla karışımı. 
     Boz don Beden, yele, kuyruk ve bacakların alt kısımlarındaki kıllarda kırmızı ve beyaz karışımı. 
     
     
     
     
     
     


 YAŞAM 

















</TEXT>
</DOC>
