<DOC>
<DOCNO> 137455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/yas08.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Aramızda 390 bin Jedi’ var 
</HEADLINE>
<TEXT>

Tam 390 bin Star Wars’ fanatiği İngiliz, dinini resmi kayıtlara Jedi’ olarak geçirtti 
     DIŞ HABERLER SERVİSİ 

     Tüm zamanların en çok gişe hasılatı yapan bilimkurgu filmi Star Wars’taki Yıldız Savaşları Jedi Şövalyeleri’ne özenen 390 bin İngiliz’in, dinini Jedi’ olarak beyan ettiği anlaşıldı. 
     İngiltere’de yapılan 2001 nüfus sayımı sonuçlarına göre, ülkede resmen tam 390 bin Jedi’ yaşıyor. Jedi dini’ mensupları, bu sayıyla İngiltere’deki Yahudi, Budist ve Sihlerden daha fazla. 
     
     Gücü’ hissediyorlar 
     Jedi’ sayısındaki artış, internet üzerinde başlatılan kampanyaya bağlanıyor. 
     Söz konusu kampanyada insanlara, "Star Wars’u sevdiğinizi göstermek ya da sadece insanları kızdırmak için inancınızın Jedi olduğunu belirtin" deniliyor. İngiliz Ulusal İstatistik Dairesi yetkilileri, Star Wars fanatiklerinin, "Sayımız 10 bin’i aşarsa Jedi dini resmen tanınacak" gibi bir inanışa sahip olduklarını da belirtiyor. Star Wars’taki Jedi Şövalyeleri, filmde sık sık Gücü hisset’ cümlesiyle geçen, bütün insanları birbirine bağlayan evrensel güce’ inanıyor. 
     



 YAŞAM 
























</TEXT>
</DOC>
