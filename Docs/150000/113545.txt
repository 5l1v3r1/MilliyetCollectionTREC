<DOC>
<DOCNO> 113545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/dunya/adun.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Barzanİ, nabza göre Şerbet verİyor 
</HEADLINE>
<TEXT>
Peşmergenin dört haritası 
KDP, siyasi dengelere göre haritalarını değiştiriyor. Irak’taki resmi internet sitesindeki harita ile Türkiye ve İspanya temsilciliklerinin sitelerindeki haritalar birbirinden farklı 
     ÖMER ERBİL İstanbul 

     Mesut Barzani’nin Kürdistan Demokratik Partisi’nce KDP , yayımlanan bazı haritalarda Türkiye’nin Doğu ve Güneydoğu’daki birçok ili Kürdistan olarak gösteriyor. KDP, siyasi dengelere göre haritalarını değiştiriliyor. Irak’taki resmi internet sitesinde yayımlanan harita ile KDP’nin Türkiye ve İspanya temsilciliklerinin sitelerinde yayımladığı haritalar birbirinden farklı. Irak’ta yayımlanan haritada, "Kürdistan" olarak gösterilen bölge, Erbil ve Duhok’la İran sınırı arasında kalıyor. Etnik sınır olarak da kırmızı çizgilerle Musul ve Kerkük dahil ediliyor. Türkiye’nin bazı illeri de etnik sınırlar içinde kalıyor. 
     
     Ankara’ya kadar Kürdistan 
     KDP’nin Madrid merkezli İspanya Temsilciliği’nin resmi sitesinde yer alan Kürdistan haritası ise Malatya, Elazığ, Van, Hakk ri, Siirt, Batman, Şanlıurfa, Diyarbakır, Kars, Hatay, Gaziantep illerini de içine alıyor. Kürdistan sınırı Ankara’ya kadar dayanan haritada, Ermenistan ve Azerbaycan da sınır olarak kabul ediliyor. Atina merkezli Yunanistan temsilciliğinin resmi sitesinde de bu haritanın aynısı yayımlanıyor. 
     Erbil’de Celal Talabani ve Mesut Barzani tarafından oluşturulan Kürdistan Ulusal Hükümeti’nin resmi sitesinde gösterilen haritalarda da, Türkiye’nin Güneydoğu ve Doğu Anadolu illerinin bir bölümü yine "Kürdistan" bölgesi olarak veriliyor. 
     KDP Ankara Temsilciliği’nin resmi sitesindeki haritadaysa Türkiye’nin hiçbir ili sınırlara dahil edilmiyor. 
     Irak Türkmen Cephesi Türkiye Temsilcisi Mustafa Ziya, KDP’nin sitesinde Anayasa taslağının da, Kürdistan haritasının da 1998’den beri yayımlandığını belirtti. Türkiye’nin buna müdahale etmediğini belirten Ziya, "Üzerimize saldırırlarsa elbet kendimizi savunacağız. Irak’ta silah bulmak zor değil. Ancak bizim ordu’ denebilecek bir askeri gücümüz yok. Eğitim düzeyimiz yüksek. Çoğu en az lise mezunudur. 30 yıldır askeri kadro içinde bize yer vermediler" dedi. Muhalefetle günlerdir Londra’da toplantılar yapıldığını da anımsatan Ziya, "Buradan çıkan sonuç federasyon değil. Ortak görüş Irak’ın bir an önce demokratik bir yapıya kavuşturulmasıdır. Irak’ın toprak bütünlüğünün korunmasıdır" diye konuştu. 
     Avrasya Stratejik Araştırmalar Merkezi Başkanı Prof. Dr. Ümit Özdağ da, olası Irak operasyonu sırasında Kürt grupların ABD’den aldıkları silahlarla haritadaki gibi Musul ve Kerkük’teki Türkmenler üzerine askeri bir harek t düzenlemesi durumunda Türkiye’nin bu iki kente gireceğini savundu. "Kürtlere federasyon hakkı verilmesi durumunda 2.5 milyon Türkmene de özerk olma hakkı verilmesi gerektiğini" kaydeden Özdağ, "Türkiye hiçbir şekilde göç politikasını kabul etmemektedir. Türkiye Musul ve Kerkük petrollerinden, ancak savaş maliyetinden dolayı hak talebinde bulunabilir" şeklinde konuştu. 
     
     İsim de buldular 
     KDP haritasında Türkiye’deki yerleşim yerlerinin isimleri Kürtçe veriliyor. Şirnex Şırnak , Hekari Hakk ri , Wuludere Uludere , Cizire Cizre , Şemdinen Şemdinli , Gever Yüksekova , Başgele Başkale , Çiyaye Cilo Ulu Devrik . 
     



 DÜNYA 










</TEXT>
</DOC>
