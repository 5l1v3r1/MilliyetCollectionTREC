<DOC>
<DOCNO> 128729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/pulur.html </URL>
<DATE> 2003/01/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bizim "Barışötan anladığımız... 
</HEADLINE>
<TEXT>

     OKUR, akla gelmeyecek soruları sorar, en yaman çelişkileri yakalar, onlarla başedilemez iyi ki başedilemez, çünkü onlar en gerçekçi denetleyicidir, uyarıcıdır, yol göstericidir. 
     Geçen gün biri sordu 
     "Siz barış diyorsunuz, savaşa hayır diyorsunuz. 
     Lakin bölücü de barış diyor, şeriatçı da barış diyor, Avrupa’nın maşası da barış diyor, bir zamanlar Güneydoğu için, ver de kurtul diyenlerle, şimdi Kıbrıs için aynı şeyi söyleyenler de barış diyor." 
     
     YANİ lafın kısası "Senin barış anlayışın nedir " demeye getiriyordu hemen açıklayalım, hem daha önce de açıklamıştık, 2001 yılının Cumhuriyet Bayramı’nda, bu köşede... 
     Bakın ne demişiz 
     "Bizim kuşak, Cumhuriyet’in ilk kuşaklarındandır. 
     Bu kuşak, babalarının savaş anılarıyla büyüdü, dedelerinden savaş destanlarını dinledi, Kurtuluş Savaşı’yla gururlandı, lakin hep barıştan yana oldu. 
     Çünkü Cumhuriyet’i kuranlar, Mustafa Kemal Atatürk ve arkadaşları savaşın ne olduğunu, vatan savunması dışında savaşın cinayet olduğunu söylüyorlardı bunun için de yeni kuşakların Cumhuriyet bayramlarını Yurtta sulh, cihanda sulh, diyerek kutluyorlardı. 
     Çünkü onlar, savaşın içinden gelmişleri, savaşın değil, barışın ülkeyi kalkındıracağını biliyorlardı. 
     O tarihlerde savaşa girip, bir koyup üç alacağını sanan maceracılar da yoktu. İkinci Dünya Savaşı’na Türkiye’yi sokmadığı için İsmet Paşa’ya milletin erkekliğini öldürdün , diyen politikacı da yoktu. 
     Cumhuriyet’in simgesi savaş değil barıştı." 
     
     ÇÜNKÜ Atatürk de böyle düşünüyordu. 
     ABD Princeton Üniversitesi öğretim üyesi, tarihçi Prof. Dr. Bernard Lewis "Barış, Atatürk’te sadece kavram olarak kalmadı" derken, örnekler veriyordu. 
     Zafer kazanan bir kumandan için "barış"ın değil, "savaş"ın daha çekici" gelebileceği, harita Atatürk’ün önündeydi 
     "Hemen güneyde, Osmanlı’nın yitirdiği ve karışıklık içinde bulunan iller vardı. Suriye’deki Fransız, Irak’taki İngiliz mandaları iyi işlemiyordu birçok sorun vardı. Güneydeki bu Osmanlı illerini yeniden ülkesine katmak Atatürk’e çekici gelebilirdi. Doğuda Rusya karışıklık içindeydi devrim ve iç savaş içindeydi. Enver Paşa’nın yaptığı gibi doğuya yönelmek ve Azerbeycan’ı, Özbekistan’ı vb. içine alan daha büyük bir Türk birliği kurmaya kalkışmak da Atatürk’e çekiçi gelebilirdi." 
     Prof. Lewis, meslektaşı Prof. Özer Ozankaya’ya bunları söylerken, Atatürk’ün bu davranışını "olağanüstü" diye niteler. 
     
     BUGÜNKÜ yazımızı "o günkü" yazımız gibi bitirelim 
     "Bizim kuşaklar, Cumhuriyet bayramlarında, üzerine yurtta sulh, cihanda sulh, yazılı tak - ı zaferin altından geçer, demir ağlarla ördük anayurdu, diye haykırırken, savaşı değil, barışı vurgulardık." 
     İşte, bizim, barış anlayışımız budur, okurumuzun "onlar" diye nitelediklerinin "barış"ı varsın, bizimkine benzemesin. 
     
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
