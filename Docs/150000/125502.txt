<DOC>
<DOCNO> 125502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur31.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, KKTC Başbakanı Eroğlu ile telefon görüşmesi yaptı 
</HEADLINE>
<TEXT>

     KKTC Başbakanı Derviş Eroğlu, çalışma ziyareti amacıyla 21 Aralık Cumartesi günü Ankara'ya gelecek. 
     Alınan bilgiye göre, KKTC Başbakanı Eroğlu, Başbakan Abdullah Gül'ü, Camlı Köşk'te KKTC Cumhurbaşkanı Rauf Denktaş'ı ziyaretinden önce telefonla aradı. 
     Eroğlu'nun çalışma ziyaretinde bulunmak üzere Cumartesi günü Ankara'ya geleceği öğrenildi. 
     Öte yandan, Başbakanlık kaynakları, ''Başbakan Abdullah Gül'ün AB Kopenhag Zirvesi ve sonrasında KKTC Cumhurbaşkanı Denktaş'ı aramadığı'' yolundaki haberlerin doğru olmadığını belirterek, Gül'ün hem zirve sırasında hem de Ankara'ya döndükten sonra Denktaş ile telefonla irtibat kurduğunu bildirdiler. 
     Kaynaklar, Gül'ün bu telefon görüşmelerinde Denktaş'ın sağlık durumu hakkında bilgi aldığını ve Kıbrıs'la ilgili görüşmeleri konusunda görüş alış verişinde bulunduğunu kaydettiler. 
     





</TEXT>
</DOC>
