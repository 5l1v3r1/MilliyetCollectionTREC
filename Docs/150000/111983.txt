<DOC>
<DOCNO> 111983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/zbirand.html </URL>
<DATE> 2002/10/09/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB’NİN TÜRKİYE RAPORU NASIL YAZILDI 
</HEADLINE>
<TEXT>

     Avrupa Birliği’nin bugün açıklanacak olan "ilerleme raporu" herhangi bir ülke hakkında bulunabilinecek en geniş çalışmadır. 
     Düşünün, 13 ülke hakkında, toplam 1300 sayfa civarında bir rapor. İçinde son derece önemli ayrıntılar ve değerlerdirmeler var. hata kabul etmeyen bir çalışma. 
     İlk bölümünde, Kopenhag Siyasi kriterlerine ne oranda uyum sağlandığı inceleniyor. 
     İkinci bölümde, Kopenhag Ekonomik kriterlerine uyum ve üçüncü bölümde de, AB müktesebatına uyum ele alınıyor. 
     AB muktesebatına Acquis Communautaire uyum AB’nin bugüne kadar imzaladığı tüm anlaşmaları aynen kabul etme zorunluğudur 
     Anlayacağınız, her kelimesinin doğru olması, her değerlendirmenin yerinde, her verinin gerçeklere dayanması gerekiyor. 
     Merak ettim, bütün bu bilgiler nereden alınıyor Sivil Toplum Örgütlerinin raporlarından mı yararlanıyorlar, yoksa özel gözlemcileri mi var Basını mı tarıyorlar 
     İlerleme raporunun diğerleri gibi çok ilginç bir hikayesi var. 
     
     EN BÜYÜK KAYNAK TÜRK VERİLERİ... 
     Yetkililerle konuştum ve hayretlerle öğrendim ki, kullandıkları bilgilerin büyük bölümü resmi yoldan elde ediliyormuş. "Bakanlıklardan sorulur ve mutlaka yanıt alırız" diyen bir AB yetkilisi, veri olarak kullanılan bilgilerin kaynaklarını şöyle sıraladı 
     1.TÜRK RESMİ KAYNAKLARIN açıklamaları veya Ankara’daki AB Temsilciliğinin ilgili Bakanlıklardan sorup aldığı yanıtlar. Bu veriler raporun en temel bulgularını oluşturuyor. 
     2.AB’NİN ANKARA TEMSİLCİLİĞİ yıl boyunca ayrıca mahkeme kararları, şikayetçilerin resmi başvuruları, resmi açıklamaları biriktiriyor. 
     3.AVRUPA KONSEYİ raporları özellikle İşkenceyi Önleme Komitesi da en çok yararlanılan kaynaklardan birini oluşturuyor. 
     4.ABD DIŞİŞLERİ’nin her yıl yayınladığı İnsan Hakları Raporundan da kaynak olarak yararlanılıyor. 
     Ekonomik kriterler için ise, Uluslararası Para Fonu, Dünya Bankası, Avrupa Yatırım Bankası, OECD gibi kaynaklar kullanılıyor. 
     Genel tahmin, AB İlerleme raporlarında Sivil Toplum örgütleri ve yerel basında çıkan haberlerinde yer aldığı şeklindeydi. Oysa bunlar pek dikkate alınmıyormuş. 
     
     DİĞER ADAYLAR HER SATIRINA UYUYOR 
     Genelde bizler bu tip raporlardan çok rahatsız oluruz. Gerçeklerin yüzümüze karşı söylenmiş olmasından mıdır, yoksa duymak istemediklerimizden kaçamadığımız için midir bilinmez. Kızınca da, raporun Türkiye’ye düşman olanlar tarafından yazıldığına inanırız. Kimimize göre, raporu hazırlayanların amacı bizi bölmek kimimize göre küçük düşürmektir. 
     Görmezden geldiğimiz unsur, diğer adaylar için yazılanlardır. Öylesine ağır, öylesine yutulmaz saptamalar yapılmış ve aday olan her ülke, bu raporlara satırı satırına öylesine bir uyum göstermişlerdir ki, hayret edersiniz. 
     Raporlarda abartılı veya yanlış değerlendirmelere rastlanabilir. Önemli olan , raporla mücadele etmek ve hazırlayanlara karşı mücadele açmak yerine, içindeki verileri düzeltmektir. 
     Unutmamamız gereken, uyum sağlamamız istenen kriterlerin Türk toplumunun yararına olduğudur. 
     İşkencenin dibinin kurutulması, fikrini söylediği için insanların yerlerde sürüklenip tutuklanmaları ve cezaevlerine atılmasının önüne geçilmesi doğru değil midir Terörü teşvik eden, fikrini şiddete başvurarak kabul ettirenlerle sadece görüş açıklayanlara farklı muamele edilmesi kötü birşey değil midir 
     Birgün Türkiye hakkında sadece birkaç sayfalık rapor yayınlanabildiğini göreceğiz. İşte o gün hepimiz mutluluk duyacağız. 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
