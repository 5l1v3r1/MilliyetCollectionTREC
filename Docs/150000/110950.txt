<DOC>
<DOCNO> 110950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sondun09.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'ın kutsal kenti Meşhed'de 70 randevuevi kapatıldı 
</HEADLINE>
<TEXT>

     İran polisi, kuzeydoğudaki Horasan eyaletinin başkenti Meşhed'de 70 kadar randevuevinin kapısına kilit vurdu. 
     Muhafazakar Cumhuri İslami gazetesinin bugünkü haberine göre, Meşhed polis kaynakları, son 7 ayda yapılan operasyonlarda 70 randevuevinin kapatıldığını ve son yıllarda Orta Asya cumhuriyetlerinden kente hayat kadını akını olduğunu söylediler. 
     Cem-i Cem gazetesi de, Tahran polisinin başkentin kuzeyindeki bir otelde fuhuş çetesine yönelik düzenlediği operasyonda, aralarında 3'ü kadın simsar olmak üzere, kadın ve erkek toplam 30 kişiyi tutukladığını yazdı. 
     Gazeteye göre, kadın simsarlar, internet siteleri aracılığıyla genç kızları zengin koca bulmak ve Avrupa ülkelerine seyahat vaatleriyle kandırarak, fuhuş yaptırmakla suçlanıyor. 
     Olayla ilgili olarak otel çalışanlarından birine 3 yıl hapis cezası verilirken, otel müdürü ifade vermek için mahkemeye çağrıldı. İran'da, fuhuş yapanlara ağır cezalar uygulanmasına karşın işsizlik ve yoksullukla birlikte son yıllarda evden kaçan kızların ve hayat kadınlarının sayısında büyük artış oldu. 
     





</TEXT>
</DOC>
