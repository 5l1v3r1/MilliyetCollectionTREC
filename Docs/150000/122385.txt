<DOC>
<DOCNO> 122385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/ekonomi/eko12.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersin Dedekoca, istifa etti 
</HEADLINE>
<TEXT>

     KADİFE ŞAHİN 

     Habaş Grubu’nun sahibi olduğu Anadolubank’ın Genel Müdürü Ersin Dedekoca’nın dört yıldır görev yaptığı bankadan yönetsel sorunlar nedeniyle ayrıldığı öğrenildi. Mehmet Güçlü Başaran’ın Yönetim Kurulu Başkanı olduğu Anadolubank’ta son üç yıldır genel müdür olarak görev yapan Dedekoca’nın yerine Yönetim Kurulu Başkan Vekili Pulat Akçin’in vekalet edeceği öğrenildi. 
     
     Görüş ayrılığı 
     Dedekoca ile bankanın yönetimi arasında yaşanan sorunların bazı şube müdürlerinin değiştirilmesi ve kredi dağıtımında izlenen görüş ayrılıkları olduğu belirtiliyor. İstifanın bir grup bankası olan Anadolubank’ın kurumsallaşmasında meydana gelen aksaklıklardan ileri geldiğini belirten banka kaynakları, bankanın önümüzdeki dönemde ticari bankacılığa ağırlık vererek işletmelere finansman sağlamayı hızlandıracağını belirtiyor. 
     



 EKONOMİ 



















</TEXT>
</DOC>
