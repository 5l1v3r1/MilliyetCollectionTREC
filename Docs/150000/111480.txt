<DOC>
<DOCNO> 111480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sonspo10.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 0 - Gaziantepspor 0 
</HEADLINE>
<TEXT>

     Birinci Süper Ligi maçında Beşiktaş, kendi sahasında ve seyircisi önünde Gaziantepspor ile 0-0 berabere kalarak, 2 puan yitirdi. 
     6. dakikada Cesar'ın soldan ortasında ceza alanı içinde İlhan'ın kafa vuruşunda, top kaleci Cordoba'da kaldı. 
     15. dakikada Tayfur'un sağdan ortasında penaltı noktası üzerinde Ahmet Dursun'un kafa şutunda, topu kaleci Ömer kontrol etti. 
     17. dakikada Sergen'in pasıyla soldan ceza alanına giren Pancu'nun kale çizgisine parelel gönderdiği top, ileri çıkan kaleci Ömer'i geçmesine rağmen Ahmet Dursun, meşin yuvarlağa yetişemeyince, pozisyonu değerlendiremedi. 
     22. dakikada ceza alanı dışından serbest atış kullanan Sergen, topa çok sert vurdu. Ancak kaleci Ömer, meşin yuvarlağı kontrol etti. 
     25. dakikada Sergen'in pasıyla ceza alanı dışından topla buluşan Kaan Dobra'nın vuruşunda, top yandan auta gitti. 
     36. dakikada Viola'nın pasıyla sol çaprazdan ceza alanına giren Murat'ın şutunda, top yandan auta çıktı. 
     37. dakikada Ahmet Dursun'un savunmadan kaptığı topla ceza alanı içinde buluşan Sergen'in plase vuruşunda, kaleci Ömer son anda yatarak, meşin yuvarlağı parmaklarıyla kornere çeldi. Aynı dakikada Zago'nun soldan ortasında Tayfur'un ceza alanı içinden kafa şutunda top kaleci Ömer'de kaldı. 
     41. dakikada Ahmet Dursun'un soldan ortasında, Tayfur altı pas çizgisi üzerinden topa çok kötü vurarak, takımını mutlak bir golden etti. 
     44. dakikada ceza alanı dışından sağ taraftan serbest atış kullanan Sergen'in direkt kaleye gönderdiği topa kaleci Ömer, son anda parmaklarının ucuyla dokunarak, meşin yuvarlağı kornere attı ve karşılaşmanın ilk yarısı 0-0 berabere tamamlandı. 
     Gaziantepspor, karşılaşmanın ikinci yarısında Viola'nın yerine Mustafa Marangoz'u oyuna alarak başladı. 
     51. dakikada soldan Volkan'ın kale çizgisine paralel ceza alanına 
     gönderdiği topu Cordoba çeldi. Altıpasta topu önünde bulan Cesar'ın vuruşunda, Cordoba topa sahip oldu. 
     Aynı dakikada Beşiktaş'ta, Ahmet Dursun'un yerine İlhan Mansız oyuna girdi. 
     55. dakikada İlhan Mansız'ın ceza alanının sağ çaprazından sert 
     şutunda, kaleci Ömer topu iki hamlede kontrol etti. 
     57. dakikada ceza alanı dışından sağ çaprazdan serbest atış 
     kullanan Sergen'in vuruşunda, meşin yuvarlak direğin dibinden az farkla auta gitti. 
     61. dakikada Beşiktaş'ta, Kaan Dobra yerini Tamer'e bıraktı. 
     67. dakikada Beşiktaşlı Zago sarı kart gördü. 
     68. dakikada Yasin Sülün'ün hatalı geri pasında topu önünde bulan 
     İbrahim, sağ çaprazdan ceza alanına girerken topa sert vurdu. Kaleci Cordoba, 2 hamlede meşin yuvarlağa sahip oldu. 
     Gaziantepspor'da, 73. dakikada kaleci Ömer, 74. dakikada da Mustafa Marangoz sarı kart gördü. 
     75. dakikada sağdan Tamer'in ortasında ceza alanı içinde Sergen'in 
     kafa şutunda, kaleci Ömer'in çeldiği top, altıpasta Zago'nun önüne düştü. Bu futbolcunun yakın mesafeden şutunda, kaleci Ömer yatarak topu güçlükle çeldi. Dönen topu önünde bulan İbrahim'in vuruşunda, meşin yuvarlak üstten auta çıktı. 
     79. dakikada Beşiktaşlı Ronaldo sarı kart gördü. 
     Aynı dakikada taraftarların sahaya yabancı madde atması nedeniyle hakem Mustafa Çulcu, 3 numaralı anonsu yaptırdı. 
     80. dakikada Beşiktaş'ta, Pancu'nun yerine Ali Cansun, 81. 
     dakikada da Gaziantepspor'da Romashenko'nun yerine Ali oyuna girdi. 
     87. dakikada Gaziantepsporlu Ali sarı kart gördü. 
     88. dakikada Gaziantepspor'da, Kemal'in yerine Ufuk oyuna 
     dahil oldu. 
     90. dakikada Beşiktaşlı İlhan Mansız sarı kart gördü. 
     Karşılaşmanın uzatma dakikalarında da gol olmadı ve maç 0-0 berabere sona erdi. 
     





</TEXT>
</DOC>
