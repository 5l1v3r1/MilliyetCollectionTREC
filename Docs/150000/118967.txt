<DOC>
<DOCNO> 118967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/magazin/amag.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beton’un elinden kaçtı 
</HEADLINE>
<TEXT>

Bar kapılarının sert ve hayli iri çocuğu Beton Bayram’, şov amaçlı mini tatbikat yaparken Gülben Ergen’i elinden kaçırınca olan oldu 
     İLKNUR GÜLMEZ 

     REİNA’DA kapı güvenliği, sahneye çıkan şarkıcılara korumalık, bir süredir de Karar Anı’ programında gardiyan’lık rolünü üstlenen Beton Bayram’, şovuna konuk olduğu Gülben Ergen’e zor anlar yaşattı. İri cüssesi nedeniyle Beton’ lakabıyla anılan Bayram Şahin, kendisine "Sanatçıları nasıl koruyorsun " diye soran Ergen’e, işini nasıl yaptığını sözle değil de, eylemle göstermeye çalışırken az daha kazaya neden oluyordu. 
     
     Elinden kayıp gitti 
     BETON Bayram, gücünü göstermek için Ergen’i kucaklayıp, bir hamlede tepetaklak çevirmek istedi. Ancak Beton Bayram’ın iri cüssesi, kıvrak hareketini engelledi. Beton Bayram, havaya kaldırdığı Ergen’i elinden kaçırdı. Ergen, son bir hamle yapıp, başının zemine vurmasını engelledi. Neye uğradığını şaşıran Ergen, bir yandan yere tutunmaya, bir yandan da eteğiyle ortaya çıkan frikiği engellemeye çalıştı ama başarılı olamadı. 
     
     



 MAGAZİN 
















</TEXT>
</DOC>
