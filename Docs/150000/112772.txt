<DOC>
<DOCNO> 112772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko07.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Spekülatif dolar alımı yapan olmadı’ 
</HEADLINE>
<TEXT>

     Devlet Bakanı Masum Türker, "Bakan olduğumdan beri yüklü bir dolar alımı yapan yok" dedi. DSP İstanbul İl Başkanlığı önündeki Birlik ve Sevgi Anıtı’nın açılış töreni sırasında bir gazetecinin "Dolarla oynayanları açıklayacağım" şeklindeki sözlerini hatırlatması üzerine Bakan Türker, şunları söyledi 
     "Bu açıklamayı daha önce de yapmıştım. Geçmişte dolarla yüklü bir şekilde oynayıp, spekülatif olarak yükseltenler vardı. Ben bakan olduktan sonra, bu tür oyun oynayanların açıklanacağını söylemiştim." 
     
     Ekonomi kendi seyrinde 
     Türker, "Ne zaman açıklanacağı" yolundaki soruya da, "Hiç oynamadı ki. Ben bakan olduğumdan beri oynamadı. Ufak bir yerde olup geri dönüyor. Bakan olduğumdan beri yüklü bir dolar alımı yapan yok" diye konuştu. 
     Spekülatif amaçlı olarak dolar alımı yapıp, Türk Lirası’nın değerini kaybettirmeye yönelik eskiden olduğu gibi bir olay yaşanmadığına dikkat çeken Bakan Türker, "Ekonomi kendi seyrinde gidiyor" dedi. 
     



 EKONOMİ 






















</TEXT>
</DOC>
