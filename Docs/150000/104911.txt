<DOC>
<DOCNO> 104911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/magazin/amag.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Popüler kültür, alaturkanın son kalesini de fethetti 
</HEADLINE>
<TEXT>
Ünlü Maksim artık Laila 
Gazino kültürünün son temsilcisi Taksim Maksim’, popüler eğlence trendine yenildi. Laila’nın işletmecisi Şefik Öztek’le işletmeci Celal Çapa, "Gazinocular Kralı" Fahrettin Aslan’ı sonunda razı etmeyi başardı 
     ALİ EYÜBOĞLU - YAŞAR ÇAKMAK 

     Açılış 29 Ekim’de 
     YILLARCA ünlülerin sahne aldığı, kimilerinin de neonuna adını yazdırınca şöhrete ulaştığı Taksim Maksim, bu kış "Maksim Laila" olarak hizmet verecek. Geçen yıl Öztek’in, "Burayı kışlık Laila yapalım" teklifini reddeden Aslan, bu kez Maksim’i Öztek ve Çapa’ya verdi. Kışın sosyetenin en gözde eğlence mek nı olmaya aday "Taksim Maksimöde Aslan’ın da hissesi olacak. "Maksim Laila", 41 yıl önceki Maksim gibi Cumhuriyet Bayramı’nda açılacak. 
     
     Maksim’e gençlik aşısı 
     DEĞİŞEN eğlence anlayışı nedeniyle önce Taşlık Maksim’i kapatan, Caddebostan Maksim’i Migros’a kiralayan, popüler kültüre yenilmediğini göstermek için son kalesi Taksim Maksim’i onca cazip teklife karşın kimseye vermeyen "Gazinocular Kralı", "Gazinoculuğu ölene kadar sürdüreceğim. Neon Maksim Laila’ olarak yanacak. Eski Elma Kabare’yi gazino yapacağım" dedi. Aslan’la kararını verdikten sonra telefonla konuştuk. Amacımız "dünden bugüne Maksim"i konuşmaktı. 
     
     Aslan sonunda pes etti 
     FAHRETTİN Aslan, "Geldim 76 yaşına. Benim o konuları sağlıklı anlatabilmem, arşivime göz atmam için en azından 2 - 3 güne ihtiyacım var" dedi. Bu nedenlerle randevu vermeyen, ancak telefonla görüşme isteğimizi kabul eden Aslan, haklıydı. Maksim’den gelip geçenler, Maksim’in şöhret ettikleri, Maksim’in eğlence dünyasındaki yeri, Maksim’den manşetlere yansıyanlar, birkaç güne sığmayacak kadar çoktu. 
     
Hilton’u verseniz istemem’      MEK NLARININ sayısı 10’u aşınca adı "Gazinocular Kralı"na çıkan Aslan, 80’li yıllarda, "Devir değişti. Gençler alaturkayı pek sevmiyor" diyerek gazinoculuğun sona yaklaştığının sinyalini veriyordu. Ancak "Gazinocular Kralı" bir yandan da, "Bana Hilton Oteli’ni verseniz istemem. Alaturka tutkunuyum. Udun sesini duymazsam yapamam" diyerek gazinoculuğun savaşını vermeyi sürdüreceğinin altını çiziyordu. 
     BİR yandan değişen eğlence anlayışı, bir yandan assolist yapmak istediklerinin TV’lerden aldığı parayı Maksim’den istemesiyle koşulların daha da ağırlaştığını gören Aslan, çareyi kendi assolistini yaratmakta buldu. Önce Sibel Can, ardından Pınar Eliçe’yi assolist yaptı. "Dansöz assolist" devri başladı. Elinde kalan iki yerden biri olan Caddebostan Maksim’i Migros’a kiraya veren Aslan, savaşını son kalesi Taksim Maksim’le sürdürdü. Maksim’i trende uygun bir mek na dönüştürme tekliflerine hep "Hayır" yanıtını veren Aslan, eğlenmek için çıkanların Laila’nın ardından açılan Reina’ya bile sığmadığını görünce pes etti. 
     
Kimler geldi, kimler geçti      FAHRETTİN Aslan, 1958’de aldığı Taksim Maksim’e çıkardığı ilk assolistin Zeki Müren olduğunu söyledi. Cumhuriyet Bayramı’nda "Sanat Güneşi"yle açılışını yapan Taksim Maksim’in son assolisti ise Petek Dinçöz oldu. Maksim’e 1.400 lira yevmiyeyle başlayan "Sanat Güneşi", gazinoda 18 yıl çalıştı. 
     BÜLENT Ersoy’un da ilk sahne aldığı mek n olan Maksim’de yüzlerce şarkıcı neonlara adını yazdırdı. İşte onlardan birkaçı 

</TEXT>
</DOC>
