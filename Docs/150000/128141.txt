<DOC>
<DOCNO> 128141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sonspo13.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Ankaragücü'nden Burak ile anlaştı... 
</HEADLINE>
<TEXT>

     Denizlispor, Ankaragücü'nden stoper Burak ile anlaştı. 
     Denizlispor Kulübü Futbol Şubesi Başkanı Turgut Dalaman, bu futbolcuyla 2.5 yıllığına anlaştıklarını ve imzanın Antalya kampı öncesi attırılacağını söyledi. Dalaman, bu futbolcuya ve kulübüne ödenecek parayı açıklamadı. 
     Öte yandan Burak'ı Denizlispor'a kaptıran sarı-lacivertliler, bu takımdan Özgür'ü ısrarla istiyor. Bu transfere sıcak bakmayan Denizlispor Kulübü yönetiminin, başkent ekibinden 1.5 milyon dolar istediği öğrenildi. 
     
     HUZUREVİ VE ÇOCUK YUVASINA ZİYARET 
     İkinci yarı hazırlıklarını sürdüren Denizlisporlu futbolcular, bugün süpriz bir ziyaret gerçekleştirdi. Denizli Huzurevi'ne giden yeşil-siyahlı futbolcular, burada kalan yaşlıların elini öptü ve bir süre sohbet etti. 
     Denizlispor kafilesi, daha sonra 0-12 yaş çocuk yuvasına geçti ve burada kalan çocuklara hediyeler verdi. 
     
</TEXT>
</DOC>
