<DOC>
<DOCNO> 121435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sontur26.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yaşındaki çocuk, üvey anne ve babasını kurşunladı 
</HEADLINE>
<TEXT>

     Şanlıurfa'da, 14 yaşındaki bir çocuk, ikisi de öğretmen olan üvey annesi ve babasını tabancayla yaraladı. Olaydan sonra 10 yaşındaki kardeşiyle kaçan çocuk, polis tarafından yakalandı. 
     Ertuğrulgazi Mahallesi'nde oturan evli ve 10 çocuk babası Mustafa Ç, 9 yıl önce Siverek'te bir ilköğretim okulunda görev yaptığı sırada, Balıkesirli öğretmen Serap B. ile tanışarak nikahsız birlikte yaşamaya başladı. 
     Eşiyle boşanma davasının halen devam ettiği bildirilen Mustafa Ç'nin, öğretmen Serap B. ile birlikteliğinin, aile içinde huzursuzluk yarattığı kaydedildi. 14 yaşındaki R.Ç, aile içinde yaşanan bir tartışma sırasında babasına ait ruhsatsız tabancayı alarak üvey annesi Serap B. ile babası Mustafa Ç'ye ateş etmeye başladı. 
     Üvey annesi ile babasını ağır yaralayan R.Ç, olaydan sonra 10 yaşındaki kardeşi A.Ş.Ç'yi de yanına alarak kaçmak isterken, polis tarafından gözaltına alındı. 
     Yetkililer, elinden ve ayağından yaralanan Mustafa Ç. ile kalçasından yaralanan Serap Berkan'ın, özel Şanmed Hastanesi'ne kaldırıldığını belirttiler. 
     Soruşturmanın sürdürüldüğü bildirildi. 
     





</TEXT>
</DOC>
