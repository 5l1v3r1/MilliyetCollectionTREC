<DOC>
<DOCNO> 149609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sontur18.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Dışişleri Bakanı Şalom, Türkiye'ye geldi 
</HEADLINE>
<TEXT>

     İsrail Dışişleri Bakanı Silvan Şalom, Dışişleri Bakanı ve Başbakan Yardımcısı Abdullah Gül'ün davetlisi olarak Türkiye'ye geldi. 
     Şalom ve beraberindeki heyet, saat 19.45'te THY'nin tarifeli uçağıyla geldikleri Atatürk Havalimanı Devlet Konukevi'nde, Dışişleri Bakanlığı İstanbul Temsilcisi Büyükelçi Fazlı Keşmir, İsrail'in İstanbul Başkonsolosu Armira Arnon, İstanbul Vali Yardımcısı Ergün Güngör ve öteki ilgililerce karşılandı. 
     Geceyi İstanbul'da geçirecek olan Şalom'un, yarın gideceği Ankara'da Dışişleri Bakanı ve Başbakan Yardımcısı Abdullah Gül ile biraraya geleceği belirtildi. 
     Konuk Bakan'ın, Cumhurbaşkanı Ahmet Necdet Sezer ve Başbakan Recep Tayyip Erdoğan tarafından da kabul edileceği kaydedildi. 
     





</TEXT>
</DOC>
