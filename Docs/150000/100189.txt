<DOC>
<DOCNO> 100189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/ekonomi/aeko.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
35 hedefinde ısrarlılar 
</HEADLINE>
<TEXT>

Temmuz ayı enflasyonundaki artışı geçici’ olarak yorumlayan Merkez Bankası, yüzde 35 olan yıl sonu hedefini tutturmada bir sorun bulunmadığını açıkladı 
     ANKARA Milliyet 

     Enflasyonda yaşanan artışın geçici olduğunu belirten Merkez Bankası, yıl sonu enflasyon hedefinin tutturulmasında önemli bir sorun bulunmadığını bildirdi. İleriye dönük bakışın "olumlu" olduğu belirtilirken, seçim kararı ve AB yasalarının geçmesinin piyasaları olumlu etkileyeceği de ifade edildi. 
     Merkez Bankası’ndan yapılan açıklamada, AB uyum yasalarının kabul edilmesinin ekonomik kalkınmaya ivme kazandıracağı ve piyasalardaki bekleyişleri olumlu etkileyeceği ifade edildi. Seçim tarihinin 3 Kasım olarak belirlenmesinin de olası siyasi belirsizlik algılamasını azalttığı bildirildi. Açıklamada, şöyle denildi 
     "Seçim tarihinin belirlenmiş olmasının siyasi belirsizlik algılamasını azaltacağı, AB’ye katılım sürecinde önemli adımlar atılmasının piyasalarca çok olumlu karşılanacağı, son dönemdeki enflasyondaki artış trendinin geçici olduğu ve Bankamız’ın tahminlerine paralel olarak, piyasalardaki enflasyon bekleyişlerinin kısa vadeler için bozulsa da uzun vadede değişmediği dikkate alındığında, yıl sonu yüzde 35’lik TÜFE hedefinin tutturulmasında önemli bir sorunla karşılaşılmayacağı düşünülmektedir." 
     
     Kamu zammı uyarısı 
     Mayısta kamu fiyatlarında görülen artışın ve TL’nin değer kaybının tüketici fiyatları üzerindeki olumsuz etkisinin temmuzda net olarak ortaya çıktığı belirtilirken, özellikle dayanıklı tüketim tüketim malları ve hizmetler grubunda fiyat artışlarını hızlandırdığı ifade edildi. Merkez Bankası, kamu kontrolündeki, haberleşme, ulaşım, sağlık hizmetleri ile enerji fiyatlarındaki artışların tüketici enflasyonunu olumsuz etkilediğini belirtti. 
     
Merkez’in indirimi bono EKONOMİ SERVİSİ      EKONOMİ SERVİSİ 

     Merkez Bankası üç ay aradan sonra faiz indirdi. Gecelik borçlanma faizi yüzde 48’den 46’ya, borç verme oranı yüzde 55’ten yüzde 53’e çekildi. Haftalık borçlanma faizi yüzde 49’dan yüzde 46’ya indirildi. Geç likidite penceresi faiz oranlarını borç vermede yüzde 65’ten yüzde 63’e indirilirken, yüzde 5 borçlanma faizini değiştirilmedi. 
     Faiz indirimi, bono faizlerini 5 puan düşürdü. Özellikle vade bitimine 3 - 4 ay kalan bonolarda oranlar yüzde 67 - 68 aralığından yüzde 62 - 63 düzeyine geriledi. 
     Bankacılar, "Son indirimle repo faizinin aylık getirisi yüzde 3’e düştü. Buna karşılık kısa vadeli bonoların getirisi yüzde 4 - 4.5 arasında seyrediyor. Dolayısıyla faiz indirimi bir vade uzatma operasyonu oldu" dedi. 
     Bu arada dün İMKB 100 Endeksi yüzde 1.3 değer yitirdi ve günü 10.636 puandan tamamladı. Uzmanlar, satışları beklentinin bitmesine bağladı. 
     



 EKONOMİ 

















</TEXT>
</DOC>
