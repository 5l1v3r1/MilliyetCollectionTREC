<DOC>
<DOCNO> 110230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/siyaset/siy02.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez şiir değil tasavvuf 
</HEADLINE>
<TEXT>

Erdoğan Cizre’de "Biz Ferhat’ız, Şirin’iz, Mevl na’yız, Yunus’uz, Pir Sultan Abdal’ız" diye konuştu 
     RAMAZAN YAVUZ Cizre DHA 

     AKP Genel Başkanı Recep Tayyip Erdoğan, dün Şırnak’ın Cizre ilçesinde geniş güvenlik önlemleri altında halka seslendi. Erdoğan, "Sana uzanan eller kırılsın" sloganlarına karşılık, "Kırılmasın. Biz, bizi yok etmeye gelenlerin bizde hayat bulmalarını sağlarız" dedi. Türkiye’de ezenlerin ve ezilenlerin olmaması için’ yola çıktıklarını, kendisinin şiir okuduğu için’ milletvekili adayı olamadığını söyleyen Erdoğan, sözlerini tasavvufun önde gelen isimlerine ve Alevilerin çok sevdiği Pir Sultan Abdal’a gönderme yaparak şöyle sürdürdü 
     "Biz Ferhat’ız, Şirin’iz, Mevlana’yız, Yunus’uz, Pir Sultan Abdal’ız. Ferhat dağları deldi. Biz de engelleri aşacağız. Tayyip Erdoğan milletvekili olmuş, olmamış önemli değil. Bu ülkede insanları ayırıma tutmadılar mı Tuttular. Lafta demokrasi uyguladılar. Biz hapse girdik, yattık. AB’ye girileceği söyleniyor. Düşünce, din, vicdan özgürlüğünden bahsediliyor. Hani nerede Şimdi geliyoruz, bunları kesinlikle uygulamaya koyacağız." 
     
Kara çarşaflılar çoğunlukta      Erdoğan’ın hitap ettiği yaklaşık 2 bin kişi arasında kara çarşaflı kadınların çokluğu dikkati çekti. Erdoğan, "AKP olarak ne kırmaya, ne de dökmeye, vallahi yapmaya geliyoruz. İnadımız budur" dedi. Cumhuriyet Meydanı’ndaki mitingde Erdoğan’a "İnadına Başbakan" sloganları atan kara çarşaflı kadınlardan bazıları coşkuyla kendilerinden geçerken açılan çarşaflarının altında dar ve kısa kollu tişörtleri gözlerden kaçmadı. 
     



 SİYASET 


















</TEXT>
</DOC>
