<DOC>
<DOCNO> 118323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/dunya/dun02.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA ile peşmerge pazarlığı 
</HEADLINE>
<TEXT>

CIA’nın ikinci adamı Mclaughlin başkanlığında 25 kişilik bir CIA heyeti, Kürtlerin Irak operasyonunda kullanılmasına karşı çıkan Türkiye’yi ikna etmek için Ankara’da 
     BARKIN ŞIK, UTKU ÇAKIRÖZER Ankara 

     Ankara, ABD’nin Kuzey Irak’taki Kürt grupların eğitime alınmasını ve silahlandırılmasını öngörmesi üzerine CIA yetkilileriyle pazarlığa oturdu. Afganistan’da "Kuzey İttifakı" adıyla rejim muhaliflerini cepheye süren ve aynı yöntemi Irak’a peşmergelerle kullanmaya hazırlanan ABD yönetimi, buna karşı çıkan Türkiye’yi ikna etmek için CIA Başkan Yardımcısı John Mclaughlin başkanlığındaki 25 kişilik bir heyeti Ankara’ya gönderdi. Heyetin, ABD ziyaretinde Kürt grupların Irak’taki savaş senaryolarında kullanılmasından duyduğu rahatsızlığı dile getiren ve önceki gün Türkiye’ye dönen Genelkurmay Başkanı Org. Hilmi Özkök’le aynı gün Ankara’ya ulaştığı belirtildi. 
     Türk tarafıyla CIA yetkilileri arasındaki görüşmelerde ABD’nin Irak’a operasyonunun peşmergeler kullanılmadan nasıl gerçekleştirilebileceği konusunun üzerinde durulduğu kaydedildi. 
     
     ABD’de eğitim 
     Edinilen bilgiye göre Washington, geçtiğimiz günlerde Irak muhalefetini oluşturan ve aralarında KDP, KYB, ve Türkmenlerin bulunduğu 6 gruba, seçecekleri bin askerin ABD’de eğitilmesi önerisini getirdi. ABD’nin eğiteceği 5 bin kişilik grubun Ocak - Şubat 2003 için planlanan Irak operasyonu sırasında devreye sokulması planlanıyor. Bush yönetiminin planına göre, 5 bin kişilik grup Irak’a operasyonda şu işlevleri üstlenecek 

</TEXT>
</DOC>
