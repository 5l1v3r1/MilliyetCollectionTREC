<DOC>
<DOCNO> 130997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/soneko13.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Profilo'dan dev işbirliği... 
</HEADLINE>
<TEXT>

     Profilo Telra Elektronik Grup Başkan Yardımcısı Göksen Körezlioğlu, dünyanın en büyük tv üreticisi Çin'li Chang Hong ile özellikle Avrupa pazarında müşterek hareket etmek için işbirliği ve proje anlaşmaları yaptıklarını açıkladı. 
     Profilo Telra'nın yeni hedef ve projelerini açıklamak üzere düzenlenen basın toplantısında konuşan Körezlioğlu, Chang Hong'un yılda 14 milyon tv ürettiğini, 2003 yılı üretim hedefinin de 16 milyon adet olduğunu belirtti. 
     Körezlioğlu, işbirliğine ilişkin olarak ''Evlilik demeyeyim, çünkü taraflardan birinin sermayesine veya hissesine iştirak etmek gibi bir durum yok. Bu, tam anlamıyla ticari işbirliği'' dedi. 
     Beko ile Profilo Telra arasında devam eden işbirliği olanaklarının araştırılması konusuna da değinen Körezlioğlu, ''İşbirliği konusunda alınmış bir karar, imzalanmış bir belge yok'' diye konuştu. 
     





</TEXT>
</DOC>
