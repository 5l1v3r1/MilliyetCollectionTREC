<DOC>
<DOCNO> 149568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/soneko08.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Irak'ın yapılanmasına BM'nin onayıyla katılabilecek... 
</HEADLINE>
<TEXT>

     Rusya heyeti, Uluslararası Para Fonu IMF ve G-7'lerin kararlarına Irak konusunda Birleşmiş Milletler BM ve Paris Kulübü'nün rolünü yazdırttı. 
     Rusya Maliye Bakanı Aleksey Kudrin, Rus heyetinin IMF ve Dünya Bankası'nın ilkbahar toplantılarında, BM'nin rolünü ısrarla savunduğunu belirtti. 
     Kudrin, Rus heyetinin en büyük başarısının IMF ve Dünya Bankası'nın Irak'ın savaştan sonra yeniden yapılanmasına yalnızca BM'nin onayıyla katılabileceklerini sonuç bildirgesine yazdırtmak olduğunu kaydetti. 
     Aleksey Kudrin, İtar-Tass haber ajansı tarafından yayınlanan demecinde Irak'ın borçlarının borç veren banka ve kuruluşlar konsorsiyumu olan Paris Kulübü de dikkate alınarak çok taraflı şekilde çözülmesi gerektiğinin bildirgeye yazıldığını ve bunun bütün ülkeler tarafından desteklendiğini ifade etti. 
     IMF İcra Kurulu tarafından kabul edilen söz konusu bildirge, Kudrin'in de katıldığı G-7'lerin maliye bakanlarının toplantısında da benimsendi. 
     





</TEXT>
</DOC>
