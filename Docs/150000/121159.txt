<DOC>
<DOCNO> 121159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sonspo09.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Fatih İçimdeki hırsımı sahaya yansıtacağım 
</HEADLINE>
<TEXT>

     Birinci Süper Futbol Ligi'nde hafta sonu deplasmanda Gaziantepspor ile karşılaşacak Trabzonspor'da, golcü oyuncu Fatih Tekke, bu sezon en önemli maçlarından birini yapacaklarını söyledi. 
     Bordo-mavili takımda, 6 golle en golcü oyuncu olan Fatih, Gaziantepspor ile aralarında 4 puanlık bir farkın bulunduğunu ve bu farkı kapatmaları gerektiğini belirterek, ''Gaziantepspor maçı, bu sezon yapacağımız en önemli maçlardan biri. Çok zorlu bir maç olacak. Rakibimizin kendi evinde oynamasına karşın savunma yapacağını düşünüyorum. Oradan 3 puanla dönmek istiyoruz'' dedi. 
     Ligde 14 hafta sonunda mücadele gücü açısından iyi bir izlenim verdiklerini de ifade eden Fatih, ''Takım olarak kapasitemiz belli. Mücadele ettiğimiz zaman problemlerimiz azalıyor. Takım olarak arzumuzu, mücadele gücümüzü devam ettirdiğimiz müddetçe oynayacağımız takım da pek önemli değil'' diye konuştu. 
     Gaziantepspor'da bazı sorunlar yaşadığını, ancak takım arkadaşları ile aralarında bir sorunu bulunmadığını da kaydeden Fatih, şöyle konuştu 
     ''Gaziantepspor'daki takım arkadaşlarımla aramızda bir sorun yok. Benim muhataplarım da onlar. Ancak neticede bir ekmek savaşı. Saha dışında dostuz ancak saha içerisinde açıkça düşmanız. Ben içimde yaşadığım tüm hırsı Gaziantepspor maçında sahaya yansıtacağım.'' 
     





</TEXT>
</DOC>
