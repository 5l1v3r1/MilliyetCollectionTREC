<DOC>
<DOCNO> 124000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo28.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, lig kalitesinin üzerinde futbol oynadığına inanıyor... 
</HEADLINE>
<TEXT>

     Altay Teknik Direktörü Ümit Turmuş, "ligin kalitesinin üstünde futbol oynuyoruz" dedi. 
     Turmuş, düzenlediği basın toplantısında, 3-0 kaybettikleri Kocaelispor maçının ilk yarısında, futbol adına her şeyi yaptıklarını, yenilginin ikinci yarıdaki şansızlıklardan kaynaklandığını söyledi. 
     Altay'ın, küme düşme hattında bulunduğunu, ancak geleceğe iyimser baktıklarını kaydeden Turmuş, "Kendi sahamızda oynayacağımız İstanbulspor ve Diyarbakırspor maçlarını kazandığımızda devreyi 10. sırada bitirmemiz işten değil. Ligin kalitesinin üstünde futbol oynuyoruz. Hedefimizin yalnızca 3 puan gerisindeyiz. Altay fikstür avantajını da kullanarak ligde iyi işler yapacaktır" dedi. 
     Turmuş, takımdaki 6-7 oyuncunun birçok kulübün transfer listesine girdiğini, ancak bu konuların Ocak ayında konuşulacağını, şimdi İstanbulspor ve Diyarbakırspor maçlarını düşündüklerini sözlerine ekledi. 
     





</TEXT>
</DOC>
