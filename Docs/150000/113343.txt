<DOC>
<DOCNO> 113343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/dunya/dun01.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtleri beraber birleştirdik 
</HEADLINE>
<TEXT>

Kürt parlamentosundan ABD’yi sorumlu tutan Ecevit’e Pearson’dan yanıt 
     ANKARA Milliyet 

     Başbakan Bülent Ecevit’in Kuzey Irak’taki gelişmelerin Washington’ın bilgisi ve desteğiyle çığrından çıktığına ilişkin açıklamalarına ABD Büyükelçisi Robert Pearson’dan yanıt geldi. 
     1996’da başlayan ve Kürt grupları arasındaki sorunların giderilmesini amaçlayan Ankara sürecinde ABD ve İngiltere’nin yanında Türkiye’nin de yer aldığını, Kürt gruplar arasındaki barış gözlem heyetini Türk subaylarının eğittiğini anımsatan Pearson, "Kurulan bu parlamento bu uzlaştırma çabalarının sonucudur" dedi. 
     Kürt devleti konusunda da Ankara’ya garanti veren Pearson, "Kuzey Irak’ta ayrı bir devlete kesinlikle karşıyız. Irak halkları tek bir ülkenin vatandaşları olacak. ABD hiçbir anayasa taslağına onay vermedi" diye konuştu. 
     Avrasya Stratejik Araştırmalar Merkezi’nde konuşan Pearson ABD yönetimi tarafından Ankara’ya iletilen görüşleri şöyle özetledi 
     KÜRT DEVLETİ ve ANAYASA ABD Kuzey Irak’ta ayrı bir devlet oluşumuna kesinlikle karşıdır. Aralarında Türkmenler, Şiiler ve pekçok grubun da bulunduğu Irak’ın tüm halkları tek bir ülkenin vatandaşı olmalıdır. ABD hiçbir biçimde anayasa olabilecek bir belgeye onay vermiş değildir. 
     KERKÜK PETROLLERİ Ülkedeki petrol yataklarının sahibi sadece Irak’taki merkezi hükümet olmalıdır. 
     TÜRKMENLER Irak sorunun çözümü yüzde 90’ı Saddam’ın baskısı altında yaşayan Türkmenler için de parlak gelecek olacak. Bu Irak’la Türkiye arasında ticaret ve yatırım bağlantılarının kurulmasını, birçok ihalenin Türklere verilmesini sağlayacak, Türk firmaları için büyük fırsat oluşturacak. 
     



 DÜNYA 













</TEXT>
</DOC>
