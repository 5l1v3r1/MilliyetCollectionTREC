<DOC>
<DOCNO> 122665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko07.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da hediyelik eşya fuarı açıldı... 
</HEADLINE>
<TEXT>

     Antalya Hediyelik Eşya Fuarı, Cam Piramit Sabancı Fuar ve Kongre Merkezi'nde açıldı. 
     Büyükşehir Belediyesi, Antalya Kültür ve Sanat Vakfı AKSAV desteğiyle Forum Fuarcılık A.Ş. tarafından düzenlenen fuarda, 12 ülkenin özgün el sanatları eserleri sergilenecek. 
     AKSAV Genel Müdürü Giray Ercenk ve Büyükşehir Beleriye Başkanı Bekir Kumbul, birer konuşma ile fuarın açılışını yaptıktan sonra, açılış kurdelasını birlikte kestiler. 
     Kumbul, bugün açılan fuarın, yılbaşı ve Ramazan Bayramı öncesinde, insanların sevdiklerine hediye alabilmeleri için önemli bir imkan olduğuna değinerek, bu tür etkinliklerin, kentin sosyal aktivitesini artırdığını söyledi. Kumbul, belediye olarak, sosyal ve kültürel etkinliklere verdikleri öneme de dikkati çekti. 
     Bijuteri, tekstil, koztmetik, halı, kilim, oyuncak, takı ve deri ürünlerine kadar geniş bir yelpazede el sanatları eserlerinin sergileneceği fuarda, 4 bin metrekare alan üzerinde 100 firmanın stand açtığı belirtildi. 
     Girişi ücretsiz olan Hediyelik Eşya Fuarı, hergün, 12.00-22.00 saatleri arasında açık kalacak ve 15 Aralık'a kadar ziyarete açık tutulacak. 
     Fuarda, Türkiye'nin yanı sıra Endonezya, Filipinler, Hindistan, İran, Kenya, Kırgızistan, Macaristan, Özbekistan, Pakistan, Tanzanya ve Tayland'a özgü el sanatları ürünleri sergilenecek. 
     





</TEXT>
</DOC>
