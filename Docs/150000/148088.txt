<DOC>
<DOCNO> 148088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun36.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush - Blair görüşmesinde bomba şüphesi.. 
</HEADLINE>
<TEXT>

     ABD Başkanı George Bush'un, İngiltere Başbakanı Tony Blair ile Irak savaşı, Ortadoğu ve Kuzey İrlanda barışı konularında görüşeceği Belfast'ta yapılan bomba ihbarları üzerine polis alarma geçti. 
     İrlanda polisi, ilk ihbarın, Bush'un uçağı Air Force One'ın ineceği uluslararası havalimanıyla ilgili yapıldığını, alandaki aramalar sonunda bir şey bulunamadığını açıkladı. 
     Polis, diğer ihbarların uluslararası havalimanını kente bağlayan otoyolla Belfast'ın başka bir havalimanı için yapıldığını, buralarda polisin arama ve incelemelerinin sürdüğünü belirtti. 
     Polisin, önlem olarak havalimanındaki terminal binasını boşalttığı kaydedildi. 
     ABD Başkanı Bush'un uçağı Air Force One'ın Belfast'a TSİ 20.00'de inmesi bekleniyor. 
     





</TEXT>
</DOC>
