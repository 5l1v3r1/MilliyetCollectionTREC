<DOC>
<DOCNO> 146676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/siyaset/siy08.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Suikast sanıkları cezaevinde... 
</HEADLINE>
<TEXT>

Türkmenbaşı’na suikast’tan iade edilen 6 kişi DGM tarafından tutuklanarak Kocaeli F Tipi ceza evine gönderildi... 
     BERİL ÖZCAN İstanbul 

     Türkmenistan Devlet Başkanı Saparmurat Türkmenbaşı’na yönelik suikast girişimiyle ilgili tutuklandıktan sonra Türkiye’ye iade edilen altı Türk, İstanbul DGM’ce haklarındaki gıyabi tutuklama kararları vicahiye çevrilerek cezaevine konuldu. 
     Türkmenistan’ın iade ettiği Sadi Çelik, Ekrem Çelik, Necat Bayram, Ömer Yokuş, Mehmet İhsan Yılmaz ve Mustafa Mesut Güler, dün sabah Aşkabat’tan İstanbul’a getirildi. Atatürk Havalimanı’ndan İstanbul DGM’ye götürülen altı kişi, DGM Cumhuriyet Savcısı Ali Cengiz Hacıosmanoğlu tarafından, Türkmenbaşı’na yönelik 25 Kasım 2002’deki suikast girişimine ilişkin sorgulandı. 
     Hacıosmanoğlu’nun haklarındaki gıyabi tutuklama kararlarının vicahiye çevrilmesi istemiyle İstanbul 4 No’lu DGM Yedek Hakimliği’ne gönderdiği altı kişi, tutuklanarak Kocaeli F Tipi Cezaevi’ne gönderildi. 
     Bu arada Türkmenistan’ın, sanıklarla birlikte dosyalarını da Türkiye’ye gönderdiği öğrenildi. 
     
     


SİYASET 
















</TEXT>
</DOC>
