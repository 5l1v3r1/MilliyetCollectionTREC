<DOC>
<DOCNO> 132768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sontur43.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Çırğan Sarayı'nda Dışişleri Bakanları ile buluştu 
</HEADLINE>
<TEXT>

     Başbakan Abdullah Gül, Irak sorununa barışcı çözüm bulmak amacıyla Türkiye'nin ev sahipliğinde düzenlenen ''Irak Konusunda Bölgesel Girişim-Dışişleri Bakanları Toplantısı''na katılan Mısır, İran, Ürdün, Suudi Arabistan ve Suriye Dışişleri Bakanlarını kabul etti. 
     Çırağan Sarayı Ottoman Salonu'nda gerçekleşen kabule, önce konuk ülkelerin Dışişleri Bakanları geldi. Başbakan Abdullah Gül, saat 17.15'de Dışişleri Bakanı Yaşar Yakış ile toplantı salonuna girdi. 
     Gül, Mısır Dışişleri Bakanı Ahmed Mahir, İran Dışişleri Bakanı Kemal Harrazi, Ürdün Dışişleri Bakanı Mervan Muaşer, Suudi Arabistan Dışişleri Bakanı Prens Suud El Faysal ve Suriye Dışişleri Bakanı Faruk El Şara ile tek tek tokalaşarak hatırlarını sordu. 
     Basın mensuplarının görüntü almasına izin verilen toplantı, daha sonra basına kapalı olarak devam etti. 
     Öte yandan, sadece Anadolu Ajansı ve TRT'nin alındığı toplantının başlangıç bölümünde, Başbakan Gül'ün konuk dışişleri bakanlarıyla sohbeti sırasında sehpa üzerinde bulunan meyve suyu dolu bardak, düşerek kırıldı. 
     Meyve suyu, Dışişleri Bakanı Yaşar Yakış'ın üzerine de döküldü. 
     Bakan Yakış, toplantı salonunda bulunan garsonların da yardımıyla üzerini kağıt mendille sildi. 
     





</TEXT>
</DOC>
