<DOC>
<DOCNO> 118350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/siyaset/asiy.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazarlık’ yapmayacak 
</HEADLINE>
<TEXT>

AKP lideri Tayyip Erdoğan, Cumhurbaşkanı Sezer’in Kişiler için değişiklik yapılamaz’ yaklaşımı için, Bu milli iradeye saygısızlık’ yorumunda bulundu 
     ANKARA Milliyet 

     AKP Genel Başkanı Recep Tayyip Erdoğan, Anayasa’nın 109. maddesinde öngördükleri değişikliğe, "Kişiler için değişiklik yapılmaz. Hukuku siyasallaştırmamak gerek" diyerek karşı çıkan Cumhurbaşkanı Ahmet Necdet Sezer’e "Milli iradenin bir tecellisi var. Bunu farklı yorumlarla aksine bir sıkıntıya sokuyorsunuz. Bu milli iradeye saygısızlıktır. Burada önemli olan hukukun tecellisidir" dedi. Erdoğan, CHP Genel Başkanı Deniz Baykal’a da, "Yetkilerimizi kimseyle paylaşmayacağız" mesajı gönderdi. 
     Erdoğan, ATO ve ASO heyetlerini dün kabul etti. Sezer ve Adalet Bakanı Aysel Çeliker’in "kişilere göre düzenleme olmaz" sözlerini "kanun gereği" olarak yorumlayan Erdoğan, milli iradenin önünde ters bir karar olması halinde, siyasi görevin, sıkıntıyı aşmak olduğunu savundu. "Yasamanın görevi, bu tıkanıklıkları ortadan kaldırmaktadır" diyen Erdoğan, şöyle konuştu 
     
     İşte ispatı 
     "Kanunlar arasında yanlışlar olabilir. Bunların hepsi düzenlemeye tabidir. Bu düzenlemeyi kim yapacak Yasama. Yasama, yaptığı bir düzenlemeyle, antidemokratik bir durum varsa giderecektir. Bundan kimsenin gücenmeye hakkı yok. Kaldı ki, kimse kişiye özgü bir kanun değişikliği talebinde değil. Kimse de hukuku siyasallaştırma gayreti içinde değil. Eğer böyle bir şey varsa, hiç kusura bakmasınlar, bunun biraz geçmişine baksınlar. Biraz evveliyatı karıştırırlarsa, hukukun nasıl siyasallaştığını çok açık göreceklerdir. Bunun ispatı da Tayyip Erdoğan’dır." 
     
     İktidarı paylaşmayız 
     3 Kasım’daki milli iradenin siyasete farklı bir güç kazandırdığını belirten Erdoğan, şunları söyledi 
     "Siyaset, milli iradenin ortaya koyduğu netice istikametinde hareketini devam ettirmelidir. İktidarımızı, milli iradenin bize verdiği vek let istikametinde kullanırız. Devamlı müzakereye açık olacağız, ama bize verilen görevi kimseyle paylaşmayız. Demokrasinin gereği budur. Eğer bize verilen yetkiyi başkalarıyla paylaşırsak, antidemokratik bir sürece girmiş oluruz ve siyaseti zedeleriz." 
     
     Pazarlık konusu değilim 
     "Anayasa değişikliği yapacak mısınız " sorusuna, "Çok acelecisiniz. Bizim şu anda çok engellerimiz var. Onları aşarız. Hiçbir zaman AKP gerilim yaratmayacak, ülkemizdeki hassasiyetlerin dışında adım atmayacaktır" yanıtını veren Erdoğan, Baykal’ın ara seçim önerisiyle ilgili de, "Şahsımı hiçbir zaman pazarlık konusu yaptırmam" diye konuştu. 
     
     



 SİYASET 













</TEXT>
</DOC>
