<DOC>
<DOCNO> 144834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo19.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 3 - Elazığspor 0 maç sonucu 
</HEADLINE>
<TEXT>

     Birinci Süper Futbol Ligi'nde Galatasaray, cezası nedeniyle seyircisiz yaptığı maçta Elazığspor'u 3-0 yenerek, lider Beşiktaş ile arasındaki puan farkını 1'e indirdi. 
     1. dakikada Erdem'in gönderdiği pası ceza alanı önünde Ergün sektirince, Meszaros kaleciyle karşı karşıya kaldı. Bu oyuncunun sol çaprazdan yaptığı vuruşta, top yan direğe çarparak auta gitti. 
     15. dakikada Lukunku'nun pasıyla ceza yayı üzerinde topla buluşan Hasan'ın sert şutunda, top üstten auta gitti. 
     17. dakikada sağ çaprazdan Revivo'nun kullandığı serbest vuruşta, Elazığspor savunmasının uzaklaştırmak istediği topu Ümit Davala kafayla yeniden ceza alanına gönderdi. Savunmanın arkasında sol çaprazda kaleciyle karşı karşıya kalan Ümit Karan, düzgün bir vuruşla fileleri havalandırarak, takımını 1-0 öne geçirdi. 
     24. dakikada Ergün'ün pasıyla sağ çaprazda topla buluşan Ümit Karan'ın çalımlarla ceza yayı üzerine dek gelerek yaptığı sert vuruşta, meşin yuvarlak üstten auta gitti. 
     35. dakikada Revivo'nun sağdan kullandığı köşe atışında Elazığspor savunmasından seken top, arka direkte Ergün'ün önünde kaldı. Bu oyuncunun yakın mesafeden yaptığı vuruşta top, kaleye parelel olarak auta çıktı. 
     41. dakikada Ümit Karan'ın pasıyla ceza alanı önünde topla buluşan Revivo'nun sert vuruşunda, top üstten auta gitti. 
     44. dakikada Elazığspor kalecisi Orkun'un ileri çıktığı pozisyonda ceza alanına yapılan ortayı Cem Beceren uzaklaştırmak istedi. Boşta kalan meşin yuvarlağı Hasan, kale yerine kötü kafa vuruşuyla auta attı ve karşılaşmanın ilk yarısı 1-0 Galatasaray'ın üstünlüğüyle sona erdi. 
     47. dakikada Ümit Davala'nın sağdan uzun bir taç atışıyla ceza alanına gönderdiği top, Lukunku'nun kafasından sekerek Hasan Şaş'ın önünde kaldı. Gögsüyle topu önüne alan Hasan, sağ çaprazda yerden sert bir vuruşla meşin yuvarlağı filelere gönderdi 2-0 
     53. dakikada Meszaros'un pasıyla ceza alanı içinde kaleciyle karşı karşıya kalan Ze Roberto'nun yakın mesafeden yaptığı sert vuruşta, top üstten auta gitti. 
     56. dakikada Ze Roberto ile girdiği verkaç sonrası ceza alanı içine giren Czinege'nin vuruşunda, Mondragon topu uzanarak çeldi. 
     67. dakikada Volkan'ın sağdan ortasında, altıpas çizgisi üzerinde Ümit Karan, topa gelişine çok sert vurdu. Kaleci Orkun meşin yuvarlağı güçlükle kontrol edebildi. 
     Elazığspor'da, 68. dakikada Mehmet Deliorman'ın yerine Ünsal x , 74. dakikada da Cem Beceren'in yerine Bülent x oyuna girdi. 
     75. dakikada Volkan'ın sağdan ortasında, ceza alanı içinde Ümit Karan, yarım vole vuruşuyla meşin yuvarlağı ağlara gönderdi 3-0. 
     76. dakikada Galatasaray'da, Ümit Davala'nın yerine Batista x oyuna dahil oldu. 
     78. dakikada Galatasaraylı Hasan sarı kart gördü. 
     79. dakikada Elazığspor'da Ze Roberto, yerini Cem Yanık'a x bıraktı. 
     81. dakikada Galatasaray'da, Ergün'nün yerine Ayhan x , 82. dakikada da Revivo'nun yerine Baliç x oyuna girdi. 
     Karşılaşma, Galatasaray'ın 3-0'lık galibiyetiyle sona erdi. 
     





</TEXT>
</DOC>
