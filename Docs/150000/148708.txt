<DOC>
<DOCNO> 148708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/magazin/yazdud.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande’yi savaş vurdu 
</HEADLINE>
<TEXT>

İzzet yine bombayı patlattı, Mercure’de yıldızlar geçidi, Udo Walz, Almanya’nın Türkan Şoray’ı Sonja Kirchberger, Düsseldorf’da eğlence, Lorant çok kırgın, Excellent’da şık parti, Bostancı’ya buyrun ve... 
     Efendim, dünden devam ediyoruz. İkinci günün akşamı İlhan Doğan’ın Vreden’deki özel malikanesinde akşam yemeği vardı. Burada Fenerbahçe’nin eski antrenörü, Doğan’ın başkanlık yaptığı LR Ahlen Takımı’nın teknik direktörü Lorant ile sohbet ettik. Lorant, Oğuz Çetin’e acayip bozuk ve kızgın. Sağolsun, İlhan Doğan tercümanlık yaptı, ben de art arda patlattım soruları. Yalnız Lorant acayip nazik. Bir de Oğuz Çetin’i düşünüyorum da... Adam telefonunuza bile cevap vermekten aciz. Kasıntının teki. Sevemedim kısacası Çetin’i. Neyse gelelim Verder Lorant’a. Lorant "Samimi söylüyorum, kalbim Türkiye’de kaldı. Aslında Bay Aziz Yıldırım çok heyecanlı ve aceleci bir başkan. Zaten ona tüm bu yanlışlıkları yaptıran da bu heyecan" dedi. Aziz Ağabey Yıldırım sakın kızma, Lorant öyle diyo. Ve bakın daha neler neler söylüyor "Bundan sonra Fenerbahçe’den hiçbir şey olmaz. Bu yılın şampiyonu Beşiktaş. Takımda arkadaşlık ve oyunculuk ruhu dağılmış gözlemlediğim kadarıyla. Ben Türkiye’de de her şeyi konuştum. Ama beni anlayan ve dinleyen çıkmadı. Medya da insafsızca yüklendi. Size de konuşmak istemezdim ama İlhan Bey’in dostu olduğunuz için sorularınıza cevap veriyorum". Yemekten yine erken ayrıldım ve 2 yıl önce sevgili Uğurkan Erez ile gittiğim Düsseldorf’da aldım soluğu. Bochum’a yaklaşık bir saatlik mesafede. Sevgili Musa da yanımdaydı. İlginçtir Almanlar çok çalışkan ama eğlenceye pek de düşkün olmayan bir ırk. Hamburg, Frankfurt, Köln, Berlin hariç. Bu şehirlerde dibine kadar eğleniyor insanlar. Düsseldorf, Dortmund ve Bochum’a ise sanki ölü toprağı serpilmiş. Sadece diskolar hafta sonları tıklım tıklım. Dortmund’da bir de Taksim adlı bir disko var. Ortaklarından ikisi Türk. 3500 kişi filan alıyor disko. İçerde adım başı bir Türk’e rastlıyorsunuz. Zaten Tarkan, Sezen Aksu, Kenan Doğulu, Yıldız Tilbe’nin şarkıları inletiyor ortalığı. Ama bir duble viski-cola 17 milyon lira. Son gün hariç, hava çok güzeldi. Hatta gündüz tişörtle gezdim. Hayatın durgun olduğu Düsseldorf’daki mağazaların çoğunda yüzde 70’lere varan indirim vardı. Restoranların çoğu, saat 22.00 olmasına rağmen kapanmıştı. Wachtresidens ve Check-Us adlı iki diskoteğe gittik ama beni hiç açmadı. Düsseldorf’un zenginler semti’ Schadowstrasse’de Schodow Arkaden adlı bir yer var, bizim Akmerkez gibi. Ertesi gün gündüz gezdim ama bir şey almadım. Türkiye’de de İş Kuleleri’nde şubesi olan Restaurant Marche’deki bara takıldım. Bir Alman birası içtim. Tabii Bochum’a oranla Düsseldorf fark atıyor. San Boo ve Türkler’in çok yoğun gittiği La Canselatta, Das Land Ei hareketli yerleri. Cumartesi Mercure Otel’de Boris Becker, Heidi Klum, No Angels’ın solisti Lucie, Udo Walz, Sonja Kirchberger’in katıldıkları bir basın toplantısı vardı. Tabii LR düzenlemişti. Hepimiz çok şıktık. Heidi 35 yaşındaymış, taş gibiydi valla. Bizim manken kızların dikkatini özellikle çekiyorum çoğu 20’li yaşlarda dökülüyor çünkü. Almanya’nın Türkan Şoray’ı Sonja büyük şöhretine rağmen acayip mütevazı bir kadındı. 54 yaşındaymış. Hiç göstermiyordu. İki çocuk annesi olan ünlü top model Nadja Auermann da öyle. Şöhretler içinde tek kasılan Boris Becker’di. Ama ben ve Hürriyet’ten sevgili Demirhan ondan intikamımızı bir güzel aldık. Akşam tam onun önündeki protokol masasında biz oturduk, onu arkaya attık. Hırsımızı alamadık, kendisinden imza isteyen salondaki güzel kızlara da geçit vermedik. Ama o yine çapkınlık turlarındaydı. Toplantıdan sonra nefes bile almadan 15 bin kişilik Dortmunder Westfallenhale Kapalı Stadyumu’na gittik. LR-Star Day’in muhteşem partisi burada gerçekleşti işte. Şirketin Başkanı Helmut Spikker müthiş yakışıklı bir adam. Açılış konuşmasını yaptıktan sonra, başta İlhan Doğan olmak üzere tüm yönetim kurulu üyelerini ve basın toplantısında yer alan starları sahneye davet etti. Program, Türkiye dahil RTL Televizyonu’ndan naklen yayınlandı. Salon İlhan’ diye inliyordu. Heidi Klum, Nadja Auermann ve Udo Walz ile sohbet ettik. Udo, bizim M M Mehmet- Metin Bahçecik ve Muammer Yaprakgül gibi. Ama onu Avrupa’da tanımayan yok. Bütün gece bizim masamızdaydı, müthiş gırgır bir tip. Eşi Ric Pipino’dan ayrılmadan rockçı Anthony Kields ile aşk yaşamaya başlayan Heidi Klum bu yaz Türkiye’ye gelebileceğini belirtti. Boris ise mayıs ayında Dr. İsmail Eren ile tenis maçına hazır olduğunu söyledi, "Rakibim de hazırlansın" dedi. Partide No Angels coşturdu. Pazar sabahı Rıza Öziş, ben ve İlhan Doğan’ın asistanı Aysan Selanik, Bochum Husemannplatz’daki Baldini D’Oro Coffeebar’da güzel bir kahvaltı yaptık. Toplam 22 milyon ödedik. Sonra yakındaki bit pazarını gezdik, şovlar izledik. Ardından bir zincir olan Dr. Ruer-Platz’daki Cafe Zürich’de biramızı yudumladık. Çok yorucu, fazla renkli olmayan bir seyahatti ama dünya starları ile tanışmak ve İlhan Doğan’ı tanımak hoştu. 
     
Excellent’da şık parti      Evet, gelelim İstanbul gecelerine ve dedikodularına. Efendim, 8 Nisan Salı günü POPSAV ve Mehmetçik Vakfı, 
     2002 Mart ayında kaybettiğimiz değerli sanatçı arkadaşım Esmeray adına bir anma gecesi düzenledi. Bostancı Gösteri Merkezi’ndeki geceye popun divası Sezen Aksu, büyük ses Zerrin Özer, Kenan Doğulu, Hakan Peker ve Deniz Seki katılacak. Konseri Pınar Altuğ ile Murat Başoğlu sunacaklar. Bu konser kaçmaz, biletleri Biletix’den temin edebilirsiniz. Biraz da sizlere kendimizden söz edeyim istiyorum. Çünkü bizim ekibi merak ettiğinize dair çok mail alıyorum. Bu yüzden ara sıra bizden de haberler veriyorum zaten. Hande’yi, Betül’ü, Yayın Yönetmenimiz Rifat Ababay’ı, Yazgülü’nü, Mehmet’i köşemde sık konuk ediyorum. Bir de masa komşum Halim Bahadır var. Bugünkü konuğum o. Halim, POSTA Gazetesi’nin Romantik İsyankar’ yazarı. Bana göre isyankar serserisi. Adam güzel 
     yazı yazıyor, kızlar onun peşini bırakmıyor ama çok sağlıksız yaşıyordu daha düne kadar. İçtiği sigaralar nedeniyle neredeyse birbirimize silah çekme raddesine gelmiştik. E o Karadenizli, ben yarı deli. Sonunda sevgili Yayın Yönetmenimiz Rifat Ababay’ın gayretiyle bir karar alındı bizim bölümde artık sigara içilmiyor. Dış Haberler Müdürü Hakan Çelik, editör 
     Arif Esen ve ben bu yasaklamayı getirinceye kadar göbeğimiz çatladı. Finalde çok da düşman edindik. Ama şimdi, en sıkı içicilerin başında gelen Görsel Yönetmenimiz Saliha Pakel ve 
     çok eski arkadaşım olan sevgili editörümüz Ayşe Özdemir bile bana şükranlarını sunuyorlar. Nereden nereye atladım, yine Halim’e döneyim. Halim’in sigara ve alkole müthiş zaafı var. Ben ikide bir "Sen erken öleceksin ihtiyar" dedikçe kızıyordu. Sonunda pes etti. Artık benim önerdiğim her şeyi yapıyor. Sabahları ballı sütünü eksik etmiyor. Akşamları da rakı, bira, bir paket sigara yerine ıhlamur, kuşburnu, nane-limon, yeşil çay ya da adaçayı içiyor. Yani sevimli serserinize biraz da ben doğru yolu buldurttum, haberiniz ola. Bu duruma eski eşleri ve sevgilileri bile şaşırmış. Eeee, keramet dostlukta. Efendim, sevgili Elif Didem Yağcı, benim Seba Residance’dan komşum. Yüzü gibi yüreği de çok güzeldir. El Dicon 
     Turizm Şirketi’nin sahibi. Çok da 
     başarılı. Kongreler, bayi toplantıları, organizasyonlar yapıyor. Didem, yeni yaşını Maslak Excellent Restaurant’da şık bir partiyle kutladı. Saç doktoru Veysel Şenel ve karısı Aynur, sevgili Göksel Ağabey’in Arsoy güzel kızı Aşkım Sağıroğlu, BJK’nin eski futbolcularından pırlanta kalpli Şifo Mehmet, Seba’nın ortağı olan genç iş adamı Haşmet Murşit, diş doktoru Seyhan Gücüm ve güzel karısı gecenin konukları arasındaydılar. Mönüde özel Excellent salata, somonlu fettuccini, ıspanaklı-tavuklu pane ve muhteşem 
     bir pasta vardı. Elif gemi turizmine de 
     el attı. Kuşadası ve Yunan Adaları’na müthiş turlar düzenliyor. İlgilenenler 
     için telefon numarası 0212 287 41 11. 
     
İzzet Zihni huzurlarınızda, Şamdan ve Şayan 24      Partiden sonra, yeni kavalyem Ali Sayar’a sözüm olduğu için Şamdan’a uğradım. Hareketliydi. Serra-Osman Merzeci, Mehmet Garan ve eşi, Elif Mehmet Germiyanlıgil, Şirin-Neşet Yalçın, Emre Ergani, Hande Ataizi ve yeni aşkı Fethi Pekin, yeniden barışan Arte-Mehmet Çelik, Bistro, Mirror ve Şans’ın ortağı sevgili Cücü Cüneyt Kurt , Kanal D’de yayınlanan İnsanlar Yaşadıkça’ programının sunucusu olan eşi Demet Söz oradaydı. Hande Ataizi’ni çok keyifsiz gördüm. Öğrendim, savaş Hande’yi fena vurmuş. Büyük bir proje olan yeni dizisi Estağfurullah Yokuşu’nun çekimleri savaş nedeniyle ertelenmiş. Savaş atmosferinde karambole gelmesin diye. Maddi olarak bel bağladığı albümü de şimdilik rafa kalkmış. Bu nedenle Hande kara kara düşünüyormuş. Şamdan sonrası Ulus’daki Etiler Şayan’a uğradım. Aman Allah, ne kalabalıktı öyle Eski Şamdan yöneticilerinden olan patronlar Ali Cankurt ve Ziya Kurnaz olmasa yer bulamayacaktık. Şef Fahrettin Şahin ve Kazım Uygun masaya baktılar. O saatte sadece mercimek çorbası içtim ve sütlaç yedim. Ama masadakiler Şayan ızgara köfte, kekikli piliç ızgara, kuzu külbastı, piyaz, piliçten kebap derken neredeyse dükkanı boşalttılar. Fiyatlara göz gezdirdim, hem kaliteli hem de lezzetli yemeklerin bu kadar ucuz olmasına şaşırdım. Dükkanın ortağı Ali Cankurt, aynı zamanda aşçıbaşı da. Titiz adamdır, Şamdan’dan bilirim. Yıllardır kaliteyi koruyor Şayan 24. Gayrettepe’deki Şayan da öyleymiş, sevindim. Aman hafta sonu gitmek isterseniz mutlaka telefon açın yoksa yer bulamazsınız. Telefon numarası 0212 352 45 24. Can dostum İzzet Çapa yine bombayı patlattı Eğlence dünyasının genç, yakışıklı ve deneyimli patronlarından, Zihni Bar’ın sahibi Zihni Şardağ ile birleşti. Kuruçeşme’deki müthiş Boğaz manzaralı Zihni mayıs ayında Zihni’s People olarak açılıyor. Zihni ile İzzet ağabey -kardeş gibi. Bu yaz ve gelecek kış sezonunda Boğaz’a ortak damga vuracaklar. Evet efendim, bu pazar da bu kadar. En kötü gününüz benimkinden iyi olsun. 
     
Helsinki’den Kopenhag’a Kıbrıs      Erdal Güven, Radikal Gazetesi Yazı İşleri Müdür Yardımcısı ama her şeyden önce çok başarılı dış politika yazarı. Güzel ve dost bir insan. Erdal ilk kitabını imzalayıp masama koydu. Tesadüf, Almanya seyahatim vardı, 
     5 günde okudum. Dürüst bir kalem akıcı bir dille hareket etmiş sayfalar üzerinde. Aydınlanmamış olan Kıbrıs politikasıyla ilgili kör gözlü politikacıların neleri görmesi gerektiğini görmüş Erdal. Kıbrıs sorununun çözümünde neden h l bir noktaya gelinmediğinin yanıtını bulacaksınız kitapta. Genç nesil için bir belge niteliğinde olan kitabı okuyun, aydınlanacaksınız. 
     
     


MAGAZİN 
















</TEXT>
</DOC>
