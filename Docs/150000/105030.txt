<DOC>
<DOCNO> 105030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/dunya/adun.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın havası kaçtı 
</HEADLINE>
<TEXT>

Bush’un Irak politikası ABD ve dünyada ters tepince, Şahinler de yumuşadı. Cheney, artık Irak konusunda BM ve AB’nin desteğine ihtiyaç olduğunu söylüyor 
     DIŞ HABERLER SERVİSİ 

     Irak lideri Saddam Hüseyin’i dünya barışı için ciddi bir tehdit olarak niteleyip Bağdat’taki rejimi değiştireceğini ilan eden ABD yönetimi, gerek içeriden gelen eleştiriler, gerekse de uluslararası topluluğun askeri operasyona destek vermemesi üzerine savaş söylemini yumuşattı. 
     Aylardan beri Saddam’dan kurtulmanın vazgeçilmez bir görev olduğunu haykıran ve bunun için ABD’nin gerekirse tek başına harekete geçmesini isteyen Şahinler, artık Irak liderinin suçüstü yakalanmasını ve uluslararası topluluğun desteğinin önemine işaret etmeye başladılar. 
     Irak’a saldırılmasına hararetle savunan Şahinler grubundan ABD Başkan Yardımcısı Dick Cheney, geçtiğimiz hafta yaptığı iki konuşmada, Beyaz Saray’ın tutumundaki bu değişimin ipuçlarını verdi. Cheney, konuşmalarında, Irak konusunda BM ve AB’nin desteğine ihtiyaç olduğunu vurguladı. 
     
     Denge unsuru Colin Powell 
     Ayrıca Başkan George W. Bush da Irak konusunda atılacak her adım için hem Kongre’ye hem de uluslararası kamuoyuna bilgi vereceğini, görüş alışverişinde bulunacağını söyledi. 
     Şimdiye kadar Irak’a müdahale tarihini ABD’de kasımda yapılacak Kongre seçimlerine kadar öne alan ve askeri planların hemen hemen tamamlandığını iddia eden öteki yetkililer de, "savaş davullarının" çalmadığının altını çizmeye başladı. 
     Şahinlerin sesi kısılırken, dikkatler bu kez, başını Dışişleri Bakanı Colin Powell’ın çektiği Güvercinlere çevrildi. Eski bir asker olarak temkinli davranmayı seçen Powell’ın hedef netleşmeden ateş etmeyeceğini belirten yorumcular, Dışişleri Bakanı’nın uluslararası topluluğun tutumuna büyük önem verdiğini ve dünya liderleriyle temaslarını sürdürdüğünü hatırlattılar. 
     Reuters’in analizine göre, artık Beyaz Saray’a Powell’ın damgasını taşıyan ve Irak sorununu bütün açılarıyla irdeleyen soğukkanlı bir bakış açısı h kim olacak. ABD’nin önünü ve arkasını hesaplamadan Irak’a saldırması, artık uzak bir olasılık. Nitekim ABD’nin Irak konusunda ateşinin düşmesi, AB yetkililerini rahatlattı. Danimarka’da toplanan dışişleri bakanları, Washington’un yumuşak tonundan duyulan memnuniyeti dile getirdiler. 
     
Bush’a kamuoyu desteği azalıyor      ABD’de yapılan son anketlerde Saddam Hüseyin’e karşı askeri harek t düzenlenmesine, Amerikan halkının verdiği desteğin azaldığı ortaya çıktı. 
     Time ve Newsweek tarafından yapılan kamuoyu yoklamalarında ayrıca müdahaleye soğuk bakan Güvercinlere duyulan sempatinin arttığı görüldü. ABD yönetiminde en beğenilen lider yüzde 78’lik oranla "Güvercin" Dışişleri Bakanı Colin Powell olurken, Savunma Bakanı "Şahin" Donald Rumsfeld’i savunanların oranı yüzde 51, Başkan Yardımcısı "Şahin" Dick Cheney’i beğenenlerin oranı ise yüzde 49’da kaldı. ABD Başkanı George W. Bush’a verilen destek yüzde 65 ile 11 Eylül’den bu yana en düşük seviyesine indi. Bu oran, en yüksek olarak yüzde 89 ile 12 Ekim’de ortaya çıkmıştı. 
     Time’ın 28 - 29 Ağustos tarihlerinde düzenlediği ankete katılan 1.004 kişiden Irak’a asker gönde- rilmesine destek verenlerin oranı, geçen aralık ayındaki yüzde 70’ten yüzde 51’e indi. Sıradan Amerikalıların yüzde 40’ı operasyona karşı çıktı. Newsweek’in anketinde de yalnızca yüzde 49’luk bir bölüm, Irak operasyonuna destek verdi. 
     Yüzde 70’i Saddam Hüseyin’in suikastta öldürülmesini, yüzde 69’u da Irak’a karşı uluslararası koalis- yon oluşturulmasını istedi. 
     Time’ın anketinde yüzde 49’luk bir grup, Irak ile savaşın çok uzun ve masraflı olacağı görüşünü savunurken, yüzde 15’lik bir bölüm ise ABD’nin Irak’tan yenilerek ayrılacağı tahmininde bulundu. 
     
Türkiye’den ne haber ’      Beyaz Saray’ın Irak politikasında ağırlık kazanmaya başlayan Güvercinlerin, Şahinlerin savunduğu "derhal müdahale" görüşüne karşı en büyük kozunu Türkiye oluşturuyor. 
     Türkiye’nin desteği olmaksızın olası bir Irak savaşında kolayca zafer kazanılamayacağını vurgulayan Güvercinler, Irak operasyonu için henüz bir strateji belirlenmediğini, böyle bir stratejinin saptanması durumunda da Türkiye’nin tutumunu gündeme getireceklerini belirtiyorlar. ABD Dışişleri Bakanlığı yetkilileri, operasyon planlarının tartışılacağı toplantılarda, "Türkiye’nin durumu ne olacak Aynı şekilde Ürdün için ne yapılacak " sorularına yanıt arayacaklarını ifade ediyorlar. Irak’a karşı her iki ülkenin desteğinin, sınırda bulunmaları ve barındırdıkları ABD üsleri nedeniyle vazgeçilmez olduğunu vurgulayan Güvercinler, bu iki ülkenin Irak’a askeri harek t yapılmasına karşı olduğunu hatırlatacaklar. 
     



 DÜNYA 










</TEXT>
</DOC>
