<DOC>
<DOCNO> 122961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yasam/yas07.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca bir kiliseyi taşıyıp ev yaptı 
</HEADLINE>
<TEXT>

Konyalı bir çiftçinin, koca Bizans kilisesinin taşlarını numaralayıp traktörle ilçesine taşıdığı ortaya çıktı 
     Konya Ereğli’de kayıp bir Bizans kilisesini arayan yetkililer şok geçirdi. 
     Ereğli Müze Müdürlüğü, 25 yıl önce Oymalı köyünde bulunan bir kilisenin kayıp’ olduğunu belirledi. Bunun üzerine yapılan araştırma sonucu, çok sayıda yeraltı şehri ve kilise bulunan Oymalı’da oturan Sadık Altınöz’ün, 30 yıl önce konut sorununu, köydeki kiliseyi taşıma ev’ haline getirerek çözdüğü ortaya çıkarıldı. Köye 35 kilometre mesafedeki Mithatpaşa’da arsa alan Altınöz, kilisenin taşlarına tek tek numara vermiş, ardından da söktüğü gibi traktörle taşımıştı. 
     
     Eşi kiraya bile verdi 
     Altınöz, taşları sırasıyla dizip kiliseyi aslına uygun olarak yeniden inşa etmiş ve içini de düzenleyerek tek kuruş harcamadan ev sahibi olmuştu. Daha sonra Altınöz vefat etse de, yıllara meydan okuyan kilise evi’ boş kalmadı. 
     Altınöz’ün eşi Türkan Altınöz, evi 30 milyon liradan kiraya verdi. 
     



 YAŞAM 




















</TEXT>
</DOC>
