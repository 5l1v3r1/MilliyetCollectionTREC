<DOC>
<DOCNO> 114402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun11.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta obez yolcunun sıkıştırdığı kadına 13 bin sterlin ödendi 
</HEADLINE>
<TEXT>

     İngiliz Virgin Atlantic havayolları, uzun uçak yolculuğu sırasında yanında oturduğu aşırı şişman kadının kendisini sıkıştırdığı gerekçesiyle şikayette bulunan yolcuya, 13 bin sterlin 33 milyar lira tazminat ödedi. 
     Güney Galler'den Barbara Hewson'un, yolculuktan sonra göğsünde kan pıhtılaşması, akut siyatik, bacak kaslarında zedelenme ve ağrılardan şikayetçi olduğu bildirildi. 
     Obez yolcunun uçaktaki koltuğuna, Hewson'un vücudunun bir bölümünü ''altına alarak'' sığabildiği belirtildi. 
     Trasatlantik yolculuk boyunca ezilen kadının hemen Los Angeles'ta hastaneye kaldırıldığı ve bir ay yatağa bağlı yaşadığı bildirildi. 
     Hewson'ın uçak havalanmadan önce, mürettebata aşırı şişman bir yolcunun yanında oturmaktan şikayet ettiği, ancak kendisine tüm koltukların dolu olduğu yanıtı verildiği bildirildi. 
     Havayoluna dava açan Hewson, 2 yıl sonra tazminat almaya hak kazandı. 
     Hewson, Sunday Times gazetesine yaptığı açıklamada, 11 saatlik yolculuğunu ''korkunç'' olarak nitelendirdi. Hewson, hala ağrı çektiğini ve bastonla yürüyebildiğini söyledi. 
     





</TEXT>
</DOC>
