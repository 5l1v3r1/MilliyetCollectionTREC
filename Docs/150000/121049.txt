<DOC>
<DOCNO> 121049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo05.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2008’e kötü haber 
</HEADLINE>
<TEXT>

UEFA Başkanı Johansson,Fenerbahçe - Panathinaikos maçında çıkan olayların iki komşu ülkenin adaylığına gölge düşürdüğünü ve olumsuz etki yaptığını söyledi 
     TÜRKİYE ile Yunanistan’ın 2008 Avrupa Futbol Şampiyonası ortak adaylığı için kötü haber geldi. UEFA Başkanı Lennart Johansson, İsviçre’nin Le Dimanche gazetesinde yayınlanan röportajında Fenerbahçe - Panathinaikos maçlarında çıkan olayların iki komşu ülkenin adaylığına gölge düşürdüğünü söyledi. Johansson," Şüphesiz bu olayların, adaylık üzerine olumsuz etkisi olacaktır" diye konuştu. 
     UEFA’nın 7 aday arasından 2008’in ev sahibini belirleyeceği 12 Aralık’taki toplantı öncesinde seçim için önemli ipuçları içeren röportajda Johansson, Rusya ile İrlanda - İskoçya adaylıklarına da fazla şans tanımadı. UEFA başkanı, Moskova’daki rehine krizi ve İrlanda’daki stad probleminin adaylıkları etkileyeceği imasında bulunurken İsviçre - Avusturya ortaklığına daha pozitif yaklaştığını belirtti. 
     
ULUSOY Tuzağa düşürülmüş      FUTBOL Federasyonu Başkanı Haluk Ulusoy, yaptığı açıklamada "Johansson tuzağa düşürülmüş" dedi. Ulusoy, "Dikkat ederseniz aday ülkelerden İsviçre’nin bir gazetesine konuşmuş. Ancak biz şansımızın az olduğuna inanmıyoruz. Seçim gününe kadar vargücümüzle çalışacağız" ifadesini kullandı. 
     



 SPOR 
























</TEXT>
</DOC>
