<DOC>
<DOCNO> 149691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun06.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye "Hiçbir Irak liderinin, Suriye'ye başvurusu yok" 
</HEADLINE>
<TEXT>

     Suriye, Irak ile olan sınırının şu anda kapalı olduğunu ve hiçbir Irak liderinin Suriye'ye gelmek için başvuruda bulunmadığını bildirdi. 
     Suriye Dışişleri Bakanlığı sözcüsü Buteyna Şaban, El Cezire televizyonuna yaptığı açıklamada, ülkesinin, Irak halkının uğrayabileceği zararlardan ötürü savaşa karşı çıktığını söyledi. 
     Şaban, Suriye'nin Irak rejimiyle tarihteki ilişkilerinin hiçbir zaman samimi olmadığını, ancak Irak halkına karşı her zaman kuvvetli duygular beslediklerini belirtti. 
     Amerikalı yetkililerle sürekli diyalog içinde olduklarına inandığını kaydeden Suriyeli Bakan, ''Sorun şu ki, Suriye'ye yönelik tüm suçlamalar İsrail'den kaynaklanıyor. İsrail, Suriye-ABD ilişkilerini zayıflatan ana kışkırtıcıdır, ancak İsrail'in bu girişimlerinde başarılı olacağına inanmıyorum'' dedi. 
     Suriye yönetimi, Iraklı üst düzey yetkilileri barındırdığı yönünde Amerikan suçlamalarına maruz kalıyor. 
     





</TEXT>
</DOC>
