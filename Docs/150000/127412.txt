<DOC>
<DOCNO> 127412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/akyol.html </URL>
<DATE> 2002/12/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Başbakan Gül’ün penceresinden 
</HEADLINE>
<TEXT>

     BAŞBAKAN Abdullah Gül’le MGK toplantısından önce görüşüyorum. İlk sorum, savaş konusunda Amerika ile görüşmeler. Gül diyor ki 
     - Birinci politik hedefimiz, savaşı önlemek, sorunun barışçı yollarla çözümünü sağlamaktır. Bunun için çalışıyoruz. Elbette görüşüyoruz ama hiçbir taahhüde girmedik, kesin girmedik. 
     Sanıyorum, hükümet bu aşamada ABD’ye bazı yeni kolaylıklar’ sağlamayı taahhüt etmenin savaşı kolaylaştırabileceğini düşünüyor. Amerika’ya cevabımızın gecikmesinde bunun da rolü var. Gül’ün, ocağın ilk haftasında bölgedeki Arap ülkelerine yapacağı ziyaretin de amacı bu 
     - Bu sorunu barışçı yollardan çözmek için Arap ülkeleriyle birlikte ne yapabiliriz, bunları konuşacağım. 
     Türkiye, Arap ülkeleriyle birlikte, hem şartlara uyulması için Saddam’a, hem savaş dışı çözümler için ABD’ye baskı yapmaya çalışacak. 
     
     SAVAŞ, biz istemediğimiz halde çıkacaksa Başbakan Gül’ün cevabı 
     - Elbette bunu bütün dikkatimizle değerlendiriyoruz. Akla gelecek bütün senaryolara hazırlanıyoruz 
     En iyisi barış, ama savaş çıkarsa, akla bin türlü senaryo geliyor Kısa savaş, uzun savaş... Hava ağırlıklı, kara ağırlıklı savaş... Türkiye’nin Kuzey Irak duyarlığı, Irak içinde Kerkük’ün statüsü... Askeri gücün çok etkili olacağı kritik sorunlar... 
     Başbakan Gül devam ediyor 
     - Türkiye, bölgenin asli unsurudur. Hiçbir ihtimale, hiçbir olaya kayıtsız kalamayız. Her türlü senaryoya karşı tedbir almak ve kurumları hazırlamak temel görevimizdir 
     Elbette "kurumlar"ın başında Silahlı Kuvvetler geliyor çünkü konu savaştır. 
     Silahlı Kuvvetler’in kendi iç hazırlığını yapması tamam da, gerektiğinde Irak’a girmesi veya bir miktar Amerikan askerinin Türkiye üzerinden Irak’a girmesi... Yetki Meclis’in... 
     
     YETKİ Meclis’te ve Meclis’ten "savaşa hayır " sesleri yükseliyor. 
     Başbakan, "herkese" tabii en başta ABD’ye şunu söylediğini belirtiyor 
     - Türkiye krallık, şeyhlik, diktatörlük ülkesi değil, demokratik bir ülke. Elbette kamuoyunu, muhalefeti dikkate alırız ve son söz Meclis’indir. 
     Asker gönderme ve yabancı asker gelmesi konusunda Meclis’ten yetkiyi nasıl alacaksınız 
     - Daha o noktaya gelmedik, kimse acele etmesin. Ondan önce yapılacak çok şey var. 
     Yani diplomasi, pazarlık, Başbakan’ın Ortadoğu gezisi, tablonun netleşmesi... O noktaya gelince Meclis’ten yetki alamamak gibi bir kaygı sezmedim Başbakan’da. 
     Bu noktada Gül, CHP’yi eleştiriyor 
     - Bu konular sansasyona gelmez, manşetlerle yönetilmez. Biz ilkeli davranıyoruz, CHP’ye de bilgi veriyoruz. Ama biz bu bilgileri kendileri için veriyoruz. Ne kadar kendilerinde muhafaza ederlerse bundan sonra o kadar bilgi veririz. Biz manşet vermeyi bilmiyor muyuz Sorumlu ve ilkeli davranıyoruz. 
     
     AMERİKAN taleplerine karşı Gül mesafeli duruyor. Acaba yanılıyor muyum Bunu anlamak için Başbakan Gül’e sorular yönelttim. ABD bizim müttefikimiz, bunun gerekleri yok mu 
     - Böyle fevkalade kritik konularda kimsenin hatırı için hiçbir şey yapmayız Türkiye’nin çıkarları neyi gerektiriyorsa onu yaparız Ayrıca, insani açıdan kan ve acı istemiyoruz. 
     Bizim yapacağımızla ABD’nin istekleri arasındaki farktan dolayı Türkiye ile ABD arasında bir sorun çıkar mı 
     - Niye çıksın Türkiye zaten o kadar çok şey yapıyor ki... Bunlar mutlaka haneye yazılmalı Hep yeni şeylere bakarak Türkiye’nin politikasını değerlendirmek yanlış olur. Körfez Savaşı’ndan çok zarar gördük. Bu defa da şimdiden zarar görmeye başladık. İşte piyasalar... Türkiye zaten fedakarlık yapıyor 
     Amerikan Dışişleri ve Hazine bakan yardımcıları Ankara’da zararlarımızı ve bir savaşın maliyetini konuşuyorsunuz, değil mi 
     - Dedim ya, herkesle her ihtimali konuşuyoruz. 
     Netice Hükümetin politikasını, sanıyorum, Başbakan Gül’ün "ihtiyatlı, dikkatli" sözleri özetliyor. Türkiye bölgesinde kesinlikle Amerika adına "vekaleten" hareket eden bir ülke olmak istemiyor "Türkiye’nin kendi çıkarları" için savaşta belli bir askeri pozisyon almak zorunluluğu ortaya çıkarsa, bunu hem Türk kamuoyuna ve Meclis’e, hem dünyaya böyle anlatacak... 
     Prensipte bu politikayı doğru buluyorum. 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
