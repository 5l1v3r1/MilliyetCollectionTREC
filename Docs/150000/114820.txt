<DOC>
<DOCNO> 114820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/gunes.html </URL>
<DATE> 2002/10/24/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Kıratın son tırısı 
</HEADLINE>
<TEXT>

     Siyasi partiler hakkında yazılarımız sürüyor. Bugün de sırada DYP var. Köklü bir geçmişi olan DYP taşıdığı geleneği kentsoylu bir kadın liderle sürdürmeye çalışıyor Çiller. DYP özünde bir köylü - esnaf partisi. Çiller önceleri bu partiyi Demirel’in yakın çalışma arkadaşları olan Cevheri, Gölhan gibi isimlerle sürdürdü. Sonra da Ekinci gibi isimlere yöneldi. Yani geleneksel isimlerle, DYP ile kentsoylu görünümü arasındaki paradoksu aşmaya çalıştı. Ancak her seferinde yeni isimler de partide temsil olanağı buldu. 
     Oysa DYP tabanında bir başka sosyolojik sıkıntı yaşanıyor. Türkiye’de tarım kesiminde çalışanlar sürekli azalıyor. Diğer yandan esnafın siyasal davranış deseninde değişimler gözleniyor. Yani DYP’nin geleneksel seçmen tabanı daralıyor. Nitekim, 1991 seçimleri hariç, kentlerde tutunma çabaları sonuç vermedi ve DYP sürekli kan kaybeder oldu. 
     DYP’de bu denli kalıcı bir düşüşe rağmen, örgüt ne mesajlarını, ne de liderini değiştirdi. Parti inatla aynı lideri seçmene iteleyip duruyor. Bu da halka karşı saygısızlık oluyor. Ancak bu seçimlerde Çiller cesur bir davranışta bulundu. Potansiyel bir genel başkan olan genç ve yetenekli Mehmet Ali Bayar’ın partisinden milletvekili olma fırsatını tanıdı. Onun ve partisinin önünü açtı. Diğer genel başkanları da sürekli yanında dolaştırarak kompleks duymadığını gösteriyor. 
     DYP’nin programı ile ilgili bilgi toplamak için internetteki web sitesine uğradık. Gördüğümüz manzara DP - AP geleneğinin sürdüğüydü. Programda kadın - gençlik ve engellilerin yanı sıra, esnaf - sanatkar - KOBİ’ler ve işçi, memur ve emekliyle ilgili bilinen sorunlar dile getirilmiş. Kısacası, sorunların çözümünden çok, hangi toplumsal kesimlere nelerin sağlanacağı belirtiliyor. Bu da tezimizi doğruluyor hafif dozlu popülizm 
     Sitede makroekonomik dengenin nasıl sağlanacağına dair tek bir metin bulamadık. Bir mali krizin henüz tam olarak bitmediği bir ülkede her partinin bu konuya önem vermesi gerekmez mi 
     Çiller’in kampanyası da etkili değil. Fakat bunun nedenleri var birincisi Çiller sürekli elinde bilgisayarı 1994 krizini nasıl en az hasarla atlattıklarını izah etmeye çalışıyor. Oysa bu çaba, krizden hasar gören toplumsal kesimleri krizle ilgisi olmayan partilere yöneltiyor. Yani Çiller kendisinin de içinde bulunduğu krizi seçmene hatırlatmış oluyor. Büyük hata Kaldı ki, bu seçimlerde Çiller’in etkili bir mesajı da bulunmuyor. Nihayet eleştirilen değil, eleştiren taraf olma gafletine düşüyor ki, bu siyasette iddiaların yitirilmesi demek. 
     Çiller kriz süresince çıkan anketlerdeki yükselmesini sürekli sanmış. Oysa dengeler çok değişti. Bu seçimler adeta eskilerin süpürülmesi seçimi. Anlaşılan Çiller bunu da okumamış. Çünkü Çiller’in vitrininde Bayar ve Türkeş hariç genç isimler pek yok. 
     Çiller iktidara geldiklerinde kur rejiminde ve bütçe politikasında ciddi revizyonlar yapacağını belirtiyor. Oysa her ikisi de ne mümkün, ne de doğru. Herkes de yazdı durdu. Üstelik Çiller bir ekonomi profesörü. Kısacası, görünen amblemdeki şaha kalkan kırat inince dört nala değil, tırıs gidecek. 
     
     







Yine siyaset ve hukuk 


Bill Clinton ve evrenselleşme süreci 


Gürer Aykal... 


Savaş bulutları 


Sekiz anket, sekiz sonuç 


Seyirci koyun sürüsü değil, elbet yuuuh çekecek 


Şu bizim hukuk 


"Kapatıyorum... kapaaattt..." 


Kıratın son tırısı 


Fukuyama’yı dinlerken... 


AKP, TÜSİAD’dan tüyo aldı 


AKP’ye son darbe 


Fukuyama ve keskin nişancı 


Sanayide üretim artışı devam ediyor 


Türkiye Suriye’ye mi özenecek 


</TEXT>
</DOC>
