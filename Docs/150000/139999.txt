<DOC>
<DOCNO> 139999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/guncel/gun20.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite mi, o da ne 
</HEADLINE>
<TEXT>

Meslek lisesini bitirdikten sonra sınavsız olarak meslek yüksekokullarına devam eden gençler, yine lise sıralarında, lise öğretmenlerinden ders alıyor 
     SİBEL KAHRAMAN, BURCUM DEVREZ İstanbul 

     Sınavsız geçiş kapsamında pek çok lise akşam saatlerinden sonra meslek yüksekokulu olarak hizmet vermeye başladı. Bu liselerin her biri vakıf ve devlet üniversitelerinden birisine bağlandı. Üniversiteler liselerin kapısına tabelalarını astılar, mali katkı planlarını hazırladılar ve eğitim-öğretime başladılar. Ancak üniversitelere bağlı meslek yüksekokullarına öğrenime gelen gençler, üniversiteden hiçbir hocadan ders alma şansına erişemediler. Dersleri yine lise öğretmenleri veriyor. 
     
     İstanbul’un iki ucu 
     Avcılar’da bulunan İHKİB Avcılar Hazır Giyim ve Konfeksiyon Meslek Lisesi bünyesinde eğitim veren meslek yüksek okulu Kayışdağı’ndaki Yeditepe Üniversitesi’ne bağlı. Okul yetkilileri mesafenin çok uzak olduğunu belirtirken, üniversiteden ders vermeye gelen öğretim görevlisinin bulunmadığını, ancak mali konularda sıkıntı yaşamadıklarını söylediler. 
     Maddi açıdan sıkıntı çektiklerini belirten Gültepe Teknik Lise ve Endüstri Meslek Lisesi yetkilileri, üniversiteden hiçbir destek alamadıklarını söylediler. Yetkililer, "Öğrenciler akademisyenlerden eğitim almıyorlar. Laboratuvar sayımız az. Uygulamanın olmadığı bir ortamda eğitimi iyi şekilde yapmak imk nsız. Ayrıca buraya gece geldikleri için üniversitelerde sağlanan sosyal imk nları da öğrencilere sağlayamıyoruz" dediler. 
     
     Öğrenciler ne diyor 

</TEXT>
</DOC>
