<DOC>
<DOCNO> 145033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko11.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polen Menkul Değerler yeniden hizmette... 
</HEADLINE>
<TEXT>

     Sermaye Piyasası Kurulu SPK tarafından, mevzuata aykırı işlemleri ve bu aykırılıkların mali yapısı üzerinde yaratacağı olası olumsuz etkileri önlemek için 17 Mart'ta faaliyetleri geçici olarak durdurulan Polen Menkul Değerler A.Ş'ye, yeniden faaliyet izni verildi. 
     SPK'nın bugün yayımlanan haftalık bülteninde, Polen Menkul Değerler'in, faaliyetlerinin durdurulmasına ilişkin Kurul kararının gereklerini yerine getirdiği belirtildi. 
     Kurul, mevzuata aykırı işlemleri ve bu aykırılıkların kurumun mali yapısı üzerinde yaratacağı olası olumsuz etkileri dikkate alarak, Sermaye Piyasası Kanunu uyarınca, aracı kurumun faaliyetlerini, tedbiren, 17 Mart 2003'te saat 12.30 itibariyle, söz konusu aykırılıklar giderilinceye kadar, geçici olarak durdurmuştu. 
     




</TEXT>
</DOC>
