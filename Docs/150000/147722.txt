<DOC>
<DOCNO> 147722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sondun19.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Oturup yeni 11 Eylül'leri bekleyemeyiz" 
</HEADLINE>
<TEXT>

     ABD Başkanı George Bush, ''özgür ulusların, oturup bekleyerek, yeni 11 Eylüller hazırlanmasına göz yumamayacaklarını'' söyledi. 
     Bush, yaptığı haftalık radyo konuşmasında, Irak savaşının, bu gerçeği daha net hale getirdiğini belirtti. 
     Irak savaşının önemli ve haklı bir nedeninin bulunduğunu kaydeden Bush, Irak ve El Kaide bağlantılarının üzerinde durdu, ancak kesin bir kanıt ortaya koymadı. 
     Bush, ''Özgür uluslar, oturup bekleyerek, düşmanın, bu kez belki de kimyasal, biyolojik veya nükleer terör uygulayarak yeni 11 Eylüller hazırlamalarına ortam sağlamayacaktır'' dedi. 
     Saddam yönetiminin devrileceğini, Irak liderinin taraftarlarının da savaş suçu ile yargılanacaklarını belirten Bush, ''Köy köy, kent kent özgürlük geliyor. Irak halkına baskı yapanlar gidinceye kadar devam edeceğiz'' diye konuştu. 
     Bush, ''Katillerinin elindeki kitle imha silahlarını elinden alacağız. Irak rejimi, bu sözümüzü tuttuğumuzu görecek'' dedi. 
     





</TEXT>
</DOC>
