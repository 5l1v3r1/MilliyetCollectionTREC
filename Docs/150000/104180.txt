<DOC>
<DOCNO> 104180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun03.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya, Batasuna partisinin Genel Merkezini kapattı 
</HEADLINE>
<TEXT>

     Bask bölgesinde, ETA adlı terör örgütüyle bağlantısı olduğu bilinen aşırı milliyetçi Batasuna partisinin genel merkezi maskeli İspanyol polislerinin katıldığı bir operasyonla dün gece yarısı kapatıldı. 
     İspanya'daki devlet radyosu polisin Batasuna'nın İspanya'nın kuzeydeki Pamplona kentinde bulunan genel merkezini, Yüksek Mahkeme yargıcı Baltasar Garzon dün Batasuna'nın faaliyetlerinin 3 yıl için durdurulması kararı vermesinin ardından kapattığını duyurdu. 
     Polisin genel merkez binasını boşaltırken içeride bulunan Batasuna partililerin ve demokratik seçimlerle işbaşına gelmiş olan yerel milletvekilleriyle kent meclisi üyelerinin ''Bask anavatanında demokrasi'' diye bağırdıkları kaydedildi. 
     Yargıç Garzon'un kararından sonra İspanya Parlamentosunun alt kanadında dün yapılan oylamada, Yüksek Mahkeme'nin Batasuna'yı yasadışı ilan etmesi için hükümetten işlemleri başlatmasının resmen istendiği yasa tasarısı, 10'a karşı 295 oyla kabul edimişti. 
     





</TEXT>
</DOC>
