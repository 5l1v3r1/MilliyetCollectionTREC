<DOC>
<DOCNO> 109375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur25.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın avukatı YSK'ya itiraz dilekçesi verdi 
</HEADLINE>
<TEXT>

     AK Parti Genel Başkanı Recep Tayyip Erdoğan'ın avukatı Hayati Yazıcı, müvekkilinin milletvekilliği adaylığının reddine ilişkin gerekçeli kararın yayımlanmasının ardından Yüksek Seçim Kurulu'na YSK ek dilekçe verdi. 
     Yazıcı, YSK'nın ret kararının gerekçesini incelemelerinin ardından, dün verdiği dilekçeye ek gerekçeleri YSK'ya sunduğunu belirtti. 
     Kararda maddi ve hukuki hatalar bulunduğunu savunan Yazıcı, kararın, Seçimlerin Temel Hükümleri ve Seçmen Kütükleri Hakkında Kanun'un 131. maddesi uyarınca şikayet yoluyla yeniden incelenmesini talep ettiklerini söyledi. 
     Ret kararında yer alan muhalif üyelerin karşı oy yazısına katıldıklarını belirten Yazıcı, YSK'nın aynı durumda olan başka kişiler hakkında olumlu yönde verdiği kararlar bulunduğunu öne sürdü. 
     





</TEXT>
</DOC>
