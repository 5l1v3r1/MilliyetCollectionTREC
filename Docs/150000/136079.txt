<DOC>
<DOCNO> 136079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sonspo02.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kocaelispor Teknik Direktörü ''Üzgünüm, utanıyorum'' 
</HEADLINE>
<TEXT>

     Beşiktaş Teknik Direktörü Mircea Lucescu, ele geçirdikleri fırsatları değerlendirip farklı galip gelmekten mutlu olduklarını söyledi. 
     Lucescu, maç hakkında değerlendirme yaparken, ilk yarıda oyuna hakim olduklarını belirterek, ''Eğer rakip kazandığı penaltıyı gole çevirseydi, ikinci yarıya moralle çıkacaktı, bu da bizim işimizi zorlaştıracaktı'' dedi. 
     İkinci yarıda atılan ilk golden sonra rakiplerinin oyundan düştüğünü ifade eden Lucescu, ''Maçın zor geçeceğini düşünüyorduk. Ama, özellikle ikinci yarıda ortaya koyduğumuz ofansif oyun, maçı koparmamızı neden oldu. Ele geçirdiğimiz fırsatları değerlendirerek, farklı skora ve zafere ulaştık'' diye konuştu. 
     
     KURTAR'IN AÇIKLAMASI 

     Kocaelispor Teknik Direktörü Güvenç Kurtar ise maç sonrası yaptığı değerlendirmede, ''Üzgünüm, utanıyorum'' dedi. 
     Yenilen 5 golden sonra konuşmanın çok zor olduğunu ifade eden Kurtar, şunları söyledi 
     ''İlk yarı biraz iyiydik. Bu yarının son dakikasında kazandığımız penaltıyla beraberliği sağlayabilirdik, ama olmadı. İkinci yarıda ise özellikle ikinci golden sonra tamamen dağıldık. Ortaya koyduğumuz futbol dolayısıyla üzgünüm.'' 
     





</TEXT>
</DOC>
