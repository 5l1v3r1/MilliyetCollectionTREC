<DOC>
<DOCNO> 147627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/ekonomi/eko02.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönüllü kisvesi altında zor kullanmak olmaz’ 
</HEADLINE>
<TEXT>

Özilhan, kaynak için Gönül havuzu’ gibi seçenekleri eleştirdi Ekonomi gönüllü kisvesi altında zoru kaldırmaz 
     SELMA KUNAR - SADİ NERGİZDAL Antalya DHA 

     Türk Sanayici ve İşadamları Derneği TÜSİAD Başkanı Tuncay Özilhan, son günlerde kaynak’ arayışı kapsamında gündeme gelen gönüllü bağış’ seçeneğine tepki gösterdi. Ekonominin popülizm yapılacak noktada olmadığını belirten Özilhan, "İktisadi sorunlar, iktisadi çözümlerle aşılır. Ekonomi gönüllülük kisvesi altında zor kullanmayı kaldırmaz" dedi. 
     Alanya Delphine Deluxe Otel’de düzenlenen Türkiye SİAD Platformu Başkanlar Toplantısı’nda konuşan Özilhan, hükümetlerin ekonomi dışı önerilere seçenek olarak itibar etmemeleri gerektiğini söyledi. Özilhan’ın eleştirisi SİAD Başkanlar Kurulu bildirisinde de yer aldı. Ege Sanayici ve İşadamları Derneği ESİAD Başkanı Enis Özsaruhan’ın açıkladığı bildiride, "Türkiye borç sorununu vatandaşın fedakarlıklarıyla çözemez" denildi. 
     
     Güven şoku gerekli’ 
     Özilhan, hükümetin kamu reformu önlemleri alması ve bu önlemleri çok hızlı uygulayarak, bir güven şoku’ yaratılması gerektiğini belirtti. Bunun ekonomideki olumsuz beklentileri tersine çevirebileceğini söyleyen Özilhan, "Bu güven şoku faizlerin aşağı çekilmesi, kurların istikrarı ve dış kaynak girişinin devamı gibi etkileriyle, borçların çevrilmesini sağlayacaktır" dedi. 
     


SİYASET 


















</TEXT>
</DOC>
