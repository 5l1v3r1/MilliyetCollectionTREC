<DOC>
<DOCNO> 132278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/ekonomi/eko02.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletin parasıyla artık banka kurtarılmayacak 
</HEADLINE>
<TEXT>

Maliye Bakanı Unakıtan, Herkes bankasına, işletmesine sahip çıksın. Bu fakir milletin vergisiyle banka kurtarılacak .. Buna asla göz yummayacağız’ dedi 
     ANKARA Milliyet 

     Yolsuzlukla mücadele sözü vererek iktidara geldiklerini belirten Maliye Bakanı Kemal Unakıtan, "Fakir milletin parası ile batık kurtarmayacağız" dedi. Unakıtan’ın açıklamasına göre, zora düşen banka veya işletmeler artık kurtarılmayacak. 
     Ekonomi muhabirleriyle bir araya gelen Unakıtan, "Kimseyi kurtarmak niyetinde değiliz. Herkes bankasına, işletmesine, yaptığı işe sahip çıksın. Milletin bir kısmı vergi ödeyecek, bir kısmı ödemeyecek, yolsuzluk yapacak. Bu fakir milletin ödediği vergiyle bankalar kurtarılacak. Buna asla ve asla göz yummayacağız" diye konuştu. 
     
     Düzgün mükellefe indirim 
     Vergi barışından sonra artık vergi affı çıkartmayacaklarını belirten Unakıtan, "Vergi affı için anayasal çoğunluk aranmasını sağlayacak bir kanun çıkartmayı düşünüyoruz" dedi. Vergi yarışı adı altında yeni bir düzenlemenin üzerinde çalıştıklarını söyleyen Unakıtan, vergisini tamamen ödemiş, incelemelerden yüzünün akıyla çıkmış mükelleflere indirim yapılacağını söyledi. Kayıtdışı ekonomiye kayıt altına almak için düzenlemeler yapacaklarını bildiren Unakıtan şöyle konuştu 
     "Yüzde 57’sini kayıt altına alsanız 4 katrilyonluk bir kaynak ortaya çıkıyor. Bazı sektörleri beyan süresinden önce gözlem ve takip altına alacağız. Vermesi gereken verginin altında beyanda bulunuyorsa uyarılacak. Elde ettiğin gelir bu. Beyanın şu. Bunu düzelt, yoksa başına geleceklerden sen sorumlusun’ diyeceğiz. İçişleri Bakanlığı ile vergi kimlik numarası ve vatandaşlık numarasının birleştirilmesi için görüştük. Maliye, vatandaşı doğumundan ölümüne kadar takip edecek." 
     
     Lojmanlara özel kanun 
     TBMM lojmanlarının 15 Ocak itibariyle Maliye Bakanlığı’na geçtiğini hatırlatan Unakıtan, lojmanların özel bir imar kanunu çıkartılarak satılacağını söyledi. Kanunun amacının lojmanların ve arazinin yüksek fiyatla satılmasını sağlamak olduğunu belirten Unakıtan, "Yüksek binalar yapılmasını sağlayacağız. Bunun için özel sektörle de görüşüyoruz. Uzmanlar orayı inceliyor" dedi. 
     
     Özel sektörden isim aldı 
     Unakıtan, Maliye politikalarının şekillenmesinde özel sektörle görüş alışverişinde bulunduklarını, bu nedenle Vergi Konseyi Başkanlığı’na Mustafa Uysal’ı getirdiklerini söyledi. TÜSİAD Başkanı Tuncay Özilhan’ın başkanlığını yaptığı Anadolu Grubu’nda çalışan Uysal, mali işler koordinatörlüğü görevini yürütüyor. 
     
Başbakan isterse bütçeyi küçültürüz      Yüzde 6.5 faiz dışı fazla hedefine hükümet olarak kilitlendiklerini anlatan Unakıtan, 80 katrilyon vergi geliri ve 150 katrilyon büyüklüğünde olması öngörülen 2003 bütçesi için "İndirilmesi yönünde bir talimat gelirse, indiririz" dedi. Bütçenin şubat başlarında Meclis’e sunulacağını kaydeden Unakıtan, "Faizlerde bir bölü iki nispetinde bir iniş, 1 katrilyonluk tasarruf sağlayacak. Bunun için enflasyonun aşağıya çekilmesi ve kayıt dışının kayıt altına alınması zorunludur" dedi. Enflasyon muhasebesine geçiş hazırlıklarının sürdüğünü anlatan Unakıtan, Mali Kontrol Kanunu’nu çok yakında yasalaştıracaklarını ve üç yıllık bütçeye geçileceğini söyledi. 
     
Erdoğan, Zam yapma vergi koyma’ dedi      AKP lideri Recep Tayyip Erdoğan, Maliye Bakanı Kemal Unakıtan’a "Bütçe açıklarını kapatmak için zam yapmayın, yeni vergi koymayın" dedi. 
     Erdoğan, AKP’nin dünkü grup toplantısında yoksulluğu önleyici politikaların artırılmasını istedi. 
     Erdoğan, Maliye Bakan Kemal Unakıtan’a "Sayın Unakıtan zam yapacak mısınız " diye sordu. Unakıtan bu soruya, "Hayır efendim" yanıtını verirken, "Yeni vergi koyacak mısınız " sorusunu ise karşılıksız bıraktı. Erdoğan, açıkların kapatılması için vatandaşa yüklenilmemesi gerektiğini kaydetti. 
     Toplantıda Enerji ve Tabii Kaynaklar Bakanı Hilmi Güler, hükümetin enerji politikaları konusunda milletvekillerine bilgi verdi. 
     Bakan Güler, "Elektrikte baş ağrıtan sorunun kaçaklar olduğunun" altını çizerken, "Kaçakları en aza indirerek elektrik fiyatlarını ucuzlatmaya" yönelik çalışmalar içinde olduklarını söyledi. 
     Güler, petrol fiyatlarındaki artışların dünyadaki artıştan kaynaklandığını, hükümet olarak bu konuda hiçbir sorumlulukları bulunmadığını belirterek, petrol fiyatlarının ucuzlaması için dünyadaki ucuzlamayı beklediklerini kaydetti. 
     



 EKONOMİ 























</TEXT>
</DOC>
