<DOC>
<DOCNO> 115073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/soneko24.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 10,412 puanda tamamladı... 
</HEADLINE>
<TEXT>

     İMKB Bileşik Endeksi, 2. seansta 8.28 puan artarak 10,411.77 puandan kapandı. 
     İlk seanstaki 19.34 puanlık artış dikkate alındığında, borsa endeksi günün tamamında 27.62 puan yükseldi. Hisse senetlerindeki günlük artış ise yüzde 0.27 oldu. 
     Seansa 2.83 puan düşüşle 10,400.66 puan seviyesinde başlayan endeks, ilk yarıyı 13.20 puan düşüşle 10,390.29 puandan geçti. Endeks, en düşük seviye olarak 10,346.01 puana gerilerken, en yüksek olarak da 10,523.32 puanı gördü. 
     1. seanstaki 19.34 puanlık artış dikkate alındığında, endeks, günlük bazda 27.62 puan yükseldi. Hisselerin günlük ortalama değer artışı ise yüzde 0.27'de kaldı. 
     Kapanışta mali endeks 77.38 puan artışla 12,747.81 puana yükselirken, sanayi endeksi 12.22 puan düşüşle 9,824.95 puana ve hizmetler endeksi de 50.52 puan düşüşle 7,293.40 puana geriledi. 
     Böylece ilk seansa göre mali grup hisseler ortalama yüzde 0.61 oranında değer kazanırken, sanayi grubu hisseler ortalama yüzde 0.12 oranında ve hizmet grubu hisseler ortalama yüzde 0.69 oranında değer yitirdi. 
     2. seansta işlem gören toplam 294 hisse senedinden 104'ü değer kazanırken, 91 hisse senedi değer yitirdi. 99 hissenin fiyatında ise değişiklik olmadı. 
     Seansta, 194 trilyon 793 milyar 333 milyon liralık işlem hacmi kaydedildi. İki seanstaki işlem hacmi toplamı da 438 trilyon 891 milyar 475 milyon lira oldu. 
     2. seansta Turkcell, Garanti Bankası, İş Bankası C , Vestel ve Yapı Kredi Bankası en yoğun işlem gören hisse senetleri olarak belirlendi. 
     





</TEXT>
</DOC>
