<DOC>
<DOCNO> 134957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yasam/yas04.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzurunuzda Tony Simpson 
</HEADLINE>
<TEXT>

İngiliz basınına göre, İngiltere Başbakanı, dünyaca ünlü çizgi dizi The Simpsons’ın konuğu olacak 
     NEVSAL ELEVLİ Londra 

     İngiltere Başbakanı Tony Blair’in The Simpsons’ dizisinde görüneceği’ iddia edildi. İddiayı, Blair ailesinin Simpsons’ dizisinin hayranı olduğunu ileri süren İngiliz Daily Star’ gazetesi gündeme getirdi. 
     Gazetenin haberine göre, Simpsons’ yapımcılarının gizlediği proje, İngiliz milletvekillerinin ABD’nin California eyaletinde dizinin yapıldığı stüdyoyu ziyaretleri sırasında basına sızdı. Buna göre, çizgi haliyle’ Simpsonların arasına karışacak İngiliz Başbakanı, dizide ayrıca kendi sesini kullanacak. 
     
     Londra’ya gidiyorlar 
     Irak’ta bir savaşın beklendiği şu günlerde, İngiliz Başbakanlık konutu Downing Street 10 numaradan gelen gayri resmi haberler de, Blair’in önümüzdeki ay seslendirmeyi gerçekleştireceği yolunda. Konuttan verilen resmi açıklamaya göreyse dizi yapımcılarından başbakana henüz bir teklif gelmedi. Gazetenin verdiği bilgiye göre önümüzdeki üç hafta içerisinde gösterime girecek bölümde, dizinin kahramanlarından Bart ailesi ile Londra’ya bir gezi kazanıyor. Ve Londra’ya gelen Simpsonları Başbakan Tony Blair karşılıyor. 
     



 YAŞAM 

























</TEXT>
</DOC>
