<DOC>
<DOCNO> 126168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/pulur.html </URL>
<DATE> 2002/12/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Boş laflar 2 
</HEADLINE>
<TEXT>

     BOŞ laflar bitmez, tükenmez... Geçenlerde boş laflardan bir demet yapıp sunmuştuk, eksik yazdık, diye eleştirenler çıktı, haklılar, lakin teker teker sıralasak, kim bilir kaç gün bu köşeyi doldurup taşarlar. 
     
     BOŞ laflar, bize göre "ikiye" ayrılır 
     1- Resmi boş laflar. 
     2- Özel boş laflar. 
     "Resmi boş laflar"ın başında, her siyasi cinayetten sonra yapılan açıklamalar gelir 
     "Çok yönlü operasyonlara başlanmıştır." 
     "Akan kan yerde kalmayacaktır..." 
     "Katil, ya da katiller mutlaka yakalanıp adalete teslim edilecek, cezalarını çekeceklerdir." 
     "Katili bulmak, devletin namus borcudur." 
     Doçent Necip Hablemitoğlu’nun öldürülüşünden sonra "Resmi boş laflar" yine sıralanmaya başladı... 
     "Katiller bulunacaktır, yakalanacaktır, adalete teslim edilecektir." 
     İnşallah, Abdi İpekçi, Uğur Mumcu, Çetin Emeç, Ahmet Taner Kışlalı suikastlarından sonra da "aynısı" söylenen bu boş lafların içi doldurulur. 
     
     "RESMİ boş laflarödan biri de "Gerekli tedbirler alınmıştır" kalıbıdır. 
     Hiç merak etmeyin birkaç gün sonra bunları bol bol dinleyeceksiniz 
     "Vatandaşların, yılbaşını huzur içinde geçirmeleri için, her türlü tedbir alınmıştır." 
     Her bayramdan, her sayılı günden önce böyle bir "boş laf" piyasaya salınır, yiyen yer, yemeyen yemez ... 
     
     ŞİMDİ geçelim, "özel boş laflarödan birkaç örneğe... 
     Televizyon dizilerinde, filmlerde görürsünüz, baba işten dönüp kapıyı açar içeri girer, eşi ve çocukları onu görünce, hoş geldin diyeceklerine, hep birlikte sorarlar 
     "Sen mi geldin " 
     O mübarek adam da bir gün "Hayır ben gelmedim, berber Zeki efendi, geldi" demez, cevap verir 
     "Ben geldim " 
     
     BİR de telefondaki boş laflar vardır, Bozkurt Güvenç’in başına gelenler gibi... 
     Gece saat 10’da telefon çalar, karşısındaki sorar 
     "Sen misin 
     "Evet benim, siz kimi aramıştınız " 
     "Orası Gaziosmanpaşa değil mi " 
     "Evet burası ama, siz kimi, kaç numarayı aramıştınız " 
     "Mustafa’yı " 
     "Hangi Mustafa " 
     "Bizim Mustafa " 
     "Burada sizin Mustafa yok " 
     "Peki nerede bizim Mustafa " 
     "Valla sizin Mustafa’nın nerede olduğunu bilmiyorum, yanlış numara aradınız " 
     
     BİRAZ sonra telefon çalar "Alo"nuzu duyan hemen lafa girer 
     "Yine sen misin abi " 
     "Evet ama, sizin Mustafa burada yok " 
     "Biliyorum abi ama, bizde başka numara yok Sen biliyorsan bizim Mustafa’nın numarasını versene " 
     "Kusura bakma ama, bilmiyorum, sen, sizin Mustafa’nın adresini soyadını biliyorsan 118’e soruver " 
     "Bizim Mustafa 118’de mi olacak " 
     "Hayır, 118 bilinmeyen numaralar servisidir... Eğer orada kaydı varsa sizin Mustafa’nın numarasını verirler." 
     "Allah razı olsun abi, bu yaptığın iyiliği bizim Mustafa’ya da söyleyeceğim " 
     
     VELHASIL böyledir işte, boş laf, dolu laf, derken hayat geçip gider... 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
