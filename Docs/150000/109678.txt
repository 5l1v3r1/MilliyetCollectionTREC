<DOC>
<DOCNO> 109678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun14.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA "Mücadelemiz yeni bir döneme girdi" 
</HEADLINE>
<TEXT>

     İspanya'da Bask bölgesinin bağımsızlığı için silahlı mücadele veren ETA örgütü, siyasi kanadı Batasuna partisinin yasaklanmasının ardından bağımsızlık mücadelelerinin yeni bir döneme girdiğini bildirdi. 
     Bask dilinde yayınlanan Gara gazetesinde yer alan örgüt açıklamasında, ''İspanya'nın faşist saldırısı, yeni bir çağın dönüm noktası oldu. Monarşik ve parlamenter sisteme dayalı olsa da, İspanya'da diktatörlük hakim'' denildi. 
     Bağımsızlık için eylemleri sürdürme sözü verilen açıklamada, ''İspanya ordusu, 26 Ağustos'ta Batasuna'nın ulusal karargahlarını güç kullanarak kapattığında, Bask toprakları diktatörlüğün hükmü altına girdi'' ifadesi de yer aldı. 
     İspanya parlamentosu, ETA yanlısı Batasuna partisini yasaklamış ve siyasi faaliyetlerini askıya almıştı 
     





</TEXT>
</DOC>
