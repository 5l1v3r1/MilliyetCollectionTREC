<DOC>
<DOCNO> 120653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sontur16.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay'da YÖK'ü protesto eylemi... 
</HEADLINE>
<TEXT>

     Kızılay'daki Sakarya Caddesi'nde toplanan bir grup öğrenci, YÖK'ü ve disiplin cezalarını eleştirerek, protesto eylemi yaptı. 
     Öğrencilere verilen disiplin cezalarının durdurulması amacıyla topladıkları imzaları Meclis'e vermek üzere Eskişehir Anadolu Üniversitesi'nden Ankara'ya gelen öğrencilerle birlikte Yüksel Caddesi'nde toplanan bir grup üniversite öğrencisi, ''YÖK'e hayır'' dövizleri ve ıslıklar eşliğinde Sakarya Caddesi'ne yürüdü. 
     Burada çeşitli sloganların atılmasının ardından YÖK'ü ve disiplin cezalarını eleştiren bir basın açıklaması okundu. 
     Eğitim-Sen Genel Başkanı Alaattin Dinçer de harçlara yapılan yüzde 35'lik artışın iptali istemiyle Danıştay'a dava açtıklarını anımsatarak, ''YÖK denilen garabet üniversitelerimizin üzerinden derhal kaldırılıp, atılmalıdır. Yasa ve yönetmelikler demokratikleştirilmelidir. 58. hükümete çağrı yapıyorum. Eğer demokrasi ve özgürlük konusunda samimiyseniz, öğrenim özgürlüğü engellenmiş öğrencilerimize bir af çıkarın'' diye konuştu. 
     Toplanan imza kağıtlarının yakılmasının ardından, grup olaysız dağıldı. 
     





</TEXT>
</DOC>
