<DOC>
<DOCNO> 115675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/astro/index.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı enerjiler 
</HEADLINE>
<TEXT>

Gün içinde yüksek bir kararlılık ve sabit enerjiler saklı. Hızlı hareket etmeyi planlamayın. Bunun yerine eldeki işlere konsantre olmak gerekiyor. Koç’lar şanslılar. Son birkaç günün gerginliklerinden kurtulabilecekler ama bu arada abartılı harcama ortaya çıkabilir. Boğa’lar yorucu bir tempo içindeler. Gelişmelere dikkat etmeli ve duygusal inattan uzak kalmalılar. Eve ait konular da gündeme gelebilir. İkizler gün içinde alacağı haberle kısa yolculuklara çıkabilir. Dikkatli ve uyanık olmak gerekiyor. Ufak ayrıntılar yüzünden bazı pürüzler yaşanabilir. Yengeç’ler maddi konularda bütçelerinin sınırlarına özen göstermek zorundalar. Bazı harcamaları ertelemeliler. Ya da borç-alacak işleriyle uğraşmaları gerekecek. Aslan’lar kendilerinden söz ettirecekleri gündeler. Bunu yaparken gürültülü de olabilirler. Uzlaşıya varmak kolay olmayabilir. Duygusal konularda iniş-çıkış söz konusu. Başak’lar adımlarını itinalı atmalı. Gün içinde hayalini kurdukları şeylerin etkisiyle yanlış kararlara varabilirler. Ya da bazı gizli kalmış gerçekler şimdi su üstüne çıkabilir. Terazi’ler rahat edebilecekleri bir gündeler ama sosyal konular ile maddi durumları arasında bir seçim yapmak zorundalar. Amaçlarda çatışma onları kararsız bırakabilir. Akrep’ler zor şartlar altındalar. Üstleri ile ilişkilerde zorlama var. Daha fazla sorumluluk almaları ve kendi isteklerini vurgulamaları gerekiyor. İnatçılık ters tepebilir. Yay’lar akıcı bir gündeler. Yeni kişilerle tanışmak, hareket ve grup çalışmaları olumlu vurgulanmakta. Eğitimde ve yenilik yapabilecekleri her konuda şans söz konusu. Oğlak’lar ortaklaşa konular, borç alacak ya da miras gibi toplu para içeren alanlarda tutarlı olmak zorunda. Bazı engeller bunaltıcı olabilir. Kova’lar eleştiriye gelemeyebilirler. Bu yüzden yakın ilişkilerde gerginlikler söz konusu. Uzlaşı zaman alabilir. Balık’lar sağlıklarına önem vermeliler. İş ortamında da altüst olan şeyler söz konusu olabilir. Sabırlı olmalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
