<DOC>
<DOCNO> 104108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/ekonomi/eko03.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK İLE DAHA YAKIN OLMALIYIZ 
</HEADLINE>
<TEXT>

Bankaların denetimi için BDDK ile bilgilerini karşılaştırdıklarını bildiren Merkez Bankası Başkanı, Bu AB süreci ile hızlanacak’ dedi 
     KADİFE ŞAHİN 

     Merkez Bankası Başkanı Süreyya Serdengeçti, ellerinde bankalara ilişkin bilgilerin olması nedeniyle Bankacılık Düzenleme ve Denetleme Kurumu BDDK ile fikir teatisinde bulunduklarını söyledi. 
     Serdengeçti, sağlıklı bir denetim açısından iki kurumun ortak çalışmalarının önemine de değinerek bu sürecin Avrupa Birliği AB ile birlikte hızlanacağını belirtti. 
     
     Uyumlu çalışıyoruz 
     İki kurumun yönetici ve çalışanları arasında sürekli bir ilişki bulunduğunu kaydeden Serdengeçti, "Ama daha mesafe almamız lazım" dedi. BDDK ile Merkez Bankası arasında bilgi alış verişi için bir protokol düzenlendiğini hatırlatan Serdengeçti, şöyle dedi 
     "BDDK bankaların denetiminden sorumlu fakat Merkez Bankası’nın da yasasına göre önemli bilgi toplama fonksiyonları var. Bilgilerin karşılaştırılması ve fikir teatisinden her iki kurumun büyük yararı var. AB sürecinde bu daha da önem kazanacak." 
     Uygulamada BDDK ile Merkez Bankası’nın çatışmanın söz konusu olmadığını belirten Serdengeçti, ancak her iki kurumun objektif fonksiyonlarının farklı olduğuna dikkat çekti. 
     "Belli bir anda para politikası, bankacılık sistemine yönelik politika çelişebilir. Merkez Bankası ve BDDK’nın özerk kurumlar olmasının bir nedeni de bu" diyen Serdengeçti, "Bu, uyum içinde çalışılamayacağı ve çelişkileri uzlaştıran bir program etrafında bir araya gelinemeyeceği anlamına gelmez" diye konuştu. 
     
Seçime kadar faiz indirimi yok’      İstanbul’da Türkiye Bankalar Birliği’nin Etiler’deki merkezinde bankacılarla dün bir araya gelen Serdengeçti, kalıcı büyümeye geçmek için enflasyonun düşürülmesi gerektiğini belirterek, Türkiye’nin bu nedenle bir buçuk yıldır fedak rlık yaptığını anlattı. 
     
     Muhalefete bilgi verecek 
     Bankacılara reel faizlerin yüksek olduğu’ görüşüne katıldığını ileten Serdengeçti, bu konuda kamunun programda yer alan hedeflere uyması ve programdan taviz verilmemesinin gerekliliğine dikkat çekti. Serdengeçti, seçim tarihine kadar Merkez Bankası’nın bir faiz indiriminde bulunmayacağını da bildirdi. Serdengeçti, ayrıca, Merkez Bankası’nın politikaları konusunda bağımsız bir kurum olarak bundan sonra muhalefet partilerine de bilgi vereceğini söyledi. 
     
İç borcu sürdürme sorunu yok’      Borçlanmasını büyük oranda döviz cinsinden gerçekleştiren Hazine ile Merkez Bankası’nın para politikası ve borçlanma politikasının eşgüdümü için neredeyse günlük bazda birlikte çalıştıklarını bildirdi. 
     Serdengeçti, borcun kimlerin elinde olduğuna bakıldığı zaman sürdürülebilmesi açısından bir sorunun olmadığını söyledi. Serdengeçti, "Kurda mümkün olduğu kadar az müdahale ile istikrar sağlandığında Hazine’nin üstlendiği kur riskini daha iyi değerlendirebileceğiz" dedi. 
     
Bankalara 7 milyar dolar verdik’      Merkez Bankası’nın bankacılarla her düzeyde sürekli bir iletişim içinde olduğunu vurgulayan Serdengeçti, yapılan bir çok operasyonun kamu bankalarının toparlanmaları ve darbe alan özel bankaların durumlarının düzelmesine yönelik olduğunu bildirdi. 
     Serdengeçti, "Geçen yıl dalgalı kur rejimine geçtikten sonra bankalara 7 milyar doların üzerinde döviz sattık. Dikkat edin mahkemelik olan 5 milyar dolardan sözetmiyorum. Kur taahhüdümüz olmadığı halde bunu yaptık" dedi. 
     



 EKONOMİ 














</TEXT>
</DOC>
