<DOC>
<DOCNO> 108638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/temelkuran.html </URL>
<DATE> 2002/09/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Günün Yazısı Bu perşembeyi de atlatsak, tamamdır 
</HEADLINE>
<TEXT>

     Bugün günlerden 20 Eylül Cuma. Çeviriyoruz Arif Takvimi’nin Saatli Maarif değil Arif 20 Eylül yaprağının arkasını 
     Günün şiiri Ankara Dolmuşunda 
     Üstün başın zift olur Ankara dolmuşunda. Her giren çift olur Ankara dolmuşunda... Yolcular hep bacakta, Herkes terler sıcakta Muavin de kucakta Ankara dolmuşunda. 
     Teknolojide Teknik Şiir Denemeleri Enver Tuncalp, 1976, Ankara 
     Günün notu Makyajını yaptıktan sonra aksırık tutarsa... Makyajınızı yaptınız, tam sokağa çıkmak üzeresiniz. Bir aksırık krizi tüm makyajınızı bozmak üzere Hemen burnunuzu taze ekmeğin içine sokun. Bir ucunu kestiğiniz ekmek içi aksırığınızı hemen geçirecektir. 
     
Veee "Günün Yazısı"      Bütün haberlere belli bir mesafeden bakınca anlamsızlaştığı için, kış gelmeden önceki ilk kış kokusu bugün burnuma geldiği için, her mevsimin bir kokusu olduğunu söylemek istediğim için, bir gün bari olsun can yakıcı şeylerden bahsetmeyelim diye, "Bu cumayı da bir şekilde atlatsak" dediğinizden emin olduğum için, sizin cumanız bir gazetecinin perşembesi olduğu için , "Aç Çocuklar Cumhuriyeti’nde" bir buçuk ay gezersiniz sizin de ruhunuz yorulacağı ve ruhu yorulmuş insanın biraz da boş boş konuşma ihtiyacını hoş karşılaşacağınızdan emin olmamdan dolayı... Velhasıl 
     "Terazi lastik jimnastik " 
     Veyahut da 
     "O piti piti karamela sepeti " 
     O olmazsa şunu da verebiliriz 
     "Ho ho hover Süpürür döver Her yeri temizleyen hover hover hover " 
     Eskiden çocuklar reklam şarkılarından oyunlar yapardı. O vakitler tekerleme piyasası düşmüş demek 
     
     Bu şekilde, öyle görünüyor ki, bu köşe yazısını yarılamış olduk. Hepimize geçmiş olsun 
     Gelelim yazının ikinci bölümüne... 
     
Bir satır boş kalınca      Cumhuriyet’te çalışırken rahmetli Mustafa Ekmekçi anlatmıştı. Eskiden, biliyorsunuz, gazeteler kurşun harflerle diziliyor. Şimdiki gibi yok öyle "ikimizin resmini çıkarsınlar yan yana" kolaylığı. Bakınız o kurşun harfler de büyük çekmecelerde dururlar bu arada, yeri gelmişken anlatayım. Yerel gazetelerde çalışan matbaacılar gazete patronuna kızınca o çekmeceleri bir karıştırıverirler, dahi olsan bir haftada çıkamazsın işin içinden. Neyse... Efendime söyliyeyim, Mustafa Ekmekçi muhabir o zaman. Haberi yazdırıyor gece. Fakat matbaadan telefon geliyor, bir satır boş kaldı diye. Sayfa kurşun harflerle dizildiği için bütün sayfayı yıkmak olmaz. Ne yapacaklar Yazdırdığı da bir cinayet haberi. Neyse efendim, Ekmekçi bakıyor olmuyor bastırıyor son satıra haberin son cümlesini 
     "İşte olaylar böyle gelişti " 
     Yaa... İşte olaylar böyle gelişti 
     Şimdi şöyle diyenler çıkabilir 
     Niçin bu köşe bu denli boş, bu denli kendini bilmez ve başı boş bir şekilde yazılmıştır Açıklayayım 
     Şöyle oldu, böyle oldu, arkasından da, tam o sırada, birden, aniden yağmur bastırıvermesin mi Yaa... İşte olaylar böyle gelişti 
     Gerçek hik yeyi hakikaten bilmek istemezsiniz 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
