<DOC>
<DOCNO> 127292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo27.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, oyuncularına gelecek transfer önerilerine açık... 
</HEADLINE>
<TEXT>

     Denizlispor Kulübü Başkanı Mustafa Baysal, yeşil-siyahlı kulübün çıkarlarını gözönünde bulundurarak oyuncularına gelecek transfer önerilerine açık olduklarını söyledi. 
     Mustafa Baysal, yaptığı açıklamada, yeşil-siyahlı kulüpten birçok oyuncuya ilişkin transfer önerilerinin kendilerine iletildiğini söyledi. 
     Teknik direktör Rıza Çalımbay ve yönetim kurulu üyeleriyle biraraya gelerek transfer önerilerini görüşeceklerini dile getiren Baysal, şunları söyledi 
     ''Biz, her teklife açığız. Oyuncu satmayız diye birşey demiyoruz. Ancak henüz teknik direktörümüz ve yönetim kurulu üyelerimizle bir değerlendirme yapmadık. Denizlispor'un UEFA Kupası'nda da ligde de başarılı olmasını istiyoruz. Bizim de takip ettiğimiz ve takımımızda görmek istediğimiz oyuncular var. Öncelikle Denizlispor'un çıkarlarını düşünmek zorundayız. Bu çıkarlar doğrultusunda karar vereceğiz.'' Denizlispor'a disiplin kurulunun 500 milyon lira para cezası vermesi konusuna da değinen Baysal, ''Öğrendiğimize göre bu ceza, sahadan ayrılan hakeme çakmak atılması nedeniyle verilmiş. Biz, federasyonun verdiği karara saygılıyız'' diye konuştu. 
     





</TEXT>
</DOC>
