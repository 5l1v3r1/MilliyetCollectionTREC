<DOC>
<DOCNO> 124446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo11.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor'da hedef 3 puan... 
</HEADLINE>
<TEXT>

     İkinci Futbol Ligi A Kategorisi'nde mücadele eden Erzurumspor, ligin ilk yarısını 3 puanla tamamlamak istiyor. 
     Mavi-beyazlı ekip, önceki gün Sakaryaspor ile deplasmanda yaptığı erteleme maçından aldığı 1 puanın sevincini yaşarken, 15 Aralık Pazar günü yapacağı Konyaspor maçında da 3 puanı hedefliyor. 
     Konyaspor maçı hazırlıklarına bugün başlayacak olan mavi-beyazlı ekibin galibiyet için sahaya çıkacağını belirten teknik direktör Kadir Özcan, ''Ligin ilk yarısını 3 puan alarak kapatmak istiyoruz'' dedi. 
     Sakaryaspor maçında alınan 1 puanının önemine dikkati çeken Özcan, gençlerden oluşan kadroyla mücadelelerini sürdürdüklerini kaydederek, ''Daha başarılı olmak için çalışıyoruz'' diye konuştu. 
     





</TEXT>
</DOC>
