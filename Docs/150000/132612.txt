<DOC>
<DOCNO> 132612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sondun07.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Burası Washington, Rumsfeld Iraklılara hitap ediyor..." 
</HEADLINE>
<TEXT>

     ABD Savunma Bakanı Donald Rumsfeld'in konuşmaları, Amerikan radyoları aracılığıyla Iraklılara iletilecek. 
     Rumsfeld, Genelkurmay Başkanı General Richard Myers ile birlikte yabancı basına verdiği demeçte, Savunma Bakanlığı'nın Pentagon , kendi konuşmalarını radyo aracılığıyla Iraklılara iletme kararı aldığnı belirterek, ''Çünkü gerçek önemlidir'' dedi. 
     ''Commando solo'' adı verilen psikolojik eylem operasyonu kapsamında, dünden beri özel C-130 uçaklarından Iraklılara yayın yapıldığını belirten Rumsfeld, yayın frekanslarının uçuşa yasak bölgelerde Amerikan ve İngiliz uçaklardan atılan el ilanlarıyla duyurulduğunu söyledi. 
     Her hafta General Myers ile Pentagon'a gazetecilerle biraraya geldiğini belirten Rumsfeld, burada soruları yanıtlamaya çalıştıklarını, bu soruların bazen çetin sorular olduğunu, ancak Amerikan halkının yanı sıra dünya halklarının bilgi sahibi olmasına katkıda bulunduğunu belirtti. 
     Rumsfeld, ''Gazeteciler, sordukları sorular yüzünden kendilerinin ya da ailelerinin tehdit edilmeyeceğini, dövülmeyeceğini, cezalandırılmayacağını biliyor. Ancak terör, sindirme ve yalanlar temelinde kurulmuş olan Saddam Hüseyin rejiminde bu böyle olmuyor'' diye konuştu. 
     Amerikan ve İngiliz uçaklarından, geçen yılın sonundan bu yana Irak'taki rejim aleyhtarı yayınlar yapıldığı biliniyor. 
     





</TEXT>
</DOC>
