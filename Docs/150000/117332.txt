<DOC>
<DOCNO> 117332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/temelkuran.html </URL>
<DATE> 2002/11/06/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
I Love Mazlums 
</HEADLINE>
<TEXT>

     Recep Tayyip Erdoğan, Türkiye siyasi tarihinde oylarını susarak yükselten ilk liderdir Erdoğan, herkesin çok konuştuğu ve hiçbir şey söylemediği politik alanı susarak teşhir etmiştir. Siyasetin sahtek rlık, konuşmanın yalan söylemek olduğuna iyiden iyiye kanaat getiren "halkın" yeni kahramanıdır. Seçim öncesi Deniz Baykal’la yaptığı "muhteşem karşılaşmada" bile susması, konuşacak şeyi olmamasından değil, Deniz Baykal’ın şahsında siyasi liderlerin iktidar hırsını, hüş halinde kendi kendilerine hayran olma hallerini teşhir etmek içindir ve başarmıştır. Erdoğan, Baykal ile yaptığı dünkü ortak basın açıklamasında da kartlarını aynı psikolojik alana oynamıştır 
     "Adamı bi’ konuşturmuyorlar ki " 
     Erdoğan, Baykal konuşma kürsüsünü dört elle kavrarken küçük bir yana çekilişle "alçakgönüllü" bir jest sergiledi ki, fark etmediklerini zannedenleri bile etkileyecek psikolojik ayrıntılardır bunlar. Nitekim, AKP’ye oy vermiş, siyasi angajmanı olmayan herhangi birini çevirip sorabilirsiniz. Size şunu söyleyecektir 
     "Adamın o kadar boğazını sıktılar ki, inattan oy verdim " 
     İstediğiniz zaman ve istediğiniz kadar deneyebilirsiniz. 
     
Şık mazlumluk      Bu memleketin mazlumlarla bir gönül bağı var. AKP de bu mazlumluk sevgisinden epey yararlandı. Ancak mesele şu ki, AKP kitlesi içinde, hiçbir siyasi angajmanı olmamasına rağmen üniversitesine türbanı yüzünden giremeyen genç kadınlar hariç, mazlum denebilecek kimse yok. Bakınız, üniversite önünde "Savaşa hayır " dediği için yerlerde sürüklenen insanlar "mazlum" sayılabilir. DEHAP’ın yüz binlerin toplandığı mitinglerine katılan sonra da televizyonda kendinden bir satır bahsedilmeyen insanlar işkence tezg hlarında ciğeri ezilmesine rağmen ÖDP’de hele öfkelenmeden politika yapanlar TKP’de sabahlara kadar afiş asan ayakkabısı delik çocuklar İşçi Partisi için "Paralı eğitime hayır" diye sokak sokak dolaşan genç kadınlar ölüm oruçlarında sapır sapır dökülen genç insanlar "mazlum" sayılabilirler. Çünkü onların hakikaten "boğazına basılmıştır". Çünkü onlar, hakikaten "konuşturulmamıştır". Hatta, bu yazıyı okuyan, ortalamanın faşizmiyle bir türlü barışamamış siz bile mazlum sayılabilirsiniz. Ama AKP kitlesi mazlum sayılamaz. Çünkü, konuşturulmamak bu hayatta sizin hiçbir işinize yaramamışken, AKP’yi iktidar yapmıştır. 
     Peki nasıl oluyor da bu "mazlumluktan" bir tek AKP ekmek yiyebiliyor 
     
Yüksek tahsilli İslam      İtiraf ediniz ki, ne Refah Partisi iktidara geldiğinde ne de MHP meşhur patlamasını yaptığındaki kadar gergin değilsiniz şimdi. Hatta hayal kırıklığınızı bu kez çok daha hızlı bir biçimde "yeşillikli" esprilere tahvil edebildiniz. Çünkü bu kez gelenler ne düpedüz "gerici" ne düpedüz "faşist". Hep birlikte henüz merak safhasındayız. Zira, "konuşturulmamış" olanların sözlerini merak etmekteyiz. Herhangi bir sağ iktidardan daha kötü olamayacaklarını düşünmekteyiz. Peki ya daha iyi olurlarsa Daha kötü olurlarsa 
     İslam referanslı siyasi oluşumlara karşı ne diyeceğimizi -eğer ki katı Kemalist değil isek biz hiç bilemedik. Üstelik bu "yüksek tahsilli çağdaş siyasi İslam" için iyice kem küm ettik. Bu prim makinesine dönüşen mazlumluk karşısında nasıl bir tavır takınacağımızı sağlıklı bir biçimde kestiremedik. Şimdi bu kez, bu iktidarla, bu konuda biraz jimnastik yapacağız. 
     Öyle lüzumsuz "Yine kaybettik abi " bunalımlarına girmenin lemi yok. Sıradakine bakacağız 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
