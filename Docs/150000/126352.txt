<DOC>
<DOCNO> 126352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun21.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
USA Today "Irak, gözlemciler gelmeden temizlik yaptı" 
</HEADLINE>
<TEXT>

     Amerikan istihbaratının, BM silah gözlemcilerinin gelmesinden önce Irak'ın şüpheli bazı alanlarda ''temizlik'' yaptığına ilişkin uydu fotoğraflarını bu hafta gözlemcilere sunacağı öne sürüldü. 
     Amerikan USA Today gazetesi, Amerikalı yetkililerin, Irak'ın temizlik faaliyetlerinin, silah programına devam ettiğini gösterdiğine inandığını yazdı. 
     Gazeteye konuşan bir Amerikalı istihbarat yetkilisi, ''pek çok yerde temizlik faaliyetine ilişkin iyi kanıtlarımız var'' dedi. 
     Gazete, Amerikan Merkezi Haberalma Teşkilatı CIA, Savunma İstihbarat Ajansı ve diğer istihbarat kuruluşlarının, BM silah gözlemcileri için, Irak ile ilgili bir istihbarat havuzu oluşturduklarını kaydetti. USA Today, Irak'ın temizlik yaptığı uydu fotoğraflarıyla belirlenen alanların, silah gözlemcileri tarafından denetim yapılacak alanlar arasında bulunduğunu da yazdı. 
     





</TEXT>
</DOC>
