<DOC>
<DOCNO> 131588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gun04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazot kaçakçıları gözaltında 
</HEADLINE>
<TEXT>

     Tekirdağ’ın Saray ilçesinde üç tanker kaçak mazot ele geçirildi. Olayla ilgili aralarında Genç Parti Avcılar İlçe Başkanı ile eski polisin de bulunduğu 10 kişi gözaltına alındı. 
     
     3 TANKERDE 75 TON 
     Tekirdağ İl Jandarma Komutanlığı ile Saray İlçe Jandarma ekiplerinin ortak operasyonunda ilçeye bağlı Kastro Çamlıkoy mevkiinde 25’er ton kapasiteli üç tankerde toplam 75 ton kaçak mazot ele geçirildi. Genç Parti Avcılar İlçe Başkanı Tayfun Berken, görev yaptığı İstanbul Emniyet Müdürlüğü Terörle Mücadele Müdürlüğü’nden iki yıl önce istifa ettiği belirlenen eski polis memuru Ömer Kaplan, mazotu Türkiye’ye soktukları bildirilen Abdulbaki Yılmaz ve Okan Tilgen ile Sedat Pınar, Mustafa Kızıloğlu, İlker Demirel, Halil Bülent Yazgan, Yakup Kökener ve Sinan Önel gözaltına alındı. 
     Romanya’dan alınan mazotun gemiyle Karadeniz’den getirildiği öğrenildi. 
     



 GÜNCEL 























</TEXT>
</DOC>
