<DOC>
<DOCNO> 103226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/astro/index.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddetli dolunay 
</HEADLINE>
<TEXT>

Bu gece gökyüzünde dolunay var. Astrolojik göstergeler bu dolunayda daha fazla şiddete ve sinirlere hakim olamamaya işaret ediyor. Koç’lar sabırsız. Bu aşırı duygusallıklarını arkadaşları ile yapıcı biçimde paylaştıkları sürece problem yok ama aceleci kararlardan kaçınmalılar. Boğa’lar kendilerini baskı altında hissedebilirler. Onları harekete geçiren hatta zora sokabilecek ani gelişmeler olabilir. İnatlaşma zarar verecek. İkizler yaratıcı olduğu kadar dengesiz bir gününde olabilir. Yabancılarla bir araya gelmek, yenilik yapmak onu beklenmedik tepkilere itebilir. Yengeç’ler parasal konularda kendilerini korumalılar. Alternatifleri olsa da yatırımlar riskli gözüküyor. Güven içinde olmaya özen göstermeliler. Aslan’lar dikkat çekiyorlar ve merkezde olmayı istiyorlar. Bununla birlikte ani gelişmeler huzurlarını kaçırabilir. İlişkilere önem vermeliler. Başak’lar sağlık, günlük işler ve detay gerektiren konularla daha fazla uğraşabilirler. Mükemmele düşkün olmaları bir avantaj ama endişeleri yüzünden çok huzurlu da sayılmazlar. Terazi’ler son derece yaratıcılar ve bu birkaç gün içinde bunu coşkun biçimde ortaya koyabilirler. Duygusal taşkınlıklar olmasına karşın aşk hayatında mutluluk var. Yeni riskler söz konusu olabilir. Akrep’ler bugün de dikkatli olmalı. İşteki problemleri eve taşımamalılar. Üstleri ile daha toleranslı olmaya bakmalılar. İş yükü bunaltıcı olabilir. Yay’lar kendilerini huzursuz bulabilirler. Alacakları haberlerle fikir değiştirebilirler. Sözleri ile pot kırmamaya çalışmalılar. Oğlak’lar gelirlerini iyi korumalılar. Ortakların ya da eşin taleplerini gerçekçi değerlendirmek gerekiyor. Parasal konularda önemli kararlar söz konusu. Kova’lar ön plandalar ve sürekli olarak baskı yapıyorlar. Bununla birlikte bazı engeller söz konusu. Esnek olmak onlara çok şey kazandıracak. Balık’lar ellerinde olmayan nedenlerle kendilerini kıstırılmış hissedebilirler. Bu arada olayların arka yüzünü de görebilecekler. Sağlıklarına dikkat etmeliler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
