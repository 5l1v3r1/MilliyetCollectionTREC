<DOC>
<DOCNO> 146642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/ekonomi/eko02.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifam polemik değil, uyarı için 
</HEADLINE>
<TEXT>

TÜSİAD üyeliğinden istifa eden İnan Kıraç, yazılı bir açıklama yaparak, polemik istemediğini’, istifası ile TÜSİAD yönetimini uyarmayı amaçladığını söyledi 
     EYLEM TÜRK 

     Geçtiğimiz hafta, Türk Sanayicileri ve İşadamları Derneği TÜSİAD Başkanı Tuncay Özilhan’ın hükümete ültimatom’ olarak yorumlanan açıklamalarının ardından, TÜSİAD üyeliğinden istifa eden İnan Kıraç, istifası ile amacının polemik’ olmadığını söyledi. 
     Kıraça Şirketler Grubu Yönetim Kurulu Başkanı ve TÜSİAD’ın kurucularından olan İnan Kıraç, dün yazılı bir açıklama yaptı. "Ülkemizin içinde bulunduğu hassas ortamda polemiğe neden olmamak için bu açıklamaya gerek duyuyorum" diyen Kıraç, ülke menfaatlerinin her zamankinden daha hassas ve titiz düşünülmesi gerektiğine dikkat çekti. Kıraç, "Yeni gerçeklerin içinde sivil toplum örgütlerinin yeri her zamankinden daha önemli ve vazgeçilmezdir" dedi. 
     
     Polemik olmamalı’ 
     Kıraç’ın açıklamasında şöyle denildi "TÜSİAD’a büyük sorumluluk düşmektedir. Açıklamalarının ülkemizin ortak menfaatine yüzde yüz uygun olması gerekmektedir. Bir süredir, iç ve dış politika özellikle Kıbrıs konusundaki açıklamaları ülkemiz menfaatine uygun bulmadığım için istifa etmiş olmamın, TÜSİAD içinde ve ülkemiz içinde polemiğe neden olmasını değil, ülke çapında daha dikkatli ve sağduyu içinde hareket etmemiz gerekliliği adına bir uyarı olarak kabul edilmesini, bayrağı devralan arkadaşların ülkemiz menfaatlerini bir bütün olarak ele almalarını dilerim." 
     
Kal’ diyecek      Kıraç’ın istifası TÜSİAD’ın dün yaptığı yönetim kurulu toplantısında da gündeme geldi. Sabah saatlerinde yapılan yönetim toplantısında, Kıraç’ın derneğe gelen istifa mektubu tartışıldı. 
     Toplantıya katılan bir yönetim kurulu üyesi, TÜSİAD Başkanının Kıraç ile biraraya gelerek konuşacağını, istifa etmemesi için iknaya çalışacağını söyledi. 
     Aynı üye, toplantıda TÜSİAD’ın mayıs ayında yapılacak ABD ve bugün yapılacak Avusturya ziyaretlerinin de gündeme geldiğini belirtti. 
     
     Metni tekrar okudular 
     Bir başka yönetim kurulu üyesi de dünkü toplantıda tartışma yaratan metnin bir kez daha gözden geçirildiğini söyleyerek, "Acaba biz mi yanlış okuduk. Yoksa eleştirenler mi eksik anladı" gibi espriler yapıldığını söyledi. Bu arada TÜSİAD yönetimi bugün Avusturya’ya gidiyor. Viyana’da çeşitli temaslarda bulunacak TÜSİAD heyeti Avusturya Başbakanı Dr. Wolfgang Schüssel ile görüşecek. Heyet ayrıca Avusturya Sanayicileri Federasyonu VOI yetkilileriyle de biraraya gelecek. 
     


SİYASET 





















</TEXT>
</DOC>
