<DOC>
<DOCNO> 116670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/spor/spo06.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ANADOLU EKSPRESİ 2-1 
</HEADLINE>
<TEXT>

Gaziantepspor, yenik duruma düştüğü mücadelede Körfez engelini iki golle aştı. İkinci sıraya yükselen Kırmızı-Siyahlılar bir de penaltı kaçırdı 
     LİGİN namağlup ekibi Kırmızı - Siyahlılar, çıkışını Kocaeli karşısında da sürdürdüler. 5. dakikada Volkan’ın uzun pasıyla buluşan Lazarov’un şok golünü kalesinde gören Gaziantep, 17’de Bouazizi ile rakibine yanıt verdi. 25’te Viola skoru 2 - 1’e taşıdı, krallıkta da 8 golle zirveye çıktı. 42’de Cesar’ın düşürülmesiyle kazanılan penaltıyı kullanan Viola topu dışarı attı. 55’te Viola’nın ağlara giden topu ofsayt gerekçesiyle gol sayılmadı, bir dakika sonra İlhan’ın şutunda da top üst direkten döndü. Son bölümde Körfez’in çabaları yeterli olmadı. 
     
Maçın karnesi      MEHMET TAŞÇIOĞLU 

     HAKEMLER Kuddusi Müftüoğlu, Mustafa Emre Eyisoy, Aleks Taşcıoğlu 
     GAZİANTEPSPOR Ömer 6 - Hasan 4 Alper Dk.46 5 , Bouazizi 7 , İbrahim Toraman 7 - İlhan 6 , Murat 7 Bülent Dk.86 , Kemal 6 , Mustafa Şahintürk 4 Ufuk Dk.46 4 , Volkan 4 - Cesar 7 , Viola 6 
     YEDEKLER Muharrem Kasa, Ali Cemal, Muharrem Us, Erdal 
     KOCAELİSPOR Koraç 5 - Nuri 5 , Ahmet Aslaner 5 , Orhan Ak 6 - Emrah 6 , Cem Sinan 4 , Volkan 5 Hüseyin Dk.21 4 , Engin 5 , Bülent 5 - Yordanov 5 Uğur Dk.81 , Lazarov 6 Uğur Yasan Dk.86 
     YEDEKLER A.Şahin, Faruk, Ömer, Blatsis 
     GOLLER Lazarov Dk.5 , Bouazizi Dk.17 , Viola Dk.25 
     SARI KARTLAR Kemal G.Antep , Nuri, Bülent, Lazarov Kocaeli 
     
Multescu’nun yüzü gülüyor      GAZİANTEPSPOR Teknik Direktörü Gigi Multescu, Kocaelispor karşısında zor da olsa galibiyete ulaşmanın mutluluğunu yaşadıklarını söyledi. Altın değerinde üç puan aldıklarını belirten Rumen hoca, "Çok zorlu bir maç oldu. Kalemizde erken gol görmemize rağmen çabuk toparlandık. İki gol attık, 1 de penaltı kaçırdık" diye konuştu. 
     İKİNCİ yarıda telaşa kapıldıklarını kaydeden Multescu, "Son 10 dakika rakibin üstünlüğüyle geçti. Kayıp vermediğimiz için mutluyuz. Yolumuza devam ediyoruz" yorumunu yaptı. Kocaeli’nin hocası Güvenç Kurtar ise "Bir takım defansta bu kadar açık vermemeli. Son bölümde gol atamadık. Cesar’ın düşürülmesi bana göre penaltı değildi" dedi. 
     



 SPOR 































</TEXT>
</DOC>
