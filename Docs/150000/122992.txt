<DOC>
<DOCNO> 122992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun19.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Milletvekili Tarih verilmemesi buradaki Türklere darbe olur 
</HEADLINE>
<TEXT>

     Alman Federal Meclisi Hür Demokrat Parti FDP Milletvekili Markus Löning, Türkiye'ye AB için perspektif verilmemesinin, Almanya'da yaşayan Türklere darbe anlamına geleceğini belirtti. 
     Löning, yaptığı yazılı açıklamada, AB'nin Kopenhag zirvesinde Türkiye'ye açık perspektif sunulmasının Almanya'da yaşayan Türkler için önemli bir sinyal olacağını ve AB'nin ''Hıristiyan kulübü'' olmadığını vurguladı. 
     Almanya'da 2 milyon 100 bin Türk'ün yaşadığına dikkat çeken Löning, ''Kopenhag'dan çıkacak bir 'hayır', onların 'sahici Avrupalı' olmayacağı ve onlarla birlikte yaşamanın mümkün olamayacağı anlamına gelir. Bu da geleceğimiz için yanlış bir sinyal olur'' dedi. 
     Löning, Kopenhag'daki olumlu bir kararın Almanya'da yaşayan Türklerin uyumunu hızlandıracağını da kaydetti. 
     





</TEXT>
</DOC>
