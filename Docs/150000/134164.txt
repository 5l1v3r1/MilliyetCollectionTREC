<DOC>
<DOCNO> 134164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur23.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Nato'dan yardım istedi... 
</HEADLINE>
<TEXT>

     Türkiye'nin, ABD'nin Irak'a harekat başlatması halinde, Irak'ın olası saldırısı karşısında NATO'nun savunma planlarının hazırlanmasında uzlaşmaya varılması amacıyla, NATO'dan destek talebinde bulunacağı bildirildi. 
     Türkiye'nin NATO nezdinde destek için girişimde bulunmadan önce, ABD'nin konuyla ilgili önerisinin karara bağlanmasını bekleyeceği öğrenildi. 
     Diplomatik kaynaklardan edinilen bilgiye göre, NATO'ya başvuru konusunda istişarelerini sürdüren Türkiye, henüz resmi bir başvuruda bulunmadı. 
     ABD'nin NATO'ya önerdiği planın 4 Şubat Salı günü Brüksel'de ele alınacağını ve bu planın Türkiye'nin de beklentilerini kapsadığını hatırlatan kaynaklar, ABD planının reddedilmesi durumunda, Türkiye'nin 5 Şubat Çarşamba günü NATO'ya bireysel başvuru yapabileceğini belirttiler. 
     
</TEXT>
</DOC>
