<DOC>
<DOCNO> 136534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/spor/spo01.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
SONRA GÖRÜŞÜRÜZ 
</HEADLINE>
<TEXT>

Brescia’nın, Giunti pazarlığı sırasında Beşiktaş’tan İlhan’ı istediği öğrenildi. Siyah-Beyazlılar ise görüşmeyi sezon sonuna erteleyerek İtalyan kulübünün bu teklifini kibarca geri çevirdi 
     ORHAN YILDIRIM 

     İkinci ligdeler 
     TÜRKİYE’YE gelen ilk İtalyan futbolcu Giunti’nin pazarlığı sırasında, İtalya 2. Ligi takımlarından Brescia’nın da Beşiktaş’tan İlhan Mansız’ı istediği ortaya çıktı. Golcü konusunda gelecek sezon için teklifini resmen ileten İtalyan kulübüne, "Bu konuyu sezon sonunda konuşalım" cevabı verildiği öğrenildi. 
     
     Kimler istemedi ki 
     BU haberin Çizme basınına da yansıması üzerine Brescia yetkililerinin beklemeye başladığı açıklandı. Dünya Kupası sonrasında birçok kulübün transfer listesine giren Kartal’ın yıldızını, Bayern Münih başta olmak üzere, İspanyol, İngiliz ve İtalyan kulüpleri istemişti. İlhan buna rağmen kulübüyle sözleşme yenilemeyi tercih etmişti. 
     
Luce tarihe geçecekBeşiktaş Teknik Direktörü, bu sezon şampiyonluğu yaşaması durumunda iki farklı kulübü mutlu sona ulaştıran üçüncü yabancı olma başarısını gösterecek 
     44 yılda 2 yabancı 
     BU sezon Beşiktaş’ı başarıdan başarıya koşturan Teknik Direktör Mircea Lucescu, Türk futbol tarihine geçmeye hazırlanıyor. Rumen çalıştırıcı, Kartal’ı şampiyonluğa ulaştırması durumunda, 44 yıllık geçmişi bulunan Birinci Lig tarihinde çalıştırdığı 2 farklı takıma da zafer yaşatan üçüncü teknik adam olarak tarihe adını yazdıracak. 
     
     Kaleperoviç ve Stankoviç 
     45. sezonunu geçiren ligde daha önce Tomislav Kaleperoviç ve Branko Stankoviç, iki farklı takımın başında şampiyonluğa ulaşmıştı. Kaleperoviç 1968-69 sezonunda Galatasaray’ı, 1977-78 sezonunda da Fenerbahçe’yi mutlu sona taşımıştı. Stankoviç ise, 1982-83 sezonunda Fenerbahçe, 1985-86 sezonunda da Beşiktaş ile şampiyon olmuştu. 
     
Lucescu’nun casusu Tolga      İstanbulspor’u sordu 
     BEŞİKTAŞ Teknik Direktörü Mircea Lucescu, bu hafta oynayacakları rakibi İstanbulspor’un son durumunu, öğrencisi Tolga’dan dinledi. Geçen hafta sonu Gençlerbirliği ile İstanbul’da izleyen futbolcusunun dışında antrenör Feyyaz Uçar ve Datcu ile kondisyoner Carlo’nun da düşüncelerini soran Rumen çalıştırıcı, idmanlarda taktik çalışması yaptırıyor. 
     
     Bizi suçlamayın ’ 
     İSTANBULSPOR maçı hazırlıklarını dün tek antrenmanla sürdüren Beşiktaş, milli takımlarda bulunan Tayfur, İlhan, Ahmet Yıldırım, Tümer, İbrahim, Cordoba, Pancu ve Kaan’dan yoksun olarak çalıştı. Teknik heyetin, "Bayram resmi tatil. Sonra ailenizle izin yapamadığınız için bizi suçluyorsunuz " diyerek idmanı kapaması dikkat çekti. 
     
Nouma yine yok      SAĞ üst adalesinde ağrıları artan Pascal Nouma’nın İstanbulspor karşısında oynamayacağı öğrenildi. Kocaelispor karşısında da görev yapamayan golcü bu arada İstanbul’da ev arayışına da girdi. Cannes’daki evi soyulan Nouma, hırsızlık nedeniyle sonunda eşini İstanbul’a gelmeye ikna etti. 
     
Bayram’a doğum günü      SOL ayağındaki kıkırdaktan ameliyat geçiren Bayram’a Ümraniye Tesisleri’nde sürpriz parti düzenlendi. Bayramın ilk günü Bayram’ın odasına giden futbolcular, iki gün gecikmeyle de olsa arkadaşlarının doğum gününü kutladı. Bu oyuncunun 1 aya daha ihtiyacı olduğu belirtildi. 
     
Datcu’dan övgü      BEŞİKTAŞ kaleci antrenörü Datcu Cordoba, Göksel ve Yasin’i göklere çıkardı. Üç kalecinin de çok iyi olduğuna dikkat çeken Rumen antrenör, "Hepsinin bazı eksikleri var. Zaten bunun için çalışıyoruz. Bizim için en önemli olan hepsini belli bir seviyede tutabilmek. Kalemiz bu nedenle emin ellerde" dedi. 
     
En golcü benim’      SON haftalarda büyük çıkışa geçen Ahmet Dursun, maç başına yapılan ortalamaya bakıldığında en golcü futbolcunun kendisi olduğunu söyledi. Beşiktaş’ın vurucu timi, "Benim gol kralı olma ya da başka bir niyetim yok. Tek amacım takımın kazanması. Ancak istatistiklere göre ilk sıradayım" yorumunu yaptı. 
     



 SPOR 

























</TEXT>
</DOC>
