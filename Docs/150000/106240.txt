<DOC>
<DOCNO> 106240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/yazar/guclu.html </URL>
<DATE> 2002/09/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteye giriş sistemi değişiyormuş 
</HEADLINE>
<TEXT>

     Milli Eğitim Bakanı Necdet Tekin, üniversiteye giriş sisteminin bu yıl kesinlikle masaya yatırılacağını söylemişti. Benzer bir açıklama da YÖK’ten geldi. Ama her iki tarafın yapmayı düşündüğü değişiklikler de öğrencilerin beklentilerini karşılayacak yönde değil. 
     YÖK katsayılarla oynayarak öğrencilerin kafasını biraz daha karıştırmayı hedefliyor. MEB ise liseleri boşaltıp dershaneye koşan öğrencilerin peşinde. Oysa asıl sorun, hak edenin hak ettiği yere girebilmesi ve çok yönlü bir rehberlik sistemi. Anlaşılan o ki hem YÖK’ün hem de MEB’in amacı sistemdeki tıkanıklıkları çözmek değil, değişiklik yapıyoruz diye göz boyamak. 
     Daha önce de yazdık, bir kez daha yineliyoruz. Başta üniversiteye giriş sistemi olmak üzere yükseköğretim sistemi acilen masaya yatırılmalıdır. Üniversitelerimizi YÖK’ün ve rektörlerin diktatörlüğünden kurtaracak bir Yükseköğretim Ş rası hemen toplanmalıdır. 
     Tarımdan hayvancılığa, ekonomiden sağlığa hemen her ay bir şuranın toplandığı ülkemizde yükseköğretim konusunun tartışmaya açılmaması gerçekten çok ilginç. Bakalım bu dokunulmazlığı daha ne kadar sürecek .. 
     Seçim vaatleri arasında yine YÖK’e yönelik maddeler var. Kaldırmaktan, değiştirmeye kadar bir dizi vaatlerde bulunuluyor. Tıpkı daha önceki seçimlerde olduğu gibi. Ama kim ne istiyor belli değil. Daha net ortaya konması ve daha ciddi olarak savunulması gerekiyor ki inandırıcı olsun. 
     
     Galatasaray Lisesi 
     Galatasaray ve İstanbul Lisesi Türkiye’nin en gözde devlet okulları. Ama şu günlerde her ikisi de önemli bir problemin eşiğindeler. 
     Galatasaray Lisesi’nin kendi ilköğretim okulundan mezun olanlarla, İstanbul Lisesi’nin ise mezunların kurduğu özel ilköğretim okuluyla başı dertte. 
     Galatasaray İlköğretim Okulu’ndan 46 öğrenci mezun oldu. Liseye geçiş sınavını sadece 6 kişi kazandı. 40’ı ise kapı önüne kondu. Bu gelişmeleri daha önce yazmıştım. O 40 öğrenci şimdi Bölge İdare Mahkemesi’nden yürütmeyi durdurma kararı aldı. Milli Eğitim Bakanlığı da öğrencilerin tamamının liseye geçmesinden yana. Çünkü yasa ve yönetmelikler böyle öngörüyor diyor. Ama okul bu yönde düşünmediği için tıkanma noktasına gelindi. Nasıl çözüleceği de özel okul kayıtlarının bittiği şu günde h l belli değil. 
     İstanbul Lisesi bahçesinde kurulan vakıf ilköğretim okulundan mezun olanların da, bırakın liseye devamları okulun bahçesine bile sokulmuyorlar. Öğrenciler eskiden ana girişten okula girebilirken şimdi tam aksi yönde açılan bir kapıdan okula girmeye mecbur bırakıldılar. 
     Özetin özeti Türkiye’nin en iyi okulları başlarını ağrıtmak için ellerinden geleni yapıyorlar. Velileriyle, mezunlarıyla mahkemelik duruma düşebiliyorlar. Bu da tarihi imajlarını zedelemenin ötesinde bir işe yaramıyor... 
     
     







Derin CHP’li olmak 


Arap Bacı’nın mahrem kılı... 


DeYePe adayları 


Ecevit TSK hazır 


Uyum yoksa ben de yokum 


Atatürk’ün evini bombalamadım 


Üniversiteye giriş sistemi değişiyormuş 


Seçimde dış politika 


Kadınlar dilsiz olsa... 


Futbolcu Hakan ve "12 Dev Adam" 


Solda marjinal kalmak 


Fazıl Say’lı Milliyet TIR’ı Şarkışla’da 


İdamlıklar nasıl kurtuluyor 


Levantenler İzmir’in rengi-tadı’ 


</TEXT>
</DOC>
