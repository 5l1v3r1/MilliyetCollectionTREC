<DOC>
<DOCNO> 116469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/guncel/gun11.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise kayıtsız’ işkence davası 
</HEADLINE>
<TEXT>

Gözaltına alınan seyyar satıcı Haydar Durmaz’ı kelepçeleyip döven iki ahlak masası polisi hakkında, ink r etmelerine rağmen dava açıldı 
     ANKARA ANKA 

     Ankara genelevinin bulunduğu Bentderesi bölgesinde seyyar satıcılık yapan Haydar Durmaz’ın ahlak masası polislerince gözaltına alınıp iki gün boyunca "kötü muameleye uğradığı", üstelik bu gözaltı işlemi için emniyette kayıt dahi tutulmadığı saptandı. Ankara Başsavcılığı, Durmaz’ı gözaltına alan iki polisin 4.5 yıla kadar hapis cezasına çarptırılması istemiyle dava açtı. 
     Genelev kadınlarına makyaj malzemesi satan Durmaz, Ahlak Masası’na bağlı iki polis tarafından, 17 Ağustos’ta genelev önünde gözaltına alındı. İddialara göre Durmaz, bindirildiği ekip otosunda Tayfun Nalçakar ve Ali Gültepe isimli polislerin tekme ve yumruklu saldırısına uğradı. Asayiş Şube’ye götürülen Durmaz’ın, burada kollarına iki, ayaklarına da bir kelepçe takıldı. Durmaz’a iki gün süresince soğuk su sıkıldı, kaba dayak atıldı ve hakarete uğradı. 
     
     gün iş göremez 
     Serbest bırakıldıktan sonra bir karakola başvurarak şik yetçi olan Durmaz, Adli Tabip muayenesinden geçirildi. 20 Ağustos’ta alınan Adli Tıp raporunda Durmaz’ın dirsek, kol, kalça, göbek ve bacaklarında ekimoz bulunduğu, ensesinde ağrı saptandığı belirtilerek, "7 gün iş göremeyeceği" bildirildi. Dosyayı inceleyen Ankara Cumhuriyet Savcısı Hüseyin Yalçın, 1 Ekim’de soruşturmasını tamamlayarak, Nalçakar ve Gültepe hakkında "kötü muamelede bulunmak" suçundan dava açtı. 
     İddianamede, Nalçakar ve Gültepe’nin, Durmaz’a "korkutucu - aşağılayıcı sözler sarf edip yumruk - tekme ve tokatla vurduğu" belirtildi. Bu durumun adli tıp raporu, Durmaz’ın ifadesi ve Ankara Emniyet Müdürlüğü nöbet çizelgesindeki bilgilerle uyuştuğunu belirten Yalçın, suçlamaları kabul etmemelerine karşın sanık polislerin TCK’nın 245 maddesi uyarınca, 4.5’ar yıla kadar hapis cezasına çarptırılmasını talep etti. 
     Emniyet Müdürlüğü ise, kendilerinde Durmaz’ın gözaltı kaydı bulunmadığını öne sürdü. 
     



 GÜNCEL 


















</TEXT>
</DOC>
