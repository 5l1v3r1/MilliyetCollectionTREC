<DOC>
<DOCNO> 114413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun22.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan savaş gemisine El Kaide saldırısı iddiası 
</HEADLINE>
<TEXT>

     Umman Denizi'nde El Kaide'ye karşı yapılan operasyona katılan bir Yunan savaş gemisinin, terörist saldırısından kurtulduğu iddia edildi. Yunanistan iddiayı yalandı. 
     Üst düzey bir Japon yetkili, Japonya Deniz Kuvvetleri Komutanı Amiral Toru Ishikawa'ya dayanarak yaptığı açıklamada, Yunan savaş gemisine Hürmüz boğazı yakınlarında önceki akşam kimliği saptanamayan bir sürat teknesinin yaklaştığını, ancak geminin bu tekneyi fark etmesi üzerine sürat teknesinin yön değiştirerek uzaklaştığını açıkladı. 
     5 Japon savaş gemisinin Yunan savaş gemisine yaklaşık 30 kilometre masafede seyrettiğini kaydeden yetkili, "Yunan savaş gemisi kendine doğru gelen sürat teknesini fark ederek uyarı ateşi açtı, bunun üzerine tekne yön değiştirerek uzaklaştı" dedi. 
     Japonya, ABD öncülüğünde başlatılan teröre karşı savaşa lojistik destek sağlıyor. 
     
     YUNANİSTAN YALANLADI 

     Yunanistan deniz kuvvetlerinden yapılan açıklamada, operasyona katılan Adrias savaş gemisinin kendisine doğru yaklaşan küçük bir tekneye uyarı ateşi açtığı, ancak bunun terörist bir saldırı olmadığı belirtildi. 
     Açıklamada, "İçinde bir veya iki kişinin bulunduğu küçük bir tekne normal süratle gemiye yaklaşmış, gemiden açılan uyarı ateşi üzerine tekne uzaklaşmıştır. Bu tekne muhtemelen alışveriş yapabileceği bir gemi arıyordu. Bu olayın terörist saldırı amacını taşıdığını sanmıyoruz" denildi. 
     Üst düzey bir Japon yetkili, Yunan savaş gemisine Hürmüz boğazı yakınlarında önceki akşam kimliği saptanamayan bir sürat teknesinin yaklaştığını, ancak geminin bu tekneyi fark etmesi üzerine sürat teknesinin yön değiştirerek uzaklaştığını, bunun terörist bir saldırı girişimi olabileceğini açıklamıştı. 
     





</TEXT>
</DOC>
