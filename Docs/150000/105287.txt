<DOC>
<DOCNO> 105287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/soneko11.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da ''evsahibi'' olmak hayal oldu 
</HEADLINE>
<TEXT>

     İstanbul'da emlak piyasasında yaşanan durgunluğa rağmen, bazı semtlerde satılık daire fiyatları yüzde 100 oranında arttı. Son bir yılda en büyük prim yapan yerleşim merkezlerinin arasında Ataşehir ve Bahçeşehir öne çıktı. 
     Ataşehir'de 90 ile 180 metrekare arası dairelerin satış fiyatı 30-70 milyar lira düzeyinden 125-240 milyar liraya fırladı. Bahçeşehir'de de metrekare büyüklüğüne göre 40-75 milyar liradan satılan daireler, 85-300 milyar liradan alıcı bulmaya başladı. 
     Acıbadem'de 2001 Ağustos ayında 30-80 milyar lira olan 90-180 metrekare arası dairelerin satış fiyatı bu yılın Ağustos ayında 60-150 milyar liraya yükseldi. 
     Altunizade'de 30-80 milyar liradan 50-170 milyar liraya, Bostancı'da 25-60 milyar liradan, 50-150 milyar liraya yükseldi. 
     Artışlardan, 17 Ağustos depreminin ağır hasara yol açtığı Avcılar da etkilendi. 180 metrekare büyüklüğündeki bir daire, 23 milyar lira artış kaydederek 40 milyar lira düzeyine çıktı. Avcılar'da 90 metrekarelik dairelerin fiyatlarındaki artış ise sınırlı kaldı. 
     İstanbul'da kiralık dairelerin fiyatları ise semtlerine göre değişiklik gösterdi. 180 metrekare büyüklüğündeki daireler dikkate alındığında Beykoz, Beylikdüzü, Kartal, Kurtköy, Sarıyer, Ümraniye ve Yakacık'da kiralık daire fiyatları düştü. 
     Acıbadem, Ataşehir, Bahçeşehir, Bostancı, Erenköy, Göztepe, Bostancı gibi lüks konutların bulunduğu semtlerde ise, kiralarda önemli artışlar gözlendi. 
     Erenköy'de geçen yıl 450 milyon liradan kiralanan bir konut, geçen ay 800 milyon liraya çıktı. Bahçeşehir'de ise rakam 1 milyar lirayı buldu. 
     Reha Medin Emlak Hizmetleri verilerine göre, İstanbul'un bazı semtlerinde 2001 Ağustos ve 2002 Ağustos tarihlerinde 90-180 metrekare arası satılık ve kiralık konutların fiyatları şöyle 
     

SATILIK MİLYARTL SATILIK MİLYARTL KİRALIK MİLYONTL KİRALIK MİLYONTL SEMT 90-180 m2 90-180 m2 90-180 m2 90-180 m2 Acıbadem 30-80 60-150 225-500 250-600 Aksaray 18-30 20-40 - - Ataşehir 30-70 125-240 150-500 250-650 Altunizade 30-80 50-170 180-450 250-500 Avcılar 8-17 10-40 - - B.Evler 20-40 45-150 - - Bahçeşehir 40-75 85-300 250-650 350-1,000 Bayrampaşa 12-18 15-35 - - Beşiktaş 30-80 50-150 180-600 200-600 Beykoz 15-40 30-70 95-300 95-200 Beylikdüzü 10-40 10-40 80-250 80-200 Bostancı 25-60 50-150 150-400 180-500 Çengelköy 20-45 45-100 - - Erenköy 30-60 85-200 180-450 250-700 Göztepe 30-70 75-180 150-450 400-800 Kozyatağı 30-60 50-120 135-400 180-400 Kartal 15-35 20-70 95-300 95-250 Koşuyolu 30-60 60-200 180-400 250-600 Kurtköy 15-30 25-80 50-200 50-125 K.Çekmece 15-25 15-35 - - Maltepe 20-45 30-70 - - Nişantaşı 45-80 50-150 160-400 300-600 Sarıyer 30-120 30-120 180-750 180-550 Tuzla 10-30 15-40 80-150 80-180 Ümraniye 18-35 15-40 95-200 95-185 Üsküdar 15-35 40-100 120-300 120-300 Yakacık 12-25 12-25 80-180 80-150      





</TEXT>
</DOC>
