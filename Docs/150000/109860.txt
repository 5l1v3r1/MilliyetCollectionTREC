<DOC>
<DOCNO> 109860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yazar/temelkuran.html </URL>
<DATE> 2002/09/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Çok satan çelişkiler Aldatma 
</HEADLINE>
<TEXT>

     Keşke birden fazla hayatımız olabilse... Hiç değilse iki Belki o zaman bilebilirdik gerçekten ne istediğimizi. Tek bir hayatımız olduğu sürece hiçbirimiz, bizim için neyin gerçekten iyi olduğunu bilemeyeceğiz aslında. Oysa iki hayatımız olsa... Birini emniyetli bir seçim yaparak "harcayabilirdik". Geriye bir hayat daha kalırdı ve o hayatta bir yük gemisine atlayıp serserinin biri olmayı "göze alabilirdik". Şimdi göze alamayız. Çünkü 21. yüzyıldayız ve hayatlarımız geçen yüzyıla göre daha kıymetli. Bu yüzden geçen yüzyıldaki maceralı insan hikayeleri yok artık. Biz, hayatlarımızı "harcayamayız". Walter Benjamin söylemişti 
     "Hayatta telafi edilemeyecek şeyler vardır. On beş yaşında evden kaçmamış olmak gibi " 
     Biz kaçmadık, hayatı "harcamamaya" karar verdik. O yüzden şimdi, ilişkilerimize azami dikkat sarf etmeliyiz 
     
     Evlilik öldü 
     Son yıllarda sadece Türkiye’de değil, bütün dünyada filmlerde, kitaplarda, basında aşk meselesinden cılkı çıkıncaya kadar bahsedilmesinin nedeni, evlilik kurumunun dayandırılacağı başka bir gerekçenin kalmamasıdır. Üretim ilişkilerinin yapısı, artık herkesin tek başına yaşayabileceği biçimde değişmiştir. Diğer bir deyişle, ekonomik olarak birlikte ayakta durmak fikrine dayanan evlilik kurumu, mesnetsiz hale gelmiştir. Evlilik ölmüştür Bu yarı ölü kurumu yaşatmak için onu aşka dayandırmaktan başka çare kalmamıştır. Kurulan yeni mantık sana, "Evleneceksen aşık ol aşık olunca evlen " demektedir. 
     Yeni mantığın tökezlediği tek bir yer vradır Aldatma Aldatma mevzuunun sadece Türkiye’de değil, bütün dünyada "trendy" olmasının sebebi de budur. İşte bu sebepten aldatma, garantili bir "çok satan" çelişkidir 
     
     Az satan çelişkiler 
     Oysa daha hakikatli olduğu için daha az satan iki kişilik çelişkiler vardır ki, onlardan söz etmek her zaman o kadar kolay değildir. 
     Mesela... 
     Sonucu bu ilişkinin sona ermesi bile olsa, bana kendim kalmam için hep izin verecek misin 
     Sen artık gitmek istediğinde, kurulu manevi düzenimizi bozmamak adına "idare etmeye" gönül eğecek misin Bunu yapmamayı becerebilecek misin 
     Bu ilişki benim ışıklarımı söndürdüğünde, bunu fark etmene rağmen sürmesinde diretmemeyi becerebilecek misin 
     Beni, bu ilişkiden daha fazla sevecek misin 
     Ya da benzeri işte. Bilirsin... 
     Aldatmak nedir hakikaten Çoktan göçmüşlerden Tezer Özlü söylemişti, şöyle demişti yanılmıyorsam 
     "Seninle yatarken aldatmıyorum seni. Yetmez mi " 
     
     







Özgür milletvekili ve lider sultası 


Dün’den ve yarın’dan kopuk yaşayan gençler... 


Atatürk farkı 


Ecevit’in yanıtı 


Siyasette Tayyip Erdoğan olgusu 


Dördüncü fotoğraf 


Eğitimde İzmir Modeli 


Parayı veren düdüğü çalar 


Avrasya açılımı 


H l kararsız olan seçmenler için.. 


AKP’den iktidar manifestosu 


Çok satan çelişkiler Aldatma 


Özelde çalışan kötü durumda 


</TEXT>
</DOC>
