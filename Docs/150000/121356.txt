<DOC>
<DOCNO> 121356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko22.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak-Eylül döneminde dış ticaret arttı... 
</HEADLINE>
<TEXT>

     Türkiye bu yılın Ocak-Eylül döneminde, 24 milyar 956.1 milyon dolarlık ihracat, 35 milyar 4.7 milyon dolarlık da ithalat yaptı. İhracat, Eylül'de 3 milyar 121.4 milyon dolar ile rekor kırdı. 
     Devlet İstatistik Enstitüsü DİE , bu yılın Eylül ve Ocak-Eylül dönemine ilişkin geçici dış ticaret verilerine açıkladı. Verilere göre yılın 9 ayında, geçen yılın aynı dönemine göre ihracat yüzde 8.4, ithalat ise yüzde 12.8 arttı. 
     Ocak-Eylül dönemindeki dış ticaret açığı da geçen yılın aynı dönemine göre yüzde 25.4 artarak 10 milyar 48.6 milyon dolara yükseldi. 
     İthalat artışına paralel, ihracatın ithalatı karşılama oranı geçen yıl yüzde 74.2 iken, bu yıl yüzde 71.3'e geriledi. 
     Geçen yılın Ocak-Eylül döneminde, 23 milyar 19.6 milyon dolarlık ihracat, 31 milyar 34.5 milyon dolarlık da ithalat yapılmış, 8 milyar 14.8 milyon dolarlık dış ticaret açığı verilirken, ihracatın ithalatı karşılama oranı yüzde 74.2 olmuştu. 
     
     EYLÜL'DE DIŞ TİCARET AÇIĞI YÜZDE 30.9 ARTTI 

     DİE verilerine göre Eylül ayında ise 3 milyar 121.4 milyon dolarlık ihracat ile rekor kırıldı. İhracat, en son bu yıl Temmuz ayında 3 milyar 14.1 milyon dolar ile en yüksek aylık düzeye ulaşmıştı. 
     İthalattaki artış hızı, Eylül'de, Ağustos ayına göre düşerken, ithalat, 4 milyar 207.3 milyon dolar düzeyinde gerçekleşti. 
     Geçen yılın aynı ayına göre ihracattaki artış yüzde 20.3 olurken, ithalattaki artış yüzde 22.8'e ulaştı. Dış ticaret açığı da geçen yıla göre yüzde 30.9 artarak 1 milyar 85.8 milyon dolara yükseldi. 
     İhracatın ithalatı karşılama oranı ise yüzde 75.8'den yüzde 74.2'ye düştü. Bu oran, Ağustos ayı itibariyle yüzde 65'e kadar düşmüştü. 
     
     TÜKETİM MALI İTHALATI 10.5 ARTTI 

     Türkiye'nin, Ocak-Eylül döneminde, hammadde ithalatı yüzde 15.4, tüketim malı ithalatı ise yüzde 10.5 arttı. Eylül'de tüketim malı ithalatındaki artış yüzde 45.3 oldu. 
     Devlet İstatistik Enstitüsü'nün DİE verilerine göre, Ocak-Eylül döneminde 35 milyar 4.7 milyon dolar olan ithalatın 5 milyar 486.5 milyon dolarını sermaye, 25 milyar 842.1 milyon dolarını ara malı hammadde , 3 milyar 397.4 milyon dolarını da tüketim malı ithalatı oluşturdu. Yılın ilk 9 ayında, sermaye malı ithalatı yüzde 3.6, ara malı ithalatı yüzde 15.4, tüketim malı ithalatı ise yüzde 10.5 arttı. 
     Ancak, Eylül ayı itibariyle tüketim malları ithalatındaki yüzde 45.3 artış dikkat çekti. Geçen yıl Eylül'de 304.4 milyon dolar olan tüketim malı ithalatı, bu yıl 442.3 milyon dolara çıktı. Diğer taraftan, Eylül ayında sermaye malı ithalatı yüzde 32.8 artarak 676.1 milyon dolara, ara malı ithalatı da yüzde 17.3 artarak 3 milyar 30 milyon dolara yükseldi. 
     Ocak-Eylül döneminde, Türkiye'nin sermaye malı ihracatı yüzde 4.5 azalarak 1 milyar 845.7 milyon dolara inerken, ihracatın yüzde 51.5'ini oluşturan tüketim malları ihracatı yüzde 15 artarak, 12 milyar 841.1 milyon dolara çıktı. Bu dönemde, ara malları ihracatı yüzde 3.2 artarak, 10 milyar 203.6 milyon dolar düzeyinde gerçekleşti. 
     DİE verilerine göre, yılın ilk 9 ayında, tarım ve ormancılık ürünleri ihracatında yüzde 19.3 azalırken, ithalatında yüzde 21.9 artış kaydedildi. Ocak-Eylül döneminde, 1 milyar 245.7 milyon dolarlık tarım ve ormancılık ürünü ihracatına karşılık 1 milyar 338.6 miyon dolarlık ithalat gerçekleştirildi ve bu gruptaki ürünlerin dış ticaretinde 92.9 milyon dolarlık açık verilmiş oldu. 
     Türkiye'nin imalat sanayii ihracatı da bu dönemde yüzde 10.4 artarak, 23 milyar 398.4 milyon dolara yükseldi. 
     
     AB İLE DIŞ TİCARET 

     DİE verilerine göre, Ocak-Eylül döneminde, Türkiye'nin dış ticaretinin yarısından fazlasını gerçekleştirdiği, AB'ye ihracatı yüzde 6.4 artarken, bu ülkelerden ithalatındaki artış yüzde 14.4 oldu. 
     Ocak-Eylül döneminde, AB'ye 12 milyar 764 milyon dolarlık ihracat yapılırken, AB'den ithalat, 15 milyar 748.2 milyon dolar düzeyinde gerçekleşti ve bu ülke grubu ile dış ticarette 2 milyar 984.2 milyon dolar açık verildi. 
     Yılın 9 ayında, AB dışındaki Avrupa ülkelerine yönelik yüzde 36.8'lik, Bağımsız Devletler Topluluğu'na yönelik yüzde 31.9, Karadeniz Ekonomik İşbirliği Ülkeleri'ne yönelik yüzde 27.4'lük ihracat artışları dikkat çekti. AB dışındaki Avrupa ülkelerine, geçen yıl 9 ayda 1 milyar 753.1 milyon dolar düzeyinde olan artış, bu yıl 2 milyar 387.7 milyon dolara yükseldi. Bu dönemde, BDT ülkelerine ihracat 1 milyar 240.2 milyon dolardan 1 milyar 635.2 miyon dolara, KEİ ülkelerine ihracat 1 milyar 884.7 milyon dolardan 2 milyar 400.5 milyon dolara çıktı. 
     Amerika ülkelerine ihracat ise aynı dönemde yüzde 36.2 azalarak, 167.4 milyon dolara düştü. 
     Verilere göre, yılın ilk 9 ayında, ithalat, AB dışındaki EFTA ülkelerinden yüzde 78, Türk Cumhuriyetleri'nden yüzde 42.1, Amerika ülkelerinden yüzde 38.6, Orta Doğu dışındaki Asya ülkelerinden yüzde 33.6 arttı. 
     Bu dönemde, Türkiye serbest bölgelerinden ihracat yüzde 46.9 artarak 976.8 milyon dolara, serbest bölgelerinden ithalat yüzde 92.7 artarak 407.1 milyon dolara yükseldi. 
     DİE verilerine göre, Ocak-Eylül döneminde, canlı hayvanlar, yenilen sebze-meyveler, hububat, yağlı tohum ve meyvelar, hayvansal ve bitkisel yağlar, şeker veşeker mamülleri ihracatında düşüş, mobilya, demir ve çelikten eşyalar, suda yüzen taşıtlar ihracatında artış oldu. 
     Aynı dönemde, hububat, yağıl tohum ve meyvalar, hayvansal-bitkisel yağlar, metal cevherleri, ham postlar, sentetik ve suni devamsız lifler ithalatında önemli oranlarda artış kaydedildi. 
     





</TEXT>
</DOC>
