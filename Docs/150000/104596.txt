<DOC>
<DOCNO> 104596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sondun18.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz hükümeti "Irak Saddam'sız daha iyi olur" 
</HEADLINE>
<TEXT>

     ABD'yi Irak Devlet Başkanı Saddam Hüseyin'e silah denetçilerini kabul etmesi için bir ültimatom vermeye ikna etmeye çalışan İngiliz hükümeti, Irak'ın, Devlet Başkanı Saddam Hüseyin olmadan daha iyi olacağını açıkladı. 
     İngiliz hükümeti, parlamentonun dış ilişkiler komisyonu tarafından hazırlanan terörizm konulu bir rapora cevaben, ''Başta silah denetimi olmak üzere BM kararları Irak tarafından kabul edilmelidir'' açıklamasında bulundu. 
     İngiltere Dışişleri Bakanı Jack Straw da, The Financial Times gazetesine verdiği demeçte, İngiltere'nin Amerikan hükümetiyle düzenli ve yoğun müzakerelerde bulunduğunu ve sesini Washington'da duyurmaya kararlı olduğunu kaydetti. 
     Straw, ''Top Saddam'ın sahasında. Irak liderinden, 'aylar sonra' düzenlenebilecek bir askeri harekatın olmaması için BM silah denetçilerini kabul etmesini bekliyorum. Denetçilerin dönüşü her derde deva olmayacak elbet, ama bu. güvene doğru atılmış bir adım olacaktır'' dedi. 
     Straw, ''İngiliz hükümetinin izlediği yol, Irak'ta BM Güvenlik Konseyi'nin kararlarının uygulanmasını sağlamaktır. Hükümet ayrıca, Irak'ın Saddam Hüseyin'siz daha iyi olacağı görüşündedir'' diye konuştu. 
     





</TEXT>
</DOC>
