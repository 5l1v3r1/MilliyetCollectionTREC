<DOC>
<DOCNO> 120085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/siyaset/siy07.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanı sordu 
</HEADLINE>
<TEXT>
Türbanlı eşim zarar mı verecek 
Türkiye’de "türban" sorunu olduğunu söyleyen Bakan, "İnananların hayatlarını tanzim, yaşama ve ölme hakları olmalıdır" dedi 
     GÜNSELİ ÖNAL Ankara 

     Kültür Bakanı Hüseyin Çelik, Türkiye’de "türban" sorunu olduğunu ve bunun toplumsal uzlaşmayla çözüleceğini söyledi. 
     CHP İstanbul Milletvekili Kemal Derviş’in "gayrimüslim eşi" için gazetelerin "Cathy Yenge Türk gibi" diye "övgü dolu başlıklar attığını" ifade eden Çelik, "Türk’ün gibi’si makbul de aslı değil mi Devlet protokolünde benim türbanlı eşim başı açık bir kadının yanında oturursa ona zarar mı verecek " dedi. 
     Çelik, laiklik anlayışının en güzel örneğini yazar Aziz Nesin’in yaşam biçimi olduğunu söyledi. Nesin’in "Ben ateistim, dinsizim. Öldüğümde Müslüman mezarlığına götürmeyin. İslam dininin esaslarına göre cenaze merasimi yapmayın" dediğini anlatan Çelik şunları söyledi 
     "Aziz Nesin öldüğünde vasiyeti yerine getirildi. Vakfının bahçesine gömüldü. Ölüm yıldönümünde de kimse gidip başında mevlit okumadı. Onu sevenler toplanıp türkü söyleyip saz çaldılar. Aziz Nesin’in bu şekilde ateist olarak yaşayıp ölme hakkı varsa, inanan insanların da kendi inançları doğrultusunda hayatlarını tanzim etme, yaşama ve ölme hakları olmalıdır. Bu da laikliğin gereğidir." 
     Türkiye’de bir insanın isterse dinsiz olarak yaşayıp ölebileceğini, yaşarken dinsizliğin faziletlerini de anlatabileceği görüşünü savunan Çelik, şöyle devam etti 
     "Bazıları Türkiye’de Hıristiyanlık propagandası yapılıyor, önleyelim’ diyor. Hiç böyle bir derdim yok. Osmanlı devrinde Hıristiyanlığı yayma cemiyetleri vardı hiç umurumda değil. Ben kendi çocuğuma aşı yaptıktan sonra mikroplara küfür etmenin anlamı yok. Çocuğunuza kendi dinini anlatırsınız. Hıristiyan da gelsin kendi dinini anlatsın. Bundan tabii bir şey olabilir mi " 
     
Çelik’in sitesinden      Çelik’in üniversite yıllarındayken bir inşaatta boyacılık yaptığı belirtildi. Çelik, "www.huseyincelik.net" adlı internet sitesinde yaşamını birbirinden ilginç fotoğraflarla anlatıyor. Çocukluğunda bir motosikletin üzerinde çektirdiği fotoğrafla başlayan seri, Çelik’in Diyarbakır’daki öğrenim yıllarıyla sürüyor. Bu yıllarda okul piyeslerinde de rol alan Çelik, fotoğrafında takma palabıyık, yerel giysiler, bir elinde tabanca, diğer elinde tüfekle görülüyor. 
     



 SİYASET 






















</TEXT>
</DOC>
