<DOC>
<DOCNO> 120546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/siyaset/asiy.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ve Kıbrıs için ortak mesaj verdiler 
</HEADLINE>
<TEXT>
Avrupa’nın dikkatine 
Baykal Müzakere tarihi Türkiye’nin hakkı. Erdoğan Tarih yoksa sonucuna katlanırlar 
     ANKARA Milliyet 

     AKP Genel Başkanı Recep Tayyip Erdoğan ve CHP Genel Başkanı Deniz Baykal, Türkiye’nin AB konusunda kararlı olduğu yönünde dünyaya ortak mesaj verdiler. Erdoğan, "iç ve dış politikada statükonun değişeceğini" açıkladı. 
     Erdoğan, dün, Başbakan yardımcıları Mehmet Ali Şahin ve Ertuğrul Yalçınbayır ile Baykal’a "iadei ziyaretöte bulundu. Yaklaşık bir saat süren görüşmenin ardından düzenlenen ortak basın toplantısında Erdoğan, Kopenhag Zirvesi ve Kıbrıs’ı ele aldıklarını belirtti. Üyelik görüşmeleri için müzakere tarihi almanın, Türkiye’nin hakkı olduğunu dile getiren Erdoğan, şunları söyledi 
     "Bu kadar kısa sürede önemli adımları atmış Türkiye’ye karşı müzakere tarihi verilmesinde meydana gelecek şüpheler, 12 Aralık’ta ortaya çıkacak olumsuz durum, AB üyesi ülkelerin test edilmesi anlamına gelir. Onlar açısından bunun neticesine katlanılır. 40 yıldır Türkiye oyalanıyor. Oyalanmaya tahammülümüz yok. Bu insaf dışı. Kıbrıs sorununu 12 Aralık’a sığdırma anlayışı endişe verici. 40 yıllık sorun üç güne sığdırılmaz. Israrla bu işi Kopenhag Zirvesi’nde bitirmeye kalkarlarsa, kaygı vericidir." 
     
     Statüko değişmeli 
     "Kıbrıs, Avrupa Ordusu ve AB’nin bir pakette ele alınması" yolundaki açıklamaları hatırlatılarak yöneltilen "Dış politika değişecek mi " sorusuna AKP lideri şu yanıtı verdi 
     "Dış politikada da, iç politikada da statükoyu koruma gayretinde değiliz. Bu statükonun değişmesi lazım. Bu stratejidir. Taktikler silsilesidir. Ama milli menfaatlere ters düşecek hiçbir adımı atmayız." 
     BM’nin Kıbrıs planının Meclis’te görüşüleceğini açıklayan Baykal da, Erdoğan’ın "Kıbrıs, AGSP ve AB üyelik bir arada ele alınmalı" sözlerinin hatırlatılması üzerine, "Erdoğan’ın açıklamalarını dikkatle dinlerseniz, herkesi rahatsız eden bağlantı anlayışına sahip olmadığını görürsünüz. Hükümetimiz, hepimizin doğal karşılayacağı yaklaşım içinde" diye konuştu. Baykal, "Türkiye, Kopenhag Zirvesi’nde üyelik müzakereleri için tarih talep etme hakkına sahiptir. İktidar, muhalefet hep birlikte bütün dünyadan talep ediyoruz. Avrupa Türkiye’ye tarih vermek durumunda. AB’nin saygınlığı, tutarlılığı ve inandırıcılığı bunu gerektiyor. Çalışmalarımızı elbirliği ile devam ettireceğiz" diye konuştu. 
     



 SİYASET 













</TEXT>
</DOC>
