<DOC>
<DOCNO> 134157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur16.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pansiyonda 40 yerinden bıçaklanan kadının cinayeti çözüldü 
</HEADLINE>
<TEXT>

     Alanya'da kaldığı pansiyonda 40 yerinden bıçaklanarak öldürülen Seyide Özkan'ın katil zanlısı Konya'da yakalandı. 
     6 Ocak 2003 tarihinde Alanya'daki Tayfun Pansiyon'da bıçaklanarak öldürülen Seyide Özkan'ın katil zanlısının aynı pansiyonda kalan A.Y. 21 olduğu belirlendi. Polis, 23 gün süren soruşturma sonucu belirlediği katil zanlısının Konya'da askerlik yaptığını saptadı. Gözaltına alınan A.Y.'nin Konya'da başka bir suçtan ötürü sorgusunun sürdüğü ve ifadesinde Alanya'daki cinayeti, kadının ziynet eşyalarını almak amacıyla işlediğini itiraf ettiği bildirildi. A.Y.'nin Konya'daki sorgusunun ardından Alanya'ya getirilerek, cinayeti işlediği pansiyonda tatbikat yaptırılması bekleniyor. 
     Seyide Özkan'ın cesedi, 6 Ocak 2003 tarihinde, Alanya'daki Tayfun Pansiyon'un 305 numaralı odasında temizlik görevlileri tarafından bulunmuştu. Yapılan otopside kadının 40 yerinden bıçaklanarak öldürüldüğü saptanmıştı. 
     





</TEXT>
</DOC>
