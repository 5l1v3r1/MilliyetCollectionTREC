<DOC>
<DOCNO> 121222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/ekonomi/eko01.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Meclis’in ilk yasası mali miladı kaldıracak 
</HEADLINE>
<TEXT>

Mali miladı kaldıran yasa tasarısı Başbakanlığa sevk edildi. Yılbaşına kadar yasalaşması öngörülen tasarı, yeni Meclis’in de ilk yasası olacak 
     EKONOMİ SERVİSİ 

     Maliye Bakanlığı mali milat’ı kaldırmak amacıyla hazırlanan kanun tasarısını Başbakanlığa gönderdi. Yürütme ve yürürlük dahil 10 maddeden oluşan yeni düzenlemeyle yılbaşında yürürlüğe girmesi gereken mali milat’ ve nereden buldun’ uygulaması tamamen kaldırılıyor. 
     Tasarıda, gelir tanımında 1988 öncesine dönülerek, ticari, zirai ve serbest meslek kazançlarıyla ücretler gayrimenkul sermaye iradı ve menkul sermaye iradının yanı sıra sair kazanç ve iratlar’ gelirin son unsuru olarak belirleniyor. 22 Temmuz 1988 tarihinde çıkarılan 4369 sayılı kanunda yer alan diğer kazanç ve iratlar’ gelirin tanımından çıkarılıyor. Bu şekilde diğer kazanç ve iratların torba gelir’ unsuru haline gelmesi uygulamasından vazgeçiliyor. 
     
     İyiydi de niye ertelediler ’ 
     Maliye Bakanı Kemal Unakıtan, tasarının yılbaşından önce mutlaka yasalaşacağını söyledi. Unakıtan, "Mali milat uygulama dışı kalıyor. Yeni düzenlemeyle 37 4, yani nereden buldun kalkıyor. Ona erteleme yok. Çünkü erteleye erteleye gelinmiş. Çok iyi idiyse niye ertelendi Uygulayın madem çok iyi ise. Hem kendileri koyuyor, hem erteliyor. Demek ki sisteme uygun değil" dedi. 
     
     180 bin dosyalık af 
     Vergi Barışı Projesi’nde sıranın diğer yasalara geleceğini söyleyen Unakıtan, "180 bin ihtilaflı dosya var. Öyle bir kriz yaşadık ki, yüzlerce insan dükk nını kapatmak mecburiyetinde kaldı. Memleketin üzerinden tank geçti. Mükellefimize iyi bir yaklaşım yapmamız, ak bir sayfa açmamız lazım" dedi. Unakıtan, vergi reformlarının mali miladı kaldıran kanunla bitmeyeceğini, diğer kanunların da arka arkaya geleceğini söyledi. Unakıtan, "Bir vergi affı gibi telakki edip de kimse vergisini ödememe gibi veya sonraya bırakma gibi bir yanlış davranış içine girmesin. Milletimizi Maliye Bakanı olarak böyle bir davranış içine girmemeleri konusunda özellikle uyarmak istiyorum" diye konuştu. 
     
Harcamanın kaynağı sorulacaktı      Zekeriya Temizel’in Maliye Bakanlığı döneminde 1998 çıkartılan ve Mali Milat - Nereden Buldun’ olarak bilinen 4359 sayılı Yasa’nın ana özelliği gelir’ tanımını değiştirmesiydi. Tasarruf ve harcamaya kaynak teşkil eden her türlü kazanç vergiye tabi tutuluyordu. Kaynağı açıklanamayan tasarruf veya harcamanın kaynağı için nereden buldun’ sorusu sorulabilecekti. Ana hedef, kayıtdışı servetler ve demirbaşların kaynağı sorulmadan kayıt altına alınması ile yeni bir başlangıç yapılmasıydı. 
     11 Ağustos 1999’da çıkarılan 4444 sayılı Yasa ile ertelendi ve 1 Ocak 2003’ten itibaren yürürlüğe girmesi öngörüldü. Bu ertelemede, 1 Ocak 1999 - 31 Aralık 2002 arasında elde edilen faiz, k r payları, repo kazançları, üç ay süre ile elde tutulanlar’ hariç hisse senedi kazançlarının vergilendirilmesi de ertelenmişti. 
     



 EKONOMİ 


















</TEXT>
</DOC>
