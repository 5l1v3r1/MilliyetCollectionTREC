<DOC>
<DOCNO> 102124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur30.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "YTP sağa daha yakın" 
</HEADLINE>
<TEXT>

     Kemal Derviş'in konuşması sırasında YTP'ye yönelttiği ideolojik eleştiriler de dikkatlerden kaçmadı. 
     YTP'nin Türkiye için çok yararlı olabileceğini belirten Derviş, şöyle devam etti 
     ''Yenilikçi, biraz da sağda liberal yenilikçi kesimlere hitap da edebilir, başarılı olmalarını istiyorum. Kesinlikle başarısız olmaları beni sevindirmez. Başarılı olmaları gerekir diye düşünüyorum. Ama sosyal demokrat birlikteliği aramıyorlar. Başka bir birlikteliği arıyorlar. Dolayısıyla o bakımdan ayrı bir konuma düştük. Sosyal demokrat dediğiniz zaman CHP var, DSP var, bazı başka ufak partiler de var. Bunları dışlayarak bir sosyal demokrat birliktelik oluşturmak pek mümkün değil, gibime geliyor. CHP ile oturup konuşmadan o çabayı göstermeden bir sonuca ulaşılmaz.'' 
     





</TEXT>
</DOC>
