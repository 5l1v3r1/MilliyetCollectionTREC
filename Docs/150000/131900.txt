<DOC>
<DOCNO> 131900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/guncel/gun09.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Garip bir soygun hik yesi 
</HEADLINE>
<TEXT>

Adana’da Akbank Merkez Şubesi’ni soyanlar, "Banka görevlileri kötü davranıyordu, intikam için soyduk" dedi. Çalınan 589 milyar liranın ise başına gelmedik kalmamış 
     NEŞET KARADAĞ DHA 

     Başrollerini Metin Akpınar, Zeki Alasya, Kemal Sunal ve Halit Akçetepe’nin paylaştığı "Köyden İndim Şehre" filminin öyküsünün bir benzeri, yılbaşı gecesi Adana Akbank Merkez Şubesi’nin soyulmasıyla yaşandı.Soygundan 16 gün sonra yakalanan bankanın elektrik teknisyeni Tayyar İrk ile arkadaşı Kenan Şimşek’e dün tatbikat yaptırıldı. "Kimse durduk yere soygun yapmaz" diyen İrk, "Banka görevlileri bana kötü davranıyordu. İntikam için bankayı soydum" dedi. 
     Çalınan 589 milyar liranın da başına gelmedik kalmadı. İki soyguncunun yakınları ve komşuları paranın yarısından fazlasına el koydu. Kimisi tosun, kimisi ev aldı, kimisi de bankada hesap açtı. Paraya el atan 20 kişiyi daha gözaltına alan polis, çalınan 589 milyar liradan 415 milyar lira para, bir ev tapusu, 9 büyükbaş hayvan, 5 milyar liralık banka hesap cüzdanı ele geçirdi. 
     Şimşek’in teyzesinin kızı Ülkü Korkmaz ise, emanet bırakılan 140 milyardan 22 milyar liralık kısmın, kasa oksijen kaynağıyla açılırken yandığını, pu parayı gece sobada yakıp ısındığını, kalan 118 milyar lirayı da sakladığını söyledi. 
     Şimşek’in dayısı Cemal Ekmen’e 10 milyar lira veren soyguncular, kendilerine sahte pasaport hazırlaması için Sabri Fırat’a da 10 milyar kaptırdı. 
     



 GÜNCEL 

















</TEXT>
</DOC>
