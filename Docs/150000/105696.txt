<DOC>
<DOCNO> 105696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun33.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Güzeli'nden Nijerya'yı protesto eylemi. 
</HEADLINE>
<TEXT>

     Belçika Güzellik Kraliçesi Ann Van Elsen, Emine Laval'ın bir şeriat mahkemesi tarafından, kocasını aldattığı gerekçesiyle idama mahkum edilmesini protesto etmek için, Nijerya'da yapılacak Dünya Güzellik Yarışması'na katılmayacağını açıkladı. 
     Van Elsen 21 , 2002 Belçika Güzellik Kraliçesi sıfatıyla 9 Kasım ile 1 Aralık tarihleri arasında yapılacak Dünya Güzellik Yarışması'nda Belçika'yı temsil edecekti. 
     Belçika Güzellik Kraliçesi'nin Nijerya'yı protesto girişimini gerçekleştirmesi için, sözleşmeyle bağlı olduğu Belçika Güzellik Komitesi'nin onayını alması gerekiyor. 
     Avrupa ve Afrika'nın diğer bazı ülkelerindeki güzellik kraliçelerinin de Laval'a destek amacıyla aynı girişimde bulunarak ortak protesto eylemi başlatmaları bekleniyor. 
     Dünya Güzellik Yarışması'nda geçen yıl, Nijeryalı Agbani Darego, Dünya Güzeli seçilen ilk Afrikalı olmuştu. 
     





</TEXT>
</DOC>
