<DOC>
<DOCNO> 137824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/ekonomi/eko02.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve otoyol zammını dolar’la savundu 
</HEADLINE>
<TEXT>

Otoyol ücretine yüzde 50, köprüye yüzde 40 zam yapıldı. Karayolları Genel Müdür Vekili Erbakan, zamma rağmen, ücretlerin dolar bazında’ 2001 yılının gerisinde kaldığını belirtti 
     ANKARA Milliyet 

     Boğaz köprüleri geçiş ücretlerine ortalama yüzde 40, otoyol ücretlerine de yüzde 50 zam yapıldı. Köprü geçişi otolar için 2 milyon liraya çıktı. Karayolları Genel Müdür Vekili Sabri Özkan Erbakan, dolar bazında bakıldığında’ zamlı ücretlerin h l 2001’in gerisinde kaldığını belirterek, zammı savundu. Zamlar bu gece yarısından itibaren geçerli olacak. Bilindiği gibi IMF ile müzakerelerde, özellikle faiz dışı fazla hedefinin tutturulması için düşünülen gelir yaratıcı’ önlemler arasında köprü ve otoyol ücretlerine zam da gündeme gelmişti. 
     En son zammın 4 Ocak 2001’de yapıldığını hatırlatan Karayolları Genel Müdür Vekili Erbakan, "2001 yılında 2.10 dolar olan köprü geçiş ücreti 0.96 dolara düşmüştü. Yapılan bu ayarlama ile 1.21 dolara çıktı. Enflasyon rakamının da çok altında kaldı" dedi. 
     Otoyol ücret toplama sistemlerinin yenilenmesi kapsamında 2’nci sınıf araçlar ile 1’inci sınıf araçların geçiş ücretlerinin eşitlendiğini belirten Erbakan, 2’nci sınıf araç ücretlerinde yüzde 50 oranında indirimler yapıldığını kaydetti. 
     
Köprülerde yeni tarife      2 milyon lira Otomobil, motosiklet, kamyonet, pikap, cip, ambulans, cenaze arabası, küçük otobüs ve kamyonlar. 
     5 milyon lira Üç akslı otobüsler, kamyon ve treylerler. 
     14 milyon lira 4 ve 5 akslı otobüsler, kamyon ve treylerler. 
     17 milyon lira 6 ve daha fazla akslı römorklu kamyon ve treylerler. 
     
TÜKODER, yine dava açacak      Tüketiciyi Koruma Derneği TÜKODER Genel Başkanı Mehmet Sevim, köprü ve otoyol geçiş ücretlerine yapılan zam için yürütmenin durdurulması istemiyle dava açacaklarını bildirdi. 23 Haziran 2001’de yapılan artışla ilgili açılan davada İdare Mahkemesi’nin yürütmeyi durdurma kararı verdiğini, bunun üzerine 24 Mayıs 2002’den itibaren eski tarifeye dönüldüğünü hatırlatan Sevim, "Artık şehir içi ulaşımın parçası haline gelen köprülerin ücretsiz olması için başka bir dava daha açacağız" dedi. 
     



 EKONOMİ 



















</TEXT>
</DOC>
