<DOC>
<DOCNO> 100439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/siyaset/siy07.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem, Baba’ya gitti 
</HEADLINE>
<TEXT>

     ANKARA Milliyet 

     YTP Genel Başkanı İsmail Cem, 9. Cumhurbaşkanı Süleyman Demirel’in her zaman bilgeliğinden, tecrübelerinden yararlandığını ve düşüncelerini paylaştığını söyledi. Cem, Demirel’in Kuleli Sokak’taki Çalışma Ofisi’ne gelerek, yaklaşık 50 dakika görüştü. Ardından Demirel, Cem’i kapıya kadar uğurladı. Cem, gazetecilerin görüşmeye ilişkin soruları üzerine, Demirel ile bir değerlendirme yaptıklarını, Demirel’in bilgeliğinden, tecrübesinden iç ve dış konularda her zaman yararlandığını, düşüncelerini paylaştığını söyledi. Demirel’in "Türkiye için muhteşem bir bilgi ve birikim" olduğunu ifade eden Cem, "Bugün bizim açımızdan gayet faydalı, çok önemli görüşmeler oldu. Bana katkısı olan, benim daha fazla değerlendirmeme katkı getiren konuşmalar oldu. Bundan dolayı çok mutluyum" dedi. Demirel, Hulusi Turgut’un kaleme aldığı "Adriyatik’ten Çin Seddi’ne Avrasya ve Demirel" adlı kitabı da Cem’e hediye etti. 
     



 SİYASET 















</TEXT>
</DOC>
