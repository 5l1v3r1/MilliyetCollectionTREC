<DOC>
<DOCNO> 126676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/agun.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin hedefi Irak’a "tepkisiz" giriş. Ayrıntılar masada... 
</HEADLINE>
<TEXT>
ABD askeri Irak’ta en az 5 yıl kalacak 
Gün sayan Amerikan güçleri, bölgede uzun süre kalacak gibi hazırlık yapıyor. TSK da ilk aşamada sınırdan 60- 70 km. içeri girecek 
ABD kara birliklerinin Türkiye’ye girmesi talebi şimdilik’ kabul edilmeyecek. Küçük operasyonel birlikler için ise açık kapı bırakıldı 
     Ankara, ABD’nin gün saydığı Irak operasyonunun içinde yer almasının gerekçelerini önceki gün gerçekleşen kritik zirvede bir kez daha masaya yatırdı. Askeri kanat Türkiye’nin "involve - içinde olmak" durumunun dört gerekçesini anlatırken, Meclis’ten yetki alınmasının zorunluluğu konusunda görüş birliğine varıldı. Milliyet’in aldığı bilgilere göre, Başbakanlık’ta önceki akşam yapılan zirvenin tartışma konuları ve varılan noktalar şöyle 
     
MECLİS’TEN YETKİ ALINACAK      SİYASİ İRADEYE DÖNÜŞTÜRÜLDÜ 
     Zirvede ABD ile yürütülen askeri, teknik ve diplomatik görüşmelerin sonuçlarının siyasi iradeye dönüştürülmesi sağlandı. 
     
     MECLİS KARARI ŞART 
     Operasyonun uluslararası meşruiyete dayanmasını şart koşan Ankara, ikinci bir BM kararının çıkartılmaması olasılığının da göz önünde bulundurularak Meclis’ten yetki alınmasının zorunlu olduğunu kararlaştırdı. İlgili hükümet tezkeresinin hafta sonuna kadar tamamlanarak TBMM’ye gönderileceği belirtildi. Zirvede "NATO kararının" tali bir anlamı olacağı görüşü seslendirildi. 
     
KÜRT DEVLETİ ÖNLENMELİ      HALK İKNA EDİLECEK 
     Türkiye’nin operasyonun içinde yer almasının gerekçelerinin Türk halkına en iyi şekilde anlatılması gerektiği sonucuna varıldı. Toplantıda hükümet yetkilileri halkın yüzde 87’sinin, başta ekonomik nedenler olmak üzere, çeşitli gerekçelerle operasyona kesin karşı olduğu görüşünü dile getirdiler ve "Kamuoyuna bu işin zorunluluğu en doğru biçimde anlatılmalı" dediler. Dün akşam yapılan olağanüstü Bakanlar Kurulu toplantısında da "kamuoyunu bilgilendirme stratejisi"nin esasları görüşüldü. 
     
ASKERİN DÖRT GİRİŞ NEDENİ      Askeri kanadın Türkiye’nin operasyonun içinde olma zorunluluğunu şu dört nedene dayandırdığı kaydedildi 
     1 - Kürt devleti riskini sıfırda tutmak zorundayız. Kuzey Irak’taki dağınıklık, sınırın iki yanında istenmeyen hareketlenmelere neden olabilir. 
     2 - Bölge boş bırakılırsa PKK yeniden silahlı gücünü artırabilir. 
     3 - Petrol kaynakları Musul - Kerkük tek bir gücün egemenliği altına sokulamaz. 
     4 - Askeri ve diplomatik temaslar, ABD’nin Irak’ta "en az" beş yıl kalma planını şekillendirdiğini gösteriyor. Bu da, ABD yönetiminin Irak’ta yeniden yapılandırmayı hedeflediğinin bir kanıtı. Bu yüzden Türkiye, bu uzun süreçte ABD ile birlikte bölgede bulunmalı ve etkin olmalı. 
     
GÖÇ DALGASI DURDURULACAK      60-70 KİLOMETRE GİRİLECEK 
     Türk askerinin operasyonun ilk aşamasında kuzeyden Irak’ın içine doğru 60 - 70 km. ilerlemek zorunda olduğu kaydedildi. "Barışı dektekleme harek tı" olarak adlandırılan bu planın amacının, olası göç dalgasını sınırdan 60 - 70 km. içeride tutmak olduğu belirtildi. Kritik önem taşıyan Musul - Kerkük bölgesinin Türk sınırına yaklaşık 200 km. uzaklıkta olduğu belirtildi. 
     
     "TEPKİSİZ GİRİŞ" HEDEFİ 
     Türkiye, Irak sınırından tepkisiz reaksiyonsuz girişi hedefliyor. Bu çerçevede ABD’nin başta Talabani ve Barzani olmak üzere Kürt gruplarla yoğun diplomasi yürüttüğü, iki liderin Ankara ziyaretlerinde de ana gündem maddesinin bu olduğu kaydedildi. Türkiye bir iç direnişle karşılaşmak istemiyor. 
     
YAŞ’TA DA GÖRÜŞÜLECEK      ÖZEL BİRLİKLERLE KAPI AÇILIYOR 
     Zirvede "şimdilik" kaydıyla ABD kara birliklerine "hayır" yanıtı verilmesi konusunda görüş birliğine varıldı. Küçük Amerikan operasyonel özel birlikleri için ise açık kapı bırakıldı. Üs ve bu çerçevedeki yer hizmetleri için ise "evet" kararı çıktı. Yetkililerin, üslere yapılacak "yığınak" konusunda teknik çalışma yaptığı öğrenildi. 
     
     YAŞ’TA ORDU KOMUTANLARI KONUŞACAK 
     Bakanlar Kurulu toplantısının ardından yarın Yüksek Askeri Ş ra YAŞ toplanacak. Toplantının personelle ilgili bölümünün ardından Irak operasyonu konuşulacak. Ordu komutanlarının da değerlendirmeleri dinlenecek. MGK’nın özel bölümünde de Irak görüşülecek. 
     



 GÜNCEL 




















</TEXT>
</DOC>
