<DOC>
<DOCNO> 147931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo15.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli'lerin yüzü basketbolda güldü 96 - 82 
</HEADLINE>
<TEXT>

     Türkiye Basketbol Ligi'nde Fenerbahçe, deplasmanda son sıradaki TED Kolejliler'i 96-82 yendi. 
     Karşılaşmanın ilk periyodunda, hücum setlerinde fazla top kayıpları yapan ve dış şutlarda düşük yüzdeyle oynayan TED Kolejliler karşısında, Dickel ile etkili olan Fenerbahçe, bu bölümü 22-15 önde tamamladı. 
     2. periyotta Davenport ve Samir Gouda ile rakip pota altında etkili olan ve bu bölümde oyuna giren Kelly ile dış şutlar üreten sarı-lacivertliler, başkent ekibinden Hicks ve Gökhan'ın çabalarına karşın devreyi 10 sayı farkla 49-39 önde kapadı. 
     İkinci yarıya hareketli ve sert savunmayla başlayan TED Kolejliler, 25. dakika içinde farkı 1 sayıya 55-56 indirse de, rakibinin hücumlardaki top kayıplarını iyi değerlendiren Fenerbahçe farkı yeniden açtı ve bu bölümü de 13 sayı farkla 74-61 önde geçti. 
     Son periyotta savunmayı bırakan TED Kolejliler karşısında oldukça rahat bir oyun sergileyen konuk ekip, maçtan 96-82 galip ayrıldı. 
     





</TEXT>
</DOC>
