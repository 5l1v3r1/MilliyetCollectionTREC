<DOC>
<DOCNO> 104051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sonspo08.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Potanın lideri Yugoslavya ... 
</HEADLINE>
<TEXT>

     ABD'nin Indianapolis kentinde 14.sü yapılacak Dünya Erkekler Basketbol Şampiyonası'nı bugüne dek en fazla Yugoslavya kazandı. 
     Basketbolda ekol olan Yugoslavlar, Dünya Şampiyonası finallerinde tam 4 kez kupayı müzesine götürdü. 
     1970 yılında Avrupa kıtasında ilk kez düzenlenen ve ev sahipliğini yaptığı Dünya Şampiyonası'nda Yugoslavya, finalde Brezilya'yı yenerek, ilk şampiyonluğuna ulaştı. 1978, 1990 ve 1998'de de Dünya Şampiyonu olan Yugoslavlar, 3 kez ikincilik, 2 kez de üçüncülük elde etti. 
     Geride kalan 13 Dünya Şampiyonası'nda Yugoslavya'nın ardından, ev sahibi ABD ve SSCB 3'er kez, Brezilya 2, Arjantin ise 1 kez kupayı kazandı. 
     
     İLK ŞAMPİYON ARJANTİN 
     İlk kez 1950 yılında Arjantin'de düzenlenen şampiyonada ev sahibi takım ilk kupanın sahibi oldu. 
     1950-67 yılları arasında yapılan ilk 5 Dünya Şampiyonası Amerika kıtasında gerçekleştirildi. 2'şer kez Brezilya ve Arjantin'in ev sahipliği yaptığı Dünya Şampiyonası finalleri, 1'er kez Şili, Uruguay, Yugoslavya, Porto Riko, Filipinler, Kolombiya, İspanya, Kanada ve Yunanistan'da düzenlendi. 
     Bugüne dek 11 ev sahibi ülkeden yalnızca 3'ü Arjantin, Brezilya, Yugoslavya seyircisinin önünde kupa kaldırmayı başarabildi. 
     1959 ve 1963 Dünya Şampiyonları'nda kupayı kazanan Brezilya, üst üste şampiyon olan tek takım unvanını elinde bulunduruyor. 
     1998'de Yunanistan'da yapılan son Dünya Şampiyonası'nda ise finalde Rusya'yı yenen Yugoslavya, kupayı 4. kez kazandı. 
     
     EN FAZLA YUGOSLAVYA FİNAL OYNADI 
     Yugoslavya, 7 kezle en fazla final oynayan takım ünvanını da elinde bulunduruyor. 
     Dünya Şampiyonaları'nda ABD ve SSCB 6'şar, Brezilya 4, Rusya 2, Arjantin ise bir kez finalde mücadele etti. 
     
     ŞAMPİYONALAR VE İLK 3'LER 
     Bugüne dek düzenlenen 13 şampiyonada dereceye giren takımlar da şöyle 
     1950 Arjantin 1-Arjantin, 2-ABD, 3-Şili 

     1954 Brezilya 1-ABD, 2-Brezilya, 3-Filipinler 

     1959 Şili 1-Brezilya, 2-ABD, 3-Şili 

     1963 Brezilya 1-Brezilya, 2-Yugoslavya, 3-SSCB 

     1967 Uruguay 1-SSCB, 2-Yugoslavya, 3-Brezilya 

     1970 Yugoslavya 1-Yugoslavya, 2-Brezilya, 3-SSCB 

     1974 Porto Riko 1-SSCB, 2-Yugoslavya, 3-ABD 

     1978 Filipinler 1-Yugoslavya, 2-SSCB, 3-Brezilya 

     1982 Kolombiya 1-SSCB, 2-ABD, 3-Yugoslavya 

     1986 İspanya 1-ABD, 2-SSCB, 3-Yugoslavya 

     1990 Arjantin 1-Yugoslavya, 2-SSCB, 3-ABD 

     1994 Kanada 1-ABD, 2-Rusya, 3-Hırvatistan 

     1998 Yunanistan 1-Yugoslavya, 2-Rusya, 3-ABD 
     





</TEXT>
</DOC>
