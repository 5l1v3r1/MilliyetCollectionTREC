<DOC>
<DOCNO> 105974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/guncel/agun.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye Başkanı’nın çocukları da gay öğretmen Ned’in öğrencisiymiş... 
</HEADLINE>
<TEXT>
Çocukları tavlayıp işini garantilemiş 
OKUL yönetiminin gay olduğunu hemen anladığını ama tepki göstermediklerini anlatan Ned Hoca, şöyle devam ediyor "BENİ uzaklaştırmaları imk nsızdı. Çocuklar sizi sevsin yeter. Ticari bir kurum burası Bana onur belgesi bile verdiler..." 
     ELİF KORAP İstanbul 

     Manşetten verdiğimiz "Yaz okulunda skandal" haberinin baş kahramanı olan Ned’ lakaplı gay İngilizce öğretmeni Nedim Uzun, okula nasıl girdiğini, yaşantısını, çocuklarla nasıl eğlendiklerini Milliyet’e anlattı. 
     
Yaz Okulu’nda ne tür etkinlikler yaptınız 
     Bu yaz okulda İngilizce öğretmeni olarak çalıştım. Çocuklar da, okulun sahibi de, herkes gay olduğumu anladı. Akşamları Shakira, Madonna taklidi yaptım. Kimse gay olmama tepki göstermedi. Belediye Başkanı’nın çocukları da vardı. Hatta drag night’ partisi travestilerce düzenlenen marjinal eğlence yaptık. Çocukları travesti kılığına soktum. Yanımda 13 - 14 yaşındaki erkek çocukları vardı kız kıyafetiyle... Türkiye’nin modernleşen tarafı bu. Bir gay İngilizce öğretmeni kampta gayet rahat çalışıyor. Hatta bana onur belgesi bile verdiler ayrılırken. 
     
     YILAN DANSI YAPINCA...’ 
Çocukları neden travesti kılığına soktunuz 
     Anlattığım gibi drag night’ diye bir eğlence var. Marjinal bir eğlence. Kadınlar erkek, erkekler kadın kılığına giriyor. Gay olmayan İngilizce öğretmenlerini de partiye dahil ettim. 
     
Ya çocukların aileleri... 
     Bu yatılı bir okul, ama başlarında grup öğretmenleri oluyor. Zaten hepsi gece aktivitelerinde şov, Madonna taklidi, yılan dansı filan yapınca eşcinsel olduğumu anladılar. Ama çocuklar beni çok sevdiler. Bu 13 senelik bir yaz kampı, çok seçme bir okul. Yurt dışından İngiltere ve ABD’den hocalar getiriliyor. 
     
     BAŞARI YETERLİ’ 
Yabancı öğretmen olarak mı çalıştınız 
     Annem İngiliz asıllı olduğu için yabancı olduğumu söyleyerek, 1.5 ay çalıştım. Ned adını kullandım. İkişer haftalık üç dönem öğrencilerini eğittim. Eğer başarılı bir insansan, işini iyi yapıyorsan, cinsel kimliğinle ilgili bir sorun olmuyor. 
     
Okulun yönetimi anlayış mı gösterdi 
     Öğrenciler beni seviyordu. Okulun sahibi de işimi çok iyi yaptığım için beni seviyordu. Çok eğlendirdim onları. Onun için beni kamptan uzaklaştırmaları imk nsızdı. Orası ticari kurum. Öğrencilerin sevmesi yeter. 
     
Öğrencileri travesti kılığına sokmanızdan rahatsız olmadı mı okul yönetimi 
     Hayır. Bu partiye katılmak için gay olmak şart değil. Ben gay olduğumdan kadınlığı daha iyi becerebildiğim için kız öğrencileri erkek, erkek öğrencileri kız yaptım. Yarışma düzenledik en güzel kadın ve erkek taklidi yapanları seçtik. 
     
     FUHUŞA YÖNELMEDİM’ 
Okulda kaç yaş grubundaki öğrenciler eğitim görüyor 
     Birinci dönem 150, ikinci dönem 200, üçüncü dönem de 175 öğrenci geldi bu yaz. Bunlar 10 - 18 yaş arasındaki çocuklar. 
     
İngilizce öğretmenliği dışında gece kulüplerinde şov yapıyorsunuz sanırım... 
     Evet. İstanbul’da bir gece kulubünde cuma ve cumartesi geceleri şov yapıyorum. Kriz yüzünden işsiz kaldım. Bankada çalışan İngilizce öğrencilerim vardı. İngilizce kursu iflas etti. Allah’tan şov yeteneğim var da, gece kulüplerinde Huysuz Virjin gibi çalışıyorum. Sesim de güzel. Fuhuşa yönelmedim. İnsanlar cinsel kimlikleriyle değil, yaptıklarıyla değerlendirilmeliler. Ben yeni büyüyen eşcinsellere, gay’lere şu mesajı vermek istiyorum Evden kaçıp da otostopçuluk, gece kulüplerinde insanlarla fuhuş yapmasınlar. Ben istiyorum ki, okullarını bitirsinler. 
     
Biz bunu her yaz yaparız’      Okul Müdürü H.M ile de konuyla ilgili olarak aramızda şu konuşma geçti 
13 - 14 yaşındaki çocukların travesti kılığına sokulması sakıncalı değil mi 
     İngilizlerin geleneksel bir aktiviteleri var. Bunu her yaz yapıyoruz. Ned’in yapmış olduğu özel bir şey değil. Drag night’ diye bir gece bu. O gecede İngiliz erkek öğretmenler, kadın, kadın öğretmenler erkek kılığına giriyorlar. Sonra da arkasından gönüllü çocukları seçiyorlar. Birbirlerini giydiriyorlar, takımları için puan kazanıyorlar. 
     
Bunun çocuklar için zararsız bir oyun olduğunu mu düşünüyorsunuz 
     Tabii tabii. Amaç, çocukları travesti kılığına sokmak değil. Sadece biraz daha sosyal yapmak. 
     
Gecelerin Cansu Abla’sı      HABER MERKEZİ 

     Milliyet’in ortaya çıkardığı yaz okulunda yaşanan skandalın kahramanı travesti öğretmen Nedim Uzun, gazetemizin 21 Ocak 2001 tarihli sayısında "Gündüz Öğretmen Gece Travesti" başlığıyla yayımlanan haberle gündeme geldi. "Gece leminin Cansu Abla’sı" olarak bilinen Uzun, öğretmenlik yapmak istediğini ancak cinsel tercihinden dolayı devlet okullarında çalışamadığı için gündüzleri özel kurslarda ders verip geceleri barlarda Madonna kılığında şov yaparak geçimini sağladığını belirtmişti. Uzun, babasının mirasından faydalanmak için geçimini fuhuşla sağlayan bir fahişeyle sahte evlilik yaptığını da ifade etmişti. 
     



 GÜNCEL 




















</TEXT>
</DOC>
