<DOC>
<DOCNO> 109000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sonspo04.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Torino'nun, Emre için söz aldığı iddia ediliyor 
</HEADLINE>
<TEXT>

     İtalyan Tutto Sport Gazetesi, 2003 yılı başında açılacak transfer sezonunda Torino Kulübü'nün, Emre Belözoğlu'nu almak için FC Interli yöneticilerden söz aldığını öne sürdü. 
     ''Emre ile evlilik'' başlığı altında bugün verilen haberde, FC Inter Kulübü Başkanı Massimo Moratti'nin oğlu Angelo Mario'nun dün gece yapılan evlilik törenine katılan Torino Kulübü Teknik Menajeri Sandro Mazzola'nın, Emre konusunda yeniden FC Interli yöneticilerle görüştüğü belirtildi. 
     Mazzola'nın düşünün ''Emre'nin Torino forması giymesi'' olduğunu yazan Tutto Sport, ''Bu küçük düşün gerçekleşmesi için Inter'in bir 'evet'i yeterli. Mazzola şimdilik ocak ayı için Inter'den söz koparmayı başardı'' ifadelerini kullandı. 
     Gazeteye göre, Emre'nin daha fazla oynatılmasının Torino tarafından güvence edilmesi durumunda FC Inter'in kiralık olarak vermeye razı olabileceği savunuluyor. 
     





</TEXT>
</DOC>
