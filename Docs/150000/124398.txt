<DOC>
<DOCNO> 124398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko11.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Kıbrıs liderlerleri olumlu davranmalı... 
</HEADLINE>
<TEXT>

     İşadamı Sakıp Sabancı, Kıbrıs görüşmelerinde KKTC Cumhurbaşkanı Rauf Denktaş ile Kıbrıs Rum Yönetimi lideri Glafkos Klerides'in olumlu davranmaları gerektiğini söyledi. 
     Sabancı, Ankara Sheraton'daki TÜSİAD Yüksek İstişare Konseyi toplantısına girişte AB ile ilgili soruları yanıtlarken, Türkiye'nin yeni yüzünün herkesi şaşırttığını söyledi. 
     Sabancı, ''bu nasıl bir Türkiye imiş diyorlar. 40 yıl evvel bambaşka bir Türkiye vardı. Bugün güven, istikrar rüzgarı dolanıyor. Muhalefetiyle beraber koşa koşa yasaları yapıyoruz. Herşeyi iyi yapmak için çalışıyoruz. İnşaallah hayırlı gelecek'' dedi. 
     Meselenin bir ucunun da Kıbrıs olduğunu, Kıbrıs meselesinin 30 seneden beri kocaman bir mesele olarak durduğunu belirten Sabancı, şunları kaydetti 
     ''Orada Kopenhag'da bekliyoruz. Beklerken diyoruz ki Türkiye'nin yeni yüzü oldu. Ankara'da yeni bir yüz var . Şimdi Kıbrıs'ta iki lider var. Klerides ve Denktaş. Bu iki lider, olumlu davranmalı. Fakat yıllar boyunca bilenmişler. İki lider orda durdukça bu iş zor olur.'' 
     





</TEXT>
</DOC>
