<DOC>
<DOCNO> 110322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun41.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Taliban militanı eşcinsel cıktı 
</HEADLINE>
<TEXT>

     Amerikalı Taliban militanı John Walker Lindh'in eşcinsel olduğu ve Pakistanlı bir sevgilisinin bulunduğu ortaya çıktı. 
     Konuya ilk kez yer veren Time dergisi, 21 yaşında bulunan Lindh'in sevgilisinin, bağlı olduğu Pakistan'daki medresenin imamı işadamı Hizer Hayat olduğunu yazdı. 
     Dergiye açıklama yapan Hayat, Lindh için, ''Benden çok hoşlanıyordu ve her zaman benimle birlikte olmak istiyordu. Ben de onu seviyordum, çünkü bilirsiniz, aşk aşkı doğurur'' diye konuştu. 
     Hayat'ın, Lindh'in babasıyla 1999 yılında San Francisco'daki bir camide tanıştığı kaydedildi. 
     Lindh'in Pakistan'daki ruhani lideri müftü Muhammed İltimas Han da, ''genç Lindh'in kendisine, Hayat ile karşılaşmalarından arzulu şekilde söz ettiğini'' anlattı. 
     John Walker Lindh'in 2000 yılı Ekim ayında Hayat'a mektup yazarak, Pakistan'daki medreseler hakkında bilgi istediği, bir hafta sonra da kendisine telefon ederek İslamabad'a geleceğini bildirdiği saptandı. Hayat, ''Lindh benimle kalmaya razıydı, ancak ben onu medreseye yönlendirdim'' dedi. 
     





</TEXT>
</DOC>
