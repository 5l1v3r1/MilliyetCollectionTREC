<DOC>
<DOCNO> 146474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/spor/spo11.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Minderde Türk fırtınası 
</HEADLINE>
<TEXT>

     İSTANBUL’DA yapılan Uluslararası Vehbi Emre Grekoromen Güreş Turnuvası’nda Türkiye takım halinde birinci oldu. Güreşçilerimizin tüm sikletlerde finale kaldığı turnuva Bağcılar Spor Salonu’nda yapıldı ve üç gün sürdü. Onsekiz ülkeden 161 sporcunun katıldığı finallerin sonunda Ay - Yıldızlı sporcularımız 5 altın, 3 gümüş, 3 de bronz madalya alarak topladıkları 68 puanla şampiyon oldu. Ukrayna 50 puanla ikinci olurken üçüncülüğü de 42 puanla Rusya elde etti. 
     GÜREŞÇİLERİMİZDEN 60 kiloda Bünyamin Emik, 66 kiloda Şeref Tüfenk, 74 kiloda Serkan Özden, 84 kiloda Nazmi Avluca ve 96 kiloda Hamza Yerlikaya finalde rakiplerini yenerek altın madalya alırken, Şeref Eroğlu adaşı Şeref Tüfenk’e yenilerek gümüş madalya aldı. 55 kiloda Bayram Özdemir ve 120 kiloda Yekta Yılmaz Gül de gümüş madalyada kalan diğer sporcularımız oldular. Birinciler 2 bin, ikinciler bin, üçüncüler ise 500’er altın ödül kazandı. 
     


SPOR 





























</TEXT>
</DOC>
