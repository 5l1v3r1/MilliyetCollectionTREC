<DOC>
<DOCNO> 128632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur31.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkak aile, evleri soyulurken komşudan izledi... 
</HEADLINE>
<TEXT>

     Eskişehir'de, akraba ziyaretinden döndüklerinde evlerinde hırsızlık yapan kişiyi fark eden aile, içeri giremeye cesaret edemeyince soygunu izlemek zorunda kaldı. 
     Akrabalarını ziyaret ettikten sonra Sümer Mahallesi Durcan Sokak'taki evlerine dönen Cengiz Tuna ve eşi, evin ışıklarının yandığını ve içeride birisinin dolaştığını fark etti. 
     Evlerine hırsız girdiğini anlayan Tuna çifti, içeri girmeye cesaret edemeyince karşı apartmandaki komşularının evine gittiler. Cengiz Tuna ve eşi, komşularından telefon ederek olayı emniyet güçlerine bildirdikten sonra, balkona çıkıp evlerini gözlemeye ve polisin gelmesini beklemeye başladılar. Ancak hırsız, emniyet güçleri olay yerine gelmeden, evden aldığı ziynet eşyalarıyla kaçtı. 
     Daha sonra evlerine giren Tuna çifti, yaptıkları kontrolde, yaklaşık 550 milyon lira değerinde, 1 turalı altın, 2 altın yüzük, 1 gerdanlık ve 1 kol saatinin çalındığını tespit ettiler. 
     Tuna çifti, hırsızın eşkalini polise verirken, olayla ilgili soruşturmaya başlandı. 
     





</TEXT>
</DOC>
