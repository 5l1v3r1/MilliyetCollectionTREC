<DOC>
<DOCNO> 107552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yasam/yas04.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Piramit’in kalbine yolculuk başlıyor 
</HEADLINE>
<TEXT>

Gize’deki 4 bin 500 yıllık Büyük Piramit’in büyük sırrını’, keşfedilen esrarengiz dehlize bırakılacak teknoloji harikası robot çözecek 
     DIŞ HABERLER SERVİSİ 

     Mısır’ın Gize kentinde bulunan 4 bin 500 yıllık Büyük Piramit’in gizemini çözecek küçük robotun, piramidin içinde bulunan baca şeklindeki hava boşluğunda yapacağı keşif gezisi için düğmeye basıldı. 
     Pyramid Rover Piramit Gezgini ’ adlı 21’inci yüzyıl harikası robot, 60 metre uzunluk ve 20 santim genişliğindeki 40 derece eğimli bacanın tepesine tırmanarak, burada bulunan taş bloğun ötesindeki büyük sırrı keşfedecek. Dün tanıtımı yapılan robotun salı günü başlayacağı keşif gezisi, belgesel kanalı National Geographic’ten de canlı yayınlanacak. Teknoloji harikası Piramit Gezgini’, 4 bin 500 yıl öncesinin teknoloji harikası piramitin kablindeki dehlizin sonunda bulunan taş bloğa gelidiğinde, üzerindeki minik kameranın geçebileceği büyüklükte bir delik açacak. 
     
     Değeri yarım trilyon 
     Amerikan iRobot’ şirketinin geliştirdiği 250 bin dolarlık yaklaşık 413 milyar lira Piramit Gezgini’ne takılı kameraların görüntülerini takip edecek mühendisler, robota talimatlar gönderebilecek. 
     Eski Mısır firavunlarından, Keops olarak da bilinen Kufu’nun yaptırdığı Büyük Piramit’in içindeki esrarengiz hava kanalı ilk kez 1872 yılında keşfedilmişti. Bacanın ucunda bulunan 9 santim kalınlığındaki taş bloğun ötesinde ne olduğunu ise henüz kimse bilmiyor. 
     



 YAŞAM 




















</TEXT>
</DOC>
