<DOC>
<DOCNO> 119130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur17.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül "Cumhurbaşkanı açıklayınca öğreneceğiz" 
</HEADLINE>
<TEXT>

     AK Parti Genel Başkan Yardımcısı Abdullah Gül, NATO Parlamenterler Asamblesi 48. Genel Kurul Toplantısı'na katılmak üzere İstanbul'a geldi. 
     Gül, Atatürk Havalimanı'nda gazetecilerin, ''AK Parti Genel Başkanı Recep Tayyip Erdoğan'ın, Cumhurbaşkanı Ahmet Necdet Sezer'e Başbakan konusunda sunduğu tekliflere'' ilişkin sorularını yanıtladı. ''Sayın Cumhurbaşkanı'na sunulan isimler arasında sizin adınız var mı '' şeklindeki soru üzerine Gül, ''Sayın Cumhurbaşkanı'nın yetkisi dahilinde olan bir şey. Sayın Cumhurbaşkanı açıklayınca hepimiz öğreneceğiz'' dedi. 
     ''Ne zaman yanıt bekleniyor '' şeklindeki soruya da Gül, ''Onun yetkisinde olan bir şey. Dolayısıyla herkesin biraz daha beklemesi lazım'' karşılığını verdi. 
     





</TEXT>
</DOC>
