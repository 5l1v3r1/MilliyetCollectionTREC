<DOC>
<DOCNO> 142875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/soneko03.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti... 
</HEADLINE>
<TEXT>

     Yatırımcıların Irak'a süratli ve kısa savaş beklentisiyle kalkan fonlarının hedge funds petrol piyasalarında kar amaçlı satışlara geçişleri üzerine, petrol fiyatları geriledi. 
     New York Ticaret Borsası'nda Batı Teksas petrolünün varil fiyatı 1.11 dolar düşüşle yüzde 8 34 dolar 90 sente, Londra borsasında da Brent petrolünün varil fiyatı 1.28 dolar düşüşle, son sekiz haftanın en düşük düzeyine 31 dolar 15 sente geriledi. 
     Borsacılara göre, Irak'a kısa sürecek müdahale, askeri operasyon Ortadoğu'dan petrol sevkiyatını engellemeyecek, kesmeyecek. Yatırımcılar, borsalarda paranın petrol hisseleri ve petrol yatırım fonlarından çözülüp, fiyatları düşük menkul kıymetlere, petrol dışındaki sektörlerdeki hisse senetleri ile sabit getirili yatırım araçlarına yöneldiğini belirtiyor. 
     Bir borsacının deyişiyle, ''insanlar ellerindeki tahvil, bono, döviz, petrol ve altını satıp menkul kıymetler ve dolar satın alıyor''. 
     
     MENKUL KIYMETLER BORSALARINDRA UMULMADIK YÜKSELİŞLER 
     New York menkul kıymetler borsası Wall Street geçen hafta kimselerin beklemediği, ummadığı denli hızlı toparlanıp yükselişe geçti. 
     Önceki haftalarda uzun yılların en düşük düzeylerinde gezinen Wall Street geçen hafta son beş ayın en yüksek puanlarını kazandı, savaş endişelerini adeta hiçe saydı. 
     Borsadaki yükselişler hakkındaki yorumlar muhtelif. Kimisi Irak operasyonunun yakın zamanda başlayacağını sanırken, kimisi de hiç gerek kalmayacağı, böyle bir şey yaşanmayacağına inanıyor. Fakat, şurası kesin ki, borsadaki kazançların çoğu, kar amaçlı alımların yanı sıra, piyasanın kısa vadeli yönelime oynanmasından kaynaklandı. 
     Wall Street'teki yükselişlerin sürdürülebilirliğini sorgulayan bazı çevrelere göre, Irak meselesi hakkında karara varılmadığı sürece uzun vadeli kazançlara erişilemeyecek. 
     Önümüzdeki haftalarda yeni yükselişler bekleyen borsacılara göre, bu iyimserlik havasıyla ve en azından Irak meselesinde belirsizlik giderildiğinde kısa vadede artışlar öngörüyor. Bir yatırım stratejistine göre, Irak'a müdahale, operasyon kısa sürerse, Wall Street'te yükselişlerin devamı gelecek. 
     ''Amerikan ekonomisinin durumunun o kadar da kötü olmadığı ve tedricen de olsa iyileşeceğine'' duyulan inanç, ekonomi-mali ve ticarette olumlu faktörler de borsayı destekliyor. 
     Wall Street'te Dow Jones Endeksi geçen hafta sadece Perşembe günü 269 puan, Nasdaq Bileşik Endeksi 61 puan kazandı. Oysa ki, Dow Jones Endeksi bir gün öncesinde 111 puan birden kayıpla son beş yılın en düşük kapanış değerine inmişti. 
     Borsada Dow Jones Endeksi geçen hafta 119.68 puan yüzde 1.6 artışla 7,859.71 puana, Nasdaq Bileşik Endeksi 35.04 puan yüzde 2.7 artışla 1,340.33 puana, S P 500 endeksi 4.38 puan binde 5 artışla 833.27 puana çıktı. Amerikan KOBİ'lerini gösterir Russell 2000 endeksi geçen hafta 0.21 puan binde 1 , ABD'de yerleşik 5 bin 700'ü aşkın şirketin hisse senetlerini gösterir Wilshire 5000 Total Market endeksi geçen hafta 39.05 puan artışla 7,896.37 puana çıktı. Bu endeks geçen yıl 10,904.69 puan düzeyindeydi. 
     Wall Street'teki yükselişlerin etkisiyle, Tokyo menkul kıymetler borsasında Nikkei Endeksi geçen hafta 141.43 puan yüzde 1.7 artışla 8,002.69 puana çıktı. Borsada Kyocera ve benzeri sanayi-teknoloji şirketlerinin hisse senetleri değer kazandı, fakat, jeopolitik riskler ve yoğun kurumsal satışlar borsadaki yükselişleri gemledi. 
     Petrol fiyatlarındaki düşüşler ve Irak'da operasyonun süratle sona ereceği beklentisi, Londra menkul kıymetler borsasında FTSE endeksine geçen hafta 114.9 puan yüzde 3.3 kazandırdı ve endeks 3,601.8 puana çıktı. 
     





</TEXT>
</DOC>
