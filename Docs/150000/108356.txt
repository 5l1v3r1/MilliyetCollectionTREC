<DOC>
<DOCNO> 108356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/dunya/dun01.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıkla’ partini öğren 
</HEADLINE>
<TEXT>

Almanya’da kararsız seçmenler için açılan siteyi tıklayanlar, 27 soruya yanıt verdikten sonra görüşlerine en yakın partiyi öğrenerek tercih belirliyorlar 
     MEHMET AKTAN Berlin 

     Almanya’da pazar günü yapılacak genel seçimlerde kararsız seçmenler, internette hizmete sunulan bir site sayesinde kararlarını daha kolay verebilecek. 
     Berlin Özgür Üniversitesi’ndeki Otto - Suhr Enstitüsü Siyaset Bilimi öğrencileri tarafından hazırlanan ve internette kullanıma sunulan "wahlomat" otomatik seçim adlı online ankette, önce kararsız seçmen, Federal Meclis’teki Bundestag partilerin savunduğu ya da karşı çıktığı 27 konuda sorulan soruları yanıtlayarak kendi görüşlerini ortaya koyuyor. 
     Kararsız seçmen sitedeki sorulara, "evet", "hayır", "çekimser" ve "fikrim yok" şeklindeki 4 şıktan birini tıklayarak yanıt veriyor. Sorular, "Hastalık sigortası kesintileri indirilsin mi ", "Esrar kullanılması serbest bırakılsın mı ", "Dükk nlar pazar günleri de açık kalsın mı " veya "Alman ordusu zaman zaman polis güçlerine yardımcı olsun mu " gibi, değişik partilerin teklif ve vaatlerini yansıtıyor. 
     Seçmen bütün bu konulardaki düşüncelerini belirtip sorulara yanıt verdikten sonra, kendi görüşünün hangi partinin görüşüne daha yakın olduğunu bilgisayardan öğreniyor. Partilerin görüşleriyle seçmenin düşüncelerini kısa bir süre içinde karşılaştıran bilgisayar, ankete katılan kişiye, "Şu partiye oy vermelisin" tavsiyesinde bulunuyor. 
     SAT - 1 Televizyonu’nun ünlü show ustası Harald Schmidt, 28 Ağustos akşamı yayınında bu siteyi tanıtıp kendisi de bir deneme yapınca, site birdenbire ün kazandı ve yüz binlerin uğrak yeri oldu. Şimdiye kadar 1.4 milyondan fazla kişinin tıkladığı "www.wahlomat.de" adlı sitedeki online ankette, Sosyal Demokrat Parti SPD yüzde 30, Hür Demokrat Parti FDP yüzde 28, Yeşiller Partisi Bündnis 90 Die Grünen yüzde 19, Hıristiyan Birlik Partileri CDU CSU yüzde 12 ve Demokratik Sosyalizm Partisi PDS yüzde 11 oranında oy aldı. 
     



 DÜNYA 














</TEXT>
</DOC>
