<DOC>
<DOCNO> 125858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/soneko15.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayide kapasite kullanımı arttı... 
</HEADLINE>
<TEXT>

     İmalat sanayiindeki kapasite kullanım oranı, Kasım ayında, Ekim ayına göre düşerken, geçen yıl Kasım ayına göre arttı. 
     Devlet İstatistik Enstitüsü'nün DİE verilerine göre, geçen yıl Kasım ayında yüzde 74 olan imalat sanayiinde üretim ağırlıklı kapasite kullanım oranları, bu yıl yüzde 77.1 düzeyinde gerçekleşti. Diğer taraftan bu yıl Ekim ayında imalat sanayiindeki kapasite kullanım oranı yüzde 80.4 düzeyindeydi. 
     DİE'nin 848 işyerinin verilerini kullanarak yaptığı Kasım ayı İmalat Sanayi Eğilim Anketi'nin sonuçlarına göre, üretim değerine bakılarak, kapasite kullanım oranı, devlette yüzde 79.2, özel sektörde yüzde 75.7 oldu. Geçen yılın Kasım ayında, ortalama kapasite kullanım oranı yüzde 74 olurken, bu oran kamu sektöründe yüzde 84.7, özel sektörde yüzde 68.1 seviyesindeydi. 
     Kasım'da, imalat sanayi alt kollarından basım ve yayım imalatında kapasite kullanım oranının yüzde 90.1 düzeyine çıkması dikkat çekti. Geçen ay, kağıt ve kağıt ürünleri imalatında kapasite kullanımı yüzde 89.2, radyo, TV haberleşme cihazları imalatında yüzde 86.1, giyim eşyası imalatında yüzde 83.6 oldu. Geçen ay en düşük kapasite kullanım oranı, yüzde .1 ile deri işleme sektüründe gerçekleşti. 
     Anket sonuçlarına göre, Kasım'da tam kapasite ile çalışmama nedenleri arasında, iç pazardaki talep yetersizliğinin etkisi arttı. Geçen yıl yüzde 58.9 olan iç pazardaki talep yetersizliğinin etkisi, bu yıl yüzde 59.3'e, dış pazardaki talep yetersizliğinin etkisi de yüzde 11.4'den yüzde 12.3'e çıktı. Tam kapasite ile çalışamamakta mali imkansızlığıkların payı yüzde 4'ten yüzde 2.1'e gerilerken, yerli mallarda hammadde yetersizliğin, işçilerle ilgili meselelerin payı azaldı. 
     Ankete katılan işyerlerinin Aralık ayı beklentilerine göre, işyerleri, geçen yılın Aralık ayına göre, bu yıl Aralık ayında üretimlerinin artmasını, yurtiçi satışların azalmasını, satış fiyatları ve hammadde fiyatlarındaki artışın ise düşmesini bekliyor. 
     





</TEXT>
</DOC>
