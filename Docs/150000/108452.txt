<DOC>
<DOCNO> 108452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun05.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz dergisinin ödülü ''Öldükten sonra dondurulmak'' 
</HEADLINE>
<TEXT>

     İngiliz popüler bilim dergisi New Scientist, okuyucularına ilginç bir ödül önerdi Öldükten sonra dondurulmak... 
     Haftalık dergi, düzenleyeceği yarışmayı kazanacak talihliye, şimdiye dek eşi benzeri görülmemiş böyle bir ödül vereceğini bildirdi. Talihli okur, ödülü almak istemezse, yani teknolojik gelişmeler sayesinde ilerde diriltilme umuduyla öldükten sonra dondurulmak istemezse, ya Hawaii'ye bir haftalık gezi yapacak ya da Mauna Kea gözlemevini ziyaret edecek. 
     Dergi yöneticileri, bu ilginç ödülü, okurları bilime yönlendirmek amacıyla koyduklarını belirttiler. 
     Dergi, öldükten sonra dondurulma fikrini, ''nanoteknoloji'' araştırmalarının babası Eric Drexler ve yapay zeka araştırmalarının öncüsü Marvin Minsky gibi isimlerin desteklediğini hatırlattı. 
     





</TEXT>
</DOC>
