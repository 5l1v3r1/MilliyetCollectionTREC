<DOC>
<DOCNO> 110523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/yazar/civaoglu.html </URL>
<DATE> 2002/10/01/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Derviş Dışişleri’ne 
</HEADLINE>
<TEXT>

     Trabzon 

     Olası bir CHP - DYP hükümeti için Tansu Çiller’in Dışişleri Bakan adayı Kemal Derviş... Anlatayım 
     Tansu Çiller, Trabzon’a uçarken bize Ertuğrul Özkök, Rahmi Turan ve bana "Kemal Derviş’e ekonomiyi vermeyiz" dedi. 
     "Ekonomiyi ben yönetmek isterim" diye ekledi. 
     Peki Derviş ne olacak 
     Çiller’in cevabı şöyle 
     "Derviş iyi Dışişleri Bakanı olur." 
     Bu konuşmaya ulaşan çizgiyi başından alalım. 
     Pazar gecesi Baykal ile HaberTürk TV Basın Kulübü programındaydım. Bir gün sonra Trabzon gezisinde ise Çiller’le... İkisinin de gözlerinde, beden dillerinde "özgüven." mesajı... Biri iktidar iddiasında. Diğeri barajı aşmış, Anavatan’ı gömmek üzere olduğu kanısında. 
     AKP’nin oyları yükseldikçe, AKP’nin tek başına iktidarına karşı panik atak oyları’ da CHP’ye yöneliyor. İkisi birlikte tırmanıyor. 
     Denebilir ki CHP, "AKP paranoyasıyla da büyüyor." İkisi birleşik kaplar gibi. 
     Zaten TV programında "AKP’ye karşı Baykal’a rağmen CHP" söylemi dile getirildi. Baykal’ın bir itirazı olmadı. Bu söylem, "olumsuzu" işaretlese de "eksilerden artı üretmek örneği." 
     Çünkü reklam sloganı sanki... CHP’nin piyasa payını büyütüyor. 
     Baykal da o nedenle AKP dışında her partiden, her kesimden oy istiyor. Tek başına CHP iktidarını hedefliyor. 
     
DYP’de rahatsızlık      Ve Trabzon’da Çiller’in gezisi... Trabzon’a diğer "gösterge" illere olduğu gibi liderlerle gider, seçim öncesi nabız tutarım. Çiller için karşılaştırma yapayım. 
     1986’da Demirel’in uçağı Trabzon Havalimanı’na indi. Dehşet verici kalabalık birden patladı. Güvenlik güçleri çemberini kırdı... Uçağa aktı. Ve gördüklerimize inanamadığımız bir şey oldu kalabalık Demirel’in uçağını havaya kaldırdı. Omuzlarında taşımaya başladı. 
     Olur şey değildi. 
     Bu anımın ışığında "Trabzon Atatürk Alanı’nda Çiller için toplanan kalabalığın da belleğime yer ettiğini" söyleyebilirim. İlgi büyüktü. Kadınlar ve gençler çoğunluktaydı. İnsanlar kıpır kıpırdı. Bir önceki seçimde 5. olan DYP, şimdi AKP ile çekişiyor. CHP ise üçüncü konumda. 
     Çiller’i bu konuma getiren "U" dönüşünün nedeni 
     Herhalde "tepki..." 
     Üst üste iki kriz. İflasın eşiğinden dönen ekonomi, milyonlarca işsiz. Bitkisel hayattaki sanayi, kapanan dükkanlar, bazı günler siftah yapamayan esnaf. 
     İşte Çiller için toplanan kalabalığın kimyası. 
     
Merkez sağda randevu      Ayrıca... 
     Yol boyunca, hatta meydanda işaret ve küçük parmaklarını kaldırarak yapılan kurt işaretleri hiç de az değildi. 
     Yani Alparslan Türkeş’in oğlu Tuğrul Türkeş’in Trabzon’da ilgiye katkısı... 
     Demirel’in yakını ve merkezin pırıltılı ismi Mehmet Ali Bayar... Özal nostaljisi için Anavatan eski Genel Başkanı ve Başbakan Yıldırım Akbulut. Eski DP’nin olduğu kadar Erbakan ekolünün de uzantısı Aydın Menderes. Kalabalıkta onların etkileri seziliyor. 
     Eğer seçimler ertelenmezse DYP kararg hında beklenti şu 
     "ANAP, SP, DYP, YTP’nin baraj altında kalacakları anlaşılacak. Baykal’a karşı oldukları kesin görünen YTP, DSP ve ANAP oyları DYP’ye gelecek. Böylece AKP’nin karşısındaki seçenek artık sadece CHP değil, DYP de olacak. Tercihimiz CHP ile ortak hükümet." 
     Peki, AKP ile ortak hükümet zorunda kalırsa DYP’nin tavrı ne olur 
     Çiller Refahyol deneyimini hatırlıyor ve "Allah bir daha bizi böyle sıkıştırmasın" diyor. 
     
Bir başka bahara...      Seçim ertelenir mi 
     Trabzon gezisi boyunca Çiller’e sürekli "Ankara’da son durum" haberleri geldi. 
     Peki tahmini 
     "Her şey DSP’ye bağlı" diyor. 
     Ya seçimler ertelenirse 
     Yıldırım Akbulut söze giriyor. 
     "Sayın Çiller başbakanlığında DYP azınlık hükümeti kurulmalı... Çiller ise "azınlık hükümeti ya da seçimi erteletmiş olanlarla yamalı bohça hükümetle" bir şeyler yapılacağına, AB’den söz alınacağına pek inanmıyor. 
     Dileği... Seçim olsun. CHP - DYP hükümeti kurulsun. 
     
     







Seçimler olacak mı 


Irak’a doğru... 


Ecevit Ertelenirse düşünürüm 


Kendi alnına kara çalmak 


Derviş Dışişleri’ne 


Aldatma mevzusunu bir de ondan dinleyin 


Yaşlı deyip geçmeyin. Bir gün siz de... 


İki kabadayı gibi... 


Genç Parti olayı 


IMF’den iflas sopası’ 


</TEXT>
</DOC>
