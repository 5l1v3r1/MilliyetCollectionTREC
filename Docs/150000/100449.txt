<DOC>
<DOCNO> 100449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/spor/spo02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NİHAT İÇİN FİNAL ADIMI 
</HEADLINE>
<TEXT>

Yıldız futbolcunun transferi için Real Sociedad’la İspanya’da pazarlık masasına oturan Fenerbahçeli yöneticiler ücret konusunda anlaşma sağladı. Ödemeler konusunda pürüz olduğu, tarafların bugün biraraya geleceği belirtildi 
     MEHMET ÇİFTÇİ 

     Sıkı pazarlık 
     FENERBAHÇELİ yöneticiler Nihat’ın transferini bitirmek için dün Real Sociedad’la İspanya’da pazarlık masasına oturdu. Yaklaşık beş saat süren görüşmeler sonunda taraftar ücret konusunda büyük ölçüde anlaşmaya vardı. Ancak iki kulüp arasında ödemeler hususunda görüş ayrılıkları olduğu, tarafların bugün transfere son noktayı koymak için biraraya gelecekleri belirtildi. 
     
     Asti’den tepki 
     NİHAT’I UEFA’ya verilecek listeye dahil etmek isteyen Fenerbahçeli yöneticilerin transferi biran önce bitirme çabaları İspanyolları kızdırdı. Real Sociedad Başkanı Jose Luis Asti, Sarı - Lacivertliler’in aceleci tavrına tepki göstererek, "Bu transferi son dakikaya bırakmanın sorumlusu sizsiniz. Mademki 24 saatte bunu bitirmek istiyorsunuz para ve banka teminatlarını getirin" dedi. 
     
     Beşiktaş devre dışı 
     REAL Sociedad da Beşiktaş ile yapılan özel sözleşme gereği, Siyah Beyazlılar’a 10 milyon tazminat ödememek için değişik formül üretti. Yapılan anlaşmada Nihat için, "Türkiye’de Beşiktaş’tan başka kulübe satılamaz" ibaresinin bulunduğunu kaydeden İspanyol yöneticiler bu nedenle milli oyuncuyu Fenerbahçe’ye kiralayacaklarını, böylece hukuki yükümlülüklerden kurtulacaklarını belirttiler. Bu arada Stevic’in büyük bir olasılıkla alınmayacağı ifade edildi. 
     
Kurnaz LorantAlman hoca, Feyenoord’u şaşırtmak için Trabzon’da ofansif, Hollanda’da ise savunma ağırlıklı bir onbir sahaya sürecek 
     YUSUF KOBAL 

     TEKNİK Direktör Lorant’ın basına kapalı yaptığı antrenmanlarda iki ayrı sistem denediği öğrenildi. Trabzonspor maçında mutlak galibiyet isteyen Alman hocanın taktik çalışmalarında ofansif ağırlıklı bir onbir üzerinde durduğu belirtildi. Oyuncularından sahada saldırgan olmalarını isteyen Alman hoca, böylece Trabzonspor maçını izleyecek olan Feyenoord teknik direktörüne de tuzak kuracak. 
     HOLLANDA’DA savunmaya yönelik bir kadro ile mücadele etmeyi düşünen Lorant, riske girmeyecek ve kontrataklarla sonuca gitmeye çalışacak. Bu arada Kızılyıldız maçında taraftarların ıslıkladığı Yusuf’a yönetimden destek geldi. Yusuf ile görüşen yöneticiler, "Sen iyi bir futbolcusun. Taraftarın böyle tepkisi olabilir. Sakın kafana takma. Biz sana inanıyor ve güveniyoruz" diyerek moral aşıladılar. 
     
Hooijdonk’a meydan okuduKaleci Rüştü, Voetbal dergisine verdiği demeçte ünlü golcüden korkmadığını söyledi 
     HOLLANDA’NIN haftalık futbol dergisi Voetbal İnternational, Fenerbahçe’nin milli kalecisi Rüştü’ye dört sayfa ayırdı. Tecrübeli file bekçisi Feyenoord’un ünlü golcüsü Hooijdonk’tan korkmadığını söyledi, "Geçen sezon Şampiyonlar Ligi’nde hüsrana uğradık. Daha iyi şeyler yapmak için Feyenoord’u mutlaka elemeliyiz" ifadelerini kullandı. 
     RÜŞTÜ seneye İngiltere’ye gitmek istediğini de belirtirken, "Fenerbahçe’de bir yıl kalacağım diye söz vermiştim ve sözümde durdum. En iyi yönüm kendime güvenmem, soğukkanlı olmam. En kötü yönüm ise çoğu maça sakat sakat çıkmam" dedi. Milli kaleci Ronaldo’nun dışında kimseden çekinmediğini de söylerken "Ona saygı duyuyorum" diye konuştu. 
     
Trabzon seferi      FENERBAHÇE bu sabah özel uçakla Trabzon’a gidecek. Buradan Maçka’ya geçecek olan Sarı - Lacivertliler akşam hafif bir idman yapacaklar. Teknik Direktör Lorant, perşembe günü çift antrenmanla maçın hazırlıklarını tamamlayacak. Bu arada Trabzon’a seyirci götürülmeyeceği açıklandı. 
     



 SPOR 
























</TEXT>
</DOC>
