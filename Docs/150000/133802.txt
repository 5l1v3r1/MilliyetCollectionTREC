<DOC>
<DOCNO> 133802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/spo15.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Senna davası yeniden      FORMULA 1’İN unutulmaz pilotu Ayrton Senna’nın ölümüyle ilgili İtalyan İstinaf Mahkemesi’nin Williams’ın patronlarını beraat ettiren kararı, Temyiz Mahkemesi tarafından bozuldu. Böylece, Senna’nın ölümündeki sır tekrar 9 yıl sonra gündeme geldi. 
     
Ulusoy 2004’te görevi bırakıyorum      FUTBOL Federasyonu Başkanı Haluk Ulusoy, 2004’te görev süresinin dolacağını ve bundan sonra aday olmayacağını söyledi. Türk futbolunu belirli bir seviyeye getirdiklerini belirten Ulusoy, "Avrupa Şampiyonası’nda final oynamayı arzuluyoruz" dedi. 
     
Lüksemburg’da Onurlu birinci      ULUSLARARASI Lüksemburg Açık Yaş Yüzme Yarışmaları’nda Türk sporcu Eren Onurlu, 50 metre kelebekte birinci oldu. Feyziye Mektepleri Vakfı Işık Spor Kulübü Yüzme Takımı’nda yer alan Onurlu, yarışmada elde ettiği 0.25.81’lik derecesiyle, 163 sporcu arasında ilk sırayı aldı. 
     
Van Gaal gitti      HOLLANDALI teknik direktör Luis Van Gaal’in Barcelona’daki ikinci macerası da mutsuz noktalandı. Ligde aldığı kötü sonuçlar sonrası lider R.Sociedad’ın 20 puan gerisinde 12. sıraya inen Barcelona’da adeta istenmeyen adam olan Van Gaal, baskılara dayanamayarak istifa etti. Yönetimle anlaşan ünlü teknik adam, 4 milyon euro tazminat alacak. Barcelona’yı şimdilik eski hocası Rexach çalıştıracak. 
     



 SPOR 























</TEXT>
</DOC>
