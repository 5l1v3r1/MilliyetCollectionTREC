<DOC>
<DOCNO> 148456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/guncel/gun02.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Polyanna El Sahaf 
</HEADLINE>
<TEXT>

Cesareti ve sempatikliğiyle dikkat çeken Bakan El Sahaf, ABD’lileri alt ettiklerini söyleyecek kadar da iyimser 
     DIŞ HABERLER SERVİSİ 

     Kanlı manzaralarla akıllara kazınan Irak savaşı, gerçek bir yıldız yarattı Irak Enformasyon Bakanı Muhammed Said El Sahaf... El Sahaf, 20 gündür sık sık uluslararası yayın yapan televizyon kanallarında boy göstererek, Irak lideri Saddam Hüseyin, Başkan Yardımcısı Taha Yasin Ramazan veya Dışişleri Bakanı Tarık Aziz kadar tanınır hale geldi. 
     El Sahaf, başkent Bağdat korkunç bir bombardıman altındayken ve öteki yetkililer ortalıkta görünmezken, cesurca kameraların karşısına geçip coşkulu açıklamalar yaptı. 
     
     ONLARI HAPSETTİK’ 
     El Sahaf, açıklamalarında müttefikler için "aptal yalancılar", "caniler", "ırkçı paralı askerler" gibi tanımlamalar kullandı. BM’yi "genelev"e benzetti, ABD’li askerlere "katır" dedi. Şartlar nedeniyle Saddam’la iletişim kuramadığı tahmin edilen El Sahaf’ın bir diğer ilginç yanı da ısrarla düşmanı köşeye sıkıştırdıklarını iddia etmesiydi. Öyle ki ABD askerleri, Bağdat’ta cirit atarken, El Sahaf gülümseyerek "Onları tanklarına hapsettik" diyordu. 
     


GÜNCEL 



















</TEXT>
</DOC>
