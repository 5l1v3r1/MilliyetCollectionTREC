<DOC>
<DOCNO> 140910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/siyaset/siy04.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararımı kendim verdim’ 
</HEADLINE>
<TEXT>

Hasan Özdemir, istifasının arkasında kimsenin etkisinin olmadığını belirterek, Misyonumu tamamladım ve kararımı verdim" dedi 
     TOLGA ŞARDAN Ankara 

     Görevinden istifa eden Hasan Özdemir, misyonunu tamamladığını belirterek, "Kararımı kendim verdim" dedi. Özdemir’in görevden ayrılmasında kadro üzerinde etkinlik yetersizliği, daha önceki operasyonlar ve kamu güvenliğini tehlikeye düşüren olaylarda yaşanan artışların etkili olduğu belirtildi. Edinilen bilgiye göre, AKP lideri Erdoğan ve İçişleri Bakanı Abdülkadir Aksu’ya yakın isimlerden "görevden alınacağı" yönünde mesaj alınca görevden ayrılan Özdemir’in sürpriz istifasının Ankara’daki yankıları dün de sürdü. Erdoğan’a yakınlığıyla bilinen Albayraklar ailesi ile çalışanlarının gözaltına alındığı çeşitli operasyonlar da Özdemir’i hedef yaptı. Özdemir, Erdoğan üzerinde etki kurabilmek amacıyla Aksu ve Milli Savunma Bakanı Vecdi Gönül’den destek istedi, ancak bu destek kendisine yetmedi. Özdemir, Aksu’dan mesaj aldığı yönündeki iddialara "Kararımı kendim verdim. Bakan’a dilekçeyi ben vereceğim’ dedim. Sürpriz olarak geldim, sürpriz olarak gidiyorum" yanıtını verdi. 
     
     Merkez valisi oldu 
     Özdemir, İstanbul Cumhuriyet Başsavcısı Ferzan Çitici’ye veda ziyaretinde bulundu. Çitici tarafından "Sayın valim, hoş geldiniz" diye karşılanan Özdemir, bundan sonra merkez valisi olarak görev yapacağını kaydetti. 
     



 SİYASET 
















</TEXT>
</DOC>
