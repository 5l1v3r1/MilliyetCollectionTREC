<DOC>
<DOCNO> 132646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/soneko09.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'ın seçimli 33. Genel Kurulu toplandı... 
</HEADLINE>
<TEXT>

     Türk Sanayicileri ve İşadamları Derneği'nin TÜSİAD seçimli 33. Genel Kurulu, İstanbul'da toplandı. 
     Önceki genel kurullarda olduğu gibi tek listeyle gidilen seçimlerde yeni Yönetim Kurulu, Tuncay Özilhan başkanlığında Mustafa Koç, Ömer Sabancı, Cem Duna, Şadi Gücüm, Oktay Varlıer, Ömer Aras, Pekin Baran, Arzuhan Yalçındağ, Tufan Ünal ve Haluk Tükel'den oluşuyor. 
     Önceki yönetimden Aldo Kaslowski, Mehmet Ali Babaoğlu, Şerif Kaynar ve Lütfi Yenel, yeni yönetimde yerlerini Ömer Aras, Pekin Baran, Arzuhan Yalçındağ ve Tufan Ünal'a bıraktı. 
     Yüksek İstişare Konseyi de 2 isimle kendini yeniledi. 
     Başkan Muharrem Kayhan yerini korurken, Yönetim Kurulu eski Başkanı Erkut Yücaoğlu ve eski Başkan Yardımcısı Aldo Kaslowski, Sinan Tara ve Haluk Özsaruhan'ın yerlerine YİK'in yeni üyeleri oldu. 
     Rona Yırcalı, Yavuz Canevi ve Zekeriya Yıldırım, YİK'in diğer üyelerini teşkil ediyor. 
     Başbakan Abdullah Gül, Genel Kurul'un öğle yemeğine onur konuğu olarak katılacak. 
     





</TEXT>
</DOC>
