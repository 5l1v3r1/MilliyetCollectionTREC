<DOC>
<DOCNO> 147044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko29.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cheney'in eski şirketi, Irak'ın imarında rol almak istiyor 
</HEADLINE>
<TEXT>

     ABD Başkan Yardımcısı Dick Cheney'in bu göreve gelmeden önce baş icra yetkisi olduğu Halliburton şirketinin, savaştan sonra ''Irak'ın yeniden imarında rol almak istediği'' bildirildi. 
     Halliburton'dan yapılan açıklamada, şirketin bağlı firması KBR'nin Irak'ın yeniden imarı için açılacak ihalelerde taşeron firma olarak pay almayı umduğu bildirildi. 
     Açıklamada, KBDR'nin ihalelere birincil müteahhit olarak girmeyeceği, ihaleyi kazanan birincil müteahhitlere taşeron olarak hizmet vermeyi hedeflediği kaydedildi. 
     Başkan Yardımcısı Cheney, resmi görevinde de Halliburton şirketiyle ilişkilerini sürdürdüğü ve konumundan yararlanarak bu şirketi kayırdığı gerekçesiyle ABD içinde eleştirilere uğruyor. 
     





</TEXT>
</DOC>
