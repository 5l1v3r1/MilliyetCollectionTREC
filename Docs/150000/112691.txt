<DOC>
<DOCNO> 112691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yasam/yas02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobili içindeki çocukla kaçırdılar 
</HEADLINE>
<TEXT>

Vatandaşların karakola götürdüğü minik Zeynep, ailesine teslim edildiğinde olan bitenden habersizdi. 
     MUSTAFA KURTARAN İstanbul 

     Önce Kadıköy’de üniversiteli bir genç kızın, ardından Etiler’de bir firma görevlisinin otomobilini alan gaspçılar, dün de Maslak’taydı. Eşkıyanın son kurbanı ise alışverişten dönen bir anne ile araç içindeki minik kızı oldu. Finans Direktörü Oğuz Koban’ın eşi Emel Koban’ın kullandığı ve içinde 3.5 yaşındaki kızı Zeynep’in bulunduğu otomobil, kimliği belirsiz kişilerce çalındı. 
     Alınan bilgiye göre, anne Koban, alışveriş yaptıktan sonra kızı Zeynep ile dün saat 20.00 sıralarında, Maslak Gazeteciler Sitesi C 1 Blok’taki evlerine geldi. Otomobilini otoparka çeken Koban, karşılaştığı bir arkadaşıyla konuşurken, kontak anahtarını otomobilin üzerinde bıraktı. O sırada koşarak gelen 20 - 25 yaşlarındaki bir kişi, direksiyona oturarak, arka koltuktaki Zeynep’le uzaklaştı. Polis çalınan otomobilin peşine düşerken, küçük Zeynep bir saat sonra K ğıthane Merkez Mahallesi’ndeki Havuzlar Camii avlusunda ağlarken bulundu. 
     



 YAŞAM 















</TEXT>
</DOC>
