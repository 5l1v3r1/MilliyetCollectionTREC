<DOC>
<DOCNO> 120287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/astro/index.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat boşluk var 
</HEADLINE>
<TEXT>

Bugün 14 05 ile 18 47 arasında boşlukta kalan Ay kararsızlık, sonuç vermeyen uğraşlar ve bolca belirsizlik getirmekte. Bu saatlerde önemli girişimlerden ve anlaşmalardan kaçınmak faydalı olacak. Koç'lar aceleci davranmamalı, aniden harekete geçmek bazı sorunlar da getirebilir. Elde olmayan nedenlerden ötürü beklemeler huzursuz edici. Olayları akışına bırakmak gerekiyor. Boğa'lar arkadaşlarından destek alabilecekleri, hareketli bir gündeler. Yeni öneriler, yardımlaşmalar söz konusu. Sosyal bir gün olabilir. İkizler ise gerginliğe hazır olmalı. İş hayatı ile ilgili konular öne çıkarken, kendilerini ispat etmeleri gerekebilir. Daha sabırlı olmaya çalışmalılar. Yengeç'ler iyimserlikleri sayesinde pek çok şeyin üstesinden gelebilecek. Yeni kişilerle tanışmak ya da onların sorumluluklarını almak söz konusu. Aslan'lar parasal konularda biraz daha dikkatli olmalılar. Borç alacak konusunda kısıtlama ve engeller söz konusu. Ortaklaşa konularda gerçekçi olmalarını gerektiren temalar var. Başak'lar gün boyunca esnek olmalılar. Öğrenecekleri çok şey var. Bu arada ikili ilişkilerde ve aşk hayatında dengeler değişebilir. Gerginlik ve endişe daha çok sorun çıkartabilir. Bu arada bugün Yay burcu başlamakta. Böylece Koç, Aslan ve Yay çok daha rahat hareket edebileceği koşullarla karşılaşabilecek. Terazi'ler ihmal ettikleri konular yüzünden bazı kayıplarla karşılaşabilirler. Detaylar ve sağlıkla ilgili konular gündeme gelebilir. Akrep'ler yaratıcılıklarını kullanabilecekleri bir gündeler. Bununla birlikte, zevklerde aşırıya kaçmamalılar. Sevgi ilişkilerinde de hayal kırıklıklarına hazır olmalılar. Yay'lar aynı anda birden fazla iş yapmak zorunda kalabilirler. Çabalarının somut sonuçlarını görmek için gerçekçi olmak zorundalar. İşin ağır bastığı bir gündeler. Oğlak'lar kısa yolculuklar, hareket ve iletişim getiren pek çok konuda değişiklikler yapabilirler. Bununla birlikte çok huzurlu oldukları da söylenemez. Zamana karşı yarışmaları gerekiyor. Kova'lar parasal konularda daha tutarlı ve gerçekçi olmalı. Aksi takdirde bazı kayıplarla karşılaşabilirler. Bugünlerde maddi sıkıntılar onları harekete geçirecek. Balık'lar ise dikkatli olmaları gereken bir gündeler. Duygusal nedenlerden ötürü harekete geçebilirler. Duygularını daha net ve açık şekilde anlatmanın yollarını aramalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
