<DOC>
<DOCNO> 129389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/guncel/gun08.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncak tabanca yasaklanmalı mı 
</HEADLINE>
<TEXT>

ÇAPRAZ ATEŞ 
     AYTEN GÖRGÜN 

     ABD’nin Şikago, Baltimore, Carrollton kentlerinde oyuncak tabanca satışlarına kısıtlama getirildi. Bu kentlere son olarak New York da eklendi. Oyuncak tabanca satışını yasaklamayı düşünen yöneticiler, hazırladıkları karar tasarısını kent meclisine sundu. Bu durum "Oyuncak tabanca yasaklansın mı " sorusunu gündeme getirdi. Görüşler şöyle 
     
Prof. Mehmet Gürkaynak O. Ö. Yet. Vakfı Çekiç verirseniz çekiçler      Oyuncak silah çocuğu etkiliyor. Bunu araştırmalar da gösteriyor. Çocuğun eline çekiç verirseniz çekiçleyecek yer arar. Bir oyuncak da olsa silah çocuğun oyununda saldırganlığa davet ediyor. Bu, çocuğa silahın uyuşmazlıklara bir çözüm yolu olarak var olduğu bilincini aşılamak demektir. Tabancanın çocuğa etkisi böyle davranışsal yönde kalmıyor. Bilinç olarak silahın toplumumuz içerisinde herhangi bir diğer alet gibi var olabileceğini de onaylamak anlamına geliyor. Türkiye’de oyuncak silahlar yasaklanmalı. Çocuklar daha üretici oyuncaklarla oynamaya yönlendirilmeli. Oyuncak ve oyun, ileri yaş için bir hazırlık, bir öğrenim dönemidir. Oyuncak silahın desteklenmemesi, özendirilmemesi gerekir. 
     
Aslı Sicim Cemer Oyuncak Sanayi Şirketi Zek ya katkısı olmalı      Oyuncak tabancaları, çocuklar için küçük yaşlarda şiddete yönelik ön bir alıştırma diye görüyorum. Oyuncaklar renklendirilip boyanarak gerçek tabancaya büründürülüyor. Aileler çocukları oyuncak tabanca kullanmaya özendirmemeli. Çocuklar şakayla birbirlerini öldürüyorlar. Oyuncakçı firmalar ise oyuncağın en azından tabanca görüntüsünü değiştirebilir. Biz oyuncak tabanca üretmiyoruz. Şirket olarak şiddet içerikli oyuncaklara karşıyız. Ürettiklerimiz çocuğun zihinsel ve fiziksel gelişimine katkıda bulunacak türden oyuncaklar. Çocuğun sosyalleşebileceği, zekayı geliştirici oyuncaklar üretilmeli. Aileler çocuklarını eğitsel oyuncaklara yönlendirmeliler. Oyuncak tabancalar yasaklanmalı. 
     
Prof. Mehmet Bekaroğlu Psikiyatr Televizyon ne olacak      Toplumda, "Oyuncak tabancanın erkek kimliğinin örülmesinde ve oluşmasında kişilik gelişimine olumlu katkısı oluyor" düşüncesi var. Belki bir yere kadar da öyle... Ama kişilik sapmalarında olumsuz etkisi de olabilir. Özellikle televizyonda elinde silahı olan kahramanlarla özdeşim kuran çocukların kişiliği yanlış gelişiyor. Ancak, oyuncak silahı tek başına ele almamak lazım. Çünkü televizyon diye bir olay var. Silahlı kahramanlar artık çizgi filmlerde bile mevcut. Çocuk bu silahlı kahramanlarla özdeşim kurarak kişilik gelişmesine olumsuz bir katkı yapıyor. Çocuğa silah alınırken dikkatli olunması gerekiyor. Yarışmaya, oyuna yönelik silahlar olabilir. Alınması kaçınılmaz hale gelirse dikkatli olunmalı ve çocuk gözetilmeli. 
     
Ömer Yıldırım Sarsılmaz Silah Sanayi Koor. Adı üstünde, oyuncak      Amerika’da gerçek silah serbestken oyuncağı nasıl kaldırılabilir Oyuncakçılarda plastik tabancaların yanı sıra oyuncak balta, bıçak ve çekiç de satılıyor. Bu tamamen ailenin çocuğu eğitmesiyle ve verdiği terbiyeyle ilgili bir şey. Aileye olduğu kadar okullara da çok işi düşüyor. Çocuğu nasıl eğitirseniz o şekilde yönlenir. Yasakların hayatta tam ters yönde etki yaptığı görülmüştür. Oyuncak tabancaların yasaklanması anlamsız. Adı üstünde, bu bir oyuncak. Zaten çocuklar televizyonda, filmlerde her şeyi seyrediyorlar. Oyuncak sırf tabanca görüntüsü var’ diye yasaklanırsa o zaman oyuncak balta, çekiç ve baltayı da yasak etmeli. Aksiyon filmlerinde çoğunlukla bıçak kullanılıyor. Yasak anlamsız bir olay, bir çare, bir çözüm değil. 
     
     
     



 GÜNCEL 






















</TEXT>
</DOC>
