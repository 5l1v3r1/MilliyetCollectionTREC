<DOC>
<DOCNO> 125507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/dunya/dun01.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Yığınak yok 
</HEADLINE>
<TEXT>

     ANKARA Milliyet 

     Genelkurmay Başkanlığı, "Irak sınırına askeri yığınak yapıldığı" iddiaları hakkında, "Bölgede meydana gelebilecek gelişmelere yönelik rutin hazırlıklar dışında geniş kapsamlı yığınak ve olağanüstü tedbirler olmadığını" bildirdi. 
     Genelkurmay Başkanlığı Genel Sekreterliği’nden yapılan açıklamada söyle denildi 
     "Son günlerde bazı basın - yayın organlarında TSK tarafından Güneydoğu Anadolu Bölgesi’nde büyük çaplı yığınak yapıldığı, birlik hareketleri olduğu ve yabancı ülke silahlı kuvvetlerine mensup önemli sayıda askerin, Türkiye üzerinden Kuzey Irak’a geçtiği yolunda haber ve yorumlar yer almaktadır. Bölgemizde cereyan eden olaylar ve bilinen gelişmeler kapsamında, TSK’nın bazı hazırlıklarını gözden geçirmesi, eğitim ve tatbikatlar yapması doğal faaliyetler olarak değerlendirilmelidir. 
     
     Yanlış haberler 
     Eksik bilgi edinilmesinden veya bazı odakların yönlendirmeleri sonucu çıkarılan ve halkımızda tedirginlik yaratabilecek bu tür yanlış haberlere karşı herkesin daha duyarlı, temkinli olması ve bu haberlere inanarak yanlış yargıya varmamaları gerektiği düşünülmektedir. Şu anda, bölgemizde meydana gelebilecek gelişmelere yönelik rutin hazırlıklar dışında, geniş kapsamlı yığınaklama ve olağanüstü tedbirler olmadığı, ileride bu tür faaliyetler olur ise Genelkurmay Başkanlığı’nca gelişmelerden kamuoyuna zamanında ve yeterli bilgi verileceği saygı ile duyurulur." 
     
     



 DÜNYA 











</TEXT>
</DOC>
