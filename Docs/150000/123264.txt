<DOC>
<DOCNO> 123264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/spor/spo01.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce’nin kafası karıştı 
</HEADLINE>
<TEXT>

Beşiktaş Teknik Direktörü Mircea Lucescu, derbi maçında sahaya süreceği 11’i bir türlü belirleyemedi. Rumen hocanın, Tayfur’un da olmaması nedeniyle canı sıkıldı 
     BİLAL MEŞE 

     Taktiğini denedi 
     GALATASARAY deplasmanında kazaya kurban gitmek istemeyen Beşiktaş Teknik Direktörü Mircea Lucescu, herşeyi en ince ayrıntısına kadar düşünüyor. Akşam antrenmanında karşılaşmanın taktiğini deneten Rumen çalıştırıcı, sahaya süreceği 11 konusundaki kararını maç öncesinde verecek. Ayrıca, ağrıları artan Tayfur’un yokluğu da Luce’nin canını sıktı. 
     
     İlhan’a terapi 
     FORVETTE sadece İlhan Mansız’a görev vermeyi düşünen Lucescu, yıldız futbolcuyla dün özel bir görüşme yaptı. Son haftalarda suskun kalan golcüsünü bu karşılaşmaya hazırlamaya çalışan Rumen hocanın, "İşte sana büyük fırsat. Büyük oyuncular bu tür maçların kaderini değiştirir. Sana her zamankinden daha çok güveniyorum" dediği öğrenildi. 
     
Kartal’a yeni Rumen Iencsi      Pancu iyi çıkınca... 
     BEŞİKTAŞ, sağ kanadını yeni bir Rumen ile takviye etmek için harekete geçti. Lucescu’nun getirdiği Pancu’dan son derece memnun kalan Siyah-Beyazlı yönetim, şimdi de bu futbolcuyla birlikte almayı düşündüğü Iencsi’yi de takıma katmak üzere. 
     
     Başkan Copos geliyor 
     LUCESCU’NUN da çok yakın arkadaşı Rapid Bükreş Başkanı Copos’u İstanbul’a davet eden Beşiktaş Yönetimi, Iencsi’nin işini bitirecek. Futbolcunun, Siyah-Beyazlılar’a yıllık 200 bin dolara kiralanacağı öğrenildi. Rumen yıldızın bonservis bedeli ise 1.5 milyon dolar olduğu belirtildi. 
     
Yasin’e açık çek      1903 Altyapı Derneği Başkanı Ömer Çimen, kendi döneminde altyapıdan çıkan Yasin Sülün’e, açık çek verdi. Çimen, genç oyuncusuna, "Galatasaray’ı yenin, bu çeki kendin doldur" dedi. Çimen’in görev yaptığı özkaynak düzeninde Yasin ile birlikte Nihat, Savaş ve Tunç da Toshack tarafından A takıma alınmıştı. 
     
Ronaldo’nun büyük iddiası      GEÇEN sezon attığı golle Fenerbahçe’nin kendi sahasındaki galip gelme rekorunu elinden alan Ronaldo, bugünkü derbi için de büyük konuştu. Brezilyalı futbolcu, "Bu tür maçlara çok farklı motive oluyorum. Şimdi Cim-Bom’un rekorunun devam etmesine engel olacağım" dedi. 
     
Gül ve Seba’ya derbi daveti      BEŞİKTAŞ Yönetimi, Başbakan Abdullah Gül ile Onursal Başkan Süleyman Seba’yı Galatasaray ve Dinamo Kiev maçlarına davet etti. Gül ve Seba’yı arayan Bilgili, hem bayramlarını kutladı, hem de iki önemli karşılaşma için de davetini yaptı. 
     
Ümraniye çıkarması      FUTBOLCULARA moral vermek isteyen yönetim dün Ümraniye Tesisleri’ne giderek, takımla yemek yedi. 2. Başkan Hüsnü Güreli başkanlığındaki ekipte, idarecilerin çoğunluğu yer aldı. Güreli, yönetim olarak aldıkları prim kararını oyuncularına iletti. 
     



 SPOR 






























</TEXT>
</DOC>
