<DOC>
<DOCNO> 115276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/soneko12.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan Merkez Bankası, kaçak para basımından endişheli... 
</HEADLINE>
<TEXT>

     Afganistan Merkez Bankası Başkanı Anwarul-Haq Ahadi, ülke dışında kaçak yollardan para basımının soruşturulmasını hükümetten istediğini bildirdi. 
     Ahadi, basın toplantısındaki açıklamasında, Afgan para birimi afganinin ABD Doları karşısındaki değerinin bu hafta son 11 ayın en düşük düzeyine inmesi üzerine, hükümetten bunu talep ettiğini bildirdi. 
     Afgan Merkez Bankası Başkanı Ahadi, tedbir olarak 5 milyon dolar karşılığı yerel para birimi satın alındığını kaydetti. 
     Afganistan'da 7 Ekim'de yeni banknotlar piyasaya sürülüp, eski 1,000 Afgani bir Yeni Afganiye eşit kılınmıştı. 
     Farklı bölgesel savaş ağaları için eski afganileri basan yabancı şirketlerin, yeni afganiler tedavüle girmeden önce daha fazla eski afgani banknotları bastıkları söyleniyor. Merkez Bankası bu konuda önlem alıp işi güvenlik yetkililerine havale etti. 
     Almanya ve İngiltere'de bastırılan 2, 5, 10, 20, 50, 100, 500 ve 1,000 afganilik yeni banknotların yanı sıra, 10,000 eski afganilik banknotlar şimdilerde 17 sentten bile az ediyor. 
     





</TEXT>
</DOC>
