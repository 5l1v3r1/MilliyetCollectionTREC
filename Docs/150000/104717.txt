<DOC>
<DOCNO> 104717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/ekonomi/eko03.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura 100 milyon iyileştirme teklifi 
</HEADLINE>
<TEXT>

Keçeciler, düşük maaşlı memura seyyanen 100 milyon lira verilmesini önerdi 
     ELÇİN ERGÜN Ankara 

     Hükümet ile memur sendikaları arasında yürütülen toplu görüşmeler Bakanlar Kurulu gündemine taşındı. 
     Hükümet adına toplu görüşmelere katılan Devlet Bakanı Mehmet Keçeciler, Bakanlar Kurulu’nda şunları söyledi "Memurların istediği zam oranı bütçeye konursa hükümet ile birlikte bütçe de kadük olacak. Memurların toplu görüşmeyi yeni hükümetle yapılması, bu hükümet dönemi için seyyanen iyileştirme olanağının araştırılması yerinde olacaktır. Örneğin tüm memurlara 100 milyon verilirse alt düzeydekiyle üst düzeydeki memur arasındaki fark bu yolla kapanabilir." 
     Başbakan Yardımcısı Mesut Yılmaz öneriye olumlu bakarken, Devlet Bakanı Masum Türker de bütçe olanaklarına bakılması gerektiğini söyledi. 
     
     Fındık üreticisine çözüm 
     Bakanlar Kurulu’nda ANAP lideri ve Başbakan Yardımcısı Mesut Yılmaz’ın gündeme taşıdığı fındıktaki 130 bin tonluk arz fazlası sorununa çözüm arandı. Hükümet’in Fiskobirlik’in açıklayacağı alım fiyatlarına müdahale etme veya taban fiyat açıklama yetkisi olmadığından, çiftçinin desteklenmesi için fon oluşturulması benimsendi. Fındık ihracatına fon konulacak. İhraç edilecek fındık bedeli üzerinden yapılacak kesinti toplanarak, üreticilere gelir desteği olarak aktarılacak. 
     



 EKONOMİ 




















</TEXT>
</DOC>
