<DOC>
<DOCNO> 123351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sonspo08.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Mavericks, 20. maçında 18. galibiyetini aldı... 
</HEADLINE>
<TEXT>

     ABD Profesyonel Basketbol Ligi'nde NBA 6. hafta mücadelesine, bu sabaha karşı yapılan 10 maçla devam edildi. 
     Mehmet Okur'un kenarda oturup hiç oyuna girmediği karşılaşmada Merkez Grubu üçüncüsü Detroit Pistons, deplasmanda Atlanta Hawks'a 2 sayı farkla yenilerek, 19. maçında 7. yenilgisini aldı. 
     Atlanta Hawks'da Glenn Robinson, 23 sayı ve 14 ribaunt, Şerif Abdürrahim de 23 sayı, 8 ribaunt ve 5 asistle galibiyette başrolü oynadı. Evsahibi ekipte ayrıca Jason Terry, 14 sayı, 7 ribaunt ve 7 asist, Theo Ratliff de 13 sayı ve 4 ribauntla bu 2 oyuncuya eşlik etti. 
     Konuk ekipte ise Richard Hamilton'ın 25 sayı ve 4 asist, Chucky Atkins'in 14 sayı ve Corliss Williamson'ın da 11 sayı ve 4 ribauntluk performansları, galibiyete yetmedi. 
     Bu sezonun en iyi galibiyet yüzdesine sahip ekibi olan Ortabatı Grubu lideri Dallas Mavericks, deplasmanda Golden State Warriors'a üstünlük sağlayarak, 20. maçında 18. galibiyetini almayı başardı. 
     Dallas Mavericks'i bu maçta galibiyete taşıyan isimler olarak 35 sayı, 8 ribaunt ve 4 asistle yıldızlaşan Alman forvet Dirk Nowitzki, 19 sayı ve 5 asistle Nick Van Exel, 14 sayı ve 4 asistle de Kanadalı oyun kurucu Steve Nash göze çarptı. Evsahibi ekipte ise Antawn Jamison, 26 sayı ve 14 ribaunt, Earl Boykins, 23 sayı ve 7 asist, Jason Richardson, 22 sayı ve 4 ribaunt, Gilbert Arenas da 13 sayı, 6 ribaunt ve 11 asistle oynadı. 
     Ligde 6. hafta mücadelesi, yarın sabaha karşı yapılacak 4 maçla tamamlanacak. 
     NBA'de, günün maçlarında alınan sonuçlar şöyle 
Atlanta Hawks-Detroit Pistons 94-92 
Los Angeles Clippers-Minnesota Timberwolves 104-88 
New Jersey Nets-Orlando Magic 121-88 
Washington Wizards-New York Knicks 100-97 
Chicago Bulls-Cleveland Cavaliers 112-104 
Milwaukee Bucks-New Orleans Hornets 88-94 
Houston Rockets-Philadelphia 76'ers 97-72 
Denver Nuggets-Indiana Pacers 92-81 
Seattle Supersonics-Miami Heat 100-71 
Golden State Warriors-Dallas Mavericks 116-121 

     





</TEXT>
</DOC>
