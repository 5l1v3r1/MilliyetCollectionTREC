<DOC>
<DOCNO> 115616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko19.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal-100 Endeksi, 1. seansta26.07 puan atışla kapandı 
</HEADLINE>
<TEXT>

     İMKB Ulusal-100 Endeksi, önceki kapanışa göre 26.07 puan artışla 1. seansı 10,437.84 puandan tamamladı. 
     1. seansta hisse senetlerinin ortalama değer kazancı yüzde 0.25 olarak gerçekleşti. 
     İMKB Hisse Senetleri Piyasası'nda 1.5 günlük Cumhuriyet Bayramı tatili dolayısıyla sadece tek seans gerçekleştirildi. 
     Haftanın ilk işlem gününde endeks, 43.01 puan artışla 10,454.78 puan seviyesinde açıldı. 
     Seansın ilk yarısını 61.82 puanlık artışla 10,473.59 puandan geçen endeks, kar satışlarının etkisiyle en düşük 10,306.18 puana kadar geriledi. Seans sonunda yeniden toparlanan ve 10,400 puan seviyesinin üzerinde kapanan endeks, seans içinde en yüksek 10,624.92 puanı gördü. 
     Seans kapanışında mali endeks 24.95 puan kayıpla 12,722.86 puana gerilerken, sanayi endeksi 79.92 puan artışla 9,904.87 puana, hizmetler endeksi 19.36 puan artışla 7,312.76 puana yükseldi. 
     Böylece, önceki kapanışa göre mali grup hisseler ortalama yüzde 0.20 değer kaybetti. Sanayi grubu hisseler yüzde 0.81 oranında, hizmetler grubu hisseler ortalama yüzde 0.27 oranında değer kazandı. 
     1. seansta işlem gören toplam 293 hisse senedinden 131'i değer kazanırken, 74 hisse senedi değer kaybetti. 88 hissenin fiyatında ise değişiklik olmadı. 
     Seansta, 281 trilyon 222 milyar 782 milyon liralık işlem hacmi oluştu. 
     1. seansta, Garanti Bankası, Yapı Kredi Bankası, Erdemir, İş Bankası C ve Arçelik en yoğun işlem gören hisseler oldu. 
     





</TEXT>
</DOC>
