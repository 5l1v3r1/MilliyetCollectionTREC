<DOC>
<DOCNO> 127392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/spo03.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
KURTLARLA DANS 
</HEADLINE>
<TEXT>

Canaydın’ın davetiyle biraraya gelen eski futbol şube sorumluları Karahasan, Gürsoy ve Albayrak ile tüm sorunlar çözüldü. Üç eski kurt, yönetime ve takıma maddi, manevi yardımcı olacaklarını açıkladı 
     HALİL ÖZER 

     Hep destek, tam destek’ 
     GALATASARAY Başkanı Özhan Canaydın’ın eski futbol şubesi sorumlulularıyla yaptığı çok özel toplantıdan "hep destek, tam destek" sözü çıktı. Ergun Gürsoy, Yurdaşen Karahasan ve Abdürrahim Albayrak ile yapılan toplantıda, üç eski idareci, yönetim ve futbol takımının maddi ve manevi her konuda yanında olacaklarının sözünü verdi. Eski yöneticilerle arada bulunan sorunlarda çözüldü ve büyük barış yeniden sağlandı. 
     
     Albayrak ikna edildi 
     FLORYA’DAKİ görüşmeye daha sonra Teknik Direktör Fatih Terim ile 2. Başkan Ali Dürüst katıldı. Bu arada Albayrak ile Canaydın arasındaki soğukluk da bu toplantıda giderildi. Albayrak’ın kulüpten alacağı olan 488 bin dolarlık alacağına ise çözüm getirildi. Bu paranın kısa vadede değil, uzun zaman diliminde ödenmesi prensibi kabul edildi. Albayrak yine eskisi gibi zaman zaman devreye girip, futbol şubesine gereken desteği yapacak. 
     
     Karahasan’a af gündemde 
     ALP Yalman döneminin yöneticisi Yurdaşen Karahasan’ın seçilememe cezası da masaya yatırıldı. Toplantıda bu konu da gündeme gelirken, bu cezanın geçmişteki bir yanlış anlama yüzünden verildiği konusunda görüş birliğine varıldı. Canaydın, kulüp genelindeki barışı sağlama adına yapılacak tüzük değişikliğiyle af getirileceğini belirtti. Başkanın bir haftadır bu toplantı için çalıştığı ve organize ettiği belirtildi. 
     
     Allah razı olsun’ 
     TOPLANTI sonrasında en ilginç açıklama, seçimde Mehmet Cansun’a oy kullanan Ergun Gürsoy’dan geldi. Gürsoy, Canaydın’ın başkanlığının kulübe büyük yararları olduğunu vurgularken, "Eğer Canaydın olmasaydı, Galatasaray batardı ve kayyuma giderdi. Ondan Allah razı olsun. Eski başkanlar evlerinin çöplerini halının altına süpürdü. Biz de şimdi karınca, kararınca başkanımız ne isterse onu yapacağız. Hep arkasındayız" dedi. 
     
Cim-Bom elini çabuk tutacak4 Ocak’a kadar transferin bitmesini isteyen Terim nedeniyle yöneticiler tatil programını bile iptal etti, kollar sıvandı 
     Fatih hocanın telaşı 
     GALATASARAY Teknik Direktörü Fatih Terim, transfer telaşına kapıldı. Önceki gün yöneticilerle bir toplantı yapan Terim’in, yeni transferlerin 4 Ocak’a kadar belirlenmesini istediği öğrenildi. Başarılı çalıştırıcı, yeni oyuncuların uyum sorununun devre arası kampında çözeceğini ve bu nedenle transferin gecikmemesi gerektiğini vurguladı. 
     
     Para da, oyuncu da kısıtlı 
     TERİM’İN yeni transferler konusunda bu kez çok titiz davranması üzerine hem yönetim, hem de teknik heyet büyük bir çalışma içine girdi. Transferler yüzünden yılbaşı tatilini bile iptal eden idareciler, yoğun bir şekilde çalışmalarını sürdürüyor. Ancak hem paranın, hem de transfer edilecek futbolcuların kısıtlı olması büyük sıkıntı veriyor. 
     
Mondi’ye Lens kancasıKalesinde büyük sorun yaşayan Fransız ekibi, Kolombiyalı file bekçisi için Galatasaray Yönetimi’ne reddedemeyeceği bir öneri getirmeye hazırlanıyor 
     KAAN BORA 

     Warmuz gözden çıkarıldı 
     FRANSA Birinci Ligi’nde ilk yarıda kalesinde başı ağrıyan Lens, ilk yarıda görev verdiği file bekçisi Warmuz’u gözden çıkardı, Galatasaray’ın tecrübeli kalecisine göz dikti. Mondragon’u, eski takımı Metz’ten tanıyan Fransızlar, Kolombiyalı file bekçisini ocak ayı başında takımlarına kazandırmak için can atıyor. 
     
     Parasal yönden ikna 
     SEZON başında Beşiktaş’a karşı Aslan’ı tercih eden Mondragon için devreye girmeye hazırlanan Lens, bonservisini elinde bulunduran Galatasaray Yönetimi’ne çok cazip bir öneri sunacak. Parasal olarak Cim - Bomlu yöneticilerin reddedemeyeceği bir rakam düşünen Fransa’nın Sarı - Kırmızılı kulübü, ikinci yarı rahatlamak istiyor. 
     
Cansun’dan prim sistemine tenkit      CİM-BOM’UN eski başkanı Mehmet Cansun, prim sisteminin kaldırılmasının iyi olmadığını söyledi. UEFA Şampiyonu oldukları senede futbolcuların maç başına 250 bin dolar bile aldığına dikkat çeken Cansun, "Şimdi ise Türk futbolcusuna Avrupa’daki sistemi getiriyorsun, adamları maaşa bağlıyorsun. Futbolcuyu oynatamazsın ki. Beni ancak bir motivasyonla oynatırsın. Bu motivasyon olayı da zaten Fatih Hoca’nın elinden gitti" ifadesini kullandı. 
     
Inter ile Fatih Terim’in düellosu"      İTALYAN Corriere dello Sport gazetesi, dünkü haberinde Fatih Terim ile Inter arasında Hasan Şaş konusunda büyük bir kavga içinde olduklarını iddia etti. İtalyan yöneticilerinden Lele Oriali ile Terim arasında adeta bir "düello" olduğunu savunan Corriere, Inter’in, Solari’den vazgeçerek ocak ayında Hasan Şaş’ı getirmeyi düşündüğünü öne sürdü. Öte yandan Sarr’ı, İtalya Birinci Ligi takımlarından Piacenza ve Perugia ile ikinci ligden Cosenza’nın istediği kaydedildi. 
     
Hasan Şaş anlaşmazlığı      İLK yarının bitmesinin ardından Hasan Şaş ile yeniden masaya oturan yönetim, yetenekli futbolcuya 2 milyon dolar teklif etti. Sarı - Kırmızılılar, 750 bin doları peşin, geri kalan 1 milyon 250 bin doları ise 34 maça bölmeyi önerdi. Bunu reddeden Hasan, 3 milyon dolar istediğini, bunun 1 milyon dolarının peşin, 500 bin dolarının ara ödeme ile geri kalan 1.5 milyon dolarının ise maç başı olmasını istedi. Pazarlık 15 Ocak’a kadar askıya alındı. 
     
Ergün ve Vedat’a tatil haram oldu      SAKATLIKLARI nedeniyle arkadaşları gibi izin yapamayan Galatasaray’ın iki futbolcusu Ergün ve Vedat tatillerini Florya’da geçiriyor. İki oyuncuyu da 4 Ocak’taki kampa yetiştirmek için çaba gösteren sağlık ekibi, Ergün’ün sol arka adalesinde, Vedat’ın da sol diz iç yan bağlarında zedelenme olduğunu açıkladı. Bu isimler dışında sakatlığı süren Batista ile Baliç ise tedavilerine ülkelerinde devam ediyor. 
     
     



 SPOR 

























</TEXT>
</DOC>
