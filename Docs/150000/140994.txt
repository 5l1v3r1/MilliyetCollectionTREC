<DOC>
<DOCNO> 140994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/soneko08.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamunun elinde 227 bin 50 lojman bulunuyor 
</HEADLINE>
<TEXT>

     Kamu kurum ve kuruluşlarının elinde 227 bin 50 lojman ve sosyal tesis ile 85 bin 603 adet taşıt bulunuyor. 
     2003 Bütçe Kanun Tasarısı'na göre, kamu kurum ve kuruluşları, 30 Haziran 2002 tarihi itibariyle, 224 bin 401 lojman, 2 bin 649 sosyal tesise sahip görünüyor. 
     Lojman sayısında Milli Savunma Bakanlığı 55 bin 369 lojmanla, sosyal tesiste Milli Eğitim Bakanlığı 826 sosyal tesisle ilk sırayı alıyor. 
     Kamu kurum ve kuruluşlarının elindeki lojman sayısı şöyle 
     TBMM 1028, Cumhurbaşkanlığı 374, Sayıştay 561, Anayasa Mahkemesi 39, Başbakanlık 504, DPT 180, Hazine Müsteşarlığı 201, Dış Ticaret Müsteşarlığı 167, Danıştay 107, Yargıtay 178, DİE 25, Diyanet İşleri Başkanlığı 259, Tapu ve Kadastro Genel Müdürlüğü 559, Devlet Meteoroloji İşleri Genel Müdürlüğü 884, Adalet Bakanlığı 5 bin 805, Mili Savunma Bakanlığı 55 bin 369, İçişleri Bakanlığı 1414, Emniyet Genel Müdürlüğü 36 bin 51, Jandarma Genel Komutanlığı 11 bin 860, Sahil Güvenlik Komutanlığı 201, Dışişleri Bakanlığı 383, Maliye Bakanlığı 8 bin 387, Milli Eğitim Bakanlığı 39 bin 302, Bayındırlık ve İskan Bakanlığı 1740, Sağlık Bakanlığı 19 bin 436, Ulaştırma Bakanlığı 314, Tarım ve Köyişleri Bakanlığı 5 bin 507, Çalışma ve Sosyal Güvenlik Bakanlığı 43, Sanayi ve Ticaret Bakanlığı 93, Enerji ve Tabii Kaynaklar Bakanlığı 30, Kültür Bakanlığı 323, Turizm Bakanlığı 76, Orman Bakanlığı 668, Çevre Bakanlığı 32, Denizcilik Müşteşarlığı 138, Gümrük Müsteşarlığı 1575. 
     Katma bütçeli kuruluşların elindeki 30 bin 588 lojmanla birlikte kamudaki toplam lojman sayısı ise 224 bin 401 adedi buluyor. 
     
     SOSYAL TESİSLER 
     Kamu kurumlarının elindeki sosyal tesisler ise şöyle 
     Anayasa Mahkemesi, Başbakanlık, Hazine Müsteşarlığı, Danıştay, Dışişleri Bakanlığı, Yargıtay ve DİE'nin elinde birer, Adalet Bakanlığı 94, Mili Savunma Bakanlığı 290, Emniyet Genel Müdürlüğü 142, Jandarma Genel Komutanlığı 8, Maliye Bakanlığı 119, Mili Eğitim Bakanlığı 826, Bayındırlık ve İskan Bakanlığı 57, Sağlık Bakanlığı 7, Ulaştırma Bakanlığı 8, Tarım ve Köyişleri Bakanlığı 357, Kültür Bakanlığı 3. 
     Katma bütçeli kuruluşların elindeki 726 sosyal tesis ile birlikte kamuda toplam 2 bin 649 sosyal tesis bulunuyor. 
     
     TAŞIT SAYISI 
     Devletin elinde 85 bin 603 adet de taşıt bulunuyor. Kamu kurum ve kuruluşları, 30 Haziran 2002 tarihi itibariyle, 26 bin 848 adet binek otomobil, 8 bin 31 adet station vagon, 4 bin 559 adet arazi-binek, 10 bin 861 minibüse sahip durumda. 
     Ayrıca devletin elinde 8 bin 8 pick-up, 1660 adet panel, 4 bin 589 adet otobüs, 8 bin 805 adet kamyon, 6 bin 499 adet ambulans ve cenaze aracı bulunuyor. 
     
     TELEFON VE FAKS SAYILARI 
     Öte yandan, kamunun elinde genel ve katma bütçeli kuruluşlar 58 bin 709 santrale bağlı, 120 bin 734 adet de müstakil telefon bulunuyor. Kamunun araç telefonu sayısı 1597 adet olarak belirlenirken, cep telefonu sayısı da 2 bin 745 adet olarak hesaplandı. Böylelikle kamunun elindeki sabit ve mobil telefon toplamı da 183 bin 796 olarak belirlendi. 
     Bu arada, genel ve katma bütçeli kuruluşların elinde 27 bin 729 faks, 3 bin 744 bilgiye abone sistemi, 13 adet de çağrı cihazı bulunuyor. 
     





</TEXT>
</DOC>
