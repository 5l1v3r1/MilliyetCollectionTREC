<DOC>
<DOCNO> 143143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sondun05.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek mi güçlü, kadın mı 
</HEADLINE>
<TEXT>

     Hangi cinsin daha güçlü olduğu teorisini irdeleyen New York Times Magazine dergisi, son sayısında ilginç veriler yayınladı. 
     Dergide yer alan dikkat çekici hususlar şöyle 
     -Her 100 kadına karşı 105 erkek doğuyor. Dolayısıyla erkekler hayat yarışına önde başlıyor. Ancak düşüklerin veya ölü doğan ceninlerin çoğunluğu erkek. Erkeklerin, erken doğdukları takdirde hayatta kalma şansları da kızlara göre daha az. Erken doğan kızların yüzde 15'i, erkeklerin ise yüzde 22'si ölüyor. 
     -Normal doğumlardan sonra ölen her 4 kıza karşı 5 erkek çocuk ölüyor. 
     -Erkeklerde zihinsel gerilik 1.5 kat daha fazla. 
     -Erkek çocuklar kızlara oranla 2-3 kat daha fazla okuma özürlü oluyor. 
     -13-19 yaş grubundaki erkekler, kızlara oranla 2 kat daha fazla ölüyor. Erkeklerin boğulma şansı kızlara göre 11 kat trafik kazasına kurban gitme şansları ise 2 kat fazla. 
     -Erkekler hayatlarında, kadınlara oranla 2 kat fazla sağır oluyor. 
     -Kadınlar, erkeklere oranla 2-3 kat fazla intihara teşebbus ediyor ancak intihar girişimi sonucu ölen erkek sayısı kadınların 4 katı. 
     -Erkeklerin bağışıklık sistemi kadınlarınkine oranla daha güçsüz. Bu nedenle erkekler zatürree ya da gripten daha fazla ölüyor. 
     -Doğumda erkeklerin çoğunlukta olmasına karşın 36 yaşında kadın sayısı erkekleri geçiyor. 
     -55-74 yaş grubunda erkekler kadınlara oranla kalp hastalıklarından 2 kat daha fazla ölüyor. Aynı şekilde kalp krizi, kanser, şeker hastalığı ve kazalar da en çok erkekleri buluyor. 
     -100 yaşına ulaşan her erkeğe karşın 8 kadın 100 yaşına kadar yaşayabiliyor. 
     -Erkekler için tek teselli ikramiyesi ise şu 100 yaşına ulaşan erkekler, kendilerini, aynı yaştaki kadınlardan çok daha iyi muhafaza etmiş oluyor. Yani kendi işlerini yapabiliyor, yürüyebiliyor, yatalak olmuyor. 
     





</TEXT>
</DOC>
