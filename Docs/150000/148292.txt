<DOC>
<DOCNO> 148292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sondun07.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam için hedef Bağdat'ın Mansur bölgesi.. 
</HEADLINE>
<TEXT>

     ABD güçlerinin, Irak liderliğini hedef aldığı yerin, Bağdat'ın Mansur bölgesinde olduğu bildirildi. 
     Katar'daki Amerikan Merkez Komutanlığı sözcüsü Binbaşı Brad Bartlett, Irak saatiyle dün öğleden sonra bu hedefin çok şiddetli bir şekilde vurulduğunu açıkladı. 
     Sözcü, hedefin Irak lideri Saddam Hüseyin olup olmadığı sorusuna cevap vermedi, ancak hava saldırısında Amerikan B-1 bombardıman uçağı tarafından her biri yaklaşık 900 kilogramlık 4 adet JDAM bombası atıldığını söyledi. Amerikalı bir yetkili, saldırıda sığınak delici bomba kullanıldığını belirtmişti. 
     Yetkililer, muhtemelen Saddam Hüseyin ile 2 oğlunun da aralarında olduğu askeri ve sivil yetkililerin bir toplantı yaptıkları istihbaratını aldıklarını ve bu yeri vurduklarını belirtmişti. 
     





</TEXT>
</DOC>
