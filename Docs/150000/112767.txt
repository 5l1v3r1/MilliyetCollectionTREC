<DOC>
<DOCNO> 112767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko01.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC’ten fiyat uyarısı 
</HEADLINE>
<TEXT>

ABD’nin Irak’a saldırması halinde petrol piyasasının karışacağı uyarısında bulunan OPEC, savaş olasılığının bile petrolü gerçek değerinin en az 5 dolar üstüne çıkardığını belirtti 
     Petrol İhraç eden Ülkeler Örgütü OPEC , üyesi İran ve Birleşik Arap Emirlikleri BAE petrol bakanları, ABD’nin Irak’a saldırı kararı alması halinde bundan küresel petrol piyasasının olumsuz etkilenerek kargaşa yaşanmasına neden olacağını söyledi. 
     İran Petrol Bakanı Bijan Zanganeh yaptığı açıklamada, ABD saldırısının petrol fiyatlarının eninde sonunda, çökmesini tetikleyebileceğini bildirdi. Petrol arzında bir kısıntı olacağına inanmadığını belirten Zanganeh, petrol fiyatlarının kısmi olarak siyasi ortamdan etkilendiğini kaydetti. Zanganeh, "Saldırı ardından fiyatların olumsuz yönde etkilendiği bir psikolojik durum ile karşı karşıya kalacağız" dedi. 
     
     Fiyat yükselir 
     BAE Petrol Bakanı Obaid el - Nasseri ise yaptığı açıklamada, savaş olasılığının petrol fiyatlarının gerçek değerinin üstünde, 5 dolar artmasına neden olarak piyasada istikrarsızlığa yol açtığını belirtti. El Nasseri, ortamın daha da kötüleşmesi halinde petrol fiyatlarının yükselmesinin olasılık dahilinde bulunduğunu kaydetti. 
     
     Toplantı yok 
     Cezayir Petrol Bakanı Chakib Khelil yaptığı açıklamada, OPEC’in olası bir savaşın petrol fiyatları üzerine etkilerini görüşmek üzere olağanüstü bir toplantı yapmasını düşünmediğini belirtti. 
     



 EKONOMİ 






















</TEXT>
</DOC>
