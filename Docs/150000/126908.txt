<DOC>
<DOCNO> 126908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/guncel/gun02.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Coni’ler suç işlerse... 
</HEADLINE>
<TEXT>

ABD, sınırlarımız içinde suç işleyecek askerlerinin Türkiye tarafından yargılanmamasını istiyor... 
     Müzakerelerde olası Irak operasyonunun her boyutuyla ele alındığını kaydeden yetkililer, buna örnek olarak NATO SOFA Status of Force müzakerelerini gösterdiler. ABD yetkililerinin Türk askeri birimleriyle yaptığı temaslarda, Amerikan askerlerinin Türkiye’deki faaliyetlerinin NATO SOFA hukukuna tabi olması yönünde talepte bulunduğu, bunun Türk makamlarınca değerlendirildiği belirtildi. "Yabancı bir ülkede bulunan askerin işlediği her türlü askeri ve sivil suçun, NATO hukuku gereğince suçun işlendiği ülke tarafından yargılanmaması" olarak özetlenen uygulamanın sıcak karşılanmadığı öğrenildi. 
     
     ORTA YOL ARAYIŞI 
     Yabancı askerlerin geçmişte Türkiye’de işlediği suçların ardından yaşanan deneyimleri de göz önüne alarak, "Türk yargısını tercih ettiği" ya da "orta bir yol" için anlaşma yapma taraftarı olduğu ve müzakerelerin devam ettiği öğrenildi. Orta yolun, "suça ayrım yapılması ve bazı suçların Türk hukuku, bazılarının NATO hukukuna tabi tutulması" olabileceği kaydedildi. 
     
     



 GÜNCEL 














</TEXT>
</DOC>
