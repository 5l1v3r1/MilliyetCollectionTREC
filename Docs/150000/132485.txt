<DOC>
<DOCNO> 132485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur21.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İçerenköy'de kuyumcu soymak istediler... 
</HEADLINE>
<TEXT>

     Kadıköy İçerenköy'de bir kuyumcu dükkanını soymak isteyen 3 kişiden 2'si, kendilerine direnen işyeri sahibini yaraladıktan sonra kaçtı. Soygunculardan 1'i vatandaşlar tarafından yakalandı. 
     Alınan bilgiye göre, Sonbahar Sokak 73 numaradaki Saray Kuyumcusu'na gelen 1'i kadın 3 kişi, işyeri sahibi Mehmet Çalışkan'ı silahla tehdit ederek soygun yapmak istedi. 
     Kendilerine direnen Çalışkan'ı başına sert bir cisimle vurarak yaralayan soyguncular, olayı gören vatandaşların müdahalesi üzerine kaçmaya başladılar. Ancak vatandaşların kovaladığı soygunculardan 1'i, olay yerinden 2 sokak ileride yakalandı. Bu sırada bıçak çektiği için vatandaşlarca dövülen soyguncu, daha sonra polise teslim edildi. 
     Soyguncuların başından yaraladığı kuyumcu Mehmet Çalışkan, kaldırıldığı PTT Hastanesi'nde tedavi altına alındı. 
     Polis yetkilileri, kaçan 2 soyguncunun yakalanmasına çalışıldığını bildirdiler. 
     





</TEXT>
</DOC>
