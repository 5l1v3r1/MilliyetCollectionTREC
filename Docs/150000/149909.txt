<DOC>
<DOCNO> 149909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun09.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, Talabani'yi suçladı 
</HEADLINE>
<TEXT>

     Kürdistan Demokratik Partisi KDP lideri Mesud Barzani, Celal Talabani'nin lideri olduğu Kürdistan Yurtseverler Birliği'ni KYB Kerkük'e girerek Kuzey Irak kentlerinde yağma ve kaosa neden olmakla suçladı. 
     Selahaddin kentinde açıklamalarda bulunan Barzani, KYB yetkililerini, Kerkük'e büyük çaplı peşmerge saldırısı yerine ABD önderliğinde küçük çaplı bir saldırı düzenlenmesi için ABD ile yapılan anlaşmayı bozmakla suçladı. Barzani, KYB savaşçılarının anlaşmaya uymak yerine Irak savunmalarının çökmesinden faydalanarak ülkenin 2 numaralı petrol bölgesi Kerkük'ün merkezine girdiklerini söyledi. KDP lideri, ABD özel birliklerinin dahil olmadığı bu saldırın, Kerkük'te yağma olaylarına ve kentteki etnik gruplar arasında süregelen gerginliğin artmasına yol açan güvenlik boşluğu yarattığını belirtti. 
     
     Musul düşmeden girmeliydik 
     Kerkük'teki kargaşanın ABD kuzey cephesi komutanları arasında karışıklığa yol açması nedeniyle bu komutanların Musul'da Irak 5. Kolordusu'nun çöküşüne hazırlıksız yakalandıklarını öne süren Barzani, şöyle konuştu 
     "Birliklerimiz, Musul düşmeden orda olmalıydı. Biz oraya yalnız gitmeye ve burada mücadeleye hazırdık. Ancak Amerikalılar da gelmek istedi. Ancak hazırlıksızdılar. Onlar hazır olana kadar bekledik. Bir fırsat kaçırdık. Bu Kürt meselesine kesinlikle bir darbe oldu." 
     





</TEXT>
</DOC>
