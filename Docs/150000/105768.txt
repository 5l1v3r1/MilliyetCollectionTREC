<DOC>
<DOCNO> 105768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur15.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel, Belçika'dan Fehriye Erdal'ı istedi 
</HEADLINE>
<TEXT>

     Başbakan Yardımcısı ve Dışişleri Bakanı Şükrü Sina Gürel, Belçika Dışişleri Devlet Sekreteri Annemie Neyts ile yaptığı görüşmede, Belçika'da gözaltında bulunan terörist Fehriye Erdal'ın Türkiye'ye iadesini istedi. 
     Gürel, görüşmede, Türkiye'de onaylanan AB uyum yasaları çerçevesinde idam cezasının kaldırıldığını belirttiğini, bu kapsamda Sabancı suikastı faillerinden terörist Fehriye Erdal'ın iadesini de istediğini ifade etti. 
     Bakan Gürel, Neyts'in konuyu hukuki açıdan inceleyeceklerini söylediğini belirtti. 
     
     BAŞKA SEÇENEKLERİ YOK 

     Şükrü Sina Gürel görüşme sonrasında gazetecilerin sorularını yanıtladı. Görüşmede, PKK, KADEK, DHKP-C gibi terör örgütlerine karşı mücadelenin önemine değindiklerini ifade eden Gürel, bu konuda ''istekleri olduğunu'' belirterek şunları anlattı 
     ''Türkiye'de ölüm cezası kaldırıldığına göre Fehriye Erdal'ın iade işlemlerinin bir an önce yapılmasını istedik. Herhalde yapacaklar. Çünkü bunu ciddi olarak göz önünde tutmaktan başka seçenekleri yok.'' 
     





</TEXT>
</DOC>
