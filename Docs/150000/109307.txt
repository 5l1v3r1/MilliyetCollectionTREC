<DOC>
<DOCNO> 109307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sondun26.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Politik yaşamını noktalayan Kohl, arkadaşlarına veda etti 
</HEADLINE>
<TEXT>

     Alman Hıristiyan Demokrat Birlik Partisi'ne CDU 1947 yılında giren ve 16 yıl başbakanlık yapan Helmut Kohl, siyasi yaşamını sona erdirdiğini bildirerek bugün parti arkadaşlarıyla Federal Meclis'te vedalaştı. 
     Kohl, Birlik partilerinin CDU CSU Federal Meclis grubu üyeleri ile yaptığı görüşmeden sonra, artık ailesi ile daha fazla ilgileneceğini ve okumaya fırsat bulamadığı kitapları okuyacağını söyledi. 
     Siyasi hayattan uzaklaşan diğer bir politikacı da, Başbakan Gerhard Schröder tarafından Göç Komisyonu'nun başkanlığına getirilen Federal Meclis'in eski Başkanı Rita Süssmuth oldu. 
     Süssmuth, Kohl gibi Berlin'deki bürosunu kapatmayacağını, ancak Neuss kentinde bulunan eşine daha fazla zaman ayıracağını söyledi. 
     Eski Çalışma Bakanı Norbert Blüm de, siyasi yaşamını noktaladığını, bundan böyle torunlarıyla daha fazla vakit geçirmek istediğini belirtti. 
     





</TEXT>
</DOC>
