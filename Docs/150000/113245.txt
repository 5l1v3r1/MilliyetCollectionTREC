<DOC>
<DOCNO> 113245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sondun15.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Endoneza basını Saldırıyı 8 kişi düzenledi 
</HEADLINE>
<TEXT>

     Endonezya'nın günlük Kuran Tempo gazetesi, Bali adasındaki saldırının, iki kamyonetin içindeki 8 kişi tarafından düzenlendiğini iddia etti. 
     Gazete, polis ve istihbarat yetkililerine dayanarak verdiği haberde, Bali'nin Kuta sahilindeki "Sari" gece kulübüne düzenlenen ve 180'den fazla kişinin ölümüne neden olan saldırıda, uzaktan kumandalı patlayıcıların kullanılmış olabileceğini yazdı. 
     Polis, saldırıdan El Kaide örgütünü sorumlu tuttuğu açıklamasında, araç içine yerleştirilmiş C4 patlayıcılarının infilak ettirildiğini doğruladı. 
     Saldırılarla ilgili olarak tutuklanan Endonezya vatandaşı iki kişinin, yerel polisin yanı sıra Avustralyalı, İngiliz, Alman, Japon ve Amerikalı yetkililer tarafından sorgulandığı belirtiliyor. 
     Gözaltına alınan Endonezyalılardan birinin, saldırı sırasında Kuta bölgesinde bulunduğu belirlendi. 
     Bali polis şefi Tümgeneral Budi Setiavan, haberin aslı olup olmadığının sorulması üzerine, "Bu, bizim istihbarat raporumuzdan" dedi, ancak ayrıntılı bilgi vermekten kaçındı. 
     





</TEXT>
</DOC>
