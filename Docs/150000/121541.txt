<DOC>
<DOCNO> 121541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yazar/uras.html </URL>
<DATE> 2002/11/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
CHP laf yerine, fikir üretmek zorunda 
</HEADLINE>
<TEXT>

     CHP 178 milletvekiliyle TBMM’de ikinci parti. AKP’nin karşısındaki tek parti. Seçimden bu yana geçen kısa sürede AKP "Acil Eylem Planı" adı altında bu Meclis döneminde yapmak istediklerini sıralayan bir belge yayımladı. Ardından kurulan hükümet alelacele bir "hükümet programı" hazırladı. Bu iki belge şöyle veya böyle AKP’nin Türkiye Büyük Millet Meclisi çatısı altında yapmak istediklerinin ipuçlarını veriyor. 
     İyi de, CHP ne yaptı Deniz Baykal devamlı konuşuyor. Genelde AKP ile ilişkileri bozmamak için "aşağıdan alıyor". Arada sırada kendine gelerek "fena yaparım ha" tehditlerini savuruyor. O kadar. 
     Diğer 177 CHP milletvekilinden ne bir ses, ne bir nefes çıkıyor. Belki çıkacak da, Baykal bunu önlüyor. Ülkede büyük birikimleri olan iyi yetişmiş ve ülke sorunlarını iyi bilen çok sayıda kişi CHP listelerinden Meclis’e girdi. Ekonomi, dış politika, anayasa, hukuk, eğitim, sağlık, sosyal siyaset konularında uzmanlaşmış çok sayıda CHP milletvekili var. Pekiyi de bunlar ne yapıyor 
     CHP seyirci koltuğuna oturarak, AKP’nin senaryosunu yazdığı, sahneye koyduğu oyunları eleştirmekle, kimine alkış tutup, kimini protesto etmekle mi vakit geçirecek 178 milletvekili CHP’nin silkinerek, kendine gelmesi, laf yerine, iş üretmeye başlaması gerekir. AKP’nin "Acil Eylem Planı"nın karşıtı CHP’nin "Eylem Planı" nedir AKP’nin hazırladığı "hükümet programı"na karşı, CP’nin bir "hükümet programı"nda yer almasını istediği tedbirler nelerdir Yakında TBMM’de 2003 yılı bütçesi gündeme gelecek. CHP 2003 yılında nasıl bir bütçeden yanadır Deniz Baykal ikide bir Anayasa’daki değişiklik konusunda "mangalda kül bırakmayacak" şekilde esmekte, üfürmektedir. CHP’nin Anayasa değişiklik önerisi nedir Hangi maddelerin, nasıl değişmesi istenilmektedir 
     Baykal, hükümet programını tenkidinde, yolsuzluk ve yoksullukla mücadeleden söz etmiştir. CHP’nin yolsuzlukla mücadele konusunda kanun değişiklik önerileri hazır mıdır Yoksullukla mücadele konusunda neler yapılmasını düşünmekte ve istemektedir 
     Türkiye bir kriz dönemini atlatmaya çalışıyor. Belli ekonomik programlar uygulanıyor. AKP hükümeti daha önce Kemal Derviş tarafından başlatılan bazı uygulamalara sahip çıkacak gibi görünüyor. Acaba bu konularda, CHP’nin görüşü nedir IMF destekli programın mimarı yeni CHP milletvekili Baykal’ın kurmayı Derviş’in söyleyeceği hiçbir söz yok mu CHP kendine muhalefet rolü biçip, sadece ne yaparlarsa yapsınlar, ardından eleştirelim bekleyişine girecek ise 178 milletvekili alacakları paraları nasıl hak edecek AKP önden koşacak, CHP nal toplayacaksa hem CHP’ye hem CHP’ye rey verenlere yazık olacak demektir. 
     Türkiye’nin derdi üretmektir . Üretmek sadece, buzdolabı, buğday, elbise üretmekten ibaret değil. Onlar kadar hatta onlardan daha değerli bir üretim şekli var. O da fikir üretmektir. CHP 178 milletvekiliyle ülkenin iyiliği için fikir üretmek zorunda. En kolay şey, başkalarının yaptığını tenkit etmektir. Esas olan ise, terlemeyi göze alarak üretmek, fikir üretiminde başkalarıyla yarışmak, başkalarının önüne geçmektir. 
     Başta Baykal olmak üzere, CHP silkinmek, ülke sorunlarına çözüm üretecek bir çalışma içine girmek zorundadır. Bunu yapmayacaksa, bunu yapamayacaksa 178 milletvekili ile Meclis’te olmanın ne yararı var 
     
     







CHP, kurumlar ve AKP 


Washington’un, Ankara üstündeki ağırlığı... 


Bravo Isparta... 


Yolsuzluk ve yoksulluk 


Talibanizmi, Ladinizmi zil takıp oynatmak 


R. T. E. cumhurbaşkanı A. Gül başbakan olur mu, olur .. 


Üç treni gütmek 


Evlilik bitiyor mu 


Yurtdışı piyasalar seçimden bu yana iyimser 


Adalet gitti istikrara dikkat 


Dediyse hemen demedi ya 


Yoksulluğu yenmek için 


McDonald’s Sağlığa zararlıdır 


CHP laf yerine, fikir üretmek zorunda 


Umarım sesiniz Kayseri’den de duyulur .. 


</TEXT>
</DOC>
