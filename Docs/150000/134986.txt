<DOC>
<DOCNO> 134986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sondun03.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, uydu fotoğrafları ve konuşma kayıtlarını BM'ye sunacak 
</HEADLINE>
<TEXT>

     ABD Dışişleri Bakanı Colin Powell'ın, uydu fotoğrafları ve Iraklı yetkililerin konuşma kayıtlarını, yarın BM Güvenlik Konseyi'ne Irak'ın kitle imha silahlarıyla ilgili kanıt olarak sunması bekleniyor. 
     Amerikalı yetkililer, Powell'ın sunacağı bazı uydu fotoğrafları arasında, portatif biyolojik silah laboratuvarları olduğundan şüphelenilen bazı görüntüler de bulunduğunu belirtiyorlar. 
     BM silah denetçilerinin, Irak'taki duruma ilişkin ilk raporu sunmalarının ardından ABD Başkanı George Bush, Kongre'de yaptığı ''Birliğin Durumu'' konuşmasında, Powell'ın, 5 Şubat'ta BM Güvenlik Konseyi'nde, Irak ile ilgili kanıtları ortaya koyacağını söylemişti. 
     ABD Dışişleri Bakanı, bugün New York'a geçerek, bazı ülkelerin dışişleri bakanlarıyla ikili görüşmelerde bulunacak. 
     





</TEXT>
</DOC>
