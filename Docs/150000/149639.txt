<DOC>
<DOCNO> 149639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/siyaset/siy05.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, D8 ruhunu canlandırmak istiyor 
</HEADLINE>
<TEXT>

     ÖNDER YILMAZ Ankara 

     Başbakan Tayyip Erdoğan, programını değiştirerek aynı uçakta gitmediği Necmettin Erbakan'ın izinden gidiyor. Erdoğan, önümüzdeki ay Erbakan'ın kurulması için büyük çaba harcadığı ve tamamını müslüman ülkelerin oluşturduğu D8 ülkelerinden Malezya'ya gidecek. Erdoğan'ın Mayıs ayında gerçekleştireceği gezi öncesinde Genel Başkan Yardımcılarından Şaban Dişli'nin Malezya'ya giderek temaslarda bulunduğu öğrenildi. Erdoğan'ın Malezya'ya gitmesi, "Başbakan, Türkiye'nin en büyük müttefiki ABD ile yaşanan güven bunalımı ve AB ülkeleriyle sorunlu ilişkileri dikkate alarak Hoca'nın öteden beri batıya alternatif olarak kurulmasında büyük rol oynadığı D8 ruhunu yeniden canlandırmak istiyor" değerlendirmelerine yol açtı. 
     


SİYASET 

















</TEXT>
</DOC>
