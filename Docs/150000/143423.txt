<DOC>
<DOCNO> 143423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/soneko26.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalelerden başarıyla çıktı... 
</HEADLINE>
<TEXT>

     Hazine Müsteşarlığı tarafından bugün biri 147 gün vadeli diğeri de 350 gün vadeli olmak üzere iki iskontolu bono ihalesi birden gerçekleştirildi. 
     147 gün vadeli iskontolu bono ihalesine, toplam 1 katrilyon 33.1 trilyon liralık teklif geldi. İhalede, nominal 975 trilyon liralık satış gerçekleşirken, net satış miktarı 815.9 trilyon lira oldu. 
     Bu ihalede bileşik faiz yüzde 55.47, basit faiz yüzde 48.30 olarak belirlendi. 
     İhalede, kamuya 34.6 trilyon lira satış gerçekleştirildi. 
     Hazine'nin 147 gün vadeli iskontolu bono ihalesinde satılan kağıtların geri ödemesi 13 Ağustos 2003'de yapılacak. 
     
     350 GÜN VADELİ BONO İHALESİ 

     Hazine'nin diğer ihalesi olan 350 gün vadeli iskontolu bono ihalesine ise toplam 4 katrilyon 984.2 trilyon liralık teklif geldi. İhalede nominal 4 katrilyon 96.4 trilyon liralık satış gerçekleşti. 
     İhaledeki net satış miktarı 2 katrilyon 607.7 trilyon lira olarak belirlenirken, bileşik faiz yüzde 59.95, basit faiz ise yüzde 59.37 oldu. 
     Bu ihalede kamuya net 570 trilyon lira satış yapıldı. 
     350 gün vadeli bono ihalesinde senetlerin geri ödeme tarihi ise 3 Mart 2004 olarak belirlendi. 
     
     SON İHALEDE DURUM 

     Hazine'nin 11 Mart'ta düzenlediği 546 gün vadeli ABD Doları cinsinden iskontolu devlet tahvili ihalesine, toplam 287.4 milyon dolar teklif gelmişti. 
     İhalede nominal 199.4 milyon dolarlık satış gerçekleşirken, net satış miktarı 180.5 milyon dolar olmuştu. Tahvil ihalesinde bileşik faiz yüzde 6.88, basit faiz yüzde 7 olarak belirlenmişti. 
     Hazine'nin dün düzenlediği 91 gün vadeli referans bono ihalesine ise 1 katrilyon 269.3 trilyon liralık teklif gelirken, ihalede 1 katrilyon 193 trilyon liralık nominal satış gerçekleşmişti. İhaledeki net satış tutarı 1 katrilyon 63.5 trilyon lira, bileşik faiz yüzde 58.34, basit faiz de yüzde 48.70 olmuştu. 
     Hazine, yarın, Mart ayının en büyük iç borç servisi olan toplam 5 katrilyon 212.2 trilyon lira ödeme yerine getirecek. 
     





</TEXT>
</DOC>
