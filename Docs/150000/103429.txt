<DOC>
<DOCNO> 103429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur25.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan ilk kez Genelkurmay'a davet edildi... 
</HEADLINE>
<TEXT>

     30 Ağustos Zafer Bayramı dolayısıyla Genelkurmay Karargahı ile Hipodrom'da yapılacak törene, TBMM'de temsil edilen siyasi partilerin genel başkanları davet edildi. Alınan bilgiye göre, kutlamalar çerçevesinde Genelkurmay Karargahı ile Hipodrom'da yapılacak törene bütün milletvekilleri ile TBMM'de temsil edilen partilerin genel başkanları milletvekili olmasalar dahi davet edildiler. 
     Buna göre, bu iki tören için DSP Genel Başkanı ve Başbakan Bülent Ecevit, MHP Genel Başkanı Devlet Bakanı ve Başbakan Yardımcısı Devlet Bahçeli, ANAP Genel Başkanı, Devlet Bakanı ve Başbakan Yardımcısı Mesut Yılmaz, DYP Genel Başkanı Tansu Çiller, AK Parti Genel Başkanı Recep Tayyip Erdoğan, Yeni Türkiye Partisi Genel Başkanı İsmail Cem, Saadet Partisi Genel Başkanı Recai Kutan, Toplumcu Demokrat Parti Genel Başkanı Sema Pişkinsüt, Büyük Birlik Partisi Genel Başkanı Muhsin Yazıcıoğlu ile CHP Genel Başkanı Deniz Baykal'a davetiye gönderildi. 
     Gazi Orduevi'nde aynı gün akşam verilecek resepsiyona da hükümetteki siyasi partilerin genel başkanları ile Ana muhalefet Doğru Yol Partisi'nin Genel Başkanı eşli olarak davet edildiler. 
     





</TEXT>
</DOC>
