<DOC>
<DOCNO> 130826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur15.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankayı soydum dedi serbest bırakıldı 
</HEADLINE>
<TEXT>

     Samsun'da çalıştığı Pamukbank Çiftlikköy Şubesi ndeki müşteri hesaplarından, yaklaşık 170 milyar lirayı zimmetine geçirip harcadığını, iki daire satın aldığı Rus sevgilisinin de kendisini terkettiğini söylerek İzmir polisine teslim olan Ayhan Özdemir, müfettiş soruşturma raporu gelmediği için savcılık tarafından serbest bırakıldı. 
     Polise başvuran 34 yaşındaki Ayhan Özdemir, şef olarak on yıldır çalıştığı banka şubesinde müşteri hesaplarından, kendi zimmetine yaklaşık 170 milyar lira para geçirdiğini söyleyerek teslim oldu. 
     Altı aydır arandığını ve paraları başka bir Türkle evli olan Rus sevgilisi Nelli ile birlikte yediğini söyleyen Özdemir, On yıldır çalıştığım bankada, son beş yıldır müşterilerin hesaplarıyla oynuyordum. Rus sevgilime İzmir den iki daire aldım. Ancak, verdiğim değere rağmen o beni terketti. Zaten elimde hiç para kalmamıştı. Teslim olarak ona aldığım evlere el konulması istedim. O da cezasını çeksin'' dedi. Rus sevgili de ifadesinin alınmasından sonra serbest bırakıldı. 
     





</TEXT>
</DOC>
