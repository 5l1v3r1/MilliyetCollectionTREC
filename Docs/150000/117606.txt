<DOC>
<DOCNO> 117606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo05.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçın yankıları sürüyor... 
</HEADLINE>
<TEXT>

     Fenerbahçe'nin, ezeli rakibi Galatasaray'ı 6-0'lık tarihi skorla yendiği derbi maçta yaşanan gerginliklerin yankıları sürüyor. 
     Fenerbahçe Sarı Lacivert Derneği, oluşan provakasyonların ve sahaya organize olarak atılan yabancı maddelerin, Fenerbahçeliler arasında maçı izleyen Galatasaraylılar tarafından atıldığını savundu. 
     Dernekten yapılan açıklamada, ''Derneğimiz tarafından yapılan araştırma sonucu, oluşan provakasyonların ve organize olarak sahaya yabancı madde atılması eylemlerinin, maça münferit gruplar halinde gelen Galatasaray taraftarları tarafından yapıldığı belirlenmiştir'' denildi. 
     Açıklamada, Fenerbahçe'de değişik taraftar gruplarından alınan bilgiye göre, sahaya yabancı madde atma ısrarı gösteren Galatasaray taraftarlarının belirlenerek, tribünden dışarı çıkartıldıkları vurgulandı. 

     
</TEXT>
</DOC>
