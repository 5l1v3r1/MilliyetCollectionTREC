<DOC>
<DOCNO> 131946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/yazar/congar.html </URL>
<DATE> 2003/01/20/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
Ankara, ABD’ye havet’ derken... 
</HEADLINE>
<TEXT>

     "Ankara’nın Washington’a, kocaman bir evet’ demesi ile kısıtlı evet’ demesi arasında, bu kentteki algılama biçimi açısından çok büyük fark var. Kısıtlı evet’ yanıtının sonuçları, Ankara’nın kesinkes hayır’ demesinin sonuçlarından daha iyi olmayacaktır." 
     Analist, "kısıtlı evet" yanıtı ile üslerin hava harekatına açılmasını, toprakların ise ABD’nin ilk başta istediği gibi, 80 - 90 bin kişilik kara birliğine değil de , az sayıda özel birliklere kullandırılmasını kastettiğini belirtti ve bu yanıtın Türk - Amerikan ilişkilerine etkisine ilişkin görüşünü şöyle özetledi 
     "Türkiye, stratejik açıdan önemli bir ortak olarak görülmeye devam eder. Irak’ta harekat sonrasında, yeni düzen kurulana dek devam edecek olası işgal sürecinde, Türkiye’nin önemli katkıları olabilir. Ancak Türkiye, ABD’ye kısıtlı bir evet’ yanıtı vermekle, Saddam sonrası siyasi yapılanmayı etkileme imkanından vazgeçmiş olacaktır. Ayrıca, Kore Savaşı’ndan bu yana, ne zaman ABD’nin ihtiyacı olasa, her zaman tam gücüyle destek vermiş değerli bir müttefik’ olarak tanınan Türkiye’nin bu imajı zedelenecek, bu da özellikle Kongre’de etkisini gösterecektir." 
     Türk - Amerikan ilişkilerini en az 10 - 15 yıldır yakından takip eden analist, böyle bir etkinin Türkiye’nin Washington’dan iktisadi destek almasını zorlaştıracağını ima ettikten sonra, kanımca Irak meselesinin ilgili her devlet ve her halk açısından en kritik yönünü oluşturan unsura dikkat çekti 
     "Aslında pekçok şeyi de, savaşın gidişatı etkileyecektir. Eğer savaş, ABD’nin tereyağından kıl çeker gibi hedefe ulaşabileceği bir kolaylıkta geçerse İngilizce deyişiyle bir cakewalk’ olursa fazla mesele kalmaz. Ancak eğer savaş uzar, siviller ölür, Amerikan birlikleri zayiat verirse, Washington’da pekçok kişi, işlerin kötü gidişinin sorumlusunu aramaya, sağı solu parmakla işaret etmeye başlayacaktır. İşte o zaman, başarısızlığın faturası, ABD’nin kuzeyden istediği çapta bir cephe açamamasına da çıkarılabilir." 
     
Sonradan şaşırmayalım...      Bu analistin sözleri, Washington’da haftalardır birçok kanaldan bize yansıyan havayı doğruluyor. 
     Türkiye’den bakınca, buna benzer sözleri "küstahlık" sayanlar çok. Ayrıca Türkiye’nin itibarının azalacağı öngörüsünü, "fazla kötümser" bulan ve "Jeopolitik önemimiz bitmez. ABD, Saddam sonrasında Irak’ta otorite ve düzen kurma sürecinde, İncirlik’ten vazgeçemez. Kaldı ki, müttefikliğin tek ölçütü Irak değil" itirazını getirenler var. Tabii, bütün bu argümanların Türkiye’ye baskı amaçlı olduğunu düşünenler, "Bunlar pazarlığın doğasından kaynaklı, pazarlık bitince şantaj da biter" diyenler de. 
     Yukarıdaki analistinkine benzer uyarılara ilk tepkimiz ne olursa olsun, çoğunlukla Washington’da Türk devletinin "yakın dost" saydığı ağızlardan gelen bu uyarılardaki "gerçek payını" şimdi görebilirsek, sonradan olacaklara şaşırmayız. 
     Bu arada, ABD’li yetkililer Türkiye’nin "havetini" ceplerine atmaya hazır havadalar. Resmi ağızlardan, bugünlerde, Türkiye ile ilgili açık bir eleştiri ya da serzeniş duyacak değiliz. Eğer Ankara, "80 - 90 bin kişi yerine,15 bin kadar özel birliğe yeşil ışık yakmaya dayalı" aslında, ABD Savunma Bakan Yardımcısı Paul Wolfowitz’in ziyareti sonrasındaki ilk MGK toplantısından bu yana gündemde olan ara formülünü, ABD Genelkurmay Başkanı General Richard Myers’ın bugünkü temasları sırasında, "yapabileceği işbirliğinin en uç noktası" olarak sunarsa, Amerikalılar da, Güney Cephesi ağırlıklı harekat planını masanın üzerine koyup işe girişecekler. 
     Bu meseleyi, geçen hafta Washington’da Türkiye konuşulurken sorulan bir soruyla bitirmek istiyorum yanıtını tartışmayı size bırakıyorum 
     "Türkiye, ABD’ye yarım evet’ demekle kendisi açısından en kötü kararı vermiş olmaz mı Böyle bir yanıt, istediği güçte bir Kuzey Cephesi açamayacak olan Washington’da, Türkiye’nin mali destek beklentisinin ve Saddam sonrasındaki oluşuma ilişkin nüfuz arayışının karşılanmasını zorlaştırabilecek. Pekala, diyelim ki 15 bin kişilik bir Amerikan gücü buyur edildi, bu karar, Türkiye’nin savaşa taraf olmamasını ve topraklarını ABD askerine açmamasını isteyen kesimleri tatmin edebilir mi Kuzey Cephesi’nin nispi zayıflığının da etkisiyle harekat uzar ve zayiat artar ise bu, Türkiye’nin de aleyhine olmayacak mı " 
     
Saddam’ın Bağdat planı...      Türkiye’nin tavrı ve bu tavrın sonuçlarını bırakıp savaş barometresine bakalım. Bush yönetimi artık kendisini öylesine, "en geç baharda harekat" olasılığına bağlamış durumda ki, 27 Ocak’ta BM silah denetçilerinin vereceği rapor ne kadar denetimlerin sürmesinden yana olursa olsun ABD’de ve dünyada "Savaşa Hayır" diyenler, meydanları ne kadar doldurursa doldursun hatta bölgedeki Amerikan askeri olanaklarının düzeyi, bazı askeri yetkililere ne kadar "idealden uzak" görünürse görünsün, yetkililer Kurban Bayramı’nın hemen sonrasında, düğmeye basmaya pek niyetliler. BM denetçileriyle tam bir işbirliği yapmayarak bu gidişi körükleyen Saddam Hüseyin, darbeyle devrilmedikçe ve çevresindeki en az yüz kişi yargılanmak üzere teslim olmadıkça, ABD’nin savaşını önlemek mümkün olmayacak gibi. 
     Bu noktada, Saddam’ın Körfez Savaşı’nın 12’inci yıldönümü nedeniyle yaptığı konuşmada, kuzeyi ve güneyi kendisine muhalif Irak’ın tümünden ziyade, Bağdat’ı korumaktan söz etmesi ve tarihteki Bağdat kuşatmalarına gönderme yapması, Washington’da dikkatle not edildi. ABD’li yetkililerin yorumu, Saddam’ın bu kez Çöl Savaşı’na asla girişmeyeceği yönünde. Onlara göre, Irak lideri bütün planını, kendisi bir yandan saklanırken, bir yandan ABD askerini, Bağdat’a çekmek üzerine kuruyor. 
     Eğer beklenen olur da savaş çıkar ve Saddam, burada öngörülen taktiğini uygulayabilirse, zararın boyutunun, "havetçiler" dahil bütün taraflar için çok yüksek olması, her zaman mümkün. 
     
     







Öğretmenim Mori...’ 


Bitmeyen düşler 


Annan belgesi Türkiye’yi sıfırla çarpıyor 


Ankara, ABD’ye havet’ derken... 


Karen Fogg’dan şüphelenseydiniz... 


Diplomasi 


Çiçeklerle başa çıkamaz kimi kadınlar 


Dünyada Amerikan tehdidine tepki var 


Kira geliri olan bu ay beyanname ve vergi verecek 


</TEXT>
</DOC>
