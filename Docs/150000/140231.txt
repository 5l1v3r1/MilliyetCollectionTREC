<DOC>
<DOCNO> 140231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yasam/yas01.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayata dönüş’ operasyonu 
</HEADLINE>
<TEXT>

Böbrek hastası Meral Şimşek, kar yüzünden ulaşılamayan köylerinde çaresizce ölümü beklerken müjdeyi aldı "Sağlık ekibi sonunda köye girebildi..." 
     CEM BAKIRCI Erzurum DHA 

     Yoğun kar, Hınıs’a bağlı Tanır köyünün dünyayla olan bağını koparınca dört çocuk annesi Zöhre Şimşek’in de yüreği yanmaya başladı. Çünkü 26 yaşındaki böbrek hastası kızı Meral, diyaliz makinesine giremediği için git gide kötüleşiyordu. Yapacak bir şey kalmamıştı Zöhre Şimşek, son bir umutla telefona sarılıp Köy Hizmetleri İl Müdürlüğü’nü aradı "Yardım gönderin kızım giderek kötüleşiyor." Bu sese kulak veren Köy Hizmetleri Erzurum İl Müdürlüğü hemen bir kar üstü aracı TIR’a yükleyip yola çıkardı. 1.5 saatte yaklaşık 130 kilometre yol kat eden TIR, Erzurum-Muş karayolu üzerindeki yol ayrımına vardı. 
     Burada kar üstü araç TIR’dan indirildi ve Hınıs Devlet Hastanesi’nden gelen Dr. Olcay Polat ile hemşireler Tanır’a doğru hareket etti. Altı kilometrelik yolu da yarım saatte alan sağlık ekibi ulaştığı köyde ilk müdahaleyi yaptığı Meral Şimşek’i kar üstü araca bindirerek ambulansa döndüler. Şimşek, Erzurum Numune Hastanesi’ne kaldırılıp diyaliz makinesine bağlandı. 
     
Sevinçten çığlık attım’      Tanır köyünde kar yüzünden mahsur kalan Meral Şimşek, hastaneye götürülürken umutluydu artık... "Öleceğimi düşünürken sağlık ekibinin geldiğini söylediler. Sevinçten çığlık attım" diyordu. 
     



 YAŞAM 























</TEXT>
</DOC>
