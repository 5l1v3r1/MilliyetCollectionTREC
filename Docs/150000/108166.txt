<DOC>
<DOCNO> 108166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/guncel/gun01.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkalesi iskeletleri yüzlerine kavuştu... 
</HEADLINE>
<TEXT>

Adli tıp uzmanları, ilki geçen ekim ayında bulunan Kızkalesi iskeletlerinden 13’ünü mercek altına yatırdı. İskeletlerden üçü, yüzyıllar sonra yeniden hayata’ döndürüldü 
     ÖNAY YILMAZ İstanbul 

     Mersin’de, Korykos antik kenti sınırlarındaki Kızkalesi’nde geçen yıl ekim ayında gün ışığına çıkmaya başlayan iskeletler, adli antropologların kullandığı yeni yöntemlerle hayat buldu Yaklaşık 13 iskeleti incelemeye alan İstanbul Adli Tıp Kurumu uzmanları, yaptıkları uzun ve titiz çalışmalar sonucunda yüzlerce yıl önce yaşamış insanların yüzlerini bugüne taşıdı. 
     
     STATÜ GÖSTERGESİ 
     Üç kafatasının yüzlendirme çalışmasını yapan Dr. Sadi Çağdır, "Üst ön kesici dişlerde rastladığımız şekillendirmeler özel olarak aletlerle yapılmış. Bunlar statü, asalet ve güzellik kaygılarıyla yapılıyor. Bu şekillendirme daha önce Maya toplumunda görülüyor" dedi. 
     Çağdır, iskeletlerin 100 - 500 yıllık olabileceğini de belirterek, "Biz ilk gözlemlerimizde 100 yıllık olacağını tahmin ettik. Çünkü kemikler çok yıpranmamıştı. Ancak toprağın yapısı nedeniyle bozulmamış olabilir. Kesin yaş tayini için bazı numuneler Almanya’ya gönderildi. İskeletlerin yaşı, Karbon 14 metoduyla belirlenecek" diye konuştu. 
     
     SAVAŞÇI OLABİLİRLER 
     Çağdır, bütün iskeletlerin erkek olduğunu saptadıklarını da belirterek, sözlerini şöyle sürdürdü "Bir iskeletin kafatasında iyileşmiş kılıç yarası, bir tanesinin alt çenesinde iyileşmiş kırık, bir diğerinin köprücük kemiğinde iyileşmemiş kırık bulduk. Hepsi savaşçı olabilir. Bulgular bunların fiziki bir mücadeleye girdiğini gösteriyor. Aldıkları yaralar, zamanla iyileşmiş. Hepsi düzenli gömülmüş. Cesetler sırtüstü ve elleri birbirine kavuşturulmuş halde bulundu. Ölüm nedenleri bir salgın da olabilir." 
     
     Adli Tıp Uzmanı Hüseyin Afsin 
Maya toplumunu anımsatıyor...      Dişlerdeki şekillendirmeye ilk olarak Orta Amerika’da Mayalar’da rastlandığını anlatan Adli Tıp Kurumu Uzmanı Hüseyin Afsin, "1970’te Meksika Körfezi’nde bulunan tarihi iskelet kalıntılarında dental şekillendirmeye rastlandı. Kızkalesi’ndekiler, Meksika’daki A1 kategorisi ile tam uyum içinde. Ayrıca Meksika’da dişsel şekillendirmede kullanılan aletlerle Anadolu’da kullanılan aletler arasında şekil, biçim ve kullanım olarak da bir uyum olduğu görülüyor. Dişsel şekillendirme oldukça acı verir, yapımı uzman zanaatk rlar tarafından bitkisel anestezik ilaçlarla gerçekleştirilirdi." 
     



 GÜNCEL 


















</TEXT>
</DOC>
