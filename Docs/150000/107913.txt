<DOC>
<DOCNO> 107913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sonspo02.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımlarımız Avrupa sınavında... 
</HEADLINE>
<TEXT>

     Avrupa Şampiyonlar Ligi H Grubu'nda Galatasaray ile UEFA Kupası'nda Türkiye'yi temsil eden 5 takımdan Fenerbahçe ve Kocaelispor deplasmanda, Beşiktaş, Ankaragücü ve Denizlispor ise kendi sahasında rakipleriyle ilk turdaki ilk sınavlarına çıkacak. 
     Galatasaray, Avrupa Şampiyonlar Ligi ilk tur grup maçlarındaki ilk sınavında, Rusya ekibi Lokomotif Moskova ile 18 Eylül Çarşamba günü, TSİ 19.00'da karşı karşıya gelecek. Aynı gün E , F ve G gruplarında da karşılaşmalar yapılacak. 
     UEFA Kupasında mücadele eden takımlarımı ise 1. tur maçlarını 19 Eylül Perşembe günü oynayacak. 
     Avrupa Şampiyonlar Ligi 3. ön eleme turunda Hollanda'nın Feyenoord takımına her iki maçta da yenilerek elenen ve yoluna UEFA Kupası'nda devam eden Fenerbahçe, İsveç ekibi AIK Solna ile TSİ 20.00'de Stockholm'un Rasunda Stadı'nda karşılaşacak. 
     UEFA Kupası'ndaki diğer Türk temsilcisi Kocaelispor ise deplasmanda, Macaristan'ın Ferençvaroş TE ekibiyle tur mücadelesi verecek. Karşılaşma, Budapeşte'nin Uloi Uti Stadı'nda TSİ 19.00'da, yapılacak. 
     Beşiktaş ise kendi evinde, Bosna-Hersek temsilcisi FK Saraybosna ile BJK İnönü Stadı'nda, saat 19.45'te karşılaşacak. 
     Başkent ekibi Ankaragücü ise UEFA Kupası ilk turunda kendi sahasında, İspanya'nın güçlü takımlarından CD Alaves ile mücadele edecek. Karşılaşma, Ankara 19 Mayıs Stadı'nda, saat 21.45'te başlayacak. 
     Türkiye'yi UEFA Kupası'nda temsil eden diğer Türk takımı Denizlispor ise Fransız temsilcisi FC Lorient ile tur için karşı karşıya gelecek. Mücadele, Denizli Atatürk Stadı'nda, saat 18.00'de start alacak. 
     
     3 EKİM'DEKİ MAÇLARIN SAATLERİ BELLİ OLDU 

     3 Ekim Perşembe günü yapılacak rövanş maçlarının saatleri de şöyle 
     17.15 Kocaelispor-Frencvaroş İsmetpaşa 
20.45 Fenerbahçe-AIK Solna Şükrü Saracoğlu 
21.15 Sarajevo-Beşiktaş Olimipijski 
21.30 Alaves-Ankaragücü Mendizorra 
19.00 FC Loriant-Denizlispor Yves Allainmat 
     

     
</TEXT>
</DOC>
