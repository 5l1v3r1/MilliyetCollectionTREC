<DOC>
<DOCNO> 123323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun25.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basını Kopenhag öncesi atılacak imza ülkeyi köleliğe sürükler 
</HEADLINE>
<TEXT>

     Kıbrıs Rum kesimindeki Simerini gazetesi, Rum Yönetimi lideri Glafkos Klerides'e hitaben sürmanşetten yayımladığı açık mektupda, ''Kıbrıs'ın her karış toprağının Elen olduğu'' iddia edilerek, ''Kopenhag öncesi atılacak her imzanın ülkeyi köleliğe sürükleyeceği'' görüşü savunuldu. 
     Rumların üç büyük gazetesi arasında yer alan Simerini'nin, ''Sayın Klerides Dinleyin'' başlığıyla yayımladığı mektubun girişinde ''Kin'' şiirine yer verildi ve ''Rum tarafının 1977-1979'da Türklerle bir federasyon kurmak için anlaştığı, ancak daha sonra hatasını anlayan Makarios'un kahrından öldüğü'' ifadeleri kullanıldı. 
     ''Kıbrıs'ın her karış toprağının Elen olduğu'' iddia edilen mektupta, 1974 yılındaki Barış Harekatı sırasında ''Rumların başına gelenlerin unutulacak şeyler olmadığı'' kaydedildi. 
     ''Kopenhag öncesi atılacak herhangi bir imzanın, ülkeyi köleliğe sürükleyeceği'' ve ''Klerides'in, savaş yenilgisi olmadan vatanını imzasıyla düşmana teslim edecek ilk Elen olacağı'' gibi ifadelerin kullanıldığı mektupta, ''asırlar boyu bu vatan için can verenlerin, büyük 'OHİ' HAYIR demesi için Klerides'e çağrı yaptığı'' belirtildi. 
     





</TEXT>
</DOC>
