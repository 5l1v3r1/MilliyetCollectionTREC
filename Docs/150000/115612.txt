<DOC>
<DOCNO> 115612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko15.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmekte rekabet... 
</HEADLINE>
<TEXT>

     Antalya'da fırıncılar arasında, ekmekte rekabet başladı. 
     Antalya Fırıncılar Odası Başkanı Kamız Musa Buhurcu A.A muhabirine yaptığı açıklamada, bazı fırın sahiplerinin rekabete başladıklarını 250 gram olan ve 300 bin liradan satılan ekmeğin fiyatını 200-250 bin lira arasından satmaya başladıklarını söyledi. 
     Fırıncılar arasındaki bu rekabetin pazar kavgasından kaynaklandığını belirten Buhurcu, şöyle konuştu 
     ''Antalya'da 80 özel ve 3 de belediye olmak üzere toplam 83 fırın var. Özel fırınlar günde 450 bin, belediye fırınları da 100 bin civarında ekmek üretiyor. Özel fırınların ekmek üretimi oldukça az. Bu nedenle fırıncılar pazardan daha fazla pay almak için rekabete başladılar. Neden rekabet ettiklerini ben de anlamış değilim.'' Antalya'da fırıncılar arasında yaşanan rekabet nedeniyle bazı semtlerde ekmek 200 bin, bazı semtlerde de 250 bin liradan satılmaya başlandı. 
     Antalya'da ekmeğe en son geçen ay zam yapılmış ve 250 gram ekmeğin fiyatı 300 bin liraya çıkarılmıştı. Fırıncı rekabetinin fiyatlarda düşüşe neden olmasından dolayı vatandaşlar oldukça memnun görünüyor. 
     





</TEXT>
</DOC>
