<DOC>
<DOCNO> 101618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun30.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Berlin duvarı kurbanları anıldı. 
</HEADLINE>
<TEXT>

     Eski Berlin duvarının kuruluşunun 41. yılında, duvarın üzerinden doğudan batıya geçmeye çalışırken öldürülenler başkent Berlin'de anıldı. 
     Berlin Eyaleti Başbakanı Klaus Wowereit, 17 Ağustos 1962 tarihinde duvarın üzerinden doğudan batıya kaçmaya çalışırken vurulan Peter Fechter adlı işçinin anısına dikilen anıta çelenk koydu. 
     Anma törenine, Berlin Eyalet Meclisi Başkanı Walter Momper ile çok sayıda Demokratik Sosyalizm Partisi PDS ve Birlik 90 Yeşiller Partisi milletvekili katıldı. 
     Hıristiyan Demokrat Birlik Partisi CDU Genel Başkanı Angela Merkel de, Bernauer Strasse adlı caddede bulunan anıta çelenk koyarak, kurbanların özellikle gençler tarafından hiçbir zaman unutulmaması gerektiğini söyledi. 
     Berlin duvarı, eski Doğu Almanya'daki komünist rejim tarafından 13 Ağustos 1961 tarihinde yapılmış, 1989 yılında Almanya'nın birleşmesinden sonra da yıkılmıştı. 
     





</TEXT>
</DOC>
