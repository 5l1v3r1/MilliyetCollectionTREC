<DOC>
<DOCNO> 102552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/son/sonspo10.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürek yarışları yapıldı...Erkeklerde FB, bayanlarda GS birinci 
</HEADLINE>
<TEXT>

     Türkiye Kürek Birinciliği'nde, büyük erkeklerde Fenerbahçe, bayanlarda ise Galatasaray üstünlük sağladı. 
     Sapanca Gölü parkurunda 2 gün süren ve Kürek Federasyonu Başkanı Çetin Öztürk, Fenerbahçe Kulübü Başkanı Aziz Yıldırım ile Koramiral Lütfü Sancar'ın da izlediği yarışlara, 18 kulüpten toplam 421 erkek ve bayan sporcu katıldı. 
     Çekişmeli geçen yarışlar sonunda, büyük A erkeklerde Fenerbahçe, Galatasaray ve Türkiye Denizcilik İşletmeleri, büyük B erkeklerde Fenerbahçe, Galatasaray ve Beşiktaş, büyük bayanlarda Galatasaray, Şişecam Çayırova ve ODTÜ, hafif kilo erkeklerde Galatasaray, Fenerbahçe ve Beşiktaş, hafif kilo bayanlarda ise Galatasaray, Şişecam Çayırova ve ODTÜ, ilk 3 sırayı alan takımlar oldu. 
     Yarışların erkekler genel klasman kupasını Fenerbahçe, bayanlar genel klasman kupasını ise Galatasaray kazandı. 
     





</TEXT>
</DOC>
