<DOC>
<DOCNO> 105061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/magazin/mag01.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin dünyasını şok eden iddia... 
</HEADLINE>
<TEXT>
Deniz Seki kürtaj oldu 
Genç sanatçının Okan Bayülgen’den olan 2 aylık bebeğini Alman Hastanesi’nde gerçekleşen operasyonla aldırdığı öne sürüldü... 
     İLKNUR GÜLMEZ 

     HERKES Deniz Seki ile Okan Bayülgen’in klip çekimi için bir araya geldiğini düşünüyordu. Fakat daha sonra işin rengi ortaya çıktı. Okan’la Deniz, Bodrum’da aynı evden çıkarken objektiflere yakalandı. Ve bu kaçamak Okan ile sevgilisi Cansu Dere’nin beraberliklerini bitirmelerine neden oldu. Olaylar bu şekilde gelişirken ortaya atılan son iddia ise Deniz Seki’nin Okan Bayülgen’den olan 2 aylık bebeğine kürtaj yaptırdığı idi. 
     
     Ağrıları sürüyor 
     ALMAN Hastanesi’nde perşembe gecesi Dr. Altuğ Semiz tarafından gerçekleştirilen operasyonla bebeğini aldıran Seki’nin sağlık problemlerinin devam ettiği iddia edildi. Aşırı kanaması ve ağrıları olan Seki’nin rahatsızlığıyla ilgili doktorunun "Uzun süre ağrılarının olması pek iyiye işaret değil. Çocuğu aldırdıktan sonra böyle tepki verme durumu olabilir. Ama yine de gözümüzden kaçmasın, ultrasonla bakmamız lazım. Daha önce yumurtalıkta bulunan kist tekrar etmiş olabilir. Ağrıların nedenini bulmak için bir ultrason yapmamız şart" dediği belirtildi. 
     



 MAGAZİN 












</TEXT>
</DOC>
