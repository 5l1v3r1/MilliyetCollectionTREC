<DOC>
<DOCNO> 110257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/spor/spo09.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dubleci Ferrari 
</HEADLINE>
<TEXT>

Ferrari pilotları Barrichello ile Schumacher, ABD’de de klasiği bozmadı, yarışı ilk iki sırada tamamladı. Gözler Japonya’ya çevrildi. 
     FORMULA 1’DE rekorları alt üst eden Ferrari, ABD Grand Prix’sinde de rakip tanımadı, yine ilk iki sırayı alan Barrichello ve Schumacher ile bu sezon sekizinci kez "duble" yaptı. Böylece şampiyonluğu çok önceden ilan eden Alman Schumacher’den sonra, bitime bir yarış kala Brezilyalı takım arkadaşı Barrichello da sürücüler klasmanında ikinciliğini garantiledi. 
     FERRARİ’NİN 2002’de 14. grand prix zaferine ulaştığı Indianapolis pistinde finişe iki Ferrari yan yana girerken Barrichello, yavaşlayarak yol veren Schumacher’i "foto finişle" geçti. Üçüncülüğü McLaren’den David Coulthard aldı. Ferrari, yılın son yarışı Japonya’da da duble yaparsa, rakiplerinin toplam puanına ulaşarak yeni bir rekorla tarihe geçecek. 
     



 SPOR 





























</TEXT>
</DOC>
