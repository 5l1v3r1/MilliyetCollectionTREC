<DOC>
<DOCNO> 141874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur19.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahla delikanlılığa 10 yıl hapis... 
</HEADLINE>
<TEXT>

p    Samsun'da oturdukları mahallenin kızlarına laf atan gence sahip çıkan 28 yaşındaki Erkan Şanlı'yı başından vurarak yaralayan 29 yaşındaki Fuat Çatal, 10 yıl 10 ay hapis cezasına çarptırıldı. 
     Kadifekale Mahallesi'nde 5 ay önce meydana gelen olayda, Filiz Uzun ve Banu Işıtan adlı genç kızlara laf atan Hakan Arslan'a arkadaşı Erkan Şanlı sahip çıktı. Çıkan tartışmada Erkan Şanlı'ya kızan aynı mahallede oturan Fuat Çatal tabancayla başından vurdu. 
     Samsun 1'inci Ağır Ceza Mahkemesi'nde yargılanan tutuklu sanık Fuat Çatal, yaptığı son savunmasında pişman olduğunu söyledi. Sanık Çatal, olayın kaza sonucu meydana geldiğini savunarak, Mahallemizin kızlarına laf atılmasına sinirlenmiştim. Hakan'la konuşmak istediğimde Erkan bana engel olarak, o benim korumam altında. Ona bir şey yaparsan karşında beni bulursun' diyerek beni tehdit etti. Aramızda tartışma çıktı. Korkutmak için önce yere ateş ettim. Ama üzerime saldırınca, tabancanın kabzasıyla başına vurmak isterken silah patladı ve Erkan yaralandı. Çok pişmanım'' dedi. 
     Mahkeme heyeti tarafından daha önce yatağında ifadesi alınan ve tedavisi nedeniyle dünkü duruşmaya da katılamayan Erkan Şanlı ise sanıktan şikayetçi oldu. 
     Mahkeme heyeti, sanık Fuat Çatal'ın söylediği gibi olayın kaza sonucunda meydana gelmediğine ve olayın adam öldürmeye tam teşebbüs' olduğuna kanaat getirerek, sanığı 10 yıl 10 aya mahkum etti. 
     





</TEXT>
</DOC>
