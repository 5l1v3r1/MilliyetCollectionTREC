<DOC>
<DOCNO> 149436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/ekonomi/eko05.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'daki Türk işadamları dev KİT'lere talip 
</HEADLINE>
<TEXT>

ATİAD Başkanı Ünsal, "THY, Telekom, Tüpraş ve Petkim, yurtdışındaki Türklere satılabilir. Kısa vadede 5-10 milyar euro kaynak çekmek mümkün" dedi 
     Avrupa'daki Türk işadamları THY, Türk Telekom, Tüpraş ve Petkim'e talip oldu. Almanya'da bulunan Avrupa Türk İşadamları ve Sanayicileri Derneği ATİAD hisse senedine dönüştürülebilir tahviller çıkarılarak bu kuruluşların yurtdışında yaşayan Türklere satılabileceğini söyledi. 
     ATİAD Başkanı Eşref Ünsal ve İstişare Kurulu Başkan Yardımcısı ve Bilim Kurulu Başkanı Doç.Dr. Yusuf Ziya Aksu, dün düzenledikleri basın toplantısında, cazip enstrümanlar geliştirilmesi halinde Türkiye'ye kısa zamanda 5 - 10 milyar euro civarında bir kaynak girişi olabileceğini söyledi. 
     
     Uzun vadede 20 milyar euro 
     Eşref Ünsal, "Özel emeklilik sigorta fonları ve Emlak Bankası konutlarının yurtdışındaki tasarruf sahiplerine satışı gibi teklifler ile Türkiye'ye kısa vadede 5 ila 10 milyar, uzun vadede ise 15 ila 20 milyar euro kadar bir kaynak girmesi mümkün" dedi. 
     Ünsal, yurtdışındaki Türk sermaye birikiminin 50 milyar euroya ulaştığına işaret ederek, özelleştirmede devlet garantili, opsiyonlu ve hisse senedine dönüştürülebilen tahviller kanalıyla THY, Türk Telekom, Tüpraş ve Petkim'in yurtdışındaki vatandaşlara satılabileceğini söyledi. Ünsal, yurtdışındaki Türk sermaye birikiminin ekonomiye kazandırılmasına ilişkin önerilerin dikkate alınması halinde borçlanmaya gidilmeden kaynak yaratılabileceğini belirtti. 
     


SİYASET 




















</TEXT>
</DOC>
