<DOC>
<DOCNO> 140708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yasam/yas01.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Son model rüya 
</HEADLINE>
<TEXT>

Forbes, 2003’ün en pahalı 10 otomobilini açıkladı. Bir numaradaki 1 trilyonluk Ferrari Enzo, daha piyasaya çıkmadan 399 adet sattı... 
     Bu yılın en pahalı ve lüks arabaları belli oldu. Amerikan finans çevrelerinin dergisi Forbes son sayısında, bu yılın en seçkin arabalarının listesini yayımladı. Listedeki en pahalı arabalar şöyle sıralandı 
     Ferrari Enzo 670 bin dolarlık 1 trilyon 90 milyar lira etiket taşıyan bu arabanın aerodinamik şasisinde, Formula - 1 otomobillerden esinlenildi. 
     Bentley Azur Finale 380 bin dolardan 618 milyar 260 milyon lira satışa sunuldu. Bu araçlardan sadece 50 adet üretecek Bentley firması, sonbaharda Continental GT’ adıyla yeni serisini piyasaya sürecek. 
     Pagani Zonda Roadster 350 bin dolara 569 milyar 450 milyon satılacak araç, ilk kez Cenevre Oto fuarında tanıtılacak. Şasisi karbon - fiber olan arabanın 555 beygirlik 12 silindirli motorunu Mercedes üretti. Bu araçtan bu yıl, sadece 40 adet üretileceği bildiriliyor. 
     Rolls - Royce Phantom 350 bin dolarlık 569 milyar 450 milyon lira araçtan bu yıl piyasaya sadece bin adet sürülecek. Rolls Royce’un 453 beygir gücünde 12 silindirli motoru, 7 metre boyundaki arabanın 5.7 saniyede 0’dan 90 km.ye çıkmasını sağlıyor. 
     Mercedes Maybach S7 310 - 361 bin dolar 504 milyar - 587 milyar lira fiyatla satışa sunulan Maybach’ın bu yıl üretilecek bin adedi satıldı bile. Özellikleri arasında arka koltuğun yatak, tavanının şeffaf olması, şampanya için buzdolabı bulunması başta geliyor. Muazzam bir elektronik donanıma sahip. 
     Lamborghini Murcielago 273 bin dolara 444 milyar lira satılacak bu araç saatte 300 km. hız yapabiliyor. 12 silindirli motor ve mükemmel bir direksiyona sahip olan Lamborghini 6 vitesli. 
     Porsche Carrera GT 250 - 300 bin dolarlık 407 milyar - 488 milyar lira bu araba 600 beygir gücünde 10 silindirli bir motora sahip. 4 saniyede 0’dan 90 km.ye çıkabilen aracın azami sürati 300 km.den fazla. 
     Mercedes Benz SLR 250 bin dolara 407 milyar lira satılacak bu aracın şasisi karbon - fiber, frenleri ise seramik. 557 beygir gücünde 8 silindirli motora sahip aracın en büyük özelliklerinden biri farlarının direksiyonla aynı yöne dönmesi. 4.2 saniyede 0’dan 90 km.ye çıkabilen aracın azami hızı 300 km. 
     Astron Martin 230 bin dolardan 374 milyar lira piyasaya sunulan aracın 6 vitesi ve 12 silindirli motoru bulunuyor. 4.5 saniyede 0’dan 90 km.ye çıkan arabanın azami hızı 300 km.yi buluyor. 
     BMW Alpina Roadster 137.600 dolara 224 milyar lira satılacak araç, deri koltuklara ve 8 silindirli motora sahip. 
     



 YAŞAM 























</TEXT>
</DOC>
