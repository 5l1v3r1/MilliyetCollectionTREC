<DOC>
<DOCNO> 134062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun13.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food yiyecekler alışkanlık mı yapıyor.. 
</HEADLINE>
<TEXT>

     Bilim adamları, kalori yüklü ''fast food'' yiyeceklerinin bağımlılık yaratıp yaratmadığını araştırıyor. 
     ''Fast food''un biyolojik etkilerini ölçen bilim adamları, bu tür gıdaların yeme isteğini kontrol altına almayı zorlaştıran hormonal değişikliklere yol açtığını keşfetti. 
     New Scientist dergisinde yayımlanan araştırmaya ilişkin makaleye göre, ''fast food''un biyolojik etkileriyle ilgili buluşlar, obeziteye giden yolun sadece yeme konusunda irade eksikliğinden kaynaklanmadığını ortaya koydu. 
     Kişilerin, kilo aldıkça, şişmanlık ve iştahla ilişkisi bulunan leptin hormonuna ve beyindeki yeme hissini uyaran galanin proteinine karşı daha dirençli oldukları belirtildi. Leptin hormonu, beynin yeme alışkanlığını düzenleyen bölümüne sinyaller gönderiyor, ancak şişmanladıkça hormonun etkilerine daha dirençli olunuyor. 
     Seattle'daki Washington Üniversitesi'nden endokrinoloji uzmanı Micheal Schwatz, kiloluların beyinlerinin, vücuttaki yağ oranı arttıkça hormonlara yanıt verme kabiliyetini kaybettiğini söyledi. 
     New York'taki Rockefeller Üniversitesi'nde hayvanlar üzerinde yapılan deneyler, yavruyken yüksek yağ oranlı beslenen farelerin, daha sonra obez olduklarını ortaya koymuştu. 
     





</TEXT>
</DOC>
