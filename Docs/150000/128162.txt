<DOC>
<DOCNO> 128162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sontur21.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'ün ortasında, 48 milyar liralık soygun... 
</HEADLINE>
<TEXT>

     Kadıköy'de, silahlı 3 kişinin saldırısına uğrayan bir kişinin 48 milyar lirası gasp edildi. 
     AA muhabirinin aldığı bilgiye göre, eczacı kalfası Şükrü Çürük 34 , satın almak üzere anlaştığı evin tapu işlemleri için Kadıköy Tapu ve Kadastro Müdürlüğü'ne gitti. Çürük, aracından indiği sırada yanına yaklaşan otomobilden inen 3 kişinin saldırısına uğradı. 
     Çürük'ü döverek elindeki 48 milyar liranın bulunduğu çantayı alan silahlı kişiler, otomobillerine binerek kaçmaya başladılar. 
     Parasını geri almak için hareket eden otomobile tutunarak durdurmaya çalışan Şükrü Çürük, yaklaşık 100 metre sürüklendikten sonra yere düştü. 
     Olayda vücudunun çeşitli yerlerinden yaralanan Çürük, kaldırıldığı Haydarpaşa Numune Hastanesi'nde tedavi altına alındı. 
     Polis yetkilileri, gaspçıların belirlenerek yakalanmasına çalışıldığını bildirdiler. 
     
</TEXT>
</DOC>
