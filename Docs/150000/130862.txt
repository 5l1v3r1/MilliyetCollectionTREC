<DOC>
<DOCNO> 130862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/ekonomi/eko07.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemaya kaynak yok 
</HEADLINE>
<TEXT>

     ANKARA Milliyet 

     Çalışanların Tasarrufu Teşvik Hesabı’nın tasfiyesine yönelik bürokratlar ve sendika temsilcileri arasındaki teknik toplantı dün yapıldı. KESK temsilcisi Bedri Tekin, bürokratların kaynak olmadığını ve Irak savaşı nedeniyle belirsizlik bulunduğunu anlattıklarını ifade etti. 
     Hazine Müsteşarlığı’nda yapılan toplantı yaklaşık iki buçuk saat sürdü. Toplantıya, Hazine, Maliye, DPT bürokratlarının yanı sıra Türk - İş, Hak - İş, DİSK, KESK ve Memur - Sen temsilcileri katıldı. 
     Toplantının sonunda açıklama yapan Tekin, nemaların ödemeleri konusunda KESK’in bu yıl, Memur - Sen ve Türk - İş’in iki yıl, DİSK’in ise üç yıl içinde ödenmesi önerisini getirdiğini kaydetti. 
     Bürokratların sendikaların önerilerini Devlet Bakanı Ali Babacan’a ileteceklerini söylediklerini ifade eden Tekin, "Kaynak yok gerekçesinin yanı sıra Irak savaşı sopası gösteriliyor" diye konuştu. 
     



 EKONOMİ 





















</TEXT>
</DOC>
