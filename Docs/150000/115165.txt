<DOC>
<DOCNO> 115165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/guncel/gun12.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya’yı bir Türk kurtaracak 
</HEADLINE>
<TEXT>

6 milyar dolarlık yatırım 
     DIŞ HABERLER SERVİSİ 

     Avrupa’nın bittiği yer diye bilinen, Rusya sınırındaki 60 bin nüfuslu Biala - Podlaska kenti, yüzde 20’leri geçen işsizlik ve yoksulluğunu, yani mak s talihini, Vahap Toy’un bir projesiyle yeneceğine inanıyor. AFP ajansının haberine göre, müthiş Türk Vahap Toy, şu sıralar Polonya’da günün adamı. Çünkü Biala- Podlaska’ da yarın belediye başkanlığı seçimi var. Ve iktidardaki Demokratik Sol İttifakı’nın belediye başkanı adayı, seçmenin karşısına Toy’un rüya projesini hayata geçirme vaadiyle çıkıyor. 
     2004’te AB üyesi olacak Polonya’nın Birlik’ten alacağı yardımlardan kendilerine çok düşük bir pay düşeceğini belirten Biala - Podlaska sakinleri umutlarını, aş ve iş sağlayacak Toy’un projesine bağlamış görünüyorlar. 
     
     Katrilyonluk proje 
     Kent sakinleri Toy’un projesiyle Rusya ile ticaretin artacağını, sonuçta da zengin Batı ile yoksul Doğu arasında bir demirperde örülmesinin önüne geçileceğini vurguluyorlar. Toy’un 3 bin hektarlık alan üzerinde hayata geçireceği ve içerisinde uluslararası havaalanı, eğlence merkezleri, lüks oteller, kumarhaneler, konutlar, ticaret merkezleri, olimpik stadyum ve otomobil yarış pistinin yer alacağı proje, 6 milyar dolara 9.7 katrilyon lira mal olacak. 
     



 GÜNCEL 


















</TEXT>
</DOC>
