<DOC>
<DOCNO> 135489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/soneko26.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz mevduat hesapları arttı... 
</HEADLINE>
<TEXT>

     Bankalardaki toplam döviz mevduat hesapları, bir haftalık dönemde 238 milyon dolar artarak, 24 Ocak 2003 itibarıyla 62 milyar 998 milyon dolara çıktı. 
     Merkez Bankası'nın geçici verilerine göre, 17 Ocak'ta toplam döviz mevduat hesapları 62 milyar 760 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 3 milyon dolar artarak, 48 milyar 474 milyon dolara çıktı. 
     Yurtiçi döviz tevdiat hesapları DTH toplamı da 24 milyon dolar artarak, 46 milyar 704 milyon dolar oldu. Yurtdışı DTH ise 21 milyon dolar azalarak, 1 milyar 770 milyon dolara indi. 
     Bankalararası interbankta döviz tevdiat hesapları ise 125 milyon dolar azalarak, 491 milyon dolar olarak gerçekleşti. 
     24-31 Ocak 2003 tarihleri arasında kredi mektuplu DTH ve süper döviz hesapları ise 33 milyon dolar artarak, 14 milyar 557 milyon dolara çıktı. 
     





</TEXT>
</DOC>
