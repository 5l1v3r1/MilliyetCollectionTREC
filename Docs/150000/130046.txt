<DOC>
<DOCNO> 130046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo22.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Lige erken başlayacağız, bunu avantaja çevirmeliyiz... 
</HEADLINE>
<TEXT>

     Ankaragücü Teknik Direktörü Tevfik Lav, ''Başkent ekibini tercih nedenim oturmuş bir kulüp olması'' dedi. 
     Sarı-lacivertli kulübün, birçok antrenörün isteyeceği düzeyde iyi özellikler taşıdığını vurgulayan Tevfik Lav, ''Sadece sonuç hedefli değilim. Sonuç elbette önemli ama bizi izlemeye gelen taraftarlarımızın da zevk alması lazım. Hatta rakip taraftarlar bile bizim yaptığımız işten keyif almalı. Bunu kulüpteki herkesle birlikte yapacağız'' diye konuştu. 
     
     SEFERBERLİK İLANI 
     Lav, takımda duygu, heyecan ve hedef seferberliği ilan ettiklerini söyledi. 
     Lige erken başlayacak olmalarının dezavantaj gibi gözükse de bunu avantaja çevirmeleri gerektiğini ve bunun için çalıştıklarını belirten Lav, şöyle konuştu 
     ''Oyun mentalitesinde köklü ve esaslı değişikliğe gidecegiz. Adam gibi futbol oynayarak her maçtan başı dik çıkacağız.'' Sıralamadaki yerlerinin önemli olmadığını belirten Lav, ''Herkes bizi takdir edecek. Ankaragücü'nde iyi bir takım ruhu var. Bunu daha da geliştireceğiz'' dedi. 
     
     TÜRK ANTRENÖRLER 
     Lav, Birinci Süper Lig'de mücadele eden 18 takımdan yalnızca 1'inin başında yabancı teknik adam olduğuna dikkati çekerek, Türk antrenörleri olarak çok önemli bir misyon üstlendiklerini söyledi. 
     Görevlerinin ve sorumluluklarının bilincinde olmaları gerektiğini vurgulayan Lav, ''Bu sezon başarılı olmak zorundayız'' diye konuştu. 
     





</TEXT>
</DOC>
