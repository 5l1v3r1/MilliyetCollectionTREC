<DOC>
<DOCNO> 106679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/bbas.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZÜR DİLERİZ 
</HEADLINE>
<TEXT>

Dünya Şampiyonası’nda dokuzuncu olan 12 Dev Adam dün İstanbul’a döndü. Coach Aydın Örs, "Beklentilere cevap veremedik, herkesten özür dileriz" dedi 
     "Moralimiz bozuldu" 
     INDİANAPOLİS’TEKİ 14. Dünya Basketbol Şampiyonası finallerinde dokuzuncu olan Milli Takımı dün ABD’den döndü. Coach Aydın Örs medyanın sorularını yanıtlarken, Brezilya maçının son saniyesinde gelen yenilginin şok yarattığını söyledi ve "İspanya ve Yugoslavya maçlarında bu moral bozukluğu yüzünden iyi oynayamadık. Dünya dokuzunculuğu istediğimiz veya beklediğimiz bir sonuç değildi. Bizden daha önemli beklentiler vardı. Ama bu beklentilere cevap veremedik. O bakımdan herkesten özür diliyoruz" dedi. 
     
     "İstifa yok" 
     ÖRS, elde ettikleri tecrübenin, Türk basketboluna çok şey kazandıracağını belirtti ve şöyle devam etti "Şu anda istifam söz konusu değil. Avrupa Şampiyonası sonrasında yaptığımız gibi federasyon başkanıyla değerlendirme toplantısında biraraya geleceğiz. O toplantıdan sonra gerekli açıklamayı yapacağız. 63 gündür beraberiz, çok stresli maçlar oynadık, ufak tefek olaylar olmadı değil, ama sonuçta herkes sorumluluğunun bilincinde takımın yararı için çalıştı, emek koydu. Oyuncularıma da teşekkür ediyorum." 
     
     "Pişman olduk" 
     BASKETBOL Federasyonu Başkanı Turgay Demirel ise şampiyonanın ilk iki maçında hedeflenen galibiyetleri alamamanın, turnuva boyunca pişmanlığını yaşadıklarını ifade etti. Demirel şunları söyledi "Brezilya maçında son saniyede gelen üçlük, turnuvanın kaderini değiştirdi. Önümüzdeki turnuvalarda dünyanın ilk 10 ülkesindeki yerimizi pekiştireceğiz. Aydın Örs’ün istifasıyla ilgili herhangi bir konu yok. Zaten yenilgiler gelince böyle spekülasyonlar oluyor. Brezilya’yı yenseydik, bugünkü eleştirilerin yüzde 80’i olmazdı." 
     
İlişkimizde sorun yoktu 12 Dev Adam, ABD’deki turnuvada takım içinde oldukça iyi bir diyalog kurduklarını söylediler 
     Şanssız turnuva 
     BASKETBOL Milli Takımı oyuncuları da, Dünya Şampiyonası’nı değerlendirdiler. Mirsad, şanssız bir turnuva yaşadıklarını, ancak takım içindeki arkadaşlığın çok güzel olduğunu söyledi. Mehmet Okur ise alınan sonucun ilk kez katıldıkları Dünya Şampiyonası için başarı olduğunu ifade etti. Harun da "Benim son milli maçımdı, ama 12 Dev Adamın başarıları devam edecektir. Herkesin bu takıma güveni tam" diye konuştu. 
     
     Eksik tecrübe 
     İBRAHİM Kutluay, Dünya Şampiyonası’nda tecrübe eksikliği yaşadıklarını vurgulayarak, şu açıklamayı yaptı "Takım içinde hiçbir sorunumuz yok, herkesin birbiriyle diyaloğu çok iyi. Saha içinde bazı şeyler olabilir. Bu her takımda oluyor, gayet doğal. Milli Takımımız daha uzun seneler Türkiye’ye hizmet edecek. Basında çıkan haberlere çok fazla aldırmıyoruz. Aramızdaki arkadaşlık ve ilişkiler son derece iyi". 
     
Camiadan eleştiri      MİLLİ Takım’ın, Dünya dokuzunculuğuna, basketbol camiasından da eleştiri geldi. Ülker Menajeri ve eski milli basketbolcu Lütfi Arıboğan, Ay - Yıldızlı ekibin, şampiyonada takım olma konseptini tamamlayamadığını ve bunun sıkıntısını yaşadığını savundu. Arıboğan, "Sanırım Avrupa ikinciliği milli oyuncuları tatmin etmiş ve doyurmuş" dedi. 
     EFES Pilsen Menajeri Engin Özerhun ise oyuncuların, şampiyona öncesinde başka aktivitelerle fazlaca ilgilendiğini ve turnuvaya konsantre olamadığını ileri sürdü. Özerhun şöyle devam etti "Alınan iki tuhaf yenilgi zincirleme başarısızlığı getirdi. Bu sonuç, eksiklerin olduğunu ortaya çıkardı. Bireysel oyun fazlasıyla ön plana çıktı." 
     
Nowitzki MVP      14.Dünya Basketbol Şampiyonası’nın en iyi beşi belirlenirken, turnuvanın en değerli oyuncusu MVP da Alman Dirk Nowitzki seçildi. En iyi beşin diğer oyuncuları ise Arjantinli Emanuel Ginobili, Yugoslav Stojakoviç, Y. Zelandalı Pero Cameron ve Çinli Yao Ming oldu. 
     
İSTATİSTİKLER OYUNCU İSTATİSTİKLERİ SAYI ÜLKE MAÇ ORT. 1. Nowitzki ALM 9 24.0 2. Diaz VEN 5 22.0 3. Yao ÇİN 8 21.0 RİBAUND ÜLKE MAÇ ORT. 1. Lugo VEN 5 12.2 2. MİRSAD TüR 7 10.3 3. Yao ÇİN 8 9.3 ASİST ÜLKE MAÇ ORT. 1. Arroyo POR 8 6.4 2. Doubal CEZ 5 4.6 3. Dickel YZL 9 4.6 3 SAYI ÜLKE MAÇ YÜZDE 1. MİRSAD TUR 7 63.2 2. Lütcke GER 8 55.0 3. Okulaja GER 9 54.5 BLOK ÜLKE MAÇ ORT. 1. Yao ÇİN 8 2.3 2. Gasol İSP 9 2.2 10. Mehmet TUR 8 1.1 TOP ÇALMA ÜLKE MAÇ ORT. 1. Boughedir CEZ 5 2.6 2. El Khatib LÜB 5 2.6 3. Ginobili ARJ 9 2.1      
     
TAKIM İSTATİSTİKLERİ SERBEST ATIŞ MAÇ YÜZDE 1. Almanya 9 80.7 2. Çin 8 79.7 3. Rusya 8 79.4 4. TÜRKİYE 8 78.9 SAYI İSABETİ MAÇ YÜZDE 1. Arjantin 9 51.2 2. Yugoslavya 9 48.4 5. TÜRKİYE 8 46.5 RİBAUND Ofansif MAÇ ORT. 1. Lübnan 5 15.0 2. ABD 9 13.9 10. TÜRKİYE 8 10.5 ASİST MAÇ ORT. 1. ABD 9 22.1 2. Arjantin 9 21.7 3. Rusya 8 19.1 TOP ÇALMA MAÇ ORT. 1. Cezayir 5 11.4 2. Arjantin 9 9.4 3. ABD 9 9.2 BLOK MAÇ ORT. 1. ABD 9 5.9 2. Almanya 9 4.6 3. İspanya 9 4.6      
     
     SIRALAMA 
     1- YUGOSLAVYA 
     2- ARJANTİN 
     3- ALMANYA 
     4- Y. ZELANDA 
     5- İSPANYA 
     6- ABD 
     7- PORTO RİKO 
     8- BREZİLYA 
     9- TÜRKİYE 
     10- RUSYA 
     11- ANGOLA 
     12- ÇİN 
     13- KANADA 
     14- VENEZUELLA 
     15- CEZAYİR 
     16- LÜBNAN 
     



 SPOR 


























</TEXT>
</DOC>
