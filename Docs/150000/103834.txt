<DOC>
<DOCNO> 103834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yasam/yas00.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İki çocuğun canını çaldı 
</HEADLINE>
<TEXT>

Amerika’da bir hırsız, işe’ girdiği evi kan gölüne çevirdi. İki kardeş öldü, abla ve anne can çekişiyor 
     DIŞ HABERLER SERVİSİ 

     ABD’nin Kentucy eyaletine bağlı Warsaw kenti tüyler ürpertici iki cinayetle sarsıldı. Korkunç olay, önceki gece yaşandı. 30 yaşındaki Marc Chapman, hırsızlık için girdiği sanılan evde, önce 6 yaşındaki Cody ve 7 yaşındaki Chelbi Sharon’u defalarca bıçaklayarak öldürdü. Bu iki cinayetle durmayan Chapman, ardından da iki miniğin ablaları 10 yaşındaki Courtney’i ve çocukların anneleri Carolyn Marksberry’i bıçakladı. 
     
Anneyi tanıyor mu      İhbar üzerine olay yerine gelen polisin hastaneye kaldırdığı abla ve anne hastanede yaşam savaşı verirken, canavar hırsız ise kaçamadı. 
     Evi kan gölüne çeviren Chapman, polisin kurbanları bulmasından sadece 6.5 saat sonra Batı Virginia’daki bir benzin istasyonunda tutuklandı. Üzerinde silah bulunmayan Chapman, önceki gün çıkarıldığı mahkemede, avukat tutmaya yetecek parası olmadığını söyledi. Polis, cinayet, saldırı ve soygun suçlarından yargılanacak Chapman’ın, çocukların annesi Carolyn Marksberry’i tanıdığını belirledi. Olay sırasında İspanya’da olan çocukların babası Charles ise ciyanetleri duyunca şoka girdi. 
     



 YAŞAM 


















</TEXT>
</DOC>
