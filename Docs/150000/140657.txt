<DOC>
<DOCNO> 140657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/ekonomi/eko08.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu’da anapara nisan ayında ödenecek 
</HEADLINE>
<TEXT>

     ANKARA Milliyet 

     Tasarrufu Teşvik Fonu’nda biriken paraların tasfiyesine ilişkin kanun tasarısı, TBMM’ye sunuldu. Tasarı, anapara tutarlarının nisan ayında defaten ödenmesini öngörüyor. Nemalar ise kanunun yürürlüğe girdiği tarih itibariyle tüketici fiyatları genel endeksi değişim oranında ve yıllık artı yüzde 5 değerlendirilerek üç yıl içinde ödenecek. 
     Nema ödemesi, 2004 ve 2005 yıllarında mart, haziran, eylül ve aralık, 2006 yılında ise mart ve haziran olmak üzere 10 taksitte yapılacak. Hazine Müsteşarlığı’nın bağlı olduğu Bakan, ödeme tarihlerini bir ay önce veya bir ay sonra belirleyebilecek. Emeklilik veya ölüm halinde taksitlendirme devam etmeyecek, kalan tutar ödenecek. 
     Personelin aylık ve ücretlerinden tasarruf kesintileri ile devlet ve işveren paylarını yatırmamış kurumlar, resen veya başvuru halinde yasal faiziyle birlikte Ziraat Bankası şubelerindeki ilgili hesaplara yatırmakla yükümlü olacak. 
     



 EKONOMİ 
















</TEXT>
</DOC>
