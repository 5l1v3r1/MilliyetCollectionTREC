<DOC>
<DOCNO> 127497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/ekonomi/eko02.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyenin yeni açacağı tesislerde alkol serbest 
</HEADLINE>
<TEXT>

     AÇIK KOYU SOHBETLER EYLEM TÜRK 

     10 milyonu aşkın nüfusuyla ülke gibi bir şehir İstanbul. Sorunları da kendisi kadar büyük. Bu şehri en azından’ halkın gözünde iyi yönetebilmek ise insana daha başka kapılar açabiliyor. Recep Tayyip Erdoğan bunun belki de en taze örneği. Şu anda İstanbul’un seçilmiş’ yöneticisi Ali Müfit Gürtuna. Önümüzdeki yıl 6.2 katrilyonluk dev bir bütçeyle şehri yönetmeye hazırlanıyor. Bir de 2004 yılı ilkbaharında yapılacak yerel yönetim seçimlerine. Şimdilik AKP’ye girmeyi düşünmüyor. Mümkünse bağımsız kalacak. 
     Bu arada İstanbul’da belediyenin işlettiği yerlerdeki alkol’ sorunu da Gürtuna’nın verdiği bilgiye göre aşılacak. Gürtuna, belediyeye bağlı yeni kurulacak turizm tesislerinde alkol kısıtlamasının olmayacağını söylüyor. Bunun tek istisnası olacak. Mezarlık yanındaki Pierre Loti Tesisleri. 
     
Türkiye’nin ekonomi gündeminde ülkenin geçici bütçesi var. Ya ülkenin en büyük şehrinin bütçesinde durum ne 
     Merkez teşkilatımızın 2003 bütçesi 1.9 katrilyon lira. İSKİ, İETT ve bağlı şirketlerle 6.2 katrilyon liralık bütçemiz var. Bu bütçe yeterli mi diye soracak olursanız hayır, değil. Sadece klasik belediyecilik yapmıyoruz. "e - devlet" kavramının öncülüğünü yapmaya çalışıyoruz. Bütçemiz yüzde 99.9 denk. Bu yıl biraz şaştı, çünkü bütçemizi yaptıktan sonra gelirlerimiz kesildi. Buna rağmen denkleştirmek için çalıştık, yüzde 90’nın üzerine çıktık. 
     
Türkiye’nin borcu çok. İstanbul’un borç durumu nasıl 
     Dört yılda 1 milyar 250 milyon dolar dış borç ödedik. Şu anda belediyenin hiç borcu yok. Stardart Poors, Moodys ve Fitch’e değerlendirme yaptırdık. Bu yıl raitingimiz Hazine ile eşdeğer çıktı. Daha fazla veremiyorlar. Ratingimiz B çıktı. Yurtdışından vagon aldık, Hazine garantisi istemediler bizden. 
     
Bünyenizde kaç şirket var 
     Belediyeye bağlı İSKİ ve İETT olmak üzere iki kuruluş ve 20 tane de bağlı şirket var. Geçtiğimiz bir kaç sene içinde şirketlerimizi dünya standartlarına ulaştırmak için bir program uyguladık. Şirketlerimizi enflasyon muhabesebesine hazırladık. Özelleştirmeye de hazır hale getirdik. Şirketlerimiz ihracat yapan şirketler haline geldi. 
     
Şirketleriniz ne kadarlık ihracat yapıyor 
     İhracata geçen yıl başladık. Bir kaç milyon dolarlık ihracat yaptık. Özellikle kent mobilyaları ihraç ediyoruz. Atina’yı olimpiyatlara bizim ekibimiz hazırlıyor. New York’un Birleşmiş Milletler bahçesinde yine bizim kent mobilyalarımız var. Bulgaristan’a, Ortadoğu’ya da ihraç ediyoruz. Su ihracatımız var. 
     
Turizm tesisleriniz krizden etkilendi mi 
     Şüphesiz etkilendi ama çok değil. Bizi çökertecek etkilenme değil. Bu tesislerin mülkiyeti belediyenin. İşletmesini ise Beltur adlı şirketimiz yapıyor. 10 tane tesisimiz var. Yeni açılan parklarımız var. Örneğin Bayrampaşa’da 400 dönümlük bir şehir parkı açıyoruz. Topkapı’da eski garajların olduğu yeri park olarak açıyoruz. Sahillerde parklar yapıyoruz. Pier Loti’deki tesis baharda açılacak. 
     
Belediyenin tesislerine insanların az gelmesinin alkol satılmaması ile ilgisi olabilir mi 
     Aksine. Tesislerimizi yılda kaç kişi ziyaret ediyor biliyor musunuz 3.5 milyon kişi. İnsanlar orada masa ayırtmak için beni arıyor. Şirket toplantıları yapılıyor. Kadınlar günleri yapılıyor. Müşteri sıkıntımız yok. 
     
Tesislerde alkol satılmaması uygulaması sürecek mi 
     Yeni açılan yerlerde bir kısıtlama yok. Mesela Galata Köprüsü’nde ve bazı parklardaki tesislerde sınırlama yok. Bir tek Piyer Loti’de sınırlama düşündük. Mezarlığın yanı olduğu için. Onun haricindeki yerlerde bir sınırlama getirmedik. 
     
Şirketlerinizde ortaklık düşünüyor musunuz 
     Özelleştirme konusunda bir çalışma yaptık. Her şirketimizi tek tek değerlendiriyoruz. Burada bazılarına ortaklık düşünüyoruz. Mesela deniz otobüsleri işletmemiz olan İDO’ya. Yabancı sermaye gelir. Ortaklık kurarız geliştiririz diyoruz. 
     
Teklifler var mı 
     Hem yabancı hem yerli firmalardan teklifler var. Ama işletme giderlerimizin yüzde 70’i yakıt. Dolayısıyla k r etmiyor. Transit yakıt alma hakkı istiyoruz. Bunu özel sektör yapabiliyor. Bize bu hakkı kim verirse, o devlet adamının adını yeni alacağımız feribota vereceğiz. 
     
Diğer şirketler için projeleriniz neler 
     Kent mobilyaları şirketini satabiliriz veya ortaklık kurabiliriz. Biz özelleştirmeye hazırız. Bir diğer projemiz de çalışanlara satış. Sendikalar buna talipler. Bir başkası da blok satış olabilir. Bir diğeri de borsaya açılmak. Gayrimenkul yatırım ortaklığı kuruyoruz. Bu şirketi borsaya açmayı düşünüyoruz. Bunu SPK’da olumlu karşıladı. İsfalt, İston gibi şirketlerimizi de halka açabiliriz. Tüm bunlardan 2 milyar dolarlık bir gelir bekliyoruz. 
     
     Nasdaq’a Bize gelin’ teklifi 
Gelirlerinizi nasıl değerlendireceksiniz 
     Ulaşım ve çevre projelerinde değerlendirmeyi düşünüyoruz. Ayrıca prestij projelerimiz de var. Avrupa’nın en büyük hayvanat bahçesini yapıyoruz, Boğaza ve Haliç’e teleferik projemiz var. Finans kent oluşturma projemiz var. 
     
Bu konuda ne gibi çalışmalarınız var 
     Geçen yıl New York Borsası’nı ve Nasdaq’ı ziyaret ettim. Söylediklerine göre ilk kez bir belediye başkanı ziyarete gitmiş, şaşırdırlar. Çok ilgi gösterdiler, Times Square’da ismimi ışıklı gösterdiler. Uzun uzun bilgi verdiler. Biz de İstanbul’da şubelerinin olmasını istediğimizi anlattık. 
     
     Henüz kararsız, niyeti bağımsız 
Önümüzde belediye başkanlığı seçimleri var. Ak Parti’ye girmeyi düşünüyor musunuz 
     Şu anda bu konuda bir fikir cimnastiğimiz yok. Projelerimize, çalışmalarımıza devam ediyoruz. Ama seçimlere doğru neler olacağını bilemiyoruz. Ben bağımsız bir belediye başkanıyım. Partiliyken de bağımsızken de herkesin belediye başkanı olmak için çok özen gösterdim. Bizim her insanımız kıymetli. Gücüm yettiğince bana emanet edilen başkanlık görevine layık olmak için çok çaba gösteriyorum. Bu çerçevede bağımsızlık hoşuma gidiyor. Daha kolay ilişki kurduğumu düşünüyorum. Hatta bunu hükümete de teklif edeceğim. Biraz kabulü zor ama mümkünse diye. Belediye başkanları bağımsız seçilirse ben tercih ederim. Belediye başkanlarının seçimden üç ay sonra göreve başlamasını da teklif edeceğim. Yeni başkanların bir ara döneme ihtiyacı var. 
     



 EKONOMİ 

















</TEXT>
</DOC>
