<DOC>
<DOCNO> 111299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/yasam/yas06.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın aşık ev bastı 
</HEADLINE>
<TEXT>

Tuzla’da bir genç, kaçırmak için geldiği evde sevdiği kızı bulamayınca, ailesini rehin aldı. Ö.B’nin gelmesi üzerine 11 saatlik eylemini bitiren genç, teslim oldu 
     İSMAİL POLAT İstanbul 

     Çılgın aşık Özkan Tekin, dün öğle saatlerinde sevdiği kızı kaçırmak için evini bastı. Kızın evde olmadığını öğrenen çılgın aşık, yerini öğrenmek için içeridekileri rehin aldı. Polisin gelmesiyle rehineleri bırakan çılgın, teslim olmak için süre istedikten sonra pencereden rastgele ateş açtı. 
     
     Baba, kaçmayı başardı 
     Tuzla’da oturan Mehmet Bulut’un evine dün saat 12.30’da gelen Tekin 25 , Ö.B’ yi 16 sordu. Tekin, kızının evde olmadığını söyleyen ve kendisine bağıran baba Bulut’a poşette taşıdığı tabancanın kabzasıyla vurdu. Tekin’in dalgınlığından faydalanan baba Bulut dışarı çıkıp kapıyı kilitledikten sonra polise haber verdi. Anne Tevrat Bulut, diğer kızı Özgül Bulut ile gelini Özlem Bulut, çılgın genci, Ö.B’nin evde olmadığına inandırmaya çalıştı. Tekin, Ö.B’nin nerede olduğunu öğrenene kadar kimsenin dışarı gitmesine izin vermeyeceğini söyledi. 
     Polisin gelmesi üzerine Tekin, rehineleri serbest bıraktı. Ancak, polise teslim olmayıp kendini eve kilitledi. Düşünmek için yalnız kalmak istediğini belirten Tekin, bu arada polisten sigara istedi. Polisin balkondan uzattığı sigarayı alıp içen Tekin, tüm ısrarlara rağmen teslim olmadı. 
     
     Aile vazgeçti, eylem yaptı 
     Yaklaşık 11 saat süren eylemine, polisin Ö.B.’yi eve getirmesi üzerine son veren Tekin, teslim oldu. 
     Öte yandan Tekin’in yakınları, para yardımında bulunduğu Bulut ailesinin kızı vermekten vazgeçmesi üzerine çılgın gencin, eylem yaptığını öne sürdü. 
     



 YAŞAM 



















</TEXT>
</DOC>
