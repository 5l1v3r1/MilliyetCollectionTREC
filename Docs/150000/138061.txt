<DOC>
<DOCNO> 138061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur37.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapusuz da tezkere haberini yalanladı... 
</HEADLINE>
<TEXT>

     AK Parti TBMM Grup Başkanvekili Salih Kapusuz, yurtdışına asker gönderilmesi ve yabancı silahlı kuvvetlerin Türkiye'ye kabul edilmesine ilişkin Başbakanlık'tan Meclis'e herhangi bir tezkere gönderilmediğini bildirdi. Kapusuz, bir tezkere gelse bile bunun görüşmelerinin otomatikman 25 Şubat Salı gününe kalacağını söyledi. 
     Kapusuz, gazetecilerin konuya ilişkin sorularını yanıtlarken, tezkerenin TBMM Başkanlığı'na her zaman gönderilebileceğini, bunun başbakanlığın iradesinde olduğunu belirterek, ''Tezkere bugün gelmiş olsa bile Genel Kurul'da ele alınamaz. Görüşmesi otomatikman Salı gününe kalır'' diye konuştu. 
     Salih Kapusuz, bir televizyon kanalının kendisine atfen tezkerenin bugün Meclis'e geleceğine ilişkin yayınladığı haberleri de yalanladı. 
     





</TEXT>
</DOC>
