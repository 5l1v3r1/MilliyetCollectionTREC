<DOC>
<DOCNO> 100079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sondun07.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Extasy sarhoşu, uçakları 90 dakika kilitledi... 
</HEADLINE>
<TEXT>

     ABD'nin New York eyaleti Buffalo Niagara Uluslararası Havalimanı'nda bilet turnikelerini zorla aşmak isteyen sarhoş, ortalığı birbirine kattı. 
     Phillip Ciccone 28 adlı kişi, Continental Havayolları gişesine tarihi geçmiş biletiyle yaklaştı ve ''Florida-Tampa'ya uçmak istiyorum'' dedi. 
     Ret yanıtı üzerine Ciccone, turnikeyi atlayarak koşmaya başladı. Güvenlik kontrol kapısını da aşmaya kalkarken iki polis memurunca yakalanan Ciccone, durumu, ''Yüklü miktarda Ecstasy hapı içmiştim'' diye açıkladı. 
     Ciccone, ''kamu düzenini bozma girişimi ve polise mukavemet'' suçlamasıyla gözaltına alındı. 
     Buffalo Havalimanı İdaresi, tüm uçuşları 90 dakika durdurdu, 1100 yolcunun bilet ve kimlik kayıtlarını tek tek gözden geçirdi. 
     Pennsylvania eyaleti Pittsburgh Uluslararası Havalimanı'nda da, Kanada'nın Toronto kentinden gelen US Airways uçağında tenis ayakkabısının kırpıntılarını yakan 17 yaşındaki Kanadalı genç, polisçe gözaltına alındı. 
     Daha sonra babasının gözetimine verilen genç, ''Ne var yani, ayakkabımın sarkan parçalarını yakıyordum, o kadar'' dedi. 
     





</TEXT>
</DOC>
