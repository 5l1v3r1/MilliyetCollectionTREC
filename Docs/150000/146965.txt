<DOC>
<DOCNO> 146965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yazar/toruner.html </URL>
<DATE> 2003/04/02/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Amerika neden kazanmak zorunda 
</HEADLINE>
<TEXT>

     Amerikan yönetiminin 11 Eylül terör hareketinden sonra, belki de kaçınılmaz olarak yabancılara yönelik aldığı tedbirler sonucunda ülkeden sermaye kaçışı başladı. Çıkarılan yeni yasa Amerikan yönetimine sorgusuz, sualsiz mal ve servetlere el koyabilme yetkisi tanıyor. Bu haliyle, şimdiki Amerikan ekonomisi bizdeki Temizel - Tantan dönemini hatırlatıyor. 
     Bunlara ek olarak, dünya ekonomisi de bir daralma sürecine girdi. Dünyada krizler yayılıyor ekonomik sorunlar büyüyor. Zaten, Amerikan ekonomisi ile dünya ekonomisi iç içe girmiş vaziyette ve dünya ekonomisinin önemli bir bölümünü Amerikan ekonomisi oluşturuyor. Dünya ekonomisindeki bozulma süreci de Amerikan ekonomisini kötü yönde etkiledi. 
     Ekonomik çöküntünün önüne geçmek için, Amerikan yönetimi merkezi idarenin aldığı vergileri ve genel faiz oranlarını düşürme gibi ekonomiyi canlandırıcı tedbirler uyguladı. Ancak, bu tedbirlerle de ekonomi bir düzelme sürecine sokulamayınca, tek çıkar yol olarak savaş kararı alındı. 
     Irak’ta savaşılmakla Amerikan ekonomisinin elde edeceği faydalar ve sonuçlar şöyle 

</TEXT>
</DOC>
