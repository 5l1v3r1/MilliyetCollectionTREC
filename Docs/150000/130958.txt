<DOC>
<DOCNO> 130958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun08.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den, kimyasal silahların imhası için Rusya'ya 450 milyon dolar 
</HEADLINE>
<TEXT>

     ABD Başkanı George Bush, kimyasal silah stoklarını imha etmesi için Rusya'ya 450 milyon dolar verilmesini onayladı. 
     Resmi yetkililerden alınan bilgiye göre, Başkan Bush, Kongre'nin bu tür yardımlara getirdiği kısıtlamaları kaldırdı ve güvenli olmayan yerlerde muhafaza edilen silahların sonunda teröristlerin eline geçmesini önlemek amacıyla, Rusya'ya kredi yardımında bulunmaya karar verdi. Bush, ''bu yardımın, ABD'nin ulusal güvenlik çıkarları açısından önemli olduğunu'' belirtti. 
     Amerikan kredisiyle Sibirya'daki Çuçuçiye kasabasında silah imha fabrikası kurulacak. Çuçuçiye yöresinde kimyasal gaz taşıyan 2 milyon kadar havan mermisi ve Scud füze başlığı bulunuyor. Rusya'daki kimyasal silahların sadece yüzde 14'ünü oluşturan bu bölgedeki kimyasal silahların, dünya nüfusunu 20 kere öldürebilecek miktarda olduğu hesaplanıyor. Amerikalılara göre, silahlar basit hangarlarda muhafaza ediliyor. Bu yüzden silahların teröristlerin eline geçme tehlikesi yüksek. 
     





</TEXT>
</DOC>
