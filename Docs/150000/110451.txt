<DOC>
<DOCNO> 110451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/ekonomi/aeko.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina’dan Kıbrıs şartlı AB desteği 
</HEADLINE>
<TEXT>

AB ülkelerinde Türkiye’ye müzakere tarihi verilmesi için destek arayan TÜSİAD heyetine, Yunanistan Başbakanı Simitis, Tarih verilmesini destekliyoruz. Ancak Kıbrıs’ın AB’ye üyeliği de engellenmemeli’ dedi 
     YORGO KIRBAKİ Atina 

     Aralıkta yapılacak Kopenhag Zirvesi’nde üyelik müzakereleri için Türkiye’ye tarih verilmesi amacıyla Avrupa turuna çıkan Türkiye Sanayicileri ve İşadamları Derneği TÜSİAD heyeti, ilk durağı Atina’da destek buldu. Yunanistan Başbakanı Kostas Simitis, Türkiye’ye müzakere tarihi verilmesini desteklediklerini, Türkiye’yi Avrupa’nın bir parçası olarak gördüklerini söyledi. Yunanistan İşadamları Derneği SEB Başkanı Odiseas Kiryakopulos da Türkiye’nin AB üyeliğini desteklediklerini belirtti. 
     Lobi faaliyetine Yunanistan’dan başlayan TÜSİAD heyeti dün ilk olarak Yunan İşadamları Derneği SEB ve Yunan Sanayi Federasyonu FIG yetkilileri ile görüştü. Daha sonra Simitis tarafından kabul edilen heyet, Simitis’e Türkiye’nin Kopenhag kirterlerine uyumda önemli adımlar attığını, uygulamanın seçimler sonrasında atılacağını, müzakere tarihi verilmemesinin memnuniyetsizilik yaratacağını söyledi. 
     
     Türkiye, Avrupa’nın parçası 
     Simitis, heyete, Avrupa’nın bir parçası olarak gördükleri Türkiye’ye müzakere tarihi verilmesini desteklediklerini söyledi. Kıbrıs’ın AB üyeliğinin de engellenmemesi gerektiğini vurgulayan Simitis, "Türkiye’ye müzakere tarihi verildiği ortamda Kıbrıs sorunu çözülmüş olacaktır herhalde. Bu ikisi birbirine bağlı değil ama beraber gitmeleri gereken iki süreç" dedi. 
     
     Kıbrıs’ta tek model önerisi 
     Türkiye’ye tarih verilmesi, buna karşın Kıbrıs’ın AB’ye dahil edilmemesinin Atina’da sıkıntı yaratacağını anlatan Simitis, Ege kıta sahanlığı meselesine de 2004’e kadar çözüm bulunması gerektiğini belirtti. Kıbrıs’ta müzakerenin devamından yana olduğunu kaydeden Simitis,, farklı modeller yerine tek bir modelin olması gerektiğini vurguladı. 
     TÜSİAD’ın FIG yetkilileri ile yapılan görüşmeden sonra yapılan açıklamada, "Üyelik müzakereleri Türkiye ve Yunanistan arasındaki siyasi meselelerin çözümüne olumlu etki yapar. Türkiye’nin adaylık sürecinin diğer adaylarla eşit statüde değerlendirilmeli 
     



 EKONOMİ 



















</TEXT>
</DOC>
