<DOC>
<DOCNO> 101146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sondun02.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Papua Yeni Gine'deki Pago yanardağı lav püskürttü. 
</HEADLINE>
<TEXT>

     Papua Yeni Gine'ye ait Yeni Britanya adasında bulunan Pago yanardağının havaya duman ve lav püskürttüğü bildirildi. 
     Yeni Britanya adasının başkenti Rabaul'daki Yanardağ Gözlemevi'nde görevli yanardağ uzmanı Steve Saunders, Kimbe kentinin 50 kilometre güneyindeki Pago yanardağının faaliyete geçtiğini belirtti. 
     Yanardağdan fışkıran zehirli ve asitli lavların, yanardağın çevresindeki tarlaları ve palmiye çiftliklerini kapladığını kaydeden Saunders, yanardağın bölge sakinleri için henüz bir tehdit oluşturmadığını ancak lav püskürmesinin devam etmesi halinde geçim kaynağını çiftçilikten sağlayan yoksul halkın bundan olumsuz etkilenebileceğine dikkati çekti. 
     Polis yetkilileriyse etraftaki köylerden 6 ila 8 bin kişinin tahliye edildiğini ve tahliye edilenler arasında kimsenin yaralanmadığını ifade ettiler. 
     Yanardağ uzmanları ilk defa 1922 yılında faaliyete geçen Pago yanardağının en son 1933 yılında duman ve lav püskürtüğünü belirttiler. 
     





</TEXT>
</DOC>
