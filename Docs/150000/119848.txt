<DOC>
<DOCNO> 119848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/ekonomi/eko06a.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapasite kullanımı 23 ay sonra yeniden yüzde 80’in üstüne çıktı 
</HEADLINE>
<TEXT>

En son Kasım 2000’de yüzde 81.6 ile yüzde 80’in üstünü gören kapasite kullanım oranı, 23 ay aradan sonra, ekimde yeniden yüzde 80’i geçerek yüzde 80.6’ya çıktı 
     İmalat sanayinde kapasite kullanım oranı 23 ay aradan sonra ilk kez bu yıl ekim ayında yüzde 80’in üzerine çıkarak, yüzde 80.6 olarak gerçekleşti. Ekimde ortalama kapasite kullanımı kamu sektöründe yüzde 87.5’e kadar çıkarken, özelde yüzde 76.1’de kaldı. Tam kapasite ile çalışamama nedenlerinin başında yüzde 59.5’le iç talepteki yetersizlik geldi. 
     Devlet İstatistik Enstitüsü, İmalat Sanayi Aylık Eğilim Anketi’ni açıkladı. Buna göre sektörün ekim ayı üretim değeri ağırlıklı kapasite kullanım oranı yüzde 80.6 oldu. Kapasite kullanımı bundan önce Kasım 2000’de yüzde 81.6 ile yüzde 80’in üzerinde gerçekleşmişti. 
     Kasım 2000 ve Şubat 2001 krizleri nedeniyle yüzde 68.5 ile yüzde 79.7 oranları arasında dalgalanan kapasite kullanımı geçen yılın ekim ayında yüzde 74, bu yıl eylülde ise yüzde 79.7 olmuştu. 
     Sektörler itibariyle en yüksek kapasite kullanımı makina ve teçhizatta yüzde 89.9, en düşük kullanımı ise yüzde 60.1 ile taşıt araçları imalatında oldu. 
     
En yüksek kapasite kullanımı kağıtta, en düşük taşıtta Sektör Kapasite kullanım oranı Ekim 2001 Kapasite kullanım oranı Ekim 2002 Gıda ve içecek imalatı 70.8 76.8 Tütün ürünleri imalatı 74.6 70.9 Tekstil ürünleri imalatı 75.5 86.6 Giyim eşyası imalatı 83.9 86.8 Kağıt. kağıt ürn. imalatı 83.5 89.7 Basım ve yayım imalatı 54.6 86.7 Kok köm., rafine petrol ürn 82.9 85.4 Ana metal sanayii 82.6 83.7 Radyo, tv haberleşme chz. 85.2 87.9 Kimyasal maddeler 71.6 80.1 Metal eşya 56.5 69.4 Taşıt araçları imalatı 44.1 60.1 İmalat sanayii ortalaması 74.0 80.6 Kamu sektörü 84.4 87.5 Özel sektör 67.7 76.1      


 EKONOMİ 





















</TEXT>
</DOC>
