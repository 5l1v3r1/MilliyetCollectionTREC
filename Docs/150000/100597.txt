<DOC>
<DOCNO> 100597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur13.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji'nin savcısı Talat Şalk DYP'den milletvekili adayı... 
</HEADLINE>
<TEXT>

     Kamuoyunda Beyaz Enerji Operasyonu ile ünlenen Ankara DGM eski savcısı Talat Şalk, 3 Kasım'da yapılacak milletvekili seçimlerinde DYP'den milletvekili adayı oldu. 
     Çiller, makam olarak kullandığı Demokrasi Evi'nde gerçekleştirdiği Başkanlık Divanı'nın ardından buraya gelen Talat Şalk ile kameraların karşısına geçti. Şalk'ın Türk toplumunda dürüstlüğü ile, kararlılığı ile, şeffaflığı ile yer etmiş bir isim olduğunu bildiren Çiller "Kamu vicdanı Talat Şalk'ı dürüstlüğün ve hakkın savunucusu olarak tanımaktadır. Dolayısıyle bugün partimize giriyor olması bizi çok memnun etmiştir. Kamu vicdanının sesini dinleyen doğru DYP, Şalk'a milletvekili adaylığı teklif etmiştir. 
     Kendisi de kabul etmiştir. Bundan memnuniyet duyuyoruz" diye konuştu. 
     Talat Şalk'da yaptığı kısa açıklamada "Şubat ayında zaten emekli olacaktım. Şimdiye kadar ülkeme mesleğimde hizmet ettim. Şimdiden sonra da bir siyasetçi olarak yine aynı yolda hizmete devam edeceğime inanıyorum" diye konuştu. 
     "İddanemenize koyamadığınız şeyleri seçim meydanında söyleyecekmisiniz " sorusunun yöneltilmesi üzerine Şalk, "Meslek hayatımda olan şeyleri dışarıya aksettirmem. Onlar orada kaldı" yanıtını verdi. "Beyaz Enerji soruşturmasında siyasi yorumları yapılıyordu" hatırlatması üzerine ise Şalk, "O yorumu yapamam artık. Mahkemede mahkum oldular. 
     Yargılandılar" yanıtını verdi. 
     Çiller ise iktidara gelmeleri durumunda Şalk'ın Adalet Bakanı olarak görülüp görülmeyeceğinin sorulması üzerine bunları konuşmak için erken olduğunu söyledi. Çiller, İç işleri Bakanlığı'ndaki görevden alınmalarla ilgili bir soru üzerine "Kamu vicdanını rahatsız eden gelişmeler. Bunlardan üzüntü duyuyoruz" yanıtını verdi. 
     DYP'ye katılan Şalk ise "DYP'ye ilginiz ne zaman başladı " diye sorulması üzerine ise "DYP, Atatürkçü bir parti. Ülkenin ilerlemesini isteyen bir parti. Teklif geldi. 
     Bunu değerlendirdim. Daha önce herhangi bir parti ile ilişkim olmadı" diye yanıtladı. 
     





</TEXT>
</DOC>
