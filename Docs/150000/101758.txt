<DOC>
<DOCNO> 101758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/magazin/yazdud.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Starlar Nalkesen için buluştu 
</HEADLINE>
<TEXT>

Şıklığın ve lezzetli yemeğin adresi Baci, Nükhet çok hızlı geliyor, Lacivert’de Ege yemekleri, Sarıyer’de canlı canlı balık, Ortaköy’de farklı bir keyif Simple, Bursalı’dan paket servis, Reina’da Reina... 
     Efendim, merhaba Evet, topu topu 5 günlük bir iş gezisinden sonra yine sizlerle birlikteyim. Ne mi yaptım Valla inşallah cumartesi günü köşemde sizlere acayip dedikodular ileteceğim. Ayağımın tozuyla uzun süredir merak ettiğim, methini de sevgili Gökhan Arsoy ve can dostum İzzet Çapa’dan duyduğum Simple’a gittim. Can dostum İzzet, sırdaşım İsmail ve ben. Uzun bir aradan sonra birlikte yemek yedik. Allah nazardan saklasın, çünkü üzerimizde çok göz var. Neyse efendim Simple, Mori’nin eski ortaklarından Eyal Bicaco’nun projesi olarak Ortaköy’ün nostaljik mekanı eski Ziya’nın bahçesinde hizmete girmiş. Beyaz dekorun verdiği sıcaklık ruhunuzu ısıtıyor. Köprünün görkemli manzarasına bakarak keyifli bir yemek yiyorsunuz. Huzur verici bir ortam. Özellikle kaçamak yapanlar için ideal. Neden mi Ne tanıdık isimler var ne kalabalık. Sezonu geç yakaladıkları için şanssız olduklarını söylüyor Eyal. Mekan İtalyan mutfağı ağırlıklı ama dünya mutfağından da örnekler var. Aslında bence füzyon. Tıpkı Miami’nin meşhur restoran ve barlarından Tantura gibi. Ama bizim ağız tadımıza uygun hazırlamışlar. Bunda, yaptığı mönüler Türkiye birincisi ve Dünya dördüncüsü olan Mustafa Baylan’ın büyük rolü var. Alkol hariç 28-30 milyona çıkar insan. Biz o gece ortaya sote tavuklu risotto, tavuklu ravioli, içinde bonfile, dil peyniri, fırınlanmış domates, fesleğen ve domates sosu olan pizza istedik house special. Ana yemekte ben ve İsmail barbekü soslu, sebzeli, taze baharatlı erişte ve balzamik çektirme ile hazırlanan tavuk söyledik, çok lezzetliydi. Eyal tatlılara methiye düzünce İzzet fırın sütlaçı seçti, ben muz şokolayı. Masaya kibar garson Ali Altun baktı. Restaurant manager Levent Tekin de ilgisini esirgemedi. Üç kişi için 57 milyon lira ödedim. Ama hesap indirimli geldi. 
     
Baci Avrupa yakasını da fethetti, Boğaz Canlı Balık      Sevgili Rifat Ababay’dan kurtuluşum yok. Sağolsun, beslemesini seviyor da olan bana oluyor. Ondan sonra spora talim. Neyse ki eskisi gibi kilo sorunum yok, midem alıştı. Rifat’ın sayesinde, Etiler’deki ünlü Boğaziçi Pastanesi’nin minik kanapelerini, sandöviçlerini, içinden ceviz ve fındık fışkıran mekiklerini, vişneli pastaları götürdüm tabii. Boğaziçi Pastanesi gerçekten başarılı. Telefon numarası 0212 265 49 60. Fenerbahçe Stadı’nın arkasındaki Baci İtalyan Restoranı’na ilk defa sırdaşım İsmail Akkaya ile gitmiştik. Daha sonra tekrar gittim, bir baktım ki pek çok tanıdık isim orada. Baci kısa sürede Anadolu yakasının en in’ İtalyan restoranı oldu. Ardından da Reina’da zirveye çıktı. Şüphesiz bu başarıda, sosyetenin göz bebeği olan işletmeci Tula Karacalidis’in büyük rolü var. 
     O akşam iki vardiya, yani 20.30-22.00 ve 22.30 vardı, doluydu. Sağolsun Tula Hanım 21.00’den beri masamızı tutuyormuş. Dijitürk Genel Müdür Yardımcısı Meltem Sayın ve Ortaköy HSBC’nin Müdürü Filiz Yolaçan ile birlikte çok keyifli bir gece geçirdik. Mönüyü Tula Hanım’a bıraktık. Önce zeytinyağı ve limon sosunda marine edilmiş kılıç balığı dilimlerinden meydana gelen ve somon tartar ile verilen kılıçbalığı, armut kekli ve parmezanlı carpaccio, domatesli focaccio aldık. Ana yemekte ise enginar ve pestolu patates püresi ile şarap soslu ızgara bonfile ve kaparili-limon soslu Norveç somon ızgara yedik. Finali krepli-çikolatalı sufleyle yaptık. Her şey öyle lezzetliydi ki ilk fırsatta yeniden gelmek üzere sözleştik. O gece menajer Akın Saraç, İlhan Kanık, mutfak şefi Murat Serenli ile garson Salih Diken sağolsunlar ilgilerini eksik etmediler. Kısacası Baci, Avrupa yakasını da büyüledi. Patron Davud Dişli bu kış Etiler ve civarında yeni bir yer arayışı içinde. Baci’nin telefon numarası 0212 258 40 07. Benim eski asistanım, DOLCE’nin acar muhabiri Suna Akyıldız, Sarıyer’deki bir balıkçıdan söz ediyordu. Rumelikavağı’ndaki Boğaz Canlı Balık... Bir akşamüstü Sarıyer’in yolunu tuttuk. 30 yıllık mekanın sahipleri Sinan Subakır ve Kadir Köseoğlu. Sinan Bey üniversite mezunu, su ürünleri üzerine ihtisas yapmış. Şamdan, Hammam, Laila, 
     29 gibi sosyetik restoranlara da balık veriyor. Salon Şefi Seyfettin Solak ile aşçıbaşı Feramaz Kılıç güleryüzlü. Kışın fasıl da varmış. Yazın hava sıcak olduğu için kaldırmışlar. Müdavimleri arasında Erkin Koray, Sevda Demirel, Nejat Uygur ve ailesi, Füsun Önal var. Fiks mönü 12.5 milyon. Mezeleri ve balığı çok taze. Ben tekir ızgara ile salata yedim ve iki duble rakı içtim. Suna cola içti ve ızgara levrek yedi. Spesiyaller arasında balık kavurma, balık çorba, balık köftesini sayabiliriz. Telefonu 0212 271 00 73. 
     
Lacivert Ege, Lalezar Bar, Bursalı Kebapçı      Epeydir Anadolu yakasına geçmemiştim. Sırdaşım İsmail Akkaya "Gel, bir tur atalım, sonra da Bayramoğlu’na geçelim" dedi, kıramadım. Favori mekanımız olan Lacivert’e uğradık önce. İşletme müdürü sevgili Şerare Genca Genç, eşi Ali ile birlikte tatildeymiş. Lacivert’in muhteşem manzarası karşısında insan yemeden doyuyor. Birer Absolud vodka ile bol buzlu tonik aldık. Lacivert’de Ege yemekleri devam ediyor. Herşey fiks. Başlangıçlar soğanı kavurması, madımak, ıspanak kökü, rezene, Ege muhammarası, balık uçtu, fesleğenli-lorlu kabak ruloları, beyaz peynirli mücver, zencefilli ciğer şiş, yufkalı köfte ve yer fıstıklı nar ekşili Ege salatası. Ana yemekte otlu tavuk, çöpleme ya da sütlü balık geliyor. Ve baharatlı, şarap soslu lor tatlısı. Kişi başı 45 milyon. Telefon numarası 0216 413 57 37. Sevgili Pelin Günaydın’a ait olan Levent’teki Bursalı Kebapçı’ya da epeydir gitmiyordum. Pelin’in güzel bahçesini görmek için uğradım. İskender kebap, pideli köfte ve İnegöl köfteden oluşan mönü genişlemiş. Kuzu külbastı, kalem pirzola, küsleme, tavuk beyti, çöp şiş gibi çeşitler eklenmiş. Pelin bu işi iyi biliyor, işine de acayip bağlı. Etler Bursa’dan özel getiriliyor ve işinin ehli ustaların elinde son halini alıyor. Yazın açılan 250 kişilik bahçesi de ayrı bir keyif. Bir de bahçe içinde şık bir Amerikan Bar yapmışlar. Akşam iş çıkışlarında uğrayıp barda içkinizi yudumladıktan sonra nefis kebapları tadabilirsiniz. Kokteyl ve özel davetler için catering servisi de kurmuş Pelin. Paket servisinde kredi kartıyla ödeme yapacak müşteriler için uydu sistemli bir pos makinesi koymuşlar. Porsiyonlar 5.5-6 milyon, içecekler 1.5, salatalar ise 2.5 milyon lira. Yani bir kişi 10 milyona çıkılır. Pelin eylülde büyük sürprizleri olduğunu söyledi. Bursalı Kebap’ın telefon numarası 
     0212 264 63 98. 
     Bir gece yemek sonrası Hilton İstanbul Lalezar Bar’a uğradık. Muhteşem manzara, mis gibi hava, güzel müzik... Sedirler üzerinde insan gevşiyor valla. Her gün 19.00-02.00 arasında yorgunluk atabileceğiniz bir mekana ihtiyaç duyarsanız Lalezar’ı kaçırmayın. 
     
Nükhet geliyor, Canan’ın yeni yaşı, yıldız yağmuru      Geçenlerde sevgili Nükhet ile telefonda epey kaynattık. Ben onu sahnenin en iyi yorumcularından ve show-girl’lerinden biri olarak görüyorum. Kabare tarzı şovlarda ise Nükhet’in üstüne isim tanımıyorum. İnsan Nükhet Duru’yu izlerken zamanın nasıl geçtiğinin farkına bile varmıyor. Nükhet şimdilerde, sahnelerin bir başka dev ismi olan Ali Poyrazoğlu ile minik bir kabare şov için çalışıyor. Nükhet 19 yıl aradan sonra şarkı sözü yazıyor ve yeni albümüne hazırlanıyor. Bir de dizi olacak. Kısacası Nükhet Duru hızlı giriyor 2003’e. Çeşme’deyken sevgili Ajda Pekkan ile telefonla özlem giderdim. Süper Star’ın iş yaşamı hareketli. Geçen hafta sonu önce Açıkhava’da, ardından da Kıbrıs’ta esti. Bugün de Çeşme’de. Bülent Ersoy, Adnan Şenses, Ahmet Özhan, Yalçın Menteş, Çiğdem Gürdal ve Kültür Bakanlığı Devlet Klasik Türk Müziği Korosu da orada. Yani Çeşme’ye yıldız yağacak. Bu isimyan, bestekar Yusuf Nalkesen’in Çeşme Açıkhava Tiyatrosu’nda düzenlenen saygı gecesinde buluşuyor. Hemşehrilerim, bu güzel geceyi kaçırmayın Biletlerde kredi kartı geçerli. Bilgi için 0232 723 39 40. Efendim, modanın duayeni, benim de yakın dostum sevgili Canan Yaka, Tanca Ayakkabıları’nın sahibi olan yakışıklı eşi Ergin Ejder ve bendeniz Aslan burcuyuz. 
     
     Ergin 25 Temmuz, Canan 5, ben 9 Ağustos doğumluyum. Üçümüz de öyle anlı şanlı bir parti yapmadık. Canan’ın, İtalya’da iş kadını olan ablası Ayşe’yi de aramıza alıp Reina’daki Reina Restaurant’ta şık ve keyifli bir yemek yedik. Büyük patron Mehmet Koçarslan, bu yılki sınavdan alnının akı ile çıkan ortağı Ali Ünal ve Hüseyin Kaya bilmiyorlardı. Sessiz, sakin ama keyifli bir yemekti. Neler mi yedik Antre olarak ben somon ve kılıç balığı carpaccio aldım. Ergin ızgara jumbo karides, Canan roka salatası, Ayşe ızgara kalamar istedi. Ortaya kavun ve peynir tabağı söyledik, çünkü masada rakı içildi. Tabii Canan hariç, o her zaman olduğu gibi cola içti. Sonra ben ve Ayşe ızgara levrek, Canan bonfile, Ergin ise dana madalyon yedik. Masaya Celal Bal baktı. Çok başarılıydı ama Sabri ve Kemal de sağolsunlar, başımızdan eksik olmadılar. Reina yine olağanüstü gecelerinden birini yaşıyordu. Simge Yayın Grubu Başkanı Mehmet Y. Yılmaz barda derin bir sohbetteydi. Arka masamızda Tilda-Erol Tezman çifti Canan-Mehmet Barlas ile birlikteydi. Goran Bregoviç, sevgili Mustafa Oğuz ve dev adam Hido Hidayet Türkoğlu aynı masadaydılar. Ünlü yönetmen Sinan Çetin, yeğeni Orhan Çetin, askere uğurlama partisi yapan Ralf Tezman, Derin-Yosun Mermerci kardeşler, Selhan Aloğlu, Ali Gürsoy, Helin Avşar, sevgili Elif Yıldız’ı gördüm. Sezen Aksu’nun menajeri ve benim çocukluk arkadaşım sevgili Zehruş Zehra Eti , Senem Çapa, can dostum İzzet Çapa, Tolga Sezgin, sırdaşım İsmail Akkaya, genç iş adamı Gökhan Yüzbaşıoğlu oradaydı. Evet, bugünlük de bu kadar. Güzel günler sizin, artanlar da dilerseniz benim olsun. Hafta sonu yeni heyecanlarda ve dedikodularda buluşmak üzere hoş kalın, mutlu yaşayın. 
     
     



 MAGAZİN 












</TEXT>
</DOC>
