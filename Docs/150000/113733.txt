<DOC>
<DOCNO> 113733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur10.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgin Türkiye savaşın dışında kalamaz 
</HEADLINE>
<TEXT>

     Eski Milli Savunma ve İçişleri Bakanı, Başbakan Yardımcısı İsmet Sezgin, Türkiye'nin Irak'ta olası bir savaşa girmesinin kaçınılmaz olduğunu söyledi. 
     Sezgin, ABD'nin BM kararı olmadan Irak'a girebileceğini zannetmediğini dile belirtti. Şu anda ABD'nin herhangi bir hareket yapabileceğini sanmadığını kaydeden Sezgin, şöyle konuştu 
     "Belki aralıkta mümkün olabilir. Tabii ben gene ABD'nin BM kararı olmadan, uluslararası kurumlarla bu konu üzerine anlaşmaya varmadan bir hareket yapacağını sanmıyorum. Saddam sorununu savaşa gerek kalmaksızın halletme gibi bir düşüncelerinin de olduğunu tahmin ediyorum." Sezgin, Türkiye'nin olası bir savaşın dışında kalmasının menfaatine olmayacağını belirterek "Türkiye savaşın dışında kalamaz. Neresinden bakarsanız bakın bu böyle. Savaşın dışında kalması kendi menfaatine değildir. Ancak bunu öylesine düzenlemeli ki en az zararla daha çok avantajla çıkabilmelidir" dedi. 
     Savaşın getireceği ekonomik zararların abartıldığını da savunan Sezgin, Türkiye'nin gerekirse savaşa aktif olarak da katılabileceğini, ancak katılmaması için her şeyin yapılması gerektiğine dikkat çekti. 
     





</TEXT>
</DOC>
