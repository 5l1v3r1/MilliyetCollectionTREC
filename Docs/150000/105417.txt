<DOC>
<DOCNO> 105417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/bbas.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uhh, Ahh Vah Vah 64 - 87 
</HEADLINE>
<TEXT>

12 Dev Adam, İspanya önünde silindi, gitti. Dünya Şampiyonası’nda çeyrek final için yine ümit vermedi 
     Çileden çıkardılar 
     A Milli Takımımız, 2002 Dünya Basketbol Şampiyonası’nda yine üzmeye devam etti, İspanya karşısında aldığı yenilgiyle çeyrek final şansını iyice zora soktu. Özellikle ABD’li hakem David Jones’un da Milliler’in kötü oyununa kötü düdüklerle ayak uydurduğu karşılaşmada 12 Dev Adam, tribündeki taraftarımızı da çileden çıkaran bir tablo ortaya koydu. 
     
     Şans sürüyor, ama 
     KEREM’İN sürekli aksadığı, pota altında Asım ile Hüseyin’in varlık gösteremediği karşılaşmada takımımız, İspanya’nın iyi savunması karşısında teslim bayrağını erken çekti. Bu farklı yenilgiye rağmen Brezilya’nın Angola’yı yenmesiyle çeyrek final şansını koruyan millilerimiz bugün, 21.30’da Angola karşısında kritik bir sınav verecek. 
     
İstatistik İSPANYA OYUNCU TS 2S 3S SA R Gasol 19 5 6 0 1 9 15 7 Jimenez 9 1 2 2 2 1 2 6 Garbajosa 9 0 1 3 7 - 5 Navarro 4 0 1 1 4 1 2 1 Rodriguez 12 1 3 3 4 1 2 5 Paraiso 6 1 2 1 3 1 4 2 Marco 8 1 2 2 2 - 2 F.Reyes 6 3 3 - - 1 Angulo 12 1 1 0 1 10 10 4 Junyent - 0 1 - - - Calderon 2 1 2 - - - TOPLAM 87 14 24 12 24 23 35 33      
     
TÜRKİYE OYUNCU TS 2S 3S SA R Hidayet 7 2 5 0 2 3 4 3 Mehmet 17 5 8 1 3 4 4 7 Hüseyin 2 1 7 - - 3 Kerem 12 2 5 2 3 2 2 3 İbrahim - 0 2 - - - Mirsad 10 4 5 - 2 3 4 Asım 4 2 3 - - 3 Harun 9 3 5 0 1 3 3 - Ömer 3 0 2 1 2 - - Haluk - - 0 2 - 1 Hakan - - 0 1 - - Kaya - - - - - TOPLAM 64 19 42 4 14 14 16 24      
     
Demirel atıldı      BASKETBOL Federasyonu Başkanı Turgay Demirel, devre arasında tribünden atıldı. ABD’li hakem David Jones’un, aleyhimize çaldığı düdüklere isyan eden Demirel, tribünden Jones’a itirazda bulundu. Jones’un da yanıt vermesiyle hakaret boyutuna varan tartışma, güvenlik güçlerinin sert müdahalesiyle son bulurken, akreditasyon kartı elinden alınan Demirel, polis tarafından salon dışına çıkarıldı. Demirel, FIBA’ya şikayette bulunacaklarını da söyledi. 
     
Örs’ten savunmaMilli Takım coachu, disiplin sorunu olmadığını söyledi 
     MİLLİ Takım Başantrenörü Aydın Örs, İspanya’nın defanstaki direncini kıramadıklarını söyledi. Oyuncuların disiplinsiz olduğu ve barlarda görüldüğü şeklindeki bir soru üzerine Örs, "Disiplin sorunu olduğunu düşünmüyorum. Dün 23.30’a kadar izinliydiler. 23.45’te de hepsi odasındaydı. İki aydır kamp yapıyoruz. Bu kamp süresince oyuncuların izin zamanları var. Bu izinlerde dışarıda yemek yemelerinin veya bir cafede oturmalarının bir disiplin sorunu yarattığını düşünmüyorum. Kaybediyoruz diye bu tip eleştirilerin olması doğru değil" dedi. 
     
Brezilya terledi      DÜNYA Basketbol Şampiyonası’nda aynı grupta yer aldığımız Brezilya, Angola’yı 86-83 mağlup etti. Oldukça çekişmeli geçen ve normal süresi 74-74 biten maçın sonunda Angola beraberlik şansını kaçırdı. Klasman maçlarında ise Kanada, Lübnan’ı 91-67 mağlup ederken, Venezuela da Cezayir’i 98-83’lük skorla geçti. Turnuvada bugün Kanada ile Venezuela 13.’lük, Lübnan ile de Cezayir ise 15.’lik için karşı karşıya gelecek. 
     
Günün programı      E GRUBU 
     21.30 Angola - TÜRKİYE NTV - Canlı 
     21.30 Yugoslavya - Brezilya 
     01.30 İspanya - Porto Riko NTV - Canlı 
     F GRUBU 
     01.30 Almanya - Arjantin 
     04.00 ABD - Yeni Zelanda NTV - Canlı 
     04.00 Çin - Rusya 
     



 SPOR 

































</TEXT>
</DOC>
