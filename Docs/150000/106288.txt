<DOC>
<DOCNO> 106288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sontur07.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzlaştırma Kurulu bugün memur maaşlarında karar verecek... 
</HEADLINE>
<TEXT>

     Hükümet ile memur sendikaları arasında yürütülen toplu görüşmelerdeki uyuşmazlığı çözmek amacıyla çalışmalarını sürdüren Uzlaştırma Kurulu'nun bugünkü toplantısında, memur maaş zammına ilişkin kararı belirlemesi gerekiyor. 
     Kurul, bugüne dek yaptığı çalışmalarda Türkiye Kamu-Sen, KESK ile Maliye Bakanlığı, Hazine Müsteşarlığı ve Devlet Personel Başkanlığı yetkililerinin memur maaşlarında yapılacak iyileştirme ve 2003 yılına ilişkin yapılacak zam konusunda görüşlerini almıştı. 
     Uzlaştırma Kurulu'nun bugünkü çalışmalarının ardından hazırlayacağı metin, tarafların görüşleri alınarak Bakanlar Kurulu'na sunulacak. Bakanlar kurulu da memur maaşlarına yapılacak zam konusunda son kararını verecek. 
     





</TEXT>
</DOC>
