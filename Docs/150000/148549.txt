<DOC>
<DOCNO> 148549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun29.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda televizyondan sarhoş... 
</HEADLINE>
<TEXT>

     Hollanda televizyonlarında gösterilen programların yüzde 60'ının, alkol tüketimini özendirmeye yönelik içerikte olduğu bildirildi. 
     Alkolle Mücadele Vakfı ve Amsterdam Üniversitesi tarafından 528 tv programı üzerinde yapılan araştırmada, alkol tüketimini teşvik eden özellik taşıyan programların yüzde 80'inde, alkol kullanmanını olumlu bir bağlamda ele alındığı, alkol almanın hoş olduğu, heyecanı yatıştırdığı, insanı rahatlattığı görüntüsünün verildiği saptandı. 
     Araştırmada, alkol almanın olumlu görüntüsünü ortaya koyan bu programlara, özel televizyon kanallarında, kamu yayın kurumlarına göre daha çok yer verildiği belirlendi. 
     Programlarda en çok vurgu yapılan alkollü içkinin ise bira olduğu ve bunların çoğunda da markaların gizlenmesine bile gerek görülmediği belirtildi. 
     Araştırmacılara göre, televizyonlarda yayınlanan bu programlarla gizli alkol reklamı yapılıyor. 
     





</TEXT>
</DOC>
