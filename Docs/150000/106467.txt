<DOC>
<DOCNO> 106467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/spor/spo04.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih ikiye böldü 
</HEADLINE>
<TEXT>

Trabzonsporlu yöneticilerin bir kısmı eski başkan M.Ali Yılmaz’ı eleştiren golcü oyuncuya ceza verilmesini isterken, çoğunluk Fatih’e sahip çıktı 
     GAZİANTEPSPOR’DAN tekrar yuvaya dönen Fatih Tekke, Bordo - Mavili yönetimde sıkıntı yarattı. Fatih’in "İki yıl önce giderken, Trabzonspor’a bir daha dönmem demiştin. Bu bir çekişki değil mi " sorusunu yanıtlarken, "O zaman ben Mehmet Ali Yılmaz başkan olduğu süre içinde dönmem demiştim. O olsaydı geri gelmezdim" demesi yönetimi ikiye böldü. 
     BİR grup yönetici, "Fatih kulübün eski yöneticileri ve başkanları hakkında konuşamaz" diye tepki gösterip ceza verilmesini istedi. Çoğunluk ise, "Fatih sorulan bir soruya yanıt vermiş. Kendi içinde tutarlı olduğunu anlatmaya çalışmış. Hiç kimseye hakaret içeren sözü yok. Bu nedenle ceza alması söz konusu değil" görüşünde birleşti. 
     
     Trabzonspor tatil yaptı 
     HAFTA içinde yoğun idman temposuyla yorgun düşen Trabzonspor’da Teknik Direktör Samet Aybaba, futbolculara dün izin verdi. Aybaba, "Geçtiğimiz hafta iyi çalıştık. Milli takımlardaki oyuncularımız da döndüler. Pazartesi gününden itibaren tempomuzu daha da artıracağız" dedi. 
     



 SPOR 
























</TEXT>
</DOC>
