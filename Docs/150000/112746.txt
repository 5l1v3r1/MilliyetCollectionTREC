<DOC>
<DOCNO> 112746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur11.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan Cumhurbaşkanı Aliyev İstanbul'da... 
</HEADLINE>
<TEXT>

     Azerbaycan Cumhurbaşkanı Haydar Aliyev, Ekonomik İşbirliği Teşkilatı EİT 7. Devlet Başkanları Zirve Toplantısı için İstanbul'a geldi. 
     Konuk Cumhurbaşkanı Aliyev, Atatürk Havalimanı Devlet Konukevi'nde, İstanbul Valisi Erol Çakır, 1. Zırhlı Tugay Komutanı Tuğgeneral Yurdaer Olcan, Dışişleri Bakanlığı Protokol Genel Müdürü Doğan Akdur ve diğer ilgililer tarafından törenle karşılandı. 
     Daha sonra gazetecilerin sorularını yanıtlayan Aliyev, ''Zirveden ne bekliyorsunuz '' sorusu üzerine, ''Görüşeceğimiz çok önemli konular var. Teşkilatın önündeki meseleleri müzakere edeceğiz. Geçen zirveden bugüne kadar olanları değerlendireceğiz. Daha neler yapabiliriz, onları ele alacağız'' dedi. 
     Aliyev, ''Türkiye-Azerbaycan ilişkileri nasıl '' sorusuna ise, ''Şu anki durumu çok yüksek. Ben 9 yıldır cumhurbaşkanıyım, bu süre içinde ilişkilerimiz sürekli ilerledi'' karşılığını verdi. 
     





</TEXT>
</DOC>
