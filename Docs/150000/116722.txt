<DOC>
<DOCNO> 116722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun20.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı medya mensupları seçim sonuçlarını izliyor 
</HEADLINE>
<TEXT>

     Türkiye'deki milletvekili seçim sonuçlarını, yabancı medya mensupları büyük bir ilgiyle takip ediyor. 
     Başbakanlık Basın Merkezi tarafından Best Otel'de kurulan basın merkezinde, yabancı gazeteciler seçim sonuçlarını kendi kurumlarına aktarıyor. 
     Yabancı medya mensupları için seçim sonuçları dev ekranlardan aktarılırken, çeşitli büyükelçiliklerden diplomatlar da medya merkezine gelerek olası hükümet senaryolarına ilişkin tartışmaları izliyor. 
     Dış basının odaklandığı en önemli konuları, kurulacak yeni hükümetin ABD'nin olası Irak harekatına nasıl bakacağı ve AB ile ilişkilerin geleceği oluşturuyor. 
     Milletvekili seçimlerini toplam 112 yabancı gazeteci takip ederken, yabancı medya arasında Japon ve Amerikalı gazetecilerin fazlalığı göze çarpıyor. 
     
</TEXT>
</DOC>
