<DOC>
<DOCNO> 148537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun17.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon ''Gazetecilere savaşın tehlikeli olduğunu söyledik'' 
</HEADLINE>
<TEXT>

     ABD Savunma Bakanlığı Pentagon, Irak'ın başkenti Bağdat'ta gazetecilerin ölümünden duyulan üzüntüyü dile getirdi. 
     Pentagon sözcüsü Victoria Clarke, basın toplantısında, yabancı gazetecilerin kaldığı Bağdat'taki Filistin Oteli'ne bir Amerikan tankından açılan ateşte ölen 2 gazeteci ve bombardımanda ölen diğer gazetecilerle ilgili soru üzerine, ''gazetecilerin ölümüne üzüldüğünü'' belirterek, ''Savaştayız. Bağdat'ta çarpışma sürüyor. Birliklerimize ateş açılıyor. Birliklerimiz kendilerini savunma haklarını kullanıyorlar'' dedi. 
     Gazetecilere savaşın tehlikeli olduğunu söylediğini anlatan sözcü, ''Şahsen, basın teşkilatlarıyla, büro şefleriyle ve muhabirlerle ayrı ayrı görüştüm. Onlara, Savaş tehlikeli, tehlikeli bir iştir ve savaş alanında güvende olmazsınız dedim'' diye konuştu. 
     

     
</TEXT>
</DOC>
