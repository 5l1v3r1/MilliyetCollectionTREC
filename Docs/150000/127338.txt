<DOC>
<DOCNO> 127338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/dunya/dun01.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Arap general Irak’a vali yardımcısı’ 
</HEADLINE>
<TEXT>

General John Abizaid, geleceğin Irak Genel Valisi’ General Franks’in sağ kolu olarak atanacak. Abizaid, Arap dünyasıyla köprü rolü oynayacak 
     DIŞ HABERLER SERVİSİ 

     Amerikan ordusu, Irak savaşını yönetecek olan ve kamuoyunda "geleceğin Irak valisi" olarak tanınan General Tommy Franks’in yardımcılığına Arap kökenli bir generali atamaya hazırlanıyor. Hollywood’a da ilham kaynağı olan General John Abizaid, tecrübesi ve parlak kariyeriyle dikkat çekiyor. 
     CNN’in savunma kaynaklarına dayandırdığı haberine göre, Amerikan ordusundaki en üst düzey Arap kökenli asker olan General Abizaid, Franks’in sağ kolu olarak, Irak içindeki askeri operasyonlarda ve Amerikan ordusunun Arap dünyasıyla ilişkilerinde kilit rol oynayacak. General Abizaid’in özellikle kendisi için yaratılan bu göreve 2003 başında atanabileceği belirtiliyor. 
     
     Filme konu oldu 
     Lübnanlı ve Amerikalı bir anne - babanın çocuğu olarak ABD’de doğan Abizaid, mükemmel Arapça konuşuyor. 
     Abiziad’in parlak kariyeri sadece üstlerinin değil, Hollywood’un da ilgisini çekti. 1983 yılındaki Grenada işgali sırasında bir komando birliğini yöneten Abizaid, bir buldozerin tank gibi düşman mevzisi üzerine sürülmesini emretti. Abizaid de buldozeri kendisine siper ederek Küba mevzilerine doğru ilerledi. Bu sahne 1986 yapımı "Heartbreak Ridge" adlı filmde yeniden canlandırıldı. 
     



 DÜNYA 












</TEXT>
</DOC>
