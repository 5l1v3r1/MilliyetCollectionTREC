<DOC>
<DOCNO> 106744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun26.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sel felaketinde ölenlerin sayısı 17'ye çıktı. 
</HEADLINE>
<TEXT>

     Fransa'nın güneydoğusunu etkisi altına alan sel felaketinde ölenlerin sayısı 17'ye yükseldi. 
     Nimes, Avignon, Orange bölgelerinde Pazar gününden bu yana süren aşırı yağmur sonucu meydana gelen sel felaketinde, kayıp kişilerin sayısının ise 11 olduğu belirlendi. 
     Sel felaketinde hayatını kaybedenlerin sayısının artmasından endişe ediliyor. 
     Başbakan Jean-Pierre Raffarin, kurtarma çalışmalarını yerinde izlemek ve yetkililerden bilgi almak amacıyla bu sabah bölgeye gitti. 
     İçişleri Bakanı Nicolas Sarkozy, sel felaketinden mağdur olanlara yardım amacıyla ilk adımda bütçeden 10 milyon euro tutarında yardım ayrılacağını açıkladı. 
     Kurtarma çalışmalarına, itfaiye ve sivil savunma elemanlarının yanı sıra ordu da destek veriyor. 
     Sel ve fırtınanın, önemli maddi hasara yol açtığı belirtilirken, bölgede, ''olağanüstü hal'' ilan edildi. 
     Aşırı yağışlar nedeniyle bölgede bazı yerleşim birimlerine elektrik verilemediği, karayolu ve demiryolu ulaşımının aksadığı, bazı okulların ise tatil edildiği kaydedildi. 
     





</TEXT>
</DOC>
