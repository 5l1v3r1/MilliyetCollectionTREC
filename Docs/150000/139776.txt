<DOC>
<DOCNO> 139776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/astro/index.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eksik elementini kolla-2 
</HEADLINE>
<TEXT>

Geçen hafta başladığımız haritalardaki element eksiklikleri konusunu işlemeye devam ediyoruz. Bu hafta hava ve su elementlerinin eksikliği üzerinde duracağız 
     Haritada hava elementi eksikliği varsa 
     Hava zihinsel süreçlere karşılık gelir. Bu elementi anlamak için rüzgarı hayal edin. Yazın serinleten, rahatlatan rüzgarı düşünün. Hava olmadan ses de iletilemez. Bu elementte şeffaflık ve iletişim vardır. Düşünce alışverişi ve merak önde gelecektir. 
     Einstein "Hiçbir keşfime rasyonel düşünce süreci ile ulaşmadım" demiş. 
     Hava akılcı düşünmeyi, düşünceler dünyasını anlatır. 
     Bu elementte duygusal kavrayış değil su elementi duygusal kavrayış mantık öne çıkar. Objektif ve soğukkanlı davranarak şeytanın avukatlığını da yapabilirler. Hızlı ve kıvrak olduklarını da söylemeliyiz. 
     Hava elementinin eksikliği ise yeteri kadar objektif davranamama ve olaylara kişisel yönden bakmak yüzünden aşırı hassasiyet getirebilir. Bu kişiler hararetli ve canlı tartışmalara girmekten uzak kalabilir, bir ölçüde sıkıcı olabilirler. Konuşmak, ifade etmek ön planda değildir. Soyut konuları değerlendirmek gibi bir uğraş içine girmeyebilirler. Bu arada eğer haritalarında Merkür de çok fazla asalet sahibi değilse, eğitim hayatında handikaplar çoğalacaktır ya da bu alan önemli görülmeyebilir. 
     Hava eksiği olan kişilerin bu eksiği kapatabilmek için yazar olmaya çalışıp çalışmadıklarına tanık olmadım ama çoğunlukla eğitim eksikliğine dayalı şikayetler ya da yeteri kadar objektif olamamaya dayalı sorunlar görülmekte. 
     
     Haritada su elementi eksikliği varsa 
     Bedenimizin büyük bir bölümünün sudan oluştuğunu düşünürsek, su da vazgeçilmez bir enerjiye işaret eder. Su olmadan duygusal kavrayış ve empati eksik kalacaktır. 
     Su elementi değişik biçimlerde ortaya çıkabilir. Kimi zaman bir göldeki gibi durgun ya da bir şelale gibi gürültülü ve devingen olabilir. 
     Su duygusal enerji, akılcı olmayan, sübjektif ama aynı zamanda hayat veren, bizi robot olmaktan kurtaran enerjidir. Yaşam su ile akar, temizlenir. Suyun rahatlatan, gevşeten, koruyan, sağaltan bir yanı vardır. Bu yüzden su elementi besleyici, verimli ve büyütücüdür. 
     Bulunduğu şeklin kabını alması onu pasif kılar. Bu yüzden su elementi yüksek kişiler izlenimci, hatıralara ve geçmişe bağlılık taşıyan karakterler olurlar. Ayrıca suyun psikoterapik bir yanı da var. Pek çoğu psişik güçler ve sezgiler barındırır. 
     Gelen örnekler arasında en çok bu elementin eksikliği yer alıyor ve belki de en problematik olanını anlatıyor. 
     Haritasında su elementi eksik kişilerin çoğu "Ne kadar duygusalım bir bilseniz" derler ama bu duygusallık değil, hassas olma durumudur. Çünkü su eksikliği duygusal konularla karşılaşıldığında, empati ve samimiyet düzeyinde eksiklik ve beceriksizlik olarak görülebilir. Su rasyonel olmayan bir enerji olduğu için duyguları ancak akılla açıklamak, bunun üzerine teoriler kurmak ve bu açığı kapatmak için psikoloji ile daha fazla ilgilenmek sık rastlanan durumlardan birisidir. 
     Hayata fazla objektif bakan bu kişiler yakıcı ve kırıcı davranabilirler. Duyguları akılla açıklama gereğini hissederler. Diğer element eksikliklerinde olduğu gibi bu, akıntıya karşı kürek çekmeye benzer. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
