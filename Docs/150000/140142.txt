<DOC>
<DOCNO> 140142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur11.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Milletvekili Altay ve Saygun'un sağlık durumları iyi... 
</HEADLINE>
<TEXT>

     TBMM Genel Kurulu'nda Başbakanlık Tezkeresi'nin görüşmeleri sırasında rahatsızlanarak hastaneye kaldırılan CHP Sinop Milletvekili Engin Altay ile CHP Tekirdağ Milletvekili Mehmet Nuri Saygun'un sağlık durumlarının iyi olduğu bildirildi. 
     Göğüs ağrısı şikayetiyle Güven Hastanesi'nde dün akşam tedavi altına alınan Saygun'un bugün taburcu edileceği baş dönmesi, bulantı ve kusma şikayetleriyle hastaneye gelen Altay'ın ise bir süre daha kontrol altında tutulacağı öğrenildi. 
     Mehmet Nuri Saygun, ''akut koroner sendrom'' ön tanısıyla kardiyoloji bölümünde tedavi altında tutuluyordu. 
     Engin Altay'a ise ''denge sinirinin viral enfeksiyonu'' teşhisi konularak yatarak tedavisine karar verilmişti. 
     





</TEXT>
</DOC>
