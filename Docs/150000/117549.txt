<DOC>
<DOCNO> 117549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/uras.html </URL>
<DATE> 2002/11/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İhracat dövizi deliği kapamıyor 
</HEADLINE>
<TEXT>

     Döviz gelir - gider hesabında olumsuz gelişme var. Döviz geliri ile gideri arasındaki açık büyümeye başladı. İhracatçılarımızın büyük fedakarlıklar ve büyük çaba ile artırdıkları döviz geliri deliği kapayamaz oldu. 
     Bu gidiş iyi bir gidiş değil. Kusura bakmayınız... İyi haberler veremiyorum ama, döviz açığının büyümesi, döviz kıtlığına yol açar... Döviz kıtlığında dövizin fiyatı yükselir. 
     İyimserlik fırtınalarının estiği, döviz fiyatının bir yıl önceki rakamlarda gezindiği günlerde bunları yazmak, sıcak aşa soğuk su katmaya benzer. Neşeyi kaçırır ama... Benden yazması... 
     
     İhracat artışı eridi gitti 
     Merkez Bankası, 2002 yılının Ocak - Ağustos aylarındaki döviz gelir - gider rakamlarını açıkladı. 
     Geçen yılın aynı dönemine göre bu yıl ihracatçılarımız 2 milyar dolar daha fazla ihracat dövizi getirmiş... Ama buna rağmen geçen yılın ilk sekiz ayında 2 milyar dolar döviz fazlası veren döviz trafiği, bu yılın aynı döneminde 246 milyon dolar açık vermiş. 
     Çünkü 1 İhracat geliri artıyor ama, diğer döviz gelirleri artmıyor. Tersine eksiliyor. Turizmde beklenen gelir artışı olmadı. Bizim dışarıdan sağladığımız faiz geliri azaldı. İşçilerimiz daha az döviz gönderiyor. Müteahhitlerimizin, armatörlerimizin, bankalarımızın getirdikleri dövizde azalma var. 
     2 İhracattaki büyük artışa rağmen diğer gelirlerdeki gerilemeye bağlı olarak toplam döviz geliri 705 milyon dolar azalırken, döviz gideri 1.5 milyar dolar arttı. Çünkü yılın ilk sekiz ayında ithalat için 2.8 milyar dolar daha fazla para harcadık. Faiz giderleri ile diğer döviz giderleri geçen yılın altında kalmasa idi, giderler daha da artacaktı. 
     3 Döviz gelir - gider trafiği geçen yıl ocak - ağustos döneminde 2.0 milyar dolar fazlalık vermişken bu yıl 246 milyon dolarlık açık ile tehlike işareti veriyor. 
     Bugüne kadar IMF’den gelen dövizler nedeniyle bu olumsuz gelişmeler dikkatten kaçtı veya önemsenmedi... Ama bundan sonrası için çok önemli... Döviz açığı rakamının büyüdüğünü görenler Türkiye’ye kredi vermez. Açık rakamı döviz kıtlığını işaret eder. Döviz kıtlığı döviz fiyatını yükseltir. 
     "Döviz sorunu diye bir sorun yok... Döviz bolluğundan fiyatlar geçen yılın gerisinde... Havasına kapılarak, yanlış varsayımlarla yanlış adımlar atmaya kalkan olmasın diye uyarıyorum. 
     
Döviz gelir - gideri ocak - ağustos milyon  2002 2001 Fark Değ. GELİR 37.524 38.229 -705 -1.8 - İhracat 25.042 22.854 2.188 9.6 Bavul tic. 2.526 1.972 554 28.1 - Turizm 5.560 5.530 30 0.5 - Faiz 1.689 1.976 -287 -14.5 - İşçi dövizi 1.372 1.919 -547 -28.5 - Diğer 3.861 5.950 -2.089 -35.1 GİDER 37.770 36.183 1.587 4.4 - İthalat 29.203 26.395 2.808 10.6 - Turizm 1.400 1.398 2 0.1 - Faiz 4.215 4.663 -448 -9.6 - Diğer 2.952 3.727 -775 -20.8 FARK -246 2.046 -2.292 -112.0 GÖSTERGELER Döviz geliri döviz gideri 99.3 105.7 İthalat döviz geliri 77.8 69.0 Faiz ödemesi döviz geliri 11.2 12.2 İhracat döviz geliri 66.7 59.8 Faiz ödemesi ihracat 16.8 20.4 İhracat ithalat 85.8 86.6      
     







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
