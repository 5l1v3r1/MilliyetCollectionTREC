<DOC>
<DOCNO> 140376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo32.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta İbrahim ve Yasin'in MR'ı çekildi... 
</HEADLINE>
<TEXT>

     Beşiktaş'ta, sakatlıkları bulunan İbrahim Üzülmez ile Yasin Sülün'ün bugün MR'ı çekildi. 
     Kulüp doktoru Ayhan Optur, İstanbul Memorial Hastanesi'nde çekilen MR'lar sonucu, iki futbolcuda da ödem tespit ettiklerini söyledi. 
     İbrahim'in sol ayak bileğinde, Yasin Sülün'ün ise Göztepe maçında aldığı darbe sonucu sol ayak alt kaval kemiğinde ödem olduğunu kaydeden Optur, ''İki futbolcunun da Gençlerbirliği maçında oynayıp oynamayacaklarına, maç günü karar vereceğiz'' dedi. 
     Optur, İbrahim ve Yasin Sülün'ün dışında, takımda önemli sakatlığı bulunan futbolcu bulunmadığını sözlerine ekledi. 

     
</TEXT>
</DOC>
