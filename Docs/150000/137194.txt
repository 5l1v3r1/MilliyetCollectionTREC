<DOC>
<DOCNO> 137194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/magazin/amag.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyetenin yeni merakı bebekler 
</HEADLINE>
<TEXT>

Osman Çetintaş-Barbaros Şansal kavgası ilk değil... Saunada fenalaşan ünlü kim Savaş karşıtlığı, gözde mek nlara sıçradı... Seda Sayan, Cenk Eren’ini arıyor... Bu bebek merakı da ne 
     Kaynama Noktası Ahmet Salih 

     Kıtı kıtına sağlanmış çoğunluklar, güç bela teyellenmiş koalisyonlarla kurulan hükümetler döneminde değil de, seçim zaferiyle oluşan iktidarlar döneminde şöyle bir gelişme oluyor Popüler kültür grubuyla siyaset sınıfı bitişiyor, yanaşık düzene geçiyor. Özal iktidarında bu öyle bir raddeye gelmişti ki 8. Cumhurbaşkanı öldüğünde oğlunun televizyon kanalında, kendisinin nitelikleri, siyaset bilimciler ve medya analistlerine sıra gelene kadar öncelikle ve saatlerce Zerrin Özer, Osman Yağmurdereli, Canan Yaka gibi popüler kültür figürlerince y d edilmişti. 
     
     Gelsin türkücüler 
     Sokağın ezici tercihiyle kurulan Kırmızı Türk hükümetler, sokağın beğenisini resmi kültür politikalarına tercih ediyor, daha doğrusu resmi kültür dayatmalarına pabuç bırakmıyorlar. 
     Ecevitler’in Jdanovculukla toplumsal gerçekçilik karışımı kültürel yaklaşımı, Yılmaz’ın futboldan ibaret kültürel etkinliği-edilgenliği ve Bahçeli’nin birçok başka şeyi gibi nüfuz edemediğimiz kültürel tercihinden sonra iktidar katı tekrar şarkıcılara, türkücülere kapılarını açtı. Davullu zurnalı Türki devlet gezilerine start verildi. 
     
     Çiğköfteler Yıldızhan’dan 
     İstanbul’daki Polis Eğitim Vakfı’nda cuma akşamı İçişleri Bakanı Abdülkadir Aksu’nun konukları Tamer Karadağlı ve eşi Arzu Balkan K., Hamdi Balkan ve eşi ile İzzet Yıldızhan gibi isimlerdi. Yıldızhan’ın yoğurduğu çiğköfte yendikten sonra, Tamer Karadağlı da diğer popülerlerimiz gibi Sayın Bakan’ın övgüsüne mazhar oldu. Ancak ertesi günkü savaş karşıtı gösteride aynı Tamer Karadağlı’nın İçişleri Bakanı’nın yetki alanındaki emniyet kuvvetlerince gözaltına alınması ilginç bir rastlantıydı. 
     
     Ajda’ya laf söyletmem 
     İçişleri’nden Dışişleri’ne geçelim. Dışişleri Bakanlığı Tanıtım Daire Başkanı Osman Çetintaş’ın Japonya’ya kültür çıkarmamız öncesi Yıldırım Mayruk’un ortağı Barbaros Şansal ile tartışması, kavgası birkaç gündür gündemde... Ancak aslında Çetintaş ile Şansal arasında birkaç yıldır bir gerilim olduğu da konuşuluyor. Çetintaş’ın bu son olayla yine yeniden gündeme gelen iki yıl önceki Ajda Pekkan kavgasının olduğu masada Mayruk ve Şansal da bulunuyormuş. Şansal, Çetintaş’la Ajda Pekkan’a ettiği laflar yüzünden şiddetle kavga etmiş. 
     
     Bebek modası 
     Tüm bunlar bir yana Philippe Stark’ın da oyuncak bebekler kullanarak mobilyalar üretmesinin ardından sosyetede bebek toplama trendi başladı. Özellikle plastik oyuncak bebekler evlerde dekoratif malzeme olarak kullanılıyor. 
     Ülkemizin önde gelen bebek koleksiyoncularından ressam Kezban Arca Batıbeki, dekorasyonun yükselen değerlerinden olan "Akyol 18" adlı mağazaya gelen bütün bebekleri satın alıyormuş. 
     
     Neler oluyor neler 
     Haber turumuza devam edelim Nükhet Duru ile Cenk Eren’in kabare tarzı programlarının başarısından etkilenen Seda Sayan, bu tarz bir şov tasarlamaya başlamış. Sayan, şu sıralar önüne gelen tiyatrocuya, komedyene ortaklık teklif ediyor. 
     Savaş karşıtlığı, İzzet Çapa’nın trendi mek nı Salopet’e de sirayet etti. Bu en yararlı, en şifalı hastalığın sonucu olarak Salopet’in bütün garsonları "Savaşa hayır" rozetleri taktılar. 
     Geçen pazar Sinan Engin ve Sergen Yalçın, Salopet’te kulüp disiplini gereği ayrı katlarda oturmayı tercih etti. 
     Azer Bülbül iki hafta önce İstanbul’daki bir saunada fenalaştı ve yeşil reçeteyle alınan ilacı’ bulunamadığı için apar topar saunayı terk etti. 
     
     
     



 MAGAZİN 














</TEXT>
</DOC>
