<DOC>
<DOCNO> 148897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo25.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Örs ve Hidayet ABD'de buluştu... 
</HEADLINE>
<TEXT>

     A Milli Basketbol Takımı Başantrenörü Aydın Örs, yardımcı antrenör Çetin Yılmaz ve menajer Doğan Hakyemez, ABD turunu sürdürürken, Sacrameneto Kings'te oynayan Hidayet'le biraraya geldiler. 
     NBA'de oynayan milli oyuncuların performanslarını yerinde görmek ve kendileriyle görüşmek üzere ABD'de bulunan Milli Takım teknik heyeti, Mehmet Okur'dan sonra Hidayet'i de izledi. Sacramento Kings'in, Seattle Supersonics ile yaptığı karşılaşmada, 14 dakikada 11 sayı, 1 asistlik performans sergileyen milli oyuncuyu izleyen teknik heyet, maç sonrasında Hidayet'le biraraya geldi. 
     Milli oyuncudan, son durumuyla ilgili bilgi alan Örs, Yılmaz ve Hakyemez, bu oyuncuya, bu sezonki performansı, artı ve eksileri konusunda görüşlerini bildirdi. 
     A Milli Basketbol Takımı'nın teknik heyeti, bu gece Los Angeles Lakers-Sacramento Kings maçını izledikten sonra Türkiye'ye dönecek. 
     





</TEXT>
</DOC>
