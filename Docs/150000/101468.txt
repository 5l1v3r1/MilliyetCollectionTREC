<DOC>
<DOCNO> 101468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sonspo03.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen'de skandal 
</HEADLINE>
<TEXT>

     Polisin, stad görevlilerinin müthiş bir dikkatsizliği, Ali Sami Yen Stadı'nda dün bir skandalın sergilenmesine yolaçtı. 
     Maç öncesinde, Galatasaraylı futbolcular sahada ısınma hareketleri yaparken eli bıçaklı, Fenerbahçe bayrağı taşıyan bir kişi yeşil çimlerde belirdi. 
     Elindeki Fenerbahçe bayrağını orta sahaya dikip beklemeye başladı. Bu sırada Galatasaray tribünlerinde müthiş bir protesto yükseldi. 
     Herkes ne olduğunu anlayama çalışıyordu. Fenerbahçe forması giymiş "Rambo" diye tanınan meczup kendisini sakinleştirmeye çalışan Galatasaraylı Ayhan ile de tartıştı. 
     Polis eli bıçaklı fanatiği karga tulumba dışarı çıkardı. 
     Ama akıllara pek çok soru işareti takıldı. Stada gece girip panoların altında saklandığı öğrenilen "Rambo" lakaplı meczup ya bıçağı ile futbolculardan birine zarar verse ne olacaktı... 
     Bunun hesabını kim verecekti... 
     Anlaşılan polis ve stad görevlileri lige henüz hazır değiller.. 
     





</TEXT>
</DOC>
