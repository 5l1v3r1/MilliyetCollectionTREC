<DOC>
<DOCNO> 139556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/ekonomi/eko05.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine arazisi satışından 11 katrilyon bekleniyor 
</HEADLINE>
<TEXT>

Eski orman alanları ve Hazine arazilerinin satışından 11 katrilyonluk gelir hedefleniyor 
     Maliye Bakanlığı, üzerinde Beykoz, Ümraniye gibi ilçeler kurulan orman dışına çıkarılmış arazilerin satışı için Anayasa, Hazine arazilerini daha hızlı satmak için yasa değişikliği hazırlıyor. 
     2 - B’ler olarak adlandırılan orman vasfını kaybetmiş, üzerinde yerleşim kurulmuş olan ait arazilerin satışı için hazırlanan Anayasa değişikliği Orman Bakanlığı’na gönderildi. 
     
     Yabancılara alım hakkı 
     Maliye’nin hazırladığı taslakla, yabancıların Türkiye’de gayrımenkul edinebilmesinin önündeki engeller de kaldırılıyor, SİT alanlarında yapılaşma yasağı daraltılıyor. Hazine arazilerini alanlar için halen taksitlendirmede geçerli olan 50 milyar liralık sınır kaldırılıyor ve Bakanlar Kurulu’na ödeme ve taksitlendirme sınırını belirleme yetkisi veriliyor. Bu arada 2003 Bütçe Kanunu’na konulan bir madde ile limitin kentlerde 25 milyar, köylerde 5 milyar lira olması hükme bağlanıyor. Hazine arazisi satışında iki yıl olan taksit süresi dört yıla çıkarılıyor. 2002 sonundan geriye dönük beş yıl devlete ait tarımsal arazileri işleyenlere, rayiç değer üzerinden satın alma imk nı getiriliyor. Burada 40 ve 100 dönümlük sınırlama da kalkıyor. 
     Yetkililer, gerek 2 - B’ler gerekse diğer satışlarla, 11 katrilyon liralık bir kaynak oluşturulabileceğini belirttiyorlar. 
     



 EKONOMİ 





















</TEXT>
</DOC>
