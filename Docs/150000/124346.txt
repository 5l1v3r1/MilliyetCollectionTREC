<DOC>
<DOCNO> 124346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yazar/akyol.html </URL>
<DATE> 2002/12/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye nereye 
</HEADLINE>
<TEXT>

     KOPENHAG’DA Başbakan Gül ve Simitis’in açıklamaları, eski düşmanların ortak çıkarlar etrafında yeni bir dostluk geliştirdiklerini gösteriyordu. 
     Simitis samimiyetle dostluktan bahsetti, Türkiye’nin AB üyeliğine kesin destek verdiklerini anlattı. Fakat bir şartı vardı 
     - Önce Kıbrıs sorunu çözülmeli 
     Başbakan Abdullah Gül diplomatik bir dille güzel cevap verdi. AB üyeliğinin önemini ve Türk - Yunan dostluğunu vurguladı. Onun da bir şartı vardı 
     - Önce Türkiye’ye istediği tarih verilsin Avrupa evi’ içinde her sorun Kıbrıs sorunu çok kolay çözülür. 
     Uzun bir tarih boyunca birbirine hasım olmuş iki millet arasında, şimdi "AB üyeliği" gibi büyük bir ortak çıkar etrafında yeni anlayışlar gelişiyor. Kıbrıs gibi tekil sorunlar bu çerçeveye oturtuluyor. 
     
     AB üyeliği kesinleşen 10 ülkenin milli gelirleri Türkiye’nin birkaç katı Bulgaristan’da bile kişi başına gelir 6 bin, bizde 2 bin dolar 
     Bulgaristan, komünizmin çöküntüsünü yaşadı üstelik 
     Osmanlı’dan ayrılmış Balkan ülkelerinin daha hızlı gelişmesi, Osmanlılı ve ilk Cumhuriyet nesillerinin de dikkatini çekmişti. Durum 80 yılda değişmemiş. 
     Pozitivistler, sebebin İslam olduğunu zannetmişlerdi. Bizdeki "militan laikliğin" kökeninde bu vardır. 
     Balkanlılar da Batı Avrupa’nın gerisinde kalmalarını "Osmanlı boyunduruğu"na bağlamışlardı. 
     Balkan milliyetçilerinin iddiasının aksine, Kanuni zamanında da Balkanlar bozkır Anadolu’dan çok daha zengindi toprak verimliliği ve ticaret sebebiyle... Rahmetli Ömer Lütfi Barkan’ın Osmanlı bütçeleri üzerindeki araştırmaları bunu gösterir. 
     Yoksa, bizim ırkçıların iddia ettiği gibi, "ırken karışık Osmanlı" Anadolu’yu ihmal, Balkanlar’ı ihya mı etmişti 
     Ostrogorsky’nin "Bizans Devleti Tarihi"nden öğreniyoruz ki, Bizans zamanında da Balkanlar Anadolu’dan zengindi. 
     Olay tamamen çoğrafya, iklim ve dünya ticaret hareketlerinin uzun vadeli süreçleriyle ilgilidir. 
     
     TÜRK - YUNAN dostluğunun gelişmekte olmasının bir sebebi, elbette siyasi ve ekonomik ortak çıkar beklentilerinin, çatışma sebeplerine ağır basmasıdır. 
     Ona göre de, iki tarafın tarih yazımları yavaş yavaş değişiyor Eminim yarın, iki milletin tarihçileri bir "Ege çevresi tarihi" yazacaklardır. 
     Tarihte Almanlarla Fransızlar kadar birbirine düşman olmuş iki millet var mı Ama iki büyük lider, Fransız De Gaulle ve Alman Adenauer Fransız - Alman mihveri etrafında Avrupa bütünleşmesini kurdular. 
     Avrupa’nın tarih yazımı da değişiyor Longman’ın yayımladığı 12 ciltlik "Avrupa Genel Tarihi"nde olaylara tekil milletçilik değil, Avrupalılık açısından bakılıyor. Habsburg ve Avusturya - Macaristan İmparatorlukları kadar Osmanlı’ya da yer veriliyor. Hem de benzerlikleri vurgulanarak... 
     Çağımızda Türkiye’nin ekonomisi de, kültürü de, rejimi de Avrupa yönünde gelişecek, İslam ve Türk kültürünün Avrupa’yla bütünleşmesi Doğu milletleri için de yeni sentezler yaratacaktır. 
     Elbette bu uzun ince yolda büyük sorunlar, hatta çelmeler var. Bunları aşmamız da yönümüzü kaybetmemekle mümkün... 
     
     







Türkiye nereye 


Kopenhag zirvesini, kovboy filmine dönüştürdük... 


Mekteb-i Mülkiye 


İbn-i Sina köprüsü 


AB’den olumsuz karar çıktı 


AB, ketçap, yalan doğru 


AB iyi güzel de ya diğer konular 


Hangi Avrupa 15’ten 25’e 


Yeni bir yolun başlangıç noktasındayız 


Fıkra gibi KDV 


2004’te ısrar 


"Ülkeler ancak refah için rekabet eder" 


Fazıl Beyler ve Orhan Beyler 


Üyelik başka Avrupalı olmak başka 


</TEXT>
</DOC>
