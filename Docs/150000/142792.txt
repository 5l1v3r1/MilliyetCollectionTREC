<DOC>
<DOCNO> 142792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/magazin/amag.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
O Şimdi Asker’ tezkere aldı 
</HEADLINE>
<TEXT>

Kadrosu ve konusuyla daha çekilirken büyük ilgi gören O Şimdi Asker’in galası yapıldı film, seyredenlerin büyük beğenisini kazandı 
     DENİZ ALTUNTAŞ 

     YAPIMCILIĞINI ANS’nin, yönetmenliğini Mustafa Altıoklar’ın üstlendiği "O Şimdi Asker" adlı filmin galası önceki gece AFM Carrefour Sinemaları’nda yapıldı. Özcan Deniz, Ali Poyrazoğlu, Yavuz Bingöl, Levent Kazak, Pelin Batu, Seray Sever, Özlem Tekin, Yiğit Özşener, Şebnem Scheffer, Kürşat ve Athena’dan Gökhan Özoğuz’un oynadığı filmin galasına katılan binin üzerinde konuk, filmi altı salona dağılıp izledi. 
     BEDELLİ askerlik yapanların 28 günde yaşadıklarının anlatıldığı filmin galasına "Asmalı Konakötan rol arkadaşı Nurgül Yeşilçay’la gelen Özcan Deniz, "Daha güzel bir partner bulamadım" dedi. Mustafa Altıoklar ise galaya sevgilisi Selin Demiratar’la el ele geldi. Oyuncular, galadan sonra Taksim Dr. Pera’daki partiye katılıp geç saatlere kadar eğlendi. Yapımcı Abdullah Oğuz, bir milyon seyirci hedeflediklerini söyledi. 
     
Ne dediler      Sinan Çetin Mustafa Altıoklar, çok güzel bir film yapmış. Türkiye’de çok gerekli bir alana el atmış. Hem hüzünlü, hem de komik. Filmin bir erkek yönetmen tarafından kadınlar için yapıldığını görüyorum. 
     Agah Özgüç Genel itibariyle iyi bir film. Oyunculuklar iyi. Özellikle Levent Kazak’ı başarılı buldum. 
     İpek Tuzcuoğlu Film çok güzel. Türk filmi gibi değildi, Hollywood tadı vardı. Kadınlar olarak askerlik anılarını çok dinleriz. Bunu seyretme imk nı yakaladık. Özcan, Seymen Ağa kimliğinden kurtulmuş, çok başarılı buldum. 
     Deniz Akkaya Bugüne kadar izlediğim en güzel Türk filmi. Askerlik hakkında hiç fikrim yoktu. Erkeklerin sürekli neden askerlik anılarını anlattıklarını çok iyi anlıyorum. 
     Özcan Deniz İzleyenler beğendiğine göre bu film iş yapar. 
     Gökhan Özoğuz İlk filmim. Mustafa Altıoklar, Gel kendini oyna’ dedi. Ben de kendini oynadım. 
     
     



 MAGAZİN 











</TEXT>
</DOC>
