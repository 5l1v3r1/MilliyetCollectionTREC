<DOC>
<DOCNO> 122181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sontur29.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş'un Korkut İlçesi'nde yalnızca 7 kız lisede okuyor... 
</HEADLINE>
<TEXT>

     Muş'un Korkut İlçesi'nde, yalnızca 7 kız öğrencinin lise eğitimi gördüğü bildirildi. 
     Milli Eğitim Müdürü Rahmetullah Yaktı, 15 bin nüfuslu ilçede yalnızca 7 kız öğrencinin lise eğitimi gördüğünü belirterek, bunun nedeninin, ilçede özellikle kızların erken yaşta evlendirilmesinden kaynaklandığını söyledi. 
     Yaktı, bu durumun önüne geçebilmek için uzun süredir mücadele verdiklerini ancak, başarılı olamadıklarını kaydederek, ''Bu durum ilçemizin genel bir özelliği haline geldi. Ailelerin büyük kısmı kız çocuklarını ilköğretim okulundan sonra ya okula göndermiyor ya da kızları için evlilik hazırlıkları yapıyorlar'' dedi. 
     Korkut Belediye Başkanı Nimetullah Demirtaş ise ilçe halkının bu konuda duyarlı olması için çok çaba sarfettiklerini belirterek, kızlarını okula gönderen ailelere, belediye olarak her türlü yardımı yapacaklarını da duyurduklarını söyledi. 
     Korkut Lisesi'nin 7 kız öğrencisi de köydeki ya da mahalledeki arkadaşlarına örnek olmaya çalıştıklarını, aslında arkadaşlarının okula gelmek istediklerini, ancak ailelerin bu konuda yeterince duyarlı olmadıklarını söylediler. 
     Korkut Lisesi'nin son sıfının tek kız öğrencisi Semra Övünç'ün babası Bedih Övünç çobanlık yapıyor. Babasının çoban olduğunu, ancak diğer ailelere göre eğitim konusunda daha duyarlı olduğuna inandığını anlatan Övünç, okulunu bitirdikten sonra üniversiteye gitmek istediğini anlattı. 
     





</TEXT>
</DOC>
