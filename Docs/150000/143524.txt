<DOC>
<DOCNO> 143524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/guncel/gun05.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinar, dolar olacak 
</HEADLINE>
<TEXT>

Frankfurter Allgemeine Zeitung gazetesine göre savaştan sonra Irak para birimi ABD doları olacak 
     FRANKFURT Milliyet 

     Almanya’nın en büyük gazetelerinden Frankfurter Allgemeine Zeitung FAZ ABD hükümetinin, operasyondan sonra Irak’ın para birimi dinar’ı kaldırıp yerine dolar’ı tedavüle sokacağını yazdı. ABD’nin Irak’ı yeniden inşa etmek için de 900 milyon euro’luk yatırım yapacağı belirtildi. Haberde, Amerikan hükümetinden bir yetkilinin "İnsanlara maaşlarını, üzerinde diktatörün resmi bulunan bir parayla ödemek istemiyoruz" dediği bildirildi. 
     Yapılanma planlarını gerçekleştirmek için görevlendirilen Dışişleri Bakanlığı’na bağlı Uluslararası Kalkınma Ajansı, yeni yollar, köprüler, havaalanları ve yönetim binalarını yeniden inşa ettirmenin yanı sıra eğitimle de yakından ilgilenecek. Birkaç ay içinde, ülkede 25 bin okul yenilenecek. Okulların tüm eğitim malzemeleri ve kitapları değiştirilecek. Bu arada yeniden yapılanma için gerekli olan paranın bir kısmının Irak petrollerinin satışından karşılanacağı tahmin ediliyor. 
     



 GÜNCEL 



















</TEXT>
</DOC>
