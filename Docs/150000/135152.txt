<DOC>
<DOCNO> 135152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/siyaset/siy07.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yufkacı Esma Ürün’ün holdingi kepenk indirdi 
</HEADLINE>
<TEXT>

Endüstri Holding’den sonra, AKP’li Halil Ürün’ün eşi Esma Ürün’ün "Anser"i de batık holdingler kervanına katıldı 
     ANKARA Milliyet 

     Batan holdingler kervanına, AKP Genel Başkan Yardımcısı ve Konya Milletvekili Halil Ürün’ün eşi Esma Ürün’ün kurduğu Anser Holding de katıldı. Milliyet’in görüştüğü Esma Ürün’ün eşi Halil Ürün, "Bu konuyla ilgili konuşmak istemiyorum" diyerek telefonu kapattı. 
     
     Birçok dava açıldı 
     Bir dönem, kapatılan RP’nin Konya Kadınlar Komisyonu başkanlığını yapan Esma Ürün, 1997’de Sultan Yufkacılık AŞ’yi, 1999’da da söz konusu şirketi kapatarak Anser Holding’i kurdu. Esma Ürün’ün Konya’da yufka ve eriştecilik üzerine kurduğu holdingin kapısına kilit vurularak hakkında birçok dava açıldı. Esma Ürün’ün özellikle Avusturya’daki Türklerden topladığı 25 milyon euro nun yaklaşık 45 trilyon lira "buhar olduğu" öne sürüldü. 
     Yaklaşık 15 bin kişiden topladığı paralarla holding kuran Ürün’ün Konya Sanayi Sitesi’ndeki holding merkezinin de bomboş olduğu belirtildi. 
     1999’dan başlayarak Anser Holding hakkında izinsiz para topladığı gerekçesiyle suç duyurularında bulunan Sermaye Piyasası Kurumu SPK da, son suç duyurusunu Şubat 2002’de yaptı. 
     
     7 yıllık mücadele 
     Genel Koordinatör Ramazan Arıkan’ın kamuoyunda hayretler uyandıran "Ortaklarımız paraların üzerine bir bardak su içsin" açıklamasıyla gündeme gelen Endüstri Holding, çoğu yurtdışında yaşayan 11 bin 800 kişiden topladığı 300 milyon marklık sermayesini tüketerek battı. Yönetim Kurulu Başkan Vekili İsmail Cömert, holdingin elinde sadece 50 milyon mark kaldığını açıkladı. 
     Gurbetçilerin din ve vatan duyguları istismar edilerek toplanan paralarla beş yıl önce kurulan holding bünyesinde 46 şirket ve 20 fabrika vardı. 46 şirketten 7 si faaliyette kaldı. Yaşanan bu gelişme, dikkatleri yeniden, benzer şekilde kurulan holdinglere ve oluşan zararlara çevirdi. 
     SPK’nın, Sermaye Piyasası Kanunu’na aykırı olarak, yurtiçi ve dışında k r payı kuponu, hisse senedi gibi menkul değerleri satıp sermaye sağlayan Endüstri Holding benzeri kuruluşlarla mücadelesi, 7 yıldır yoğun şekilde sürüyor. 
     



 SİYASET 


















</TEXT>
</DOC>
