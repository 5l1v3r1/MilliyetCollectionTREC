<DOC>
<DOCNO> 148971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/guncel/gun02.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat’ta çatışma 
</HEADLINE>
<TEXT>

Başkentte zafer turları atan ABD, dün yaşanan çatışmada 2 askerini kaybetti. 31 ABD’linin yaralandığı çatışmada çok sayıda Iraklı da öldü 
     DIŞ HABERLER SERVİSİ 

     Büyük ölçüde ABD denetimi altına giren Bağdat, dün şiddetli çatışmaların yaşandığı bir gün geçirdi. Adamiyya semtindeki cami çevresinde ABD askerleri ile Iraklılar arasında çıkan çatışmalarda, 2 ABD’li öldü, 31 ABD’li de yaralandı. Dura bölgesinde bir yolda da, 21 Iraklının cesedinin görüldüğü belirtildi. ABD uçakları da hava bombardımanını nokta atışlarıyla sürdürdü. Hedeflerden biri, Iraklı olmayan Arap savaşçıların denetimindeki Mansur bölgesiydi. 
     
     AİLECE SOYUYORLAR 
     Bu arada kentte yağmalama olayları devam ediyor. Üst düzey yetkililere ait villalar, Almanya Büyükelçiliği ve Fransız Kültür Merkezi, ABD askerlerinin gözleri önünde yağmalandı. AFP muhabiri, ABD askerlerinin yağmaya karşı harekete geçmediğini, Başbakan Yardımcısı Tarık Aziz, Saddam Hüseyin’in kızı Hala Saddam Hüseyin ve Saddam’ın üvey kardeşi Vatban’ın evlerinin yağmalandığını belirtti. Uday’ın villasında, sabit mangaldan başka bir şey kalmadığını vurgulayan AFP muhabiri, Iraklıların yağmaya aile boyu geldiklerini söyledi. 
     


GÜNCEL 























</TEXT>
</DOC>
