<DOC>
<DOCNO> 128470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yasam/yas12.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alp, artık melek’ oldu .. 
</HEADLINE>
<TEXT>
Son lokması canını aldı 
Küçük Alp, fındıklı çikolatasını yerken boğazına takılan fındık yüzünden çırpına çırpına can verdi 
     MEHMET SOYKAN, MURAT SANDIKÇI Samsun 

     Samsun’un Çiftlik Mahallesi’nde oturan ortopedik engelli Alp Çingöl 6 , yediği çikolatadaki fındığın nefes borusuna kaçmasıyla boğularak can verdi. 
     Bacaklarından engelli olan küçük Alp, babası Hüseyin Çingöl ile boşanan annesi Gönül Demirtaş’ın yanında kaldığı sırada evde bulduğu çikolatayı annesinden izin alarak yemek istedi. Çikolatayı yemeye başlayan küçük çocuk, içindeki fındığın nefes borusunu tıkaması sonucu öksürmeye başladı. 
     
     Onsuz ne yaparım ’ 
     Anne Demirtaş’ın koşarak getirdiği suyu da içemeyen Alp nefes alamayarak yere yığıldı. Ve küçük Alp, annesi Devlet Hastanesi’ne kaldırırken yolda öldü. Alp Çingöl’ün cenazesi dün Kıranköy Mezarlığı’nda toprağa verildi. Cenazede anne Gönül Demirtaş, gözyaşları içinde korkunç olayı şöyle anlattı 
     "Oğlum çikolata yemek isteyince izin verdim. Bir anda öksürüğü tuttu. Su getirdim ama nefes alamadığını işaret ederek yere yığıldı. Kucaklayıp hastaneye götürdüm. Doktorlar öldü deyince dünyam yıkıldı. Ben onsuz nasıl yaşayacağım." 
     
Göğsüne baskı yapmak gerekirdi      Devlet Hastanesi Acil Tıp Uzmanı Mehmet Koşargelir, ebeveynlerin, küçük Alp’inki gibi korkunç bir sondan sakınmak için yapması gerekeni şöyle anlattı "Alp daha erken getirilebilseydi belki kurtarılabilirdi. Bu durumlarda hasta sırtüstü yatırılıp göğüs kafesine basınç yapılarak yabancı cisimin çıkarılması sağlanabilir." 
     



 YAŞAM 
























</TEXT>
</DOC>
