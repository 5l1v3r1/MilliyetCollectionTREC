<DOC>
<DOCNO> 112623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/astro/index.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş gezegeni barış burcunda 
</HEADLINE>
<TEXT>

Mars ayın 15’inde öncü bir burç olan Terazi’ye geçecek ve ortalığı karıştıracak. Savaş gezegeni Mars yeni stratejiler ve öne çıkışlar getiriyor. Diplomaside de önemli ataklar yaşanacak 

Savaş gezegeni Mars 15 Ekim günü Terazi burcuna geçiyor ve 1 Aralık tarihine kadar bu burçta kalacak. Mars ve Terazi önemli tezatlar oluştururlar. Mars’ın gündüz yöneticisi Koç, gece yöneticisi ise Akrep’tir. Her iki burç da kararlılık, inisiyatif ve enerji ile ilgilidir. Koç’un stili atak ve sabırsız olması, Akrep’inki ise dayanıklı ve gizleyici olabilmesidir. Terazi burcuna geçen Mars ise önemli ikilemlere işaret eder. Aslında bu dönemde Terazi’nin yöneticisi kabul edilen Venüs de Akrep burcunda olacağı için karşılıklı bir dayanışma olacağı söylenebilirdi ama Venüs ayın 10’undan itibaren geri gitmeye başladığı için önümüzdeki dönemde savaş ve barış temaları sık sık öne çıkacak gibi gözüküyor. 
Çok uzağa gitmeye gerek yok, ABD’nin Irak’a müdahalesi, Ortadoğu’da sürekli kanayan yaralar ve çatışmalar savaş davullarının çalmaya devam edeceğini göstermekte. 


Bu gerginlik Türkiye’nin içişlerini etkileyebilir 

Ülkemiz açısından da ilginç göstergeler söz konusu. Zira Türkiye’nin kuruluş haritasında da Mars 7 derece Terazi burcunda bulunuyor. Ülkemiz kendi güvenliği tehdit edilmediği sürece yükselen Yengeç "Yurtta barış, dünyada barış" diyoruz ve bu kuşkusuz Terazi burcundaki Mars’la ilgili. Bununla birlikte ekimin son günlerinde, Mars’ın doğum haritamız üzerindeki Mars’a yaklaşması ile birlikte güvenlik konusunun kızışacağını da söyleyebiliriz. Daha önce de belirttiğimiz gibi ülkemizin bu yılki güneş dönüşü haritasında Mars sınırdaş komşuları açıklayan 3. evin üzerinde ve doğum haritasındaki Mars’la birleştiği için hemen yanı başımızda artan bu gerginliğin bizim içişlerimizi ve yönetimimizi de olumsuz etkileyebileceği, kilitlenmelere neden olabileceği söylenebilir. 
Kişisel olarak ise Mars’ın Terazi burcuna geçmesi Koç, Yengeç ve Oğlak için daha fazla mücadele, rekabet ve kolayca öfkelenmekle ilgili olabilir. Teraziler ise Mars’ın yıkıcı enerjisini daha iyi kontrol edebilirler ve yapıcı yönde kullanabilirlerse, iyi bir ilerleme kaydedecekler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
