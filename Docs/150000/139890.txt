<DOC>
<DOCNO> 139890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sondun04.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, ABD'yi BM'ye şikayet etti... 
</HEADLINE>
<TEXT>

     Irak, ABD'yi, ''helikopterleri hava sahasını ihlal ettiği'' gerekçesiyle BM'ye şikayet etti. 
     Irak'ın BM temsilcisi Büyükelçi Muhammed El Duri, BM Genel Sekreteri Kofi Annan'a gönderdiği mektupta, Amerikan helikopterlerinin Irak'ın hava sahasını ihlal ettiğini ve ''Washington'un, Bağdat'ın yasadışı silah bulundurduğu yolunda bir kanıt uydurmak için dalavere çevirmesinden endişe duyduklarını'' bildirdi. 
     El Duri, bir grup Amerikan helikopterinin 11-14 Şubat'ta Irak hava sahasına girdiğini belirterek, ''bu uçakların, Irak'ın BM kararlarını ihlal ettiğine dair kanıt uydurmak için yasaklanmış bir maddeyi Irak topraklarına bırakmış olmalarından endişe duyulduğunu'' kaydetti. 
     Büyükelçi, Annan'dan, bu uygulamalara son verilmesi için gerekli önlemleri almasını istedi. 
     





</TEXT>
</DOC>
