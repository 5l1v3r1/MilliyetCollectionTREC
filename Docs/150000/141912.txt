<DOC>
<DOCNO> 141912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/magazin/mag01.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil turp gibi 
</HEADLINE>
<TEXT>

Doktoru, yoğun bakımdan çıkarılıp normal odaya alınan Mehmet Ali Erbil’in durumunun gayet iyi olduğunu ve birkaç gün sonra İstanbul’a getirileceğini açıkladı... 
     YAŞAR ÇAKMAK 

     Üç gündür İtalya’nın başkenti Roma’daki Umberto 1 Polikliniği’nin yoğun bakım servisinde yatan Mehmet Ali Erbil’den iyi haber var. Roma’ya giden özel doktoru Jan Klod Kayuka, "Şu anda sağlık durumu iyi. Her şey kontrolümüz altında" dedi. 
     
     Yoğun bakımdan çıktı 
     Hastaneye yattığı ilk günden beri uyutulan Erbil’i dün uyandırdıklarını ve bağlı olduğu solunum cihazından çıkardıklarını belirten Kayuka, şunları söyledi "Erbil’in sağlık durumu gayet iyi. Yoğun bakımdan çıktı. Ancak üç gündür uyutuluyordu, o nedenle yorgun. Nabzı da normale döndü." 
     Erbil’in Roma’nın en iyi Tıp Fakültesi ve en iyi dahiliye servisinde yattığına dikkat çeken Kayuka, sözlerini şöyle sürdürdü "Erbil’le ilgilenen çok ünlü profesörler var ama hiçbiri daha önce bu vakadan görmedi. O nedenle tecrübeleri yok. Zaten dünyada da bu konuda tecrübe sahibi birkaç hekim var. Bunlardan biri de benim. O nedenle inisiyatifi bana bıraktılar. Hastaneden çıkış tarihine ben karar vereceğim. Toparlanırsa birkaç gün sonra İstanbul’a döneceğiz." 
     
     Kararı bana bıraktılar 
     Erbil’in hastanede mide kanaması geçirmesinin, yoğun bakımda uyutulmuş hastalarda görülebileceğini söyleyen Kayuka, Erbil’in tedavisinde kullanılan ilacın hemen bulunamamasının sebebini de şöyle açıkladı "Kullanılan ilaç özellikli ve çok pahalı. O nedenle her yerde bulmak mümkün olmuyor. Bugün Çapa’ya da gitseniz hemen bulamazsanız." 
     



 MAGAZİN 













</TEXT>
</DOC>
