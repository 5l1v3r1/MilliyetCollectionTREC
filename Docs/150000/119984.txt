<DOC>
<DOCNO> 119984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/soneko32.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Bilgin'e ait yalı 5 milyon dolara satıldı 
</HEADLINE>
<TEXT>

     Bankacılık Düzenleme ve Denetleme Kurumu BDDK , Tasarruf Mevduatı Sigorta Fonu TMSF bünyesinde bulunan Etibank'ın eski sahibi Dinç Bilgin'e ait yalının 12 Nisan 2002 tarihinde satıldığını bildirdi. 
     BDDK yalının satışından elde edilen 5 milyon dolar tutarındaki kaynağın satış tarihinde TMSF'nun Tahsilat Dairesi'nin hesabına aktarıldığını belirtti. 
     BDDK'tan yapılan açıklamada, son günlerde bazı basın-yayın organlarında Etibank'ın eski sahibi Dinç Bilgin'e ait yalının satışına ilişkin olarak Kurum hakkında çeşitli eleştrilerin yer aldığı kaydedildi. 
     Açıklamada, yapılan eleştrilerde Kurul'un 27 Ekim 2000 tarih ve 86 sayılı kararı ile Etibank'ın temettü hariç ortaklık hakları ile yönetim ve denetimi TMSF'nuna devredilen Etibank'ın eski sahibi Dinç Bilgin'e ait yalı satışından kaynaklanan gelirin Fon kayıtlarında yer almadığının iddia edildiği ifade edildi. 
     Açıklamada, şöyle denildi 
     ''TMSF'nun mülkiyetinde bulunan söz konusu yalı, 12 Nisan 2002 tarihinde Erol Toksöz tarafından satın alınmıştır. 
     Bu satıştan sağlanan kaynak 5 milyon dolar tutarında olup, satış tarihinde, TMSF Tahsilat Dairesi'nin hesabına 6998185 nolu çek bedeli Etibank Hakim Ortakları Medya Grubu açıklamasıyla aktarılmış bulunmaktadır.'' 
     





</TEXT>
</DOC>
