<DOC>
<DOCNO> 134448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yazar/akyol.html </URL>
<DATE> 2003/02/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK ve irtica 
</HEADLINE>
<TEXT>

     "İrtica ile mücadele" olmasaydı merhum Bülent Tanör gibi Kemalist bir akademisyenin YÖK ve İÜ’deki baskılar hakkında anlattıkları Meclis’in tozlu dosyalarında kalır mıydı "İrtica" Kemal Alemdaroğlu’na da lazımdır İşte YÖK, Alemdaroğlu hakkındaki "aşırmacılık" iddialarını görmüyor, duymuyor... 
     YÖK, işine gelince "uyanık bekçi", kendi cemaat’ine gelince "sağır sultan..." 
     Halbuki, bizim basın gibi, Virginia Üniversitesi’nin "Aşırmacılık Araştırma Merkezi" de Alemdaroğlu’nun aşırmacılık yaptığı iddialarını dünya aleme ilan etti. 
     
     AKADEMİK hürriyetler konusunda Gürüz, doğru konuşuyor 
     "Kanunların suç saydığı şeyler, akademisyenler için de suçtur..." 
     Okumam için Sayın Gürüz’ün bana verdiği G. R. Evans’ın "Calling Academia to Account" adlı kitabında da bu ilke yer alıyor. Aynen katılıyorum da... 
     Demek ki kanunların suç saymadığı tezler, araştırmalar akademik bakımından da suç sayılamaz. 
     Şimdi... Dr. Alev Erkilet Başer Hanım’ın doktora tezi... Beş sosyolog profesör tarafından kabul ediliyor, ataması yapılıyor. Üç ay sonra YÖK hafiyeleri "irtica" ihbarında bulunuyor. Tezi soruşturmak için, sosyologlar değil, bir edebiyat doçenti, raporu yazmak için de bir emekli generali görevlendiriyor. 
     Ve Dr. Erkilet meslekten atılıyor. Üstelik YÖK tarafından DGM’ye ihbar ediliyor. 
     DGM Savcısı "suç yoktur" diyerek takipsizlik kararı veriyor. 
     Ama YÖK "fermanlı suç" uygulamasını sürdürüyor Nerede kaldı Gürüz’ün akademik özgürlük tarifi 
     Ne akademik özgürlüğü be... Baksana irtica ile boğuşuyoruz ’ 
     Peki, irtica ve bölücülük hakkında sosyolojik nitelikte saha araştırmaları var mı Ne lüzum var, YÖK’e hafiye raporları yeter 
     
     ERKAN Mumcu vizyon sahibi, hem milliyetçi hem liberal bir aydındır. YÖK’teki Mac Carthy diktatörlüğü karşısında elbette "sağır sultan" olmayacaktır. 
     YÖK reformu için öneriler alıyor. 
     Benim önerim, Gürüz’ün YÖK’ün başına geçmeden önce TÜSİAD için hazırladığı raporda savunduğu şu modeldir 
     "Yüksek Öğretim Kurulu’nun kompozisyonu, üçte biri bilim, kültür, sanat, sanayi, ticaret ve finans alanlarında temayüz etmiş özel sektör mensuplarından, üçte biri devletin yüksek öğretimle ilgili DPT, Hazine, Dış Ticaret, Maliye, Sanayi ve Ticaret, Savunma ve Milli Eğitim Bakanlığı gibi organlarının üst düzey yöneticilerinden, üçte biri de yönetim görevi bulunmayan, uluslararası düzeyde yayınları bulunan üniversite mensuplarından oluşacak şekilde düzeltilmelidir... 
     Ve yeni YÖK’ün görevi, yine Gürüz’ün o zaman savunduğu gibi "makro düzeyde değerlendirme ve koordinasyon" olmalıdır. Sf. 253 
     YÖK, siyasi komiser’ gibi davranamayacağı bir ademi merkez yapıya, üniversiteler de özerkliklerini koruyabilecekleri mütevelli heyet benzeri yönetimlere kavuşturulmalıdır. 
     
     







YÖK ve irtica 


Saçımız ak mı, kara mı önümüze düşerken... 


Ak demokratlar 


Kritik kararlar 


Devlet yönetimi, güven, istikrar 


"Savaşta ne yaptın baba " 


Eğitim yerel yönetimlere devredilmeli mi 


Bölünen birlik 


Daracık daracık sokaklar... Mimari yüreğimi yaralar 


"Ver de kurtul " 


11 Eylül korkusu 


Yoksulluk Davos’un da gündemindeydi 


Her rakama inanmayın 


Kişiye özel uygulamalar ülkesi 


</TEXT>
</DOC>
