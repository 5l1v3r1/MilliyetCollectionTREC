<DOC>
<DOCNO> 130950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/zbirand.html </URL>
<DATE> 2003/01/15/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Denktaş, Ecevit'in hatasını tekrarlıyor... 
</HEADLINE>
<TEXT>

     Binlerce kişi sokaklara döküldü ve "Denktaş istifa- Biz çözüm istiyoruz" diye bağırdı. 
     Bu durum kolay kolay küçümsenemez. Meydanları dolduran insanlar "çoluk-çocuk" veya "Rum etkisi atında kalmış , kandırılmış veya yolunu şaşırmışlar" diye nitelenemezler. 
     Böylesine bir baskının altından kolaylıkla kalkılamaz. 
     Kıbrıs'ta yaşananları ciddi biçimde incelemek ve ona göre adımlarımızı atmak zorundayız. 
     Denktaş uzun süredir halkının nabzını tam anlamıyla tutamıyor. Genç kuşaktan koptuğunu kendi de kabul ediyor. Başkan, bambaşka bir boyutta yaşıyor. Doğru bildiği şekilde yoluna devam ediyor. 
     Denktaş'ın içtenlikle, sokakları dolduran bu insanların yanıldıklarına inandığından eminim. Hiçbir kuşkum yok. KKTC Cumhurbaşkanı, yavrularını doğru yola çevirebilmeye çalışan bir baba'nın acılarını çekiyor. 
     Ancak ne yazık ki, günün gerçekleri çok farklı... 
     Denktaş bu gerçekleri görmemekte veya görememekte. 
     Nasıl geçen yıl Ecevit gerçekleri göremedi ve inatçı tutumu nedeniyle hem kendi, hem de partisini kaybettirdiyse, bu yıl da Denktaş aynı hatayı işlemek üzeredir. 
     Türk toplumu eskiyi silmek ve yeni bir başlangıç yapmak istiyor. Bunu da çok açıkça gösteriyor. Yeni isimler, yeni suratlar ve yeni politikacılar. 
     Kimileri direnmeden, sahneyi terkediyor. 
     Kimileri direniyor ve gecikmeyle de olsa, sahneyi terketmek zorunda kalıyorlar. 
     Ecevit zamanında adım atsa, koltuğunu paylaşsaydı, bugün hala kahraman muamelesi görür, DSP'de silinme noktasına gelmezdi. 
     Denktaş'ta aynı hatalara düşecekmiş gibi bir tutum içinde... 
     Yazık değil mi 
     Kim ne derse desin, Annan planı bazı değişiklikler yapılabildiği ki, 2 inci plan daha da iyi taktirde, Türk tarafının şimdiye kadar karşı karşıya kaldığı en dengeli çözüm önerisidir. Bu gerçeğe bir de toplumun istekleri eklenirse, çözüm kaçınılmazdır. 
     
     
     
AKP, RÜŞTÜNÜ KIBRIS'TA İSPATLAR      AKP, belli başlı konularda siyasi irade gösterememekle suçlanıyor. 
     Yalpaladığı ve bir türlü rüştünü ispatlayamadığı konuşuluyor. Rüşt ispatı için, kolay konu olarak Kıbrıs gösteriliyor. 
     AKP'nin temel sorunu, Türkiye'de hükümet edip etmediği, görüşlerini diğer kurumlara kabul ettirip ettiremediği konusunda düğümleniyor. 
     Bir türlü rüştünü ispat edemiyor. AKP için rüşt ispatı buna "siyasi irade göstermek" diyebiliriz günlük kararlar açıklamak değil. Parti öncelikleri, tabanın merakla beklediği türban konusu, YÖK, İmam Hatip okullarıdır. Ekonomiyi, seçim öncesinde dışlamaya çalıştığı IMF'e rağmen düzlüğe çıkarabilmektir. Irak'ta karar verebilmektir. 
     Bütün bu konularda sonuç alabilmek son derece güç görünüyor. Ne Türban ne YÖK, ne de diğerler sorunlar... AKP'ye yara aldıracak konular olduğu için, parti ister istemez yalpalıyor. Ancak öte yandan da, ülke'deki gerçek patronun kendileri olduğunu göstermeleri gerekiyor. 
     İşte Kıbırs, bu aşamada devreye giriyor. 
     Bir çok gözlemcinin paylaştığı varsayım, AKP'nin rüştünü Kıbrıs konusunda ispat etmek isteyeceği şeklinde. Çözüm ile ilgili siyasi iradesini ortaya koyması ve sonuç alınması için bastırması bekleniyor. 
     Tayyip Erdoğan'ın, Denktaş'ı rahatsız eden konuşmalarıyla KKTC Cumhurbaşkanından gelen ters yanıt çok kişiyi rahatsız etti. Hatta, Erdoğan'ın geri adım attığı dahi ileri sürüldü. Ancak şu günlerdeki izlenim çok farklı. 
     Erdoğan-Gül ikilisi ile son günlerde konuşanların hemen hemen tamamı, yanlarından aynı izlenimle ayrılıyorlar İki lider Kıbrıs'ta çözüm bulunması için kararlılar. 28 Şubat randevusunun kaçırılmamasına inanıyorlar. 
     Buraya kadar iyi. 
     Asıl önemlisi bundan sonrasındaki tutuma bağlı... Yani kapalı kapılar ardında, çevresindekilere söyledikleri sözleri uygulamaya sokabilecekler mi Siyasi iradelerini gösterip, Kıbrıs'ta çözüm istemeyenleri ikna edebilecekler mi Denktaş ısrar ederse, ona dahi HAYIR diyebilecekler mi 
     Erdoğan-Gül ikilisine yakın olanlar bu sorulara EVET yanıtı veriyorlar. Bakalım kim doğru çıkacak 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
