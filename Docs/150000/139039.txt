<DOC>
<DOCNO> 139039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/ekonomi/eko01.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş rüzg rı turisti korkuttu 
</HEADLINE>
<TEXT>

Rezervasyon iptalleri başladı 
     ŞÜKRAN PAKKAN İstanbul 

     Amerika, Irak’a yönelik savaş hazırlığını tüm hızıyla sürdürürken, Türk turizmi daha savaş başlamadan ağır darbe aldı. Acentelerin yeni sezona ait yurtdışı rezervasyonlarında yüzde 30 ile 90 arasında değişen oranlarda iptaller oldu. Önemli kongrelerin yanı sıra birçok organizasyondan da vazgeçildi. Güneydeki otellerin bazıları bu yıl kapılarını hiç açmama kararı aldı. 
     2002’de 13 milyon turist, 8.5 milyar dolar gelire ulaşan Türk turizmi, daha parlak bir sezon beklerken, büyük bir zararla karşı karşıya kaldı. Olası Irak savaşında, turizm sektörü zararının, iyimser tahminle yaklaşık 5 milyar doları geçeceği belirtiliyor. 
     
Kaybımız 5 milyar doları bulur’      Türkiye Seyahat Acentelerı Birliği TÜRSAB Başkanı Başaran Ulusoy 
     Çok ciddi bir durgunluğa doğru gidiyoruz. Turizm beş yıl geriye gidecek. İlk hesaplamalara göre 5 milyar dolarlık kaybımız olacak. Mart ve nisan için önümüzü göremiyoruz. Savaşla birlikte, yatırım ortaklıkları, işletme yatırımları, uçak alımları durur. Devletin 50 milyon dolarlık tanıtım bütçesi ayırmasını istiyoruz. 
     
     Turizm Otelciler Birliği TÜROB Başkanı Sinan Babila 
     Savaş ihtimali nedeniyle otel rezervasyonları bıçak gibi kesildi. Savaş süresince 5 - 6 milyar dolar zarara uğrayabiliriz. Şu an boş oturuyoruz. İstanbul’daki otel doluluk oranları yüzde 15 - 20 arasında geriledi. 
     
En fazla iptal kongre turizminde      Arif Bilengil Tura Turizm Yüzde 40 - 45 iptal var. ABD talepleri durdu. Belçika, Almanya iptalleri sürüyor. Bin 200 kişilik Dünya Diş Hekimleri Toplantısı’ ve Üroloji Kongresi’ de iptal oldu. 
     
     Öğrenciler Yunanistan’a gitti 
     Pelin Edemen Neon Turizm İki ay içinde rezervasyonlarda yüzde 80 düşme oldu. Avrupa’dan gelecek kalabalık bir öğrenci grubu, Türkiye turundan son anda vazgeçip Yunanistan’a gitti. 
     
     En fazla Almanya’dan iptal var 
     İlhan Tolunay TanTur Bir anda yüzde 30’luk bir azalma oldu. Anlaşmamız olan otelleri iptal etmeye başladık. En fazla Almanya’dan iptal var. 
     
     Fiyatlar da düşüyor 
     Talha Çamaş Visitur Mart ve nisan ayları tamamıyla iptal ya da ertelendi. Yüzde 50 durgunluk var. Fiyatların düşmesi zararı daha da büyütür. 
     
     İki otelimizi açmayacağız 
     Fikret Atalay Pacha Tour Rezervasyonlar başta Fransa, yüzde 75 azaldı. Amerika, tamamen durdu. Organizasyonların yüzde 20’sini iptal ettik. Dört otelimizin ikisini açmamaya karar verdik." 
     
     İspanyol grup iptal etti 
     Cem Gündeş The Marmara Şubatta 720 oda kaybımız, yani yüzde 12 gerilememiz var. Bu ay, 225 oda kiralayan İspanyol grup gezisini iptal etti. Japon gruplarında yüzde 70’lik kayıp var. 
     
     ABD’liler gelmekten vazgeçti 
     Özkan Derbent Kongresist Finlandiyalılar toplantısını, Amerikalılar bin kişilik rezarvasyonunu iptal etti. 
     
     Satış toplantısını iptal ettiler 
     Zeynep Baykal Art Tur Amerikan petrol şirketinden 200 kişi geliyordu, İstanbul’da satış toplantısı yapacaklardı, ancak iptal ettiler. 
     
     Durum yüzde 70 ekside 
     Hakan Fırat Travel Club Rezervasyonlar durdu. Durum geçen seneye oranla yüzde 70 oranında eksi görülüyor. Fransa, Belçika, Uzakdoğu ve Amerika’dan taleplerinde yaprak kıpırdamıyor. 
     
     Yüzde 40 düşüş var 
     Arzu Erdinç Confirm Yüzde 40 düşüş var. Bilet satışları yüzde 20 oranında iptal oldu. En çok Japonlar’dan geldi. Açık bilet alanlar çoğaldı. 
     
     İptal oranı yüzde 60’ı buldu 
     Selçuk Boynueğri International Scala İki ayda yüzde 60 iptal oldu. İlaç şirketi toplantıdan vazgeçti. 60 toplantı rezarvasyonu yapardık, 25 tane yapabildik. Savaş olursa yapmayız’ diyorlar. 
     
     Bekleme dönemine girdik 
     Ali Koçel Efes Tur Fransa ve İspanya’dan bir talep yok. Bekleme dönemindeyiz. Şimdiye kadar en az bine yakın kişiyi kesinleştirmiş olmalıydık. 
     
     4 bin kişilik grup gelmedi 
     Cihan Taşal Meridian Güney Amerika ve İspanya ile çalışıyoruz. İki ayda 4 bin kişi iptal etti. Bunların arasındaki en büyük grup ise 500 kişiydi. 
     
     Yaza dönük hareket yok 
     Üstün Özbey Setur Yaza dönük hiçbir hareket yok. İş dünyasıyla ilgili çalışmalarımız var ama Irak krizinden çok etkileceğimizi tahmin ediyoruz. 
     
     Ekim rezervasyonları iptal 
     Ersan Atsür Orion - Tour Mart, nisan, mayıs ve ekim rezarvasyonları tamamen iptal. Bu durum bizim sektörde gelecek seneyi bile etkileyebilir. 
     
     Tek rezervasyon bile yok’ 
     Tayyar Cengiz Travelite Geçen sene bu zamanlarda günde 100 kişilik rezarvasyon yaparken, şimdi bir tane bile alamıyoruz. 
     
     İtalya’dan 500 kişi gelecekti 
     Çetin Alp Pronto İtalya’dan gelecek 500 kişi 165’e indi, savaş çıkarsa paranızı iade ederiz’ dedik. 22 Mayıs’ta gelecek 250 kişilik grup da iptal etti. 
     



 EKONOMİ 



















</TEXT>
</DOC>
