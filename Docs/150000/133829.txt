<DOC>
<DOCNO> 133829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun01.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un konuşma yaptığı kongrede gaz maskeleri hazırdı 
</HEADLINE>
<TEXT>

     ABD Başkanı George Bush, ''ulusa sesleniş'' konuşmasını yaparken, polisin konuşmanın yapıldığı Kongre binasında olası kimyasal ya da biyolojik saldırıya hazırlık olarak gaz maskeleri bulundurduğu bildirildi. 
     Güvenlik güçlerinin 11 Eylül saldırılarının üzerinden yaklaşık 16 ay geçmesinden sonra bile risk almak istemeyerek, Kongre kompleksi Capitol Hill etrafındaki yolları kestiği, köpeklerle arama yapılmasından sonra geçişlere izin verildiği, Capitol'ün her katına sivil ve üniformalı ajanlar yerleştirildiği belirtildi. 
     Capitol Hill polis sözcüsü Jessica Gissubel, Amerikan Federal Soruşturma Bürosu FBI ve gizli servislerin de kendileriyle birlikte çalıştığını söyledi. 
     Bush'un binaya geliş ve gidişinde ise güvenlik önlemlerinin olağanüstü hale getirildiği, binadaki koridorlarda kimsenin yürümesine bile izin verilmediği belirtiliyor. 
     11 Eylül saldırılarından bu yana, hiçbir uçağa Washington'daki siyasi merkezin üzerinden uçuş izni verilmiyor. 
     
</TEXT>
</DOC>
