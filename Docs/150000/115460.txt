<DOC>
<DOCNO> 115460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/soneko08.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomistlerden global deflasyona dikkat uyarısı... 
</HEADLINE>
<TEXT>

     Asya-Pasifik bölgesiyle alakalı önde gelen ekonomistler, ''hükümetlerin ihtiyatlı ekonomi politikaları uygulamamaları halinde, fiyatlar ve ücretler genel seviyesinin tüm dünya çapında global ekonomik büyümeyi tehdit edecek ölçüde önemli oranda düşebileceği'' uyarısında bulundu. 
     Bölgenin büyük şirketlerinin yöneticileri ile bazı uluslararası kuruluşların bölgeden sorumlu ekonomistlerinin seminerinde, fiyatlar ve ücretler genel seviyesindeki düşüşlerin deflasyon Japonya ve Hong Kong başta olmak üzere Asya'da bariz olduğu, Singapur, ABD ve Avrupa ülkelerinde deflasyon işaretlerinin güçlendiği anlatıldı. 
     Dünya Bankası'nın kıdemli ekonomisti Sethaputh Suthiwatnaruputi, ''Daha da endişe verici olanı her ülkenin borçlu olması, önde gelen ekonomiler yavaşlayınca bu ölümcül bileşim haline geliyor, çünkü, fiyatlar düşse de hiç kimse harcamak istemiyor'' dedi. 
     Tayland dahil, kamu borçları büyük miktarlara varan ve bilhassa da, gayrisafi yurtiçi hasılanın GSYİH kamu borçlarını aşamadığı ülkelerde deflasyon riski yüksek. Mesela, Tayland, mevcut brüt GSYİH'lasıyla elinden gelen gayreti gösteriyor, fakat daha iyisini yapamayacak. 
     Böyle bir durumda, hükümetin ekonomiyi canlandırmak için yapacağı şey kalmıyor, faiz oranlarının daha da düşürülemeyeceği ortamda ülke içi harcamaların artırılması, dış dünyaya güvenilmemesi gerekiyor. 
     Ekonomistlerin, insanların harcamadan aşırı ürktüğünün işareti olarak gördükleri deflasyon, Japonya'da yaşandığı üzere, uzun vadede şirketlerin karlarını eritme gibi ciddi sonuçlara yol açabiliyor. 
     
     ASYA'DA EKONOMİK BÜYÜME YÜKSEK OLACAK 
     Dünya Bankası'nın tahminlerine göre, global ekonomi gelecek birkaç yılda yüzde 2.3 ila yüzde 2.7 büyüyecek. Doğu Asya ekonomileri yüzde 2 ila yüzde 2.5 büyürken, Avrupa ve ABD'ninki binde 5 ve yüzde 1.5'de kalacak. 
     





</TEXT>
</DOC>
