<DOC>
<DOCNO> 132176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun23.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın temsilcisi "Bush müthiş bir bozguna uğrayacak" 
</HEADLINE>
<TEXT>

     Irak lideri Saddam Hüseyin'in temsilcisi General Ali Hasan el Mecid, ''ABD Başkanı Bush, Irak'ta müthiş bir bozguna uğrayacak'' dedi. 
     Lübnan Devlet Başkanı Emil Lahud'la görüştükten sonra Beyrut'tan ayrılırken konuşan Mecid, ''Bush bozguna uğrayacak, el aleme rezil olacak'' ifadesini kullandı. 
     Mecid, ''Irak'ta büyük küçük herkes, kahraman mücahit başkana desteğini haykırıyor. Nasıl olur da onların başkanlarını yüzüstü bırakabileceğini düşünürsünüz '' dedi. 
     Lahud da, Irak bunalımının barışçıl çözümünü istediklerini belirtti ve sorunun, BM kararları temelinde çözülmesinden yana olduklarını bildirdi. 
     Lahud, Irak konusunda tekyanlı girişimlerin BM'nin rolünü azaltacağı uyarısında bulundu. 
     





</TEXT>
</DOC>
