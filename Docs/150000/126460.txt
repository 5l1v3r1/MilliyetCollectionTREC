<DOC>
<DOCNO> 126460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/ekonomi/eko01.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alacaklılardan mal kaçırıyorlar’ 
</HEADLINE>
<TEXT>

BDDK, Sabah Gazetesi’nin yayın, reklam ve satış haklarının Turgay Ciner’e devrinin, mal kaçırma anlamına geldiğini’, devrin iptali için hukuki çalışma başlatıldığını duyurdu 
     EKONOMİ SERVİSİ 

     Bankacılık Düzenleme ve Denetleme Kurumu BDDK , Sabah Gazetesi’nin yayın, reklam ve satış haklarının beş yıl süreyle Turgay Ciner’e ait Merkez Basım’a kiralanmasının, alacaklılardan mal kaçırma amacıyla’ yapıldığını açıkladı. 
     Bilindiği gibi Dinç Bilgin’e ait Bilgin Yayıncılık, geçen hafta içinde bir açıklama yaparak, Sabah Gazetesi’nin yayıncılık hakkı başta olmak üzere reklam, satış ve yayınlama haklarını, beş yıl için Turgay Ciner’e ait Merkez Gazete’ye devrettiğini duyurdu. Açıklamada Ciner’in, yalnızca imza tarihinden sonraki faaliyetlerden doğacak borçları’ üstlendiği belirtilmiş, böylece borçlu durumundaki Dinç Bilgin üzerindeki mallar, borçlardan sorumlu olmayan Ciner’e aktarılmak istenmişti. Sözleşmedeki bu unsur, BDDK tarafından mal kaçırma’ olarak değerlendirildi. 
     
     Yükümlülük değişmez’ 
     Bu konu ile ilgili olarak dün bir açıklama yapan BDDK, Sabah Gazetesi’nin yayın, reklam ve satış haklarının beş yıl süreyle Ciner’e devrinin, Dinç Bilgin’in Etibank’ın batırılışı ve diğer fon bankalarına olan borçları dolayısıyla TMSF’ye olan yükümlülüklerinde bir değişiklik yaratmadığını belirtti. Açıklamada, "Ancak, devir işlemi alacaklılardan mal kaçırmak için yapılan bir işlem olarak değerlendirilmektedir" denildi. 
     Bilgin Grubu’ndan olan Fon alacaklarının tahsil edilmesi amacıyla Sabah Gazetesi’nin İstanbul Valiliği Emniyet Müdürlüğü nezdindeki tescilli imtiyaz haklarının TMSF tarafından haczedildiği hatırlatılan açıklamada, imtiyaz yayın hakkının haczedilmiş olmasının, bu hakkın üçüncü kişilere kiralanmasına engel olmadığı gibi, haciz koyduran alacaklının onayının alınmasını da gerektirmediği belirtildi. 
     Ancak, TMSF’nin onayını almayan kiralayan veya kiracının, haczin hukuki sonuçlarına katlanmak zorunda olduğu kaydedildi. BDDK açıklamasında daha sonra şöyle devam edildi 
     
     İptali için çalışma yapılıyor 
     "Sabah Gazetesi’nin marka ve lisans haklarını beş yıl süreyle kiralayan Bilgin Yayıncılık ile kiracı Merkez Gazete arasındaki bu işlem haciz alacaklısı konumunda olan TMSF’yi bağlamamaktadır. Kiralama işlemi, Dinç Bilgin’in TMSF’ye olan yükümlülüklerinde bir değişiklik yaratmamakta, ancak alacaklılardan mal kaçırmak için yapılan bir işlem olarak değerlendirilmektedir. TMSF haciz alacaklısı sıfatıyla haczettiği imtiyaz hakkını satışa sunabileceği gibi, imtiyaz hakkının değerini düşüren kira sözleşmesinin akdedilmesine yönelik tasarruf işleminin iptali yoluna da gidebilir. Bu konudaki hukuki işlemlerin başlatılması için çalışmalar sürdürülmektedir." 
     



 EKONOMİ 























</TEXT>
</DOC>
