<DOC>
<DOCNO> 113771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Faize 66.4 katrilyon yatırıma 8.3 katrilyon 
</HEADLINE>
<TEXT>

143.2 katrilyonluk 2003 bütçesinde faiz ödemelerine 66.4 katrilyon lira ayrılırken, yatırımlara kalan para 8.3 katrilyon oldu 
     ANKARA Milliyet 

     2003 bütçe büyüklüğü 143.2 katrilyon lira olarak açıklandı. 2003 bütçe kanunu tasarısının TBMM’ye sunulması dolayısıyla basın toplantısı düzenleyen Maliye Bakanı Sümer Oral, faiz dışı bütçe fazlasının 19.5 katrilyon, bütçe açığının ise 46.8 katrilyon olarak hedeflendiğini söyledi. 
     Bütçe giderlerinin 66.4 katrilyonunu faiz ödemeleri oluştururken, yatırıma ayrılan pay 8.2 katrilyon lira. Sosyal güvenlik kuruluşlarının açığını kapatmak için 11.6 katrilyon destek sağlanacak. Vergi iadeleri için 4.9 katrilyon, tarımsal destekler için 2.6 katrilyon, KİT’ler için 2.1 katrilyon tahsis edildi. Hazine garantili ödemelerin karşılanması için oluşturulan Risk Hesabı’na 1.7 katrilyon tahsis edildi. 
     
     Bizim aklımız yok mu 
     Bakan Oral, 2003’te 66.4 katrilyon faiz ödenirken, seçim meydanlarında verilen vaatlerin nasıl tutulacağına ilişkin soru üzerine "Biz de onu soruyoruz zaten. Vatandaş da soracak" dedi. Oral, "Bizim aklımız yok mu ki, vatandaşa eziyet sıkıntı verecek politikalar içinde olalım. Bu vaatlerde yer alan uygulamaları biz de yapardık. Ama o zaman bugünden daha kötü bir duruma gelirdik" diye konuştu. 
     
2003 bütçesi 46.8 katrilyon açık verecek  2003 trilyon TL Teklif 2002 trilyon TL Ödenek GİDERLER 143,420 98,281 Faiz hariç giderler 76,860 55,486 Personel 29,548 21,891 Diğer cari 10,300 7,783 Yatırım 8,300 5,736 Transferler 95,092 62,871 Faiz 66,380 42,795 Sosyal Güvenlik 11,550 7,930 Diğer transferler 17,162 12,146 GELİRLER 96,400 71,218 Vergi gelirleri 81,510 57,911 Vergi dışı normal gelirler 10,490 7,007 Diğer gelirler 4,400 6,300 BÜTÇE AÇIĞI 46,840 27,063 FAİZ DIŞI FAZLA 19,540 15,732      
     
Enflasyon yüzde 20 büyüme yüzde 5 olacak  2003 hedef 2002 hedef 2002 revizyon GSMH Büyümesi Sabit fiyatlarla 5.0 3.0 4.0 GSMH Cari fiyatlarla, trilyon lira 364,340 280,551 - GSMH Deflatörü 26.2 46.0 - TEFE Yıl sonu 16.2 31.0 - TEFE Ortalama 24.6 45.6 - TÜFE Yıl sonu 20.0 35.0 - TÜFE Ortalama 29.5 46.4 - İhracat Milyar dolar 38.4 32.0 34.5 İthalat Milyar dolar 51.6 45.5 -      
     
Geçici bütçe      2003 bütçe uygulamasının, geçici bütçe ile başlayacağını belirten Bakan Oral, seçim nedeniyle TBMM’nin tatilde olması ve bütçe takviminin kendilerini bu yaklaşıma götürdüğünü belirtti. Oral, ekonomik programda performans kriteri olarak belirlenen faiz dışı fazlanın gayri safi milli gelire GSMH oranının 2003’te kamuda yüzde 6.5 olduğunu da açıkladı. 
     
     



 EKONOMİ 






















</TEXT>
</DOC>
