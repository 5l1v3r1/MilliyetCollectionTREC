<DOC>
<DOCNO> 141944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yasam/yas03.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz sahasında "ay-yıldız" 
</HEADLINE>
<TEXT>

Kanada Milli Takımı’nın buz patencisi 17 yaşındaki Tuğba Karademir, ay sonunda ABD’de düzenlenecek Dünya Şampiyonası’nda Kanada’yı değil Türkiye’yi temsil edecek. Hem de pateninde nazar boncuğu ile... 
     ŞÜKRAN PAKKAN İstanbul 

     5 YAŞINDA BAŞLADI 
     TUĞBA Karademir 17 yaşında... Kanada Milli Takımı’nın buz patencisi. Ankara’da 5 yaşında başlayan buz pateni sevdası nedeniyle ailesiyle Kanada’ya göç etti. Buz Sporları Federasyonu, Tuğba’yı ay sonunda ABD’de düzenlenecek Dünya Şampiyonası’nda Türkiye adına yarışmaya ikna etti. Bugüne kadar birçok madalya kazanan Tuğba, Milliyet’e konuştu. 
     
     BEN TÜRKÜM, UNUTMADIM 
     TUĞBA, yarışmada Kanada’yı değil de Türkiye’yi temsil etmesinin nedenini şu sözlerle anlatıyor "Kanada’ya yerleşeli çok oldu ama ben Türk olduğumu unutmadım. Buz pateni yapmaya Türkiye’de başladım, benim için ay-yıldızı temsil etmek her şeyden önemliydi. Federasyon da benimle bağlantı kurdu, yarışmaya katılmaya karar verdik." 
     
     ELBİSESİNİ ANNESİ DİKTİ 
     "NASIL bir gösteri hazırlıyorsunuz " sorusunu şöyle yanıtlıyor Karademir "Uzun gösteride klasik müzik seçtik. Annemin diktiği kırmızı elbisemi giyeceğim. Kısada ise tango gösterim var. Annem, belinde kocaman bir gül olan siyah bir elbise dikiyor. Bu arada, her zaman olduğu gibi patenlerimde nazar boncuğu olacak." 
     
     TÜRKİYE’DE ANTRENÖR AZ 
     "TÜRKİYE’DE kalsaydın bu kadar başarılı olur muydun " sorusuna Tuğba şu yanıtı veriyor "Türkiye’de yeterli kapasitede deneyimli antrenör yoktu. Etrafımda örnek alabileceğim biri bulunmuyordu. İyi buz patencilerini televizyonda görmek yetmiyor." Tuğba şampiyonadaki hedefini de "Bu yarışmada dereceye girmek çok zor. İlk 20’de yer almanın bile büyük başarı olacağını düşünüyorum" diye anlatıyor. 
     
Birçok birincilik kazandı      KENDİ klasmanında 1995 Dünya Şampiyonası 1’incisi ve 97 yılı 3’üncüsü. 95’te Balkan Oyunları 1’incisi ve 96 2’ncilisi, 99 Yaz Oyunları kısa 3’üncüsü, uzun 8’incisi oldu. Geçen yıl sakatlık geçirmesine rağmen Golden Spin 7’nciliği, Nebelhorn Trophy 11’inciliği, Avrupa Şampiyonası 27’nciliği, Bahar Oyunları 4’üncülüğü, Ekim Festivali 5’inciliği kazandı. 
     



 YAŞAM 


























</TEXT>
</DOC>
