<DOC>
<DOCNO> 114505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur20.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile Araştırma Kurumu Klipler erotik 
</HEADLINE>
<TEXT>

     Aile Araştırma Kurumu, televizyonlarda sıkça gösterilen kliplerde aşırı cinsellik olduğunu savundu. 
     Aile Araştırma Kurumu Başkan Vekili, Sosyolog Aysel Günindi Ersöz'ün RTÜK İletişim Dergisi'nde yayınlanan yazısında, "Ben Yoldan Gönüllü Çıktım", "Seni Anan Benim İçin Doğurmuş", "Sarı Şekerim" gibi şarkıların gençler üzerinde olumsuz etkilere neden olduğu belirtildi. Dr.Erzöz, "Televizyondaki karakterlerin çocuklar ve gençler tarafından taklit edildiği, model alındığı bilinmektedir" diyerek, televizyonlarda en çok vurgulanan olguların yüzde 62 ile şiddet, yüzde 48 ile suç, yüzde 58 ile heteroseksüel ilişki, yüzde 33 ile ölüm, yüzde 23 ile çıplaklık, yüzde 31 ile alkol olduğuna işaret etti. 
     Kliplerin "yataklı vagonlara döndüğü" belirtilen yazıda, kliplerde seks unsuruna açıkça rastlandığı kaydedildi. Ersöz, kliplerin tekrar şansının fazla olması nedeniyle etkisinin de giderek arttığını dile getirerek, bu kliplerde yer alan şiddet, cinsellik ve suç unsurlarının sürekli seyredilmesinin bu unsurları gündelik yaşamda olağan duruma getirdiğini söyledi. 
     
     ABD'DE KLİPLERİN YÜZDE 76'SI EROTİK 
     Erzöz, ABD'de yayınlanan kliplerin yüzde 76'sının erotik içerikli olduğunu belirtierek, "Bunların yüzde 50'sinde flört etmek ve üstü kapalı dokunmak, yüzde 20'sinde açıkça dokunmak, yüzde 10'unda sarmaş dolaş olmak ya da kucaklamak, yüzde 13'ünde öpüşmek, yüzde 24'ünün aynı cinsle ilişkinin olduğunu vurgulayan Ersöz, yüzde 3'ünün ise geleneksel olmayan davranış biçimleri içerdiğine dikkat çekti. 
     Türkiye'deki kliplere ilişkin yapılan bir çalışmada ise kadın karakterlerin tamamına yakınının güzel, şık bakımlı ve ideal vücut ölçülerine sahip olduğunun tespit edildiğini bildiren Ersöz, gençlerin beğeniyle izlediği kliplerde cinsellik unsurunun giderek artığını belirtti. 
     





</TEXT>
</DOC>
