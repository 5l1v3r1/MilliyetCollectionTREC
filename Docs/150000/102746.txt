<DOC>
<DOCNO> 102746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sonspo12.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Gaziantepspor maçı ertelendi 
</HEADLINE>
<TEXT>

     Fenerbahçe Kulübü'nün, 23 Ağustos Cuma günü Gaziantepspor ile yapacağı lig maçının ertelenmesi talebini, Futbol Federasyonu kabul etti. 
     Federasyondan yapılan açıklamada, Futbol Federasyonu Başkanı Haluk Ulusoy'un, Fenerbahçe'nin erteleme talebi üzerine, Gaziantepspor Kulübü Başkanı Celal Doğan ile yaptığı görüşme sonucunda, maçın ileriki bir tarihe ertelenmesine karar verildiği belirtildi. 
     Açıklamada, şu ifadelere yer verildi 
     ''Fenerbahçe Kulübü'nün Gaziantepspor-Fenerbahçe Birinci Süper Futbol Ligi maçının ertelenmesiyle ilgili talebi federasyonumuzca değerlendirilmiş olup ayrıca Futbol Federasyonu Başkanı Haluk Ulusoy'un Gaziantepspor Kulübü Başkanı Celal Doğan ile vaki görüşmeleri neticesinde sözkonusu talep bir milli dava olarak memnuniyetle müteala edilmiş ve ileri bir tarihte oynanmak üzere federasyonumuzca ertelenmiştir'' Avrupa Şampiyonlar Ligi 3. ön eleme turunun rövanşında, 27 Ağustos Salı günü Feyenoord Rotterdam ile karşılaşacak Fenerbahçe, yoğun maç trafiği nedeniyle 23 Ağustos Cuma günü yapılacak Gaziantepspor maçının ertelenmesi için Futbol Federasyonu'na talepte bulunmuştu. 
     





</TEXT>
</DOC>
