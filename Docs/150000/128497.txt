<DOC>
<DOCNO> 128497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sondun09.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç satabilmek için kadınlarda cinsel iktidarsızlık masalı.. 
</HEADLINE>
<TEXT>

     İlaç firmaları, kendilerine piyasa yaratmak için kadınlarda cinsel ''iktidarsızlık'' diye bir kavramı ortaya atmakla suçlanıyor. 
     ''British Medical Journal'' adlı tıp dergisinin son sayısında, ilaç sanayiinin, erkeklerde iktidarsızlığa son veren Viagra hapının benzerini kadınlar için üretebilmek ve kazançlı bir alan yaratabilmek amacıyla, 6 yıldır ''kadında cinsel iktidarsızlık'' kavramını ısıtıp ısıtıp kamuoyunun önüne sürdüğü iddia edildi. 
     Dergideki makaleyi kaleme alan Ray Moynihan, bu konuda yayın yapan ya da konferanslara katılan çok sayıda araştırmacının, ilaç firmalarıyla ''sıkı fıkı'' olduğunu iddia etti. 
     Makalede şu görüşe yer verildi ''İlaç sanayiinin hastalık uydurması yeni bir şey değil. Kadınlarda cinsel iktidarsızlık kavramı, bunun en son ve en yeni örneğini oluşturuyor. Yeni iddiaya göre, kadınların yüzde 43'ü cinsel fonksiyon yetersizliğinden şikayetçi. Oysa bu rakam çok abartılı. Buradaki tehlike, insanların en küçük bir cinsel sorunun bile mutlaka fiziksel bir nedenden kaynaklandığına ve hap içilirse bunun geçeceğine inandırılmasıdır...'' Makalede, ilaç firmalarının yeni hastalık ''icatlarının'' daha yakından izlenmesi gereğinin altı çizildi. 
     





</TEXT>
</DOC>
