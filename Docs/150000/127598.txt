<DOC>
<DOCNO> 127598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko07.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşkömürü satışları... 
</HEADLINE>
<TEXT>

     Türkiye Taşkömürü Kurumu TTK , taşkömürüne geçen yıl 13 kez, 2002'de ise ithal kömürle rekabet edebilmesi için sadece 1 kez zam yaptı. 
     Alınan bilgiye göre, kuruma bağlı Karadon, Amasra, Üzülmez, Kozlu ve Armutçuk Müessese Müdürlüğü maden ocaklarından çıkartılan taşkömürünün, ihraç kömüre konulan yüzde 10 fonun 1'e indirilmesi nedeniyle rekabet gücünü yitirmemesi için bu yıl 1 kez dışında zam yapılmadı. 
     Şubat ayında yaptıkları zamla kömürün tonunun KDV dahil 120 milyon 360 bin liradan satışının gerçekleştirildiğini belirten yetkililer, şunları söyledi 
     ''Kömüre zam yapılmadığından satışlarımızda artış oldu. Stoklarda kömürlerin bekletilmesinden kurum ton başına 2 dolar civarında zarar ettiğinden, talebin fazla olması sevindirici. Kömürün pazarlanmasında herhangi bir sıkıntımız yok. Kars, Van, Diyarbakır, Muş, Konya, Kayseri, Sivas, Malatya, Rize, Trabzon, Kastamonu, Kocaeli, Eskişehir, Karabük ve Bartın gibi birçok ile kömür satışı yapılıyor. Kömür fiyatlarını, ithalden daha cazip hale getirmemiz rekabet gücümüzü arttırdı. Bu yılın 11 ayında 119 trilyon 292 milyar 987 milyon 321 bin lira tutarında 1 milyon 933 bin 168 ton kömür sattık.'' Öte yandan yetkililer, kömürün pazarlanmasında büyük pay sahibi olan TTK Pazarlama ve Satış Müdürü Nizam Çebi'nin, takdir belgesiyle ödüllendirildiğini kaydettiler. 
     





</TEXT>
</DOC>
