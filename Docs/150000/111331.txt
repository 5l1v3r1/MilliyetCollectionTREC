<DOC>
<DOCNO> 111331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sondun14.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın diplomasi atağı 
</HEADLINE>
<TEXT>

     ABD ve İngiltere'nin askeri harekat düzenlemekle tehdit ettiği Irak'ın Dışişleri Bakanı Naci Sabri, körfez ülkelerinden Bahreyn'e geldi. 
     ABD'nin olası saldırısına karşı körfez ülkelerinin desteğini almaya çalışan Sabri'nin, Bahreyn Kralı Şeyh Hamid Bin İsa El Halifa'ya Devlet Başkanı Saddam Hüseyin'in bir mektubunu sunacağı belirtildi. 
     Irak'ın Bahreyn büyükelçiliğinden yapılan açıklamada, Saddam Hüseyin'in mektubunun, ikili ilişkiler ve bölgedeki son durumla ilgili değerlendirmeleri kapsadığı kaydedildi. 
     Körfezin küçük ada devleti Bahreyn, Amerikan Deniz Kuvvetleri'nin 5. Filo'suna evsahipliği yapıyor. 
     Sabri'nin körfez ülkeleri turu kapsamında bugün geç saatlerde Umman'a geçeceği bildirildi. 
     





</TEXT>
</DOC>
