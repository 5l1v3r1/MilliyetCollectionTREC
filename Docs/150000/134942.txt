<DOC>
<DOCNO> 134942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/spor/spo02.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA TUZAĞI 
</HEADLINE>
<TEXT>

Fenerbahçe tribünlerinde açılan Cobarde Gallina Ortega Cesur Yürek pankartını Beşiktaşlı taraftarların verdiği ve gerçek anlamının ise "Korkak Tavuk Ortega" olduğu ortaya çıktı 
     YUSUF KOBAL 

     Oyuna geldiler 
     ŞÜKRÜ Saracoğlu Stadı’nda Beşiktaş’a yenilerek lig yarışında bir hayli geride kalan Fenerbahçe, tribünde de ezeli rakibinin müthiş oyununa geldi. Sarı - Lacivertli taraftarların en büyük sevgilileri olan Ortega için karşılaşma sırasında açtıkları ve üzerinde Cobarde Gallina Ortega Cesur Yürek Ortega yazılı pankartın Beşiktaşlılar tarafından hazırlandığı ortaya çıktı. 
     
     Jesti gördüler 
     KADIKÖY’DEKİ zorlu sınav öncesi bir grup Siyah - Beyazlı taraftarın Fenerbahçeliler’e, "Ortega’ya biz de hayranız. Onun için özel bir pankart yaptırdık. Onu siz sallayın" dedikleri öğrenildi. Ezeli rakiplerinden gelen bu jesti geri çevirmeyen Fenerbahçeliler’in maç boyu açtıkları bu pankartta yazan sözün anlamı ise çok farklıydı "Korkak Tavuk Ortega." 
     
Tercihlerimde hata yapmadımOğuz Çetin, oyun içinde yaptığı değişiklikler konusunda yöneltilen eleştirilere "Hepsi doğruydu" yanıtını verdi 
     YALÇIN TÜRK 

     Söz savunmanın 
     FENERBAHÇE Teknik Direktörü Oğuz Çetin, sahada savaştıkları sürece taraftar ve camianın arkalarında yer alacağını, Beşiktaş maçının en büyük kanıt olduğunu söyledi. Oyun içinde yaptığı değişiklikler nedeniyle kendisine yöneltilen eleştirilere katılmadığını belirten Çetin, "Hepsinin doğru kararlar olduğuna inanıyorum. Fizik gücümüzü yüksek tutmaya çalıştım" diye konuştu. 
     
     Yönetimden destek 
     SARI - Lacivertli yöneticiler ise Oğuz Çetin’in ilk ciddi sınavından başarı ile çıktığı görüşünde birleştiler. 2. Başkan Nihat Özdemir, "Fenerbahçe yönetimi tek bir yürektir. Oğuz’a sonuna kadar güveniyoruz. Kendini ispatladı. Takıma oynattığı oyun, taktik ve karar verme yeteneği ile çok iyi bir hoca olacağını gösterdi" ifadelerini kullandı. 
     
Oğuz’a elbise yasak      DERBİ maçına takım elbise ile çıkan, ancak devre arasında gözlemciler tarafından uyarıldıktan sonra eşofmanlarını giyen Oğuz Çetin, teknik direktör diploması alıncaya kadar resmi kıyafet giyemeyecek. Takımların yedek kulübesinde yer alacak görevliler ile ilgili söz konusu talimat maddesi, teknik direktörün giysisine karışmazken, antrenör ve kaleci antrenörlerinin eşofman giymelerini zorunlu kılıyor. 
     
Fatih Akyel’e katlamalı cezaGaziantep maçında da kırmızı kart gören yıldız oyuncu en az üç maç ceza alacak 
     AYŞE YEŞİN 

     İBRAHİM’İN sırtına bastığı için Beşiktaş derbisinin 16. dakikasında oyun dışı kalan Fatih Akyel, 2002 - 2003 sezonunun en hırçın futbolcuları arasında ilk sıraya yerleşti. 18 maçta 5 sarı, 2 kırmızı kart gören genç futbolcu takımını üç maçta yalnız bıraktı. Fatih Akyel, Elazığspor, Denizlispor ve Malatyaspor önünde cezası nedeniyle forma giymedi. 
     BU sezon suç dosyası bir hayli kabaran Sarı - Lacivertli futbolcunun, Beşiktaş maçı sonrası alacağı ceza da sabıkası yüzünden daha ağır olacak. Fatih’e, en az üç maç ceza geleceği, büyük olasılıkla Ankaragücü, Gaziantep ve Denizli karşılaşmalarında oynayamayacağı öğrenildi. Bu arada raporlarda küfürün bulunmadığı da belirtildi. 
     
Aydın’a 8.5 puan      FENERBAHÇE - Beşiktaş derbisinin FİFA kokartlı hakemi Ali Aydın, gözlemcileri Mustafa Kalkandelen ve Murat Ilgaz tarafından başarılı bulundu. Aydın’ın saha içi otoritesi, pozisyonlara yakınlığı, fizik kondisyonu, genel tutum ve oyunu algılayışı 8.5 puan iyi ile değerlendirildi. Gözlemciler Abdullah’ın Kaan Dobra’yı düşürdüğü pozisyonla ilgili, yardımcı hakem ile işbirliği konusunda eksiklik bulunduğunu da rapor ettiler. 
     
Abdullah’a övgü yağdı      YÖNETİM, Beşiktaş maçında takımının en iyisi olan Abdullah’a hayran kaldı. Sarı - Lacivertli yöneticiler, "Eski Abdullah geri döndü. Belki de Fenerbahçe’ye geldiğinden beri en iyi maçını oynadı. Bu temposuyla tekrar milli takıma çıkacaktır" dediler. Abdullah ise "Övgüler beni gururlandırıyor. Ancak ne kadar iyi oynasam da sonuçta maçı kaybettik. Yani hiçbir anlamı kalmadı" diye konuştu. 
     
Yeniler üzgün      REBROV ve Vladimir Bes seyircinin maç öncesi ve sonrasındaki görüntüsünden müthiş etkilendi. Atmosferden büyülendiklerini belirten Fenerbahçe’nin yeni yabancıları, "Ne kadar büyük bir kulübe geldiğimizi daha iyi anladık. Yenilgiye üzüldük ama arayı kapatacağız" dediler. Özellikle Rebrov, "İngiltere’de bile böyle seyirci görmedim" ifadesini kullandı. 
     



 SPOR 

























</TEXT>
</DOC>
