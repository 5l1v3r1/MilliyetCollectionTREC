<DOC>
<DOCNO> 149187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sontur17.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food farelerde bağımlılık yaptı... 
</HEADLINE>
<TEXT>

     Bir süredir hamburger ve patates kızartması gibi ''fast food'' gıdaların bağımlılık yapıp yapmadığını araştıran bilim adamları, ilk kez bu şüphelerini doğrulayıcı sonuçlar elde etti. 
     ABD'deki Princeton Üniversitesi'nde görevli bilim adamları, bu tür gıdaların yüksek oranda yağ ve şeker içerdiğine dikkati çektiler. 
     Fareler üzerinde yapılan deneylerde, gıdalar belirli bir miktarın altında şeker içerdiği zaman, farelerin uyuşturucu bağımlılarında olduğu gibi krize girdiği gözlemlendi. 
     Bu tür gıdaların yüksek miktarda içerdiği yağ oranının ayrıca beyinde mutluluk veren hormonların salgılanmasına neden olduğunu belirten bilim adamları, insanların da benzer tepki gösterip göstermediğini henüz bilmediklerini söylediler. 
     





</TEXT>
</DOC>
