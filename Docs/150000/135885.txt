<DOC>
<DOCNO> 135885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yasam/ayas.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
O avukat şimdi kına yaksın ’ 
</HEADLINE>
<TEXT>

Denizlili bir avukatın şik yetiyle evliliği iptal edilen Refik Erduran, sübyancı olmadığını belirtirken, Pınar Hanım’la yurt dışında yeniden evleneceğiz’ diyor 
     ELİF KORAP İstanbul 

     Eski karısının kızıyla evlendiği için Denizlili avukat Mümtaz Sami Özok tarafından hakkında şik yette bulunulan ve mahkeme kararıyla evliliği iptal edilen gazeteci - yazar Refik Erduran, öfkeli. Bu kararın ardından konuştuğumuz Erduran, "Eski karım, şimdiki karım ve ben çok mutluyuz. O avukat da kına yaksın" derken, şu anki eşi Pınar’ın annesi ve aynı zamanda eski karısı olan Sevim Tülay Güngör’le de çok iyi anlaştıklarını belirterek şunları söyledi 
     "Sevim Tülay Güngör’le ilk beraber olduğumuzda Pınar daha çocuk gibiydi. Pınar’ın küçük kız kardeşi, Tülay’ın annesi, hep beraber bir aile yaşantısı sürüyorduk. Ama o zamanlar aramızda bir şey yoktu. Yani benim sübyancılığım yoktur. Pınar’la o 33 yaşına geldikten sonra evlendik. Eski karım bundan hiç rahatsız değil. İstanbul’a geldiğinde birlikte vakit geçiriyoruz. Torunlarını seviyor." 
     
     AİHM’ye başvuracak 
     Olanların devletin kişinin insan haklarına müdahalesi olduğunu savunuyor Erduran ve bu konuda da şöyle konuşuyor "Hiç istemiyorum ama Avrupa İnsan Hakları Mahkemesi’ne başvuracağım. Avukat Mümtaz Sami Özok kına yakmıştır herhalde. Evlenirken bu maddeden haberdar değildik. Ama karar karşısında şok filan da olmadım. Ben zaten h kime, madem böyle bir şey var, uygulayın o zaman, dedim. Pınar hukuken eski karımın kızıysa mirasa girmesi gerekir. Mirasa girmiyor. Yani Türkiye’de para pul olunca başka, cinsel işler başka..." 
     
     Çocukları düşünüyoruz’ 
     Eşiyle yeniden evleneceğini, bunu nedeninin çocuklar olduğunu vurgulayan Erduran sözlerini şöyle bitirdi "Pınar evlenme meraklısı değil. Ben dört kez evlendim, tüm eşlerimle evlenmeden önce uzun süre ilişkim oldu. Çocuk istediğimiz için veya ailelerin isteğiyle evlendik hep. Ben de illa evlenmeyi istemiyorum. Ama ileride çocuklara okulda, senin annenle babanın evliliği iptal edilmişti dedirtmemek için yurtdışında yeniden evleneceğiz." 
     
Davulcuya mı gitseydi      Bütün yaşananlar eski karısı Sevim Tülay Güngör ve şimdilerde ayrılmak zorunda kaldığı eşi Pınar ile aralarında konuşulmuş. Refik Erduran, evleneceklerini Sevim Hanım’a kızıyla birlikte söylediklerini belirterek şöyle konuşuyor "O da olumlu karşıladı. Konuşuldu bütün bunlar. Kızının bilmediği, abuk sabuk biriyle, davulcu, zurnacıyla evleneceğine, kendisinin de tanıdığı, sevdiği, saydığı, güvendiği biriyle evlenmesini gayet olumlu karşıladı." 
     
İşte yaşayan bir örnek...      Refik Erduran ile genç eşi Pınar’ın başlarına dert olan aşklarının bir benzeri, daha önce de sosyete dünyasını karıştırmış, benzer bir evlilik yaşanmıştı. Nevgül Andaç ve Bülent Altan çifti, Bülent Altan’ın Nevgül Hanım’ın kızı Melisa’ya şık olmasıyla boşanmıştı. Ardından Bülent Altan, üvey kızı Melisa ile evlenip ondan bir çocuk sahibi olmuştu. 11 yıllık evliliklerinin ardından Nevgül Andaç da sonunda, eski kocasını, damadı olarak kabullendiğini açıklamıştı. 
     



 YAŞAM 




















</TEXT>
</DOC>
