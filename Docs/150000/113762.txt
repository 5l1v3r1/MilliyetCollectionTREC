<DOC>
<DOCNO> 113762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/dunya/adun.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Irak’ta geri adım 
</HEADLINE>
<TEXT>

Güvenlik Konseyi’nde direnişle karşılaşan ABD daha yumuşak şartlar içeren yeni bir karar tasarısı hazırladı 
     NEW YORK Milliyet 

     Amerikan yönetimi, BM Güvenlik Konseyi’nin Irak konusunda yaptığı 2 günlük olağanüstü oturumunda Bağdat’a karşı kuvvet kullanılmasına yoğun şekilde karşı çıkılması üzerine geri adım atarak, Konsey’in Irak’a karşı askeri güç kullanılmasına yetki vermesi yönündeki talebini yumuşattı. 
     Yeni bir karar tasarısı hazırlayan Washington, BM silah denetçilerinin Irak’ın iradesini denemesine fırsat tanıyor ve açıkça askeri harekat tehdidinde bulunan bir ifadeye yer vermiyor. Ancak yeni tasarı, Bağdat’ın, "BM denetimine rağmen kitle imha silahlarından arınmaması halinde, bunun sonuçlarına katlanması" uyarısını içeriyor. 
     Bush yönetiminin yeni tutumuyla, askeri kuvvet kullanılmasına yetki vermeden önce, Irak’ın BM ile işbirliği yapmasına şans tanınmasını isteyen daimi üyeler Fransa, Rusya ve Çin’in desteğini kazanmayı amaçladığı belirtildi. 
     
     BM’ye sormadan savaş yok 
     Güvenlik Konseyi diplomatları, Irak’ın silah denetimlerini engellemesi halinde Amerika’nın eyleme geçmeden önce Konsey’e danışması gerekeceğini savundular. 
     
Guantanamo’da sniper sorgusu      FBI’ın, keskin nişancının El Kaide ile bağlantısı bulunduğundan şüphelendiği bildirildi. New York Post gazetesinin haberine göre, Amerikan istihbarat yetkilileri, keskin nişancının cinayetlerinin El Kaide’nin eylem şablonuna uymamasına karşın, böyle bir bağlantı olup olmadığını anlamak, için Guantanamo ve başka yerlerde tutulan El Kaide mahkumlarının bu konuda sorgulanacağını belirttiler. 
     FBI yetkilileri, mahkumların kendi aralarında sonradan yapacakları konuşmaları dinleyerek bir sonuca ulaşmayı umuyorlar. 
     



 DÜNYA 














</TEXT>
</DOC>
