<DOC>
<DOCNO> 139967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sontur38.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Yalçınbayır'ın açıklaması... 
</HEADLINE>
<TEXT>

     Devlet Bakanı ve Başbakan Yardımcısı Ertuğrul Yalçınbayır, TBMM Genel Kurulu'nda Başbakanlık Tezkeresi'nin kabul edilmemesini, ''Türkiye kendi ekonomik çıkarlarını değil, diğer bütün çıkarlarını dikkate alarak karar vermiştir'' şeklinde değerlendirdi. 
     Yalçınbayır, ''Bu, Türkiye'ye güvensizlik değildir, aksine Türkiye'nin itibarı artmıştır. Türkiye'nin kredi notu, tüm dünyada yükselmiştir'' dedi. 
     Yalçınbayır, Başbakanlık Merkez Binası'ndan ayrılırken gazetecilerin sorularını yanıtladı. Yalçınbayır'a yöneltilen sorular ve cevapları şöyle 
     Soru Bu karar sizin için sürpriz oldu mu, ne diyorsunuz 
     Yalçınbayır Bu, Meclis'in kararıdır. Parlamenter, demokratik sistemde en yüksek organ TBMM'dir. TBMM Anayasa'nın gerektirdiği çoğunlukla karar alamamıştır. Anayasal çoğunluk sağlanamamıştır. Hayırlısı olsun... 
     Soru Bundan sonra tezkere ayrı ayrı mı yoksa tek olarak Meclis'e tekrar gönderilecek mi 
     Yalçınbayır Bu konu, Bakanlar Kurulu'nda tartışılacaktır. Bu konuda karar verecek olan Bakanlar Kurulu'dur. 
     Soru Bakanlar Kurulu ne zaman toplanacak 
     Yalçınbayır Bakanlar Kurulu'nun normal toplantısı çarşamba günüdür. 
     Soru Bu karar, Türkiye-ABD ilişkilerini nasıl etkileyecek 
     Yalçınbayır Her zaman için şu söylendi Bu konuyla ilgili yetkili yer TBMM'dir. Bütün yapılacak olan işler, TBMM'nin kararına bağlıdır ve TBMM bu akşam verdiği kararla şu an itibarıyla herhangi bir izin vermemiştir. 
     Soru Tezkereye imza atmakta zorlanmıştınız. Tezkere yeniden gelirse imzalamayı düşünür müsünüz 
     Yalçınbayır Bu bir süreçti, bu süreç tamamlandı. Bizim imzamız sürece tamamlamaya matuftu. İkinci tezkere geldiği zaman şartlarını düşünürüz. Olmamış bir konuda görüş belirtmek yanlış. 
     Soru Oylama reddedilirse demokrasi kazanacak demiştiniz. Demokrasi kazandı mı 
     Yalçınbayır ABD ne diyordu, Türkiye'de demokratik süreç işliyor. Buna saygılıyız. Gerçekten bu konuda samimidirler. Öyle düşünmek istiyoruz. Demokrasi artık dünyada en önemli değerlerden biridir. Irak'ta Ortadoğu'da ve başka ülkelerde demokrasi Türkiye kadar güçlü olsaydı, bu sıkıntılar yaşanmazdı. Türkiye şu anda herhangi bir sıkıntı yaşamıyor. Türkiye şu anda rahatlamanın, huzur içinde olmanın keyfini sürebilir belki... 
     Soru Bu karar, hükümete bir güvensizlik olarak algılanabilir mi 
     Yalçınbayır Bunu bölünme olarak görmemek lazım. Bunu, barışsever veya barış karşıtı olarak da algılamamak gerekir. Bu önemli bir oylamaydı. Bu konuda, demokrasinin ve kuvvetler ayrılığının yerleşmesi itibariyle önemli mesafe katedilmiştir. Milletvekilleri özgürce oylarını kullanmışlardır. AK Parti Grubu'nda da bağlayıcı karar alınmamıştır. 
     
     ''ABD'DE BU KONUDA KONGRE KARAR VERİYORSA...'' 
     Soru Kuzey Irak'ta bir Kürt devletinin kurulması tehlikesi var. Böyle bir kritik süreçte Türkiye'nin yurtdışına asker gönderme kararı çıksa iyi olmaz mıydı 
     Yalçınbayır Şu anda öyle bir şartın da olmadığı, bu kararın sonucudur. TBMM böyle bir tehlikeyi görmemektedir. 
     Soru Bu karar iki müttefik ülke ABD-Türkiye ilişkilerini nasıl etkiler 
     Yalçınbayır Türkiye-ABD ilişkilerini etkilemez. Bu, parlamentonun bir kararıdır. Eğer ABD'de bu konuda kongre karar veriyorsa, 'kongre karar verdi biz ne yapalım' deniliyorsa Türkiye'de de denilecek olan odur 'TBMM karar verdi, hükümet ne yapsın.' Hükümetten hükümete ilişkiler sürecektir. Ama bir takım konularda Türkiye Cumhuriyeti Devleti'nin temel organı olan TBMM'nin hassasiyeti ortaya çıkmıştır. Hükümet de politikalarını bundan sonra tespit ederken buna göre davranacaktır. Bu, Türkiye'ye güvensizlik değildir, aksine Türkiye'nin itibarı artmıştır. Türkiye'nin kredi notu, tüm dünyada yükselmiştir. Bu yükselen kredi notu, AB sürecini de hızlandıracaktır. Türkiye'nin bu konudaki samimiyeti ortadadır. Türkiye kendi ekonomik çıkarlarını dikkate alarak değil, diğer bütün çıkarlarını dikkate alarak karar vermiştir. Sadece ekonomik çıkarlar dikkate alınsaydı herhalde bu kolaylıkla çıkardı. Türkiye Cumhuriyeti Devleti insanlık aleminin onurlu bir üyesidir ve bu üyelik gerçekten dünyada hakkettiği yeri almamıza yol açacaktır.'' 
     





</TEXT>
</DOC>
