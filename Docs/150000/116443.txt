<DOC>
<DOCNO> 116443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sontur26.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Panathinaikos'lu taraftarlar, polis eşliğinde gittiler... 
</HEADLINE>
<TEXT>

     Fenerbahçe-Panathinaikos futbol takımları arasında yapılan maç için İstanbul'a gelen ve bugün kavgaya yol açan Panathinaikos'lu taraftarlar, polis eşliğinde otelden ayrıldı. 
     Olayın ardından Nippon Hotel'e geri girmeleri sağlanan Panathinaikos'lu taraftarların buradan ayrılması için geniş güvenlik önlemleri alındı. 
     Taraftarlar, çevredeki emniyet tedbirlerinin tamamlanmasının ardından, kordon oluşturan polis eşliğinde, otelin arka kapısına yanaştırılan 2 otobüse bindirildi. 
     Bu arada, otobüslere havalimanına kadar eşlik edecek polis eskortları beklenirken, taraftarlar otobüslerin içinden çevredeki esnafı ve balkondan seyreden vatandaşları el hareketleriyle taciz etti. 
     Bu sırada otobüslerden birine doğru koşan bir kişi, eliyle aracın camına vurdu. Olay yerinde bulunan polisler tarafından gözaltına alınan bu kişi emniyete götürüldü. 
     Taraftarları taşıyan 2 otobüs, saat 17.00 sıralarında polis ekiplerinin eşliğinde Atatürk Havalimanı'na hareket etti. 
     Bu sırada da çevredeki birkaç kişinin otobüslere doğru şişe attığı görüldü. 
     Öte yandan, olayda yaralanarak Taksim Eğitim ve Araştırma Hastanesi'ne kaldırılan Fahrettin Kerim Gölge 39 ile Yunanistan uyruklu Apergis Georgios 20 , tedavilerinin ardından taburcu edildi. 
     





</TEXT>
</DOC>
