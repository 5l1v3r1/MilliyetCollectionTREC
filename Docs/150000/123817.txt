<DOC>
<DOCNO> 123817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sontur28.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçsuzluğunu fotoğrafla kanıtlamaya çalıştı... 
</HEADLINE>
<TEXT>

     Samsun'da evli kadını kaçırdığı iddiasıyla yargılanan sanık, duruşmada genç kadının gönderdiği fotoğrafı mahkeme heyetine delil olarak sundu. Sanık, fotoğrafa dayanarak, aralarında duygusal ilişki olduğunu iddia etti. 
     Derebahçe Mahallesi'nde yaklaşık 3 ay önce, 3 çocuk annesi Nuray Şimşek'i 26 kaçırdığı iddiasıyla tutuksuz olarak yargılanan Sezgin Tok 30 , Samsun 2. Ağır Ceza Mahkemesi'nde görülen davada suçsuz olduğunu savundu. 
     Hakkındaki suçlamaları kabul etmeyen ve genç kadının kendisine gönderdiği fotoğrafın arkasına yazdıklarını mahkeme heyetine okuyan Tok, Nuray Şimşek'in kendi rızasıyla geldiğini öne sürdü. 
     Genç kadının eşi ise sanığın kendisini ölümle tehdit ettiğini ve davacı olduğunu söyledi. 
     Duruşma, dosyadaki bazı eksikliklerin giderilmesi için ertelendi. 
     





</TEXT>
</DOC>
