<DOC>
<DOCNO> 128759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/soneko09.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yine yükseldi... 
</HEADLINE>
<TEXT>

     Venezüella'da bir aydır süren grevin global petrol arzına olumsuz etkisi, açığın kısa sürede kapatılamayacağı endişesi nedeniyle, New York borsasında Batı Teksas ham petrolünün varil fiyatı 33 doları aştı. 
     New York Ticaret Borsası'nda Şubat ayı teslimatı Batı Teksas petrolünün fiyatı 1.23 dolar artışla 33.08 dolara çıktı. Fuel-oil, benzin ve doğalgaz fiyatları da arttı. Londra borsasında da Şubat ayı teslimatı Brent petrolünün varil fiyatı 1.34 dolar artışla 30.77 dolara yükseldi. 
     Cenevre merkezli Petrologistics'e göre, Petrol İhraç Eden Ülkeler Teşkilatı'nın OPEC günlük ham petrol üretimi, daha çok Venezüella'nın grev nedeniyle piyasadan çekilmesi sonucu, Aralık ayında 1.9 milyon varil varil yüzde 8 azalıp 22.7 milyon varile indi. 
     ABD Enerji Bakanlığı da, günlük ham petrol ithalatının 1 milyon 514 bin varil azalışla 7 milyon 631 bin varile inmesiyle, ülkenin ham petrol stoklarının geçen hafta 9.1 milyon varil azalışla 278.3 milyon varile indiğini açıkladı. 
     OPEC'in Venezüella'dan kaynaklanan açığı kapatabilmek için üretimi hemn artırmayacağı tahmin ediliyor. 
     





</TEXT>
</DOC>
