<DOC>
<DOCNO> 137355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur04.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de akaryakıt istasyonu soyuldu... 
</HEADLINE>
<TEXT>

     Ümraniye'de bir akaryakıt istasyonunun 2 görevlisini silahla etkisiz hale getiren 2 kişi, kasada bulunan yaklaşık 40 milyar lirayı alarak kaçtı. 
     A.A muhabirinin aldığı bilgiye göre, Kemerdere BP akaryakıt istasyonunun muhasebe bölümüne saat 04.00 sıralarında arka pencereden giren silahlı 2 kişi, içeride bulunan Hüseyin Tükenmez ve Alper Aydın adlı görevlileri etkisiz hale getirdikten sonra her ikisini de kalorifer borusuna kelepçeledi. 
     Kasada bulunan yaklaşık 40 milyar lirayı alan soyguncular, plakası belirlenemeyen bir otomobille olay yerinden uzaklaştı. 
     Kalorifer borusuna kelepçelenen Tükenmez ve Aydın ise bağırarak yardım istedikleri diğer görevliler tarafından kurtarıldı. 
     Soyguncuların yakalanması amacıyla çevrede başlatılan operasyon sürüyor. 
     





</TEXT>
</DOC>
