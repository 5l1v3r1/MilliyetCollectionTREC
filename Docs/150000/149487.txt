<DOC>
<DOCNO> 149487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yasam/yas02.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül savaş dinlemiyor... 
</HEADLINE>
<TEXT>

Irak savaşı ve ekonomik kriz, evlilik hayalini etkilemedi. İstanbul'daki bazı nik h dairelerinde, haziran ve temmuz aylarının hafta sonları şimdiden dolmuş bile... 
     GÜLAY FIRAT İstanbul 

     Başvurular arttı 
     MUTLU bir yuva kurma hayallerini, savaş, doğal afetler ve ekonomik kriz dönemleri biraz sekteye uğratsa da, tamamen etkileyemiyor. Irak savaşı ve ekonomik kriz ortamına rağmen, evlendirme dairelerinde yoğunluk yaşanıyor. İstanbul'da başta Kadıköy olmak üzere, Fatih, Üsküdar ve Sarıyer gibi birçok ilçenin nik h dairelerinde başvuru kuyruğu var. Bazı nik h dairelerinde haziran ve temmuz ayları hafta sonları şimdiden dolmuş... 
     
     10 dakikada bir nikah 
     KADIKÖY Nik h Dairesi'nde 10 dakikada bir nik h kıyılıyor. Evlendirme Şefi İsmet Karakuş, "Günde 50 - 60 müracaat yapılıyor. Haziran ve temmuz aylarının hafta sonu nik hları doldu" diyor. Üsküdar Evlendirme Dairesi de haziran, temmuz ve ağustos aylarının cumartesi - pazar günlerinde yığılma olduğunu açıkladı. Sarıyer evlendirme memuru Filiz Coşkun da, "Haziran ve temmuzda yüzde 60 doluluk oranı söz konusu" diye konuştu. 
     
     Nik h sırası beklediler 
     Şu günlerde sadece İstanbul'da değil, birçok ilde nik h heyecanı yaşanıyor Dün Gaziantep'te, 24 çifte resmi nikah yapıldı. Çiftlerin nik hlarını Büyükşehir Belediye Başkanı Celal Doğan kıydı. 
     
İnsan psikolojisi güven ister      PROF. Dr. Sedat Özkan, savaş ve krize rağmen nik hlarda azalma olmamasını şöyle yorumluyor "ABD'de 11 Eylül saldırısından sonra evlilik ve çocuk yapma oranı artmıştı. 17 Ağustos ve 12 Kasım depremlerinde de durum benzerdi. Doğal felaketler, ekonomik kriz ya da savaşta evliliklerin artması doğal. Çünkü, insanlar böyle zamanlarda yaşam muhasebesi yapar, gelecek zamanın içeriğini sorgular. İnsanın psikolojik dürtüleri, güven ve paylaşım ihtiyacı artar, bunu da sevdiği kişiden arar ve bekler. Bu da evlilik oranlarını artırır." 
     


YAŞAM 


















</TEXT>
</DOC>
