<DOC>
<DOCNO> 127895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/yasam/yas02.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın modacılar donuk ve korkak’ 
</HEADLINE>
<TEXT>

Hollywood yıldızlarını giydiren Mardinli modacı Serap Koç, Türkiye’deki kadın meslektaşlarını topa tuttu "Fazlasıyla donuk, özensiz ve cesaretsizler" 
     GÜLAY FIRAT İstanbul 

     Ricky Martin, Enrico Iglesias, Sandra Bullock ve Melanie Griffith gibi yıldızları giydiren Mardinli modacı Serap Koç, Türk kadın modacıları donuk ve cesaretsiz’ buluyor. 
     Almanya’nın Münih kentindeki showroom’unda çıkan yangınla 2002-2003 koleksiyon tasarımları kül olan Koç, h l şok içinde. Biraz olsun nefes alabilmek için İstanbul’a gelen ünlü modacının, örnek aldığı isimler ise John Galliano, Jean Paul Gaultier ve Paco Rabanne. 
     
     Erkekler cesur, çünkü... 
     Gözünü Hollywood yıldızlarını giydirmeye diken modacı Serap Koç, Türk modacı hemcinslerini fazla donuk bulduğunu belirtirken şunları söylüyor 
     "Türkiye’de kendimi bir kadın modacı olarak gayet iyi buluyorum. Ama maalesef hemcinsim modacılar için aynı şeyleri söyleyemeyeceğim. Fazlasıyla donuk, düz ve cesaretsizler. Oysa modacı uçuk, marjinal olmalı. Belki ruh hallerini ortaya koyamıyorlar. Erkekler daha cesaretli. Dünyanın en iyi modacıları erkek. Çoğu da gay. Zaten bu yüzden erkek modacılar daha verimli. Adamlar bir çok şeyi aştığı için yaratıcılıkta sınır tanımıyor. Feminenle efemine arasında, çalışmalarında ortaya olağanüstü tasarımlar çıkıyor." 
     
     Hepsi nasibi aldı 
     Türkiye’den Hüseyin Çağlayan, Cemil İpekçi, Cengiz Abazoğlu ve Yıldırım Mayruk’u beğendiğini kaydeden Koç, hemcinslerini eleştirirken şu ifadeleri kullanıyor 
     "Zeynep Tunuslu, üzerine alıp, buluşturup bir şeyler yapmaya çalışmış izlenimi veriyor. Ben de moda yapıyorum’ der gibi.. Gördüğüm kadarıyla uyduruk, o da yaratıcılık değil. Bahar Korçan, sade ve düz. Kendine özgü bir çizgisi var. Neslihan Yargıcı’yı fazla ticari buluyorum. Ticari koleksiyon hazırlıyor. Ece Ege ise Dice Kayek’le gerçekten iyi bir çizgiye sahip. Ancak o da sadece Fransa’da tanınıyor." 
     



 YAŞAM 















</TEXT>
</DOC>
