<DOC>
<DOCNO> 109568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur22.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan, sicilinin silinmesi için tekrar başvurdu... 
</HEADLINE>
<TEXT>

     AKP Genel Başkanı Recep Tayyip Erdoğan, kamuoyunda bir çok tartışmaya yol açan DGM ve Yargıtay kararlarının ardından bu kez de Ankara 10'uncu Ağır Ceza Mahkemesi'ne başvurarak adli sicil kaydının silinmesini istedi ancak mahkemenin bu istemi reddetmesi üzerine, Erdoğan'ın avukatlarının yaptığı itiraz, Ankara 1'inci Ağır Ceza Mahkemesi'nce karara bağlanacak. 
     Edinilen bilgiye göre Erdoğan'ın avukatı bugün nöbetçi olan Ankara 10'uncu Ağır Ceza Mahkemesi'ne başvurarak müvekillinin adli sicil kaydının silinmesini talep etti. 
     Erdoğan'ın avukatı "4454 sayılı Basın ve Yayın Yoluyla İşlenen Suçlara İlişkin Dava ve Cezaların Ertelenmesine Dair Kanun"u taleplerine dayanarak olarak gösterdi. Erdoğan,'ın avukatı söz konusu yasa uyarınca 3 yıllık bekleme süresinin benzeri bir suçtan ceza alınmadan geçirilmesi durumunda adli sicil kaydının silineceğini öne sürdü. Ancak Ankara 10'uncu Ağır Ceza Mahkemesi Anayasa Mahkemesi'nin Erdoğan'ın TCK 31'den aldığı mahkumiyetin 4454 sayılı yasa kapsamında olmadığına ilişkin değerlendirmesi ve adli sicil kaydının silinmesi istemlerini reddeden Diyarbakır 3 No'lu DGM, Üsküdar Ağır Ceza Mahkemesi ile Yargıtay 8'inci Dairesi'nin son kararına atıfta bulunarak, bu talebi reddetti. 
     Erdoğan'ın avukatının ret kararına karşın yaptığı itiraz Ankara 1'inci Ağır Ceza Manhkeme'since karara bağlanacak. 
     Ancak 1'inci Ağır Ceza Mankemesi henüz dosya üzerindeki incelemesini tamamlamadı. 
     
</TEXT>
</DOC>
