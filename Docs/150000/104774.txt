<DOC>
<DOCNO> 104774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yasam/yas06.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi bu kız dövdü gazeteci bey ..’ 
</HEADLINE>
<TEXT>
Rus kızı, polisleri karakolda dövdü 
Rusya’nın son kahramanı’, kendisine tacizde bulunan beş polisi hastanelik edinceye kadar döven 17 yaşındaki Katya 
     CENK BAŞLAMIŞ - Moskova 

     Rusya, bugünlerde Moskova yakınlarındaki Nijni Novgorod kentinde yaşayan ve sadece 1.53 metre boya, 49 kilogram ağırlığa sahip olan Katya Şvetkova’yı konuşuyor. Komsomolskaya Pravda gazetesine kapak olan genç kızın öyküsü, erkek arkadaşı tarafından tokatlanmasıyla başladı. 
     Bu olaya sinirlendiği için kız arkadaşı Lena Vetkina ile iki şişe bira içen Şvetkova, erkek arkadaşını polise şikayet etti. Ancak, eve gelen polisler iki genç kızdan kendileriyle yatmalarını istedi. Şvetkova ile Vetkina bu isteği reddedince karakolda sorguya alındı. 
     Nöbetçi memur Aleksey Malov da, sözlü tacizde bulununca daha fazla dayanamayan genç kızlar alkolün de etkisiyle polislere saldırdı. Polisler Vetkina’yı kısa sürede etkisizleştirdi ama minik’ Şvetkova dişli çıktı ve hepsini bir yandan ısırırken bir yanda da eline ne geçtiyse vurdu. 
     17 yaşındaki genç kızla zorlukla başa çıkabilen beş polis dayak yemelerini hazmedemeyerek kendisini mahkemeye verdi. Mahkeme Şvetkova’yı "devlet memurlarına saldırı, memura görevi başında hakaret ve serseriliköten suçlu bularak 2.5 yıl hapisle cezalandırdı, ancak yaşının küçük olmasını da gözönünde bulundurarak cezayı üç yıl erteledi. Polislere yönelik "cinsel taciz" suçlaması ise, kanıtlanamadığı gerekçesiyle düştü. 
     



 YAŞAM 























</TEXT>
</DOC>
