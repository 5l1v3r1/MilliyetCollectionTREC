<DOC>
<DOCNO> 101209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/ekonomi/eko02.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD İttifakları zorlayacağız 
</HEADLINE>
<TEXT>

TÜSİAD Başkanı Özilhan, Derviş’in siyasette ittifak arayışını ve işadamlarının da siyasete katılımını desteklediklerini söyledi 
     EKONOMİ SERVİSİ 

     Devlet eski Bakanı Kemal Derviş’in, derin bir krizin ardından gelerek sert bir program uyguladığını ve Türkiye’nin uçurumun kenarından döndüğünü’ belirten Türkiye Sanayicileri ve İşadamları Derneği TÜSİAD Başkanı Tuncay Özilhan, Derviş’in siyasette ittifak arayışını ve işadamlarının siyasete katılımını desteklediklerini söyledi. 
     İstifası konusunda CNN Türk’ün sorularını yanıtlayan Tuncay Özilhan, Derviş’in uyguladığı program sayesinde Türkiye’nin bünyesinin krizlere karşı güçlendiğini belirtti. Özilhan, Hükümette bulunması teminat mıydı ’ şeklindeki soruyu, "Kemal Bey’in hükümetin içinde olması bu programın uygulayıcısı, kurucusu olarak çok önemliydi. Tabuları yıkarak programı uyguladı. Ancak bu iş artık öyle bir noktaya geldi ki hem siyaset arayışı hem hükümet içinde olması çelişkiydi. Bence istifayla doğru yaptı. Hatta gecikmiş olduğunu düşünüyorum" dedi. 
     
     İşadamları siyasete girecek’ 
     Derviş’in siyasette ittifak arayışının çok önemli olduğunu vurgulayan Özilhan, Derviş’in yılmadan denediği bu arayışı desteklediklerini söyledi. Özilhan şöyle dedi 
     "İttifak arayışını destekliyoruz. Türkiye’nin bu kadar siyasi dağılmışlığı seçim sonrasında da istikrar çıkmama ihtimali, herkesi ürkütüyor. Merkez sağ ve solda ittifakların yapılması önemli bir etki sağlar, daha istikrarlı bir yapı oluşur diye düşünüyorum. İş alemi bu ittifakları zorlayacaktır." 
     Bir başka soru üzerine de işadamlarının da elini taşın altına koyma zamanının geldiğini belirten Özilhan, "Çünkü herkes şikayetçi. Önde gelen birçok işadamı, sanatkar ve mesleklerinde yükselmiş kişilerin gireceğini ve girmesi gerektiğini düşünüyorum" dedi. 
     



 EKONOMİ 

















</TEXT>
</DOC>
