<DOC>
<DOCNO> 106310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/ekonomi/eko01.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YDH’de tanıştılar... Derviş ısrar etti... CHP’de çalışacaklar 
</HEADLINE>
<TEXT>

     AÇIK KOYU SOHBETLER EYLEM TÜRK 

     CHP’den milletvekili aday adayı olan İSO eski Başkanı Memduh Hacıoğlu, siyasete girme kararında ailesinin ve Kemal Derviş’in etkili olduğunu söyledi. Kemal Derviş ile Yeni Demokrasi Hareketi YDH döneminde tanıştıklarını belirten Hacıoğlu, "Çok kısa bir süreydi ama birbirimizi tanımıştık. Onunla siyasette çalışmayı uygun buldum" dedi. 
     
Siyasete girmeye nasıl karar verdiniz 
     Siyaset pek düşündüğüm bir şey değildi. İşadamı olarak siyasete karar vermek güç bir şey. Siyasetteki kargaşaya baktığınızda bu daha da güçleştiriyor işi. Ama sonuçta bir yurttaş olarak bir şeyler yapılmasının da gerekliliği ortaya çıkıyor. Bunları üst üste koyarak süzgecimden geçirdim. Eşim ve oğlumla oturup düşündük, taşındık ve bu kararı verdik. 
     
Kemal Derviş’in bu aşamada etkisi ne oldu 
     Siyasete girmem için teklif Kemal Bey’den geldi. Onun etkisi çok önemli. Biz onunla YDH’da tanıştık. Yani daha önce siyasi bir çalışmamız olmuştu. Çok kısaydı ama birbirimizi tanımıştık. 
     
Önümüzdeki dönem siyasette bir takım oyunu mu göreceğiz 
     Kesin. Türkiye bundan sonra iyi kadrolarla yönetilmelidir. Artık Türkiye’yi, dünyayı bilen insanların kurduğu kadroyla siyaset yapılacaktır. Bunun dışında hiç birşey başarılı olamaz. Bu ekip işidir. Ekibiniz yoksa ne yaparsanız yapın başarılı olamazsınız. Bu ekibin de güçlü olması lazım. 
     
YDH dönemiyle bugünü kıyaslarsanız, bir farklılık görüyor musunuz 
     YDH yeni ve cesur bir hareketti. O günün koşullarına göre çok cesurdu. Bugün YDH’nın söylemlerine baktığınızda bu söylemlerin misyonu bitti. O gün çok önemli olan söylemler, bugün geçerli değil. Çünkü Türkiye gelişim ve değişim içinde. Bu anlamda YDH misyonunu tamamladı. 
     
Sanayici arkadaşlarınız siyasete girmenizi nasıl değerlendirdi 
     Bazı arkadaşlarım Kendini yorma’ dediler. Ama büyük bir kesim ise bunun şart olduğunu söyledi. Herkes elini taşın altına sokacak. Benim arkadaşlardan istediğim ise sadece manevi destek. Yani oy. 
     
     Yangını Derviş söndürdü’ 
Nasıl bir siyaset düşünüyorsunuz Aktif olacak mısınz 
     Siyaset de üretim ve verimlilik istiyor. Son döneme baktığınızda Türkiye’de siyasetçinin Türk toplumuna getirdiği büyük ve hantal bir yapı var. Ben sanayiciyim. Hayatım üretimle geçmiş. Üretmeden duramam. Siyasette de üretim çok önemli olacak. Ben sanayi, ihracat ve tarımı biliyorum. Sorunlarını ve bunların nasıl çözüleceği konusunda çalışmalarım var. 
     
Ekonomide Türkiye çok zor günler geçirdi... 
     Hemen söyleyeyim, geçirmeye de devam ediyoruz. Bir yangın çıktı, söndürüldü. Bunu söndürenin kim olduğunu biliyoruz. Şimdi yeniden inşa edilmesi lazım. İnsanların umutsuzluğunu umuda döndürmeniz lazım. Öncelikle Türkiye’nin AB üyesi olması şart. 
     
     CHP değişti, yenilendi’ 
CHP’de değişim görüyor musunuz 
     CHP’nin değiştiği ve yenilendiğine çok çok inanıyorum. 67 milyon nüfus ve milli gelir kişi başına 2 bin dolara kadar indi. Bu ülkede sosyal demokratik bir hareketin olmaması bana ters geliyor. Bunun sorumluluğuyla hareket eden bir CHP görüyorum. Solda birlik olmasa bile artık insanların beyninde ve kalbinde bir birlik olacağı bir çatı olacak. CHP şu anda Türkiye’nin en köklü siyasi kurumu. Bu kurumun Türkiye’nin sorunlarına sahip çıkıp, çözmesi çok farklı bir çalışmayı gerektiriyor. Çok daha büyük bir cesareti var. 
     
Eleştiren taraftayken, eleştirilebilecek tarafa geçtiniz... 
     Evet. Yıllar yılı yapılan yanlışları dile getirdik. Son 15 yıl önce eleştirdiğim sorunlar h l tazeliğini koruyor maalesef. O anlamda da bundan sonra bu söylediklerimi yapabilme çabasında olacağım. Siyasetin ekonomiye yaptığı tahribatları bugün bizim yapmamız lazım. Doğrusunu biliyoruz. Gerçek dünyadan geliyoruz. Bu konuda katkım olmasını istiyorum. Mesela herkesin insanca yaşayacağı çağdaş bir Türkiye’nin olmasını istiyorum. Sosyal demokrasi bu kriteri yerine getirecek tek siyasi görüş. 
     



 EKONOMİ 
















</TEXT>
</DOC>
