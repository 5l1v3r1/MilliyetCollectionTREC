<DOC>
<DOCNO> 132360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/myilmaz.html </URL>
<DATE> 2003/01/22/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
AK’lama itirafı 
</HEADLINE>
<TEXT>

     Tasarı TBMM komisyonlarında görüşülürken bu affa olanak veren madde çıkarılmış ancak TBMM’deki oylamada AKP’lilerin önergesiyle yeniden tasarıya eklenerek oylanmış ve kabul edilmişti. 
     Bütün bu süreç sonunda ve tasarı yasalaştıktan sonra Maliye Bakanı’nın ağzından hep aynı şeyi işittik Bu tasarı beni affetmiyor, benim verilmeyecek bir hesabım yok 
     
     "Hafızayı sıfırlayın" 
     Geçtiğimiz cuma günü Türkiye İhracatçılar Meclisi’nin TİM konuğu olan Maliye Bakanı Kemal Unakıtan ile TİM Başkanı Oğuz Satıcı arasında geçen bir konuşma Kanal D’de yayımlandı. 
     Kanal D’nin mikrofonunun açık olduğunu fark etmeyen Unakıtan ile TİM Başkanı Oğuz Satıcı arasında şu konuşma geçti 
     Satıcı Şimdi bu düzenleme ile kurtuldu di mi... Faturası geçmiş olanlar 
     Bakan Unakıtan Tabii canım. 
     Satıcı Temizlendi yani, kurtuldu. 
     Bakan Unakıtan Tabii ya. 
     Yasanın detaylarını dinleyen Oğuz Satıcı, bir yandan da bakandan bilgi alıyor. 
     Satıcı Orhan Yıldırım’ı Bu kişinin Orhan Yıldırımçakar olduğu, daha sonra Satıcı tarafından Milliyet muhabirlerine teyit edildi. hapse atamazlar değil mi Orhan Yıldırım... 
     Bakan Unakıtan Orhan tamam. 
     Satıcı Sabahleyin geldi yanımıza çocuk gibi. 
     Bakan Unakıtan Sorma yaa, Allah muhafaza. 
     Satıcı Yenileyin bütün sicilleri. Sicil numaralarını yenileyin. 
     Bakan Unakıtan En güzeli. 
     Satıcı Hafızayı sıfırlayın. 
     
     Dava arkadaşı 
     Milliyet’in yaptığı araştırmaya göre konuşmada adı geçen Orhan Yıldırımçakar, Maliye Bakanı Kemal Unakıtan’ın yargılandığı davadaki sanıklardan biri. Yani bakanın dava arkadaşı’. 
     İstanbul 1. Ağır Ceza Mahkemesi’nde görülen davanın Hazırlık No 2001 7424, Büro No 2001 428, İddia No 2001 466 numaralarıyla kayıtlı iddianamesindeki sanıklar listesinin 5’inci sırasında Kemal Unakıtan yer alıyor. Orhan Yıldırımçakar ise sanıklar listesinin 21’inci sırasında kayıtlı. 
     Bakan "Af beni kurtarmıyor" diyor ama aynı davadaki başka sanık arkadaşlarının kurtarıldığını da Oğuz Satıcı’ya mikrofonların önünde itiraf ediyor. 
     
     "En güzeli" 
     Her iki sanığın yöneticisi oldukları şirketlerin Orhan Aslıtürk ve Muhammet Ciğer’in kurduğu şirketlerden aldıkları faturalarla hayali ihracat yaptıkları iddia ediliyordu. 
     Maliye Bakanı’nın Milliyet’in haberine yaptığı ısrarlı yalanlamaların ne kadar gerçekleri yansıttığının değerlendirilmesini okuyucularımıza bırakıyorum. 
     Oğuz Satıcı’nın siciller sıfırlansın’ önerisine en güzeli’ diyerek karşılık veren Bakan Unakıtan’ın bu girişimi de gerçekleşirse, adı hayali ihracata ve vergi kaçakçılığına karışmış firmaların sicilleri temizlenecek. Böylece bu firmaların yeniden devletten teşvik ve KDV iadesi almalarının yolu açılmış olacak. 
     Ne diyelim "Madem partimizin adı AK, biz de herkesi aklayalım" diye düşünüyorlar belli ki... Memleketimize ve tüm hayali ihracatçılara, naylon faturacılara hayırlı olsun... Dürüstlükten ayrılmadan para kazanmaya çalışanlar da enayiliklerine doymasınlar 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
