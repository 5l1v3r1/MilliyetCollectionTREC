<DOC>
<DOCNO> 137887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/bila.html </URL>
<DATE> 2003/02/20/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
ABD ile yürütülen müzakerelerde tüm detaylar belirlendi... 
</HEADLINE>
<TEXT>
Askeri mutabakat imzaya kaldı 
İmzaya hazır olan askeri mutabakat metnine göre, Türk askerini Türk komutan yönetecek. Halkın tedirgin olmaması için ABD askeri, TSK kontrolünde Türkiye’den geçecek... 
     
     EMİR-KOMUTA ZİNCİRİ YOK 
     1. MİLLİ KOMUTANLIK Operasyonda milli komutanlık esası uygulanacak. Kuzey Irak’ta görev alacak Türk birlikleri, Türk komutan, Kuzey Irak’tan girecek ABD birliklerine ABD’li komutan komuta edecek. Türk ve ABD askerleri arasında emir - komuta zinciri kurulmayacak. 
     Türk birliklerinin ABD’li komutana bağlı olması önerisinin resmi olarak masaya getirilmediği, sadece basına demeç olarak verildiği ve Türk tarafının tepkisi üzerine, bu önerinin resmiyet kazanmadığı ayrıca Türk Silahlı Kuvvetleri ile ABD’li kuvvetlerin görev yerlerinin farklı olması nedeniyle iki ülke askerleri arasında emir - komuta zinciri kurulmasına ihtiyaç olmadığı saptaması yapıldığı öğrenildi. 
     
     KATAR’A İRTİBAT TİMİ 
     2. İRTİBAT PERSONELİ VEYA TİMİ Türk ve ABD silahlı kuvvetlerinin kararg hlarında birliğin büyüklüğüne göre, karşılıklı olarak irtibat personeli veya timi bulundurulacak. Bu personel veya timler karşılıklı olarak birliklerin hareket koordinasyonunu sağlayacak. 
     Operasyon sürecinde ABD birliklerinin Kuzey Irak veya Türkiye’de kuracakları bütün kararg hlarda Türk irtibat subayları, Türk Silahlı Kuvvetleri’nin Kuzey Irak’ta kuracakları kararg hlar ile Türkiye’de operasyonla ilgili kararg hlarında ABD’li irtibat subayları olacak. Ayrıca operasyonun merkez kararg hı işlevi görecek olan Katar’daki kararg ha da Türk irtibat timi gönderilecek. Katar’a irtibat timi, TBMM’den asker gönderme tezkeresi çıktıktan sonra gidecek. 
     
     3. HUKUK ABD askerlerinin deniz, kara, demiryolu ve hava yoluyla intikalleri ve Türk topraklarında kaldıkları süre ile Türk topraklarında görev yapacak olan ABD personelinin kendi aralarındaki ihtilaflarda ABD hukuku, Türk tarafıyla ihtilaflarda ise Türk hukuku uygulanacak. İhtilafın veya suçun niteliğine göre Türk tarafıyla olan anlaşmazlıklara sivil veya askeri Türk mahkemeleri bakacak. 
     
     SİLAH DÖKÜMÜ ALINACAK 
     4. GEÇİŞ DÜZENİ VE GÜVENLİĞİ ABD askerleri ve silahlarının Türkiye’den geçişlerinde, bu birliklerin güvenliği Türk Silahlı Kuvvetleri tarafından sağlanacak. Geçiş, Türk makamlarının belirlediği biçimde ve saatlerde, sivil halkı tedirgin etmeyecek ve tehdit duygusu yaratmayacak bir düzende gerçekleştirilecek. Silahların namluları kapalı olacak ve yönleri sivilleri tedirgin etmeyecek şekilde tutulacak. Geçecek personel, silah ve teçhizatın dökümü Türk makamlarına verilecek. 
     5. MUSUL VE KERKÜK Türk Silahlı Kuvvetleri, Musul ve Kerkük’e girmeyecek. Ancak ABD dışında başkaca silahlı gücün bu kentlere girmesine de izin verilmeyecek. Kürt grupların bu kentlere silahlı güçle girmesine engel olunacak. 
     
En fazla 50 bin ABD’li gelecek      Askeri mutabakat metninde asker sayısı belirtilmiyor. Ancak yapılan askeri ve siyasi müzakereler sonucunda TBMM ve hükümetin vereceği karara bağlı olarak seçenekleri hazırlamış durumda. Müzakerelere dayanılarak yapılan tahmin ise gelecek ABD askeri sayısının 50 bini geçmeyeceği yönünde. Kuzey Irak’ta görev yapacak Türk askeri sayısı ise, takviye edilmiş kolordu büyüklüğünde olabilecek. Takviye edilmiş kolordunun da 60 bin askerden oluşacağı tahmin ediliyor. 
     ABD’yle yürütülen görüşmelerde ilk mutabakat askeri alanda sağlanmış oldu. Eğer, ekonomik alanda da mutabakat sağlanır ve TBMM’den asker gönderme ve bulundurma tezkereleri geçerse, ABD birliklerinin indirilmesi ve geçişinin 15 günde tamamlanacağı da gelen bilgiler arasında. Türk Silahlı Kuvvetleri’nin ise daha kısa süre içinde Kuzey Irak’taki görev yerlerine konuşlanabilecekleri kaydediliyor. Türk ve ABD askeri yetkilileri, siyasi kararları bekleme aşamasına gelmiş durumdalar. 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
