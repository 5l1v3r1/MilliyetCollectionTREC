<DOC>
<DOCNO> 130170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/akyol.html </URL>
<DATE> 2003/01/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Modernleşme sorunu 
</HEADLINE>
<TEXT>

     Yoksa, kocasını makamında ziyaret etmesi, üniversitedeki çocuklarının diploma törenine katılması bile yasaklanması gereken bir "mürteci", bir "potansiyel suçlu" mu 
     "Peygamber torunu" Arap krallarının, diktatörlerin eşleri, kızları kuaförlerden yeni çıkmış saçları ve Londra’dan, Paris’ten getirtilmiş çağdaş’ kıyafetleriyle dünyanın karşısına çıkarken... 
     Bre Hayrünnisa Hatun, sen Peygamber torunlarından daha mı dindarsın açmıyorsun 
     
     TARİHÇİ Charles Issawi’ye göre, Japonlar modernleşmeyi teknik ve ekonomik gelişme olarak anladılar. Ortadoğulular ise modernleşmeyi Batılı simgelerde, lüks yaşam, konut ve mobilya gibi tüketim kalıplarında aradılar. 
     Yeni kuşak sosyal bilimcilerimizden Ayşe Kadıoğlu da, Derya Sazak’a "bizde modernleşmenin görüntüsü kendisinden önemli oldu" diyor. Milliyet 2 Aralık 2002 
     Mesele "görüntü"yü aşarak gerçek modernleşme türleri hakkında doğru bir vizyona sahip olmakla ilgili. 
     "Peygamber torunu" olmanın, soy sopun ne İslami ne rasyonel hiçbir özel değeri yoktur. Ancak aşiret ve feodal kültürlerde soya dayalı referanslar olur. 
     Hayrünnisa Hanım ise eşinin başbakan olmasını ve insanların dilediği gibi giyinmesini savunurken "demokrasi"ye, yani modernitenin yarattığı bir referans sistemine dayanıyor. 
     Hangisinin referansı modern 
     
     PEKİ, modern ne demek Batı’da Shmuel N. Eisenstadt, bizde Nilüfer Göle gibi sosyal bilimciler, "çok - türlü modernlikler" multiple modernities kavramını işliyorlar. 
     Modernleşme, 19. yüzyılda sanıldığı gibi, tek tipli ve pozitivist - doğrusal bir süreç değil değişik türleri olan ve mutlaka çoğulculuğu içeren, "melez", karma bir süreç... 
     Amerikan Bilimler ve Sanatlar Akademisi’nin yayın organı Daedalus’un Kış 2000 sayısı bu konuya ayrılmış. Orada mesela Dale F. Eickelman diyor ki 
     "Ortadoğu’da, mesela Türkiye’de militan laikliği benimseyen yönetici elitler, özgürlük, bireyselleşme gibi aydınlanma’ değerlerinden ziyade, otoriteryanizm ve hoşgörüsüzlükle bütünleşmişlerdir..." 
     Bu da özgürleşme, bireyleşme gibi gerçek modernite değerlerinin gelişmesini zorlaştırıyor. Sf. 119 - 135 
     Kitle eğitimi, kentleşme, dışa açılma gibi süreçler modern değerler olan bireyleşmeyi, bireysel onur, tercih, özgürlük, farklılık ve eşitlik bilincini geliştiriyor, değerler çeşitleniyor, "çok - türlü modernlikler" oluşuyor. 
     "Muhafazakar modern" terimi bunlardan biri. 
     Türbanlı kızların ninelerimizden farklı olması da bundan... Dinin eski dogmatik yorumları yerine, bireysel, liberal, dayanışmacı, sol, hatta feminist yeni yorumlarının ortaya çıkması da bundan... 
     Bu modernleşmeleri "irtica" sanmamızın sebebi, modernleşme anlayışımızın 19. yüzyılda ve "görüntüde" kalmış olmasıdır. 
     Hayrünnisa Hanım şık, zarif, mütevazı bir "modern muhafazakar" hanımefendidir... 
     Onu eve kapatan "otoriteryanizm ve hoşgörüsüzlük" anti moderndir. 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
