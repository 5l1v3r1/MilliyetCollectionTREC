<DOC>
<DOCNO> 128680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/siyaset/siy05.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
30 yıl önceki kafa 
</HEADLINE>
<TEXT>

1972 tarihli bir İngiliz belgesinde Türkiye ve Yunanistan için sorunlu ülkeler’ yorumu yapıldı. AB için Yunanistan’a şans verilirken, Türkiye için uzun yıllar gerekli’ denildi 
     YORGO KIRBAKİ Atina 

     İngilizlerin henüz AB’nin gündeminde Kopenhag kriterleri bile yokken 1972’de Türkiye’nin AB üyeliğinin gerçekleşmesi için uzun yıllar gerektiğini düşündüğü ortaya çıktı. İngiltere’nin o dönemde "Albaylar Cuntası"nın yönetimindeki Yunanistan’ın üyeliğine ise daha fazla şans tanıdığı belirlendi. İngiltere Dışişleri Bakanlığı’nın 1 Ocak’ta açıklanan 1972 arşivinden, FCO9 1528 sayılı ve "Avrupa’nın genişlemesi Türkler ve Yunanlılar konusunda ne yapmalıyız " başlıklı belgede, iki ülkenin o dönemdeki adıyla Avrupa Ekonomik Topluluğu’na AET girmeleri ihtimali incelendi. Yunan basınında yayımlandığı şekliyle belgede şunlar kaydedildi 
     "Türkiye ve Yunanistan sorunlu ülkelerdir. Bir dizi nedenler yüzünden diğer Avrupa ülkelerinden farklıdırlar. Yunanlıların eğitim ve kültür düzeyi Türklerden daha iyi. İki ülke de coğrafi açıdan Avrupa ile Ortadoğu arasında ama Batı Avrupa’da yer almak istiyorlar. Yarının Avrupa’sında tek para birimi, ortak bir ekonomi politikası hedefleniyor. Bu durumda toplumların yapısı değişecek. Ekonomik açıdan Türkiye ile Yunanistan’ın tam üye olabilme yeteneğini gösterip gösteremeyecekleri cevap arayan bir sorudur." 
     
Yunanistan üye olacaktır      "Avrupa Parlamentosu ve AET Konseyi, siyasi durumları nedeniyle bu iki ülkenin üyeliği konusunda endişelidir. Ayrıca üyelikleri de Atina ile Ankara arasındaki anlaşmazlıkların Avrupa’nın gündemine getirilmesine yol açacaktır. Yunanistan gelecekte üye olacaktır. Siyasi durumu Yunanistan’ın üyeliğini erteleme aracı olarak kullanamayız. Aksine, üyeliği Yunanistan’daki siyasi durumun değişmesi için baskı aracı olarak kullanmalıyız." 
     



 SİYASET 















</TEXT>
</DOC>
