<DOC>
<DOCNO> 109487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sondun19.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız bilim adamları, başka boyutları mı kanıtladı.. 
</HEADLINE>
<TEXT>

     Fransız bilim adamları, görünmeyen farklı boyutların varlığını kanıtladıklarını iddia ettiler. 
     Fransa'daki Atom Enerjisi Komisyonu'nda http www.cea.fr görevli bilim adamları Jean-Paul Mbelek ve Marc Lachieze-Ray, bilinmeyen güçlerin Dünya'nın manyetik alanına doğrudan etki ettiğini belirterek, kütle çekimi gravitasyon sabitinin, değişik ölçüm yerlerinde olması gerekenden daha büyük sapmalar gösterdiğini söylediler. 
     Kütle çekimi sabiti, var olan sabitler arasındaki en belirsizi. Bilim adamları, buna rağmen, kütle çekimi sabitini ölçümlerinin çok az fark göstermesi gerektiğini söyledi. 
     Mbelek ve Lachieze-Ray, en doğru ölçümlerin onbinde bir oranında sapma gösterdiğini, yapılan ölçüm hatalarının da bu sapmanın onda biri oranında olduğunda normal sayıldığını belirterek, kendilerinin yaptığı ölçümlerde ise kütle çekimi sabitinin normalden daha büyük farklılık gösterdiğini kaydettiler. 
     Mbelek ve Lachieze-Ray, bu büyük farkın bilinmeyen güçlerin Dünya'nın manyetik alanına etki etmesinden kaynaklanabileceğini öne sürdüler. 
     Bilim adamları, daha kesin sonuçlar elde edebilmek için kutuplarda ve ekvator çevresinde ölçümler yapacak. 
     





</TEXT>
</DOC>
