<DOC>
<DOCNO> 130042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo18.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta sakat futbolcuların durumu... 
</HEADLINE>
<TEXT>

     Birinci Süper Futbol Ligi'nde ikinci bölüm hazırlıklarını sürdüren Beşiktaş'ta, sakat futbolcuların tedavisi sürüyor. 
     Sakatlıkları nedeniyle Yasin, Sergen, Ahmet Yıldırım ve Zafer, bu sabahki çalışmaya katılmazken, kulüp doktoru Ayhan Optur, bu oyuncuların ciddi bir sakatlığı bulunmadığını bildirdi. 
     Ayhan Optur, yaptığı açıklamada, bu futbolcuların sakatlıklarının çok önemli olmadığını, birkaç gün içinde takımla birlikte çalışabileceklerini söyledi. 
     Optur, Sergen ve Yasin'in aşil tendonunda sorunlar bulunduğunu belirterek, ''Takımda yalnızca Bayram'ın uzun tedavi süreci var. Ahmet Yıldırım'ın sağ dizinde sorunu bulunuyor. Zafer'de ise dünkü antrenmanda darbeye bağlı dokuda yumuşama söz konusu. Bu futbolcular birkaç gün daha tedavi olacak'' dedi. 
     Sabah antrenmanında takımdan ayrı çalışan Cordoba'nın durumuna da değinen Optur, ''Cordoba'nın ayakkabı vurmasından dolayı şikayetleri vardı. Bu nedenle takımdan ayrı çalıştı'' açıklamasını yaptı. 

     
</TEXT>
</DOC>
