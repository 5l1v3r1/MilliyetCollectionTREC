<DOC>
<DOCNO> 129860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur33.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin üs talebine izin çıktı... 
</HEADLINE>
<TEXT>

     Ankara, ABD'nin Türkiye'deki üs ve limanlarda keşif yapma talebine ilişkin izin mutabakatının imzalanması kararı aldı. 
     Edinilen bilgiye göre, Dışişleri Bakanlığı ve askeri yetkililer yaptıkları değerlendirme sonucu, 150 kişilik Amerikan ekibinin Türkiye'deki üs ve limanlarda keşif yapmasına olanak sağlayacak mutabakat zaptının imzalanmasını kararlaştırdı. 
     A.A muhabirinin Amerikalı kaynaklardan edindiği bilgiye göre, karar Amerikalı yetkililere henüz ulaşmadı. Amerikalı bir yetkili ise ''Doğruysa çok memnun olduk'' dedi. 
     Keşif faaliyetlerini yürütecek Amerikalı ekibin tabi olacağı hukuk kuralları konusunda Türkiye'yi rahatsız eden herhangi bir nokta bulunmadığı da öğrenildi. 
     Mutabakat zaptının, iki ülke askeri yetkilileri arasında her an imzalanması bekleniyor. 
     
</TEXT>
</DOC>
