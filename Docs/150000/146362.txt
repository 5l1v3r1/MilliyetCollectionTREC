<DOC>
<DOCNO> 146362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sondun08.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Fedaileri'nin eğitim merkezi bombalandı 
</HEADLINE>
<TEXT>

     ABD ordusu, Saddam Fedaileri'nin eğitim merkezi, devlet başkanlığı sarayı, istihbarat binası ve karadan havaya füze rampalarının bombalandığını duyurdu. 
     Bombalamayı ''ana vurgun'' olarak niteleyen ABD ordusunun açıklamasında, uydu güdümlü bombaların, Saddam Fedaileri'nin ana eğitim binasını TSİ 22 30'da hedef aldığı kaydedildi. 
     Açıklamada, ABD öncülüğündeki savaş uçaklarının, Bağdat'ın batısında bulunan Saddam Uluslararası Havaalanı'nın doğusundaki Ebu Garayb Devlet Başkanlığı Sarayı'ndaki ''komuta ve kontrol binaları'' ile Karada İstihbarat binasını bombaladığı belirtildi. 
     Bağdat'ın doğusundaki karadan havaya iki füze sisteminin hedef alındığı belirtilen açıklamada, ''Bağdat üzerinde uçan ittifak uçaklarının güvenliğinin artırıldığı'' ifade edildi. 
     





</TEXT>
</DOC>
