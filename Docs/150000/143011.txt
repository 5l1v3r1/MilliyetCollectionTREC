<DOC>
<DOCNO> 143011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sondun32.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Jacques Chirac Irak için 30 günlük süreyi kabul etmeye hazırım 
</HEADLINE>
<TEXT>

     Fransa Cumhurbaşkanı Jacques Chirac, Irak'ın silahsızlanması konusunda 30 günlük bir müddeti kabul etmeye hazır olduğunu açıkladı. 
     Fransa Cumhurbaşkanlığı'ndan verilen bilgiye göre Chirac, Amerikan CNN ve CBS televizyonlarına verdiği demeçte, ''Bir ay, iki ay... Bu noktada, denetçilerin onayladığı bir anlaşmayı kabul etmeye hazırım'' dedi. 
     Chirac, Irak için 30 günlük bir müddeti kabul edip etmeyeceği sorusunu, ''denetçilerin önerdiği her şeyin kabul edilmesi gerektiği'' şeklinde yanıtladı. 
     ABD Başkan Yardımcısı Dick Cheney ise Irak'ın silahsızlanması konusunda 30 ya da 60 günün bir şeyleri değiştireceğine inanmanın zor olduğunu açıkladı. 
     Irak lideri Saddam Hüseyin'e yardımcı olacak daha fazla ertelemelerin olmayacağı bir noktaya yaklaştıklarını kaydeden Cheney, diplomatik çabaların sonuna yaklaşıldığını, diplomasinin son aşamasında olduklarını belirtti. 
     





</TEXT>
</DOC>
