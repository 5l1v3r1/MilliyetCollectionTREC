<DOC>
<DOCNO> 120235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sonspo17.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nde kadro çıkmazı... 
</HEADLINE>
<TEXT>

     Ankaragücü Teknik Direktörü Mihai Stoichita, Trabzonspor maçı öncesinde kadro çıkmazına girdi. 
     Sakatlıkları süren kaptan Hakan Kutlu, İsmet ve Faruk Namdar'a Simao'nun da eklenmesi, Yılmaz'ın kart cezası nedeniyle bu hafta oynayamayacak olması ve son olarak gribe yakalanan golcü futbolcu Augustine'in de antrenmanlara çıkamaması, Rumen teknik adamı kadro kurma konusunda sıkıntıya soktu. 
     Eksik kadroyla çok zorlu bir maça çıkacaklarını belirten teknik direktör Stoichita, herşeye karşın Trabzon'a galibiyet için gideceklerini belirtirken, bordo-mavili ekibe karşı takımda genç oyuncularına şans vereğini açıkladı. Rumen teknik adamın, Trabzonspor karşısında, genç oyuncuları Mehmet Türkmehmet, Cem ve PAF takımdan Adem Koçak'a ilk 11'de yer vermesi bekleniyor. 
     Sarı-lacivertli ekip, yarın akşam uçakla Trabzon'a hareket edecek. 
     





</TEXT>
</DOC>
