<DOC>
<DOCNO> 141097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/dunya/dun01.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ın sortiden başı döndü 
</HEADLINE>
<TEXT>

     DIŞ HABERLER SERVİSİ 

     ABD ve İngiltere’nin, savaşın başlangıcını gizlemek için, Irak’ın güneyindeki uçuşa yasak bölgede keşif uçuşlarını 3 kat artırdığı bildirildi. Üst düzey bir savunma yetkilisine göre, Basra Körfezi’ndeki Amerikan kuvvetlerinin komutanı General Tommy Franks, güneydeki uçuşa yasak bölge üzerinde düzenli olmayan uçuşlar yaptırıyor. 
     Düzensiz uçuşlar ve uçuşların 3 katına çıkarılmasının amacının, Irak hava savunması yetkililerinin keşif uçuşları ile gerçek savaş arasındaki farkı belirlemelerini güçleştirmek ve gerçek savaş başladığında Irak hava savunmasını hazırlıksız yakalamak olduğu belirtildi. 
     
     Savaşın başladığını anlamayacaklar 
     Bir yetkili, şimdi her gün güneydeki uçuşa yasak bölgede birkaç yüz sorti yapıldığını, bu sortilere F - 16 ve diğer savaş uçakları ile keşif, havada yakıt ikmali ve diğer destek uçaklarının katıldığını söyledi, ancak uçak ve sorti sayısı hakkında kesin rakamlar vermedi. 
     



 DÜNYA 













</TEXT>
</DOC>
