<DOC>
<DOCNO> 104133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/siyaset/siy11.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı sporculara 592 milyar 
</HEADLINE>
<TEXT>

     NECMİ KEPÇETUTAN Ankara 

     Başbakan Bülent Ecevit ve Spordan Sorumlu Devlet Bakanı Erdoğan Toprak, başarılı sporcuları ve antrenörleriyle kulüplerini ödüllendirdi. Fikret Ünlü’nün, istifa etmek için beklediği ödül töreninde Ecevit ve Toprak, 12 federasyondan toplam 71 sporcu, 50 antrenör, 32 kulüp, 6 masör ve 2 doktora toplam 592 milyar 345 milyon liralık ödül dağıttı. Avrupa Şampiyonu atlet Süreyya Ayhan’ın da katıldığı törende konuşan Ecevit, "Burada gördüğüm tablo beni çok etkiledi" dedi. 3 günlük bakan Toprak da, "2012 olimpiyatına talip Türkiye’nin sporda alması gereken çok yol var. Devletin her konuyu düzenlemesi mümkün değil. Federasyonları özerk hale getireceğiz. Yeni dönemde kesinlikle hiçbir spor tesisinin temeli atılmayacak. Mevcutların bitirilmesi için eldeki imk nlar kullanılacak" diye konuştu. 
     
Önceden istifa ederdim      CHP’ye geçmek için partisi DSP ve bakanlıktaki görevinden istifa eden Fikret Ünlü, dün yerine atanan Erdoğan Toprak’ı makamında ziyaret ederek devir teslimde bulundu. Ünlü, Toprak için "Spor eğitimi almasa da kendisi iyi bir sporcu. Onun atanacağını bilseydim daha önce istifa ederdim" dedi. Ünlü, bakanlığı döneminde Başbakan Bülent Ecevit’in büyük desteğini gördüğünü belirtti. 
     



 SİYASET 



















</TEXT>
</DOC>
