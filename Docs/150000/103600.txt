<DOC>
<DOCNO> 103600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur03.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da kamu kuruluşları bile kaçak elektrik kullanıyor 
</HEADLINE>
<TEXT>

     Diyarbakır'da kamu kurum ve kuruluşları, kaçak elektrik kullanımı konusunda uyarıldı. 
     Valilik'ten yapılan açıklamada, TEDAŞ Müessese Müdürlüğü ekiplerince yapılan kontrollerde, birçok kamu kurum ve kuruluşu ile lojmanlarında kaçak elektrik kullanıldığı, sayaçlarının bozuk ve mühürsüz olduğunun tespit edildiği belirtilerek, bu durumun, kayıp ve kaçak tüketimlerinin asgari seviyeye indirilmesine ve tahsilatın arttırılmasına engel olduğu bildirildi. 
     Konunun önemine dikkat çekilen açıklamada, kamu kurum ve kuruluşlarının kaçak elektrik kullanımının ortadan kaldırılmasına yönelik gerekli tedbirleri en kısa sürede alması istenirken, aksi takdirde ilgili kişiler hakkında yasal işlem yapılacağı bildirildi. 
     





</TEXT>
</DOC>
