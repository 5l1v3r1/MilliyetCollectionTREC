<DOC>
<DOCNO> 134397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun03.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karneler alındı sömestr başladı 
</HEADLINE>
<TEXT>

Antalya’nın Alanya ilçesine bağlı Konaklı beldesi Emişbeleni İlköğretim Okulu’na geceleri girerek kantinde karınlarını doyurduktan sonra kalem ve oyuncak çalan A.D., O.D. ile S.G. de dün karnelerini aldı. 
     DOĞAN HABER AJANSI 

     Türkiye genelindeki ilköğretim okulları ve liselerde öğrenim gören yaklaşık 15 milyon öğrenci, dün karnelerini aldı. Yurdun dört bir yanında çeşitli karne manzaraları yaşandı... 
     
     Pülümür’deki Dedekorkut İlköğretim Okulu’nda öğrencilere karneleri deprem korkusu nedeniyle okul bahçesinde dağıtıldı. Depremde hasar gören Pülümür Yatılı İlköğretim Bölge Okulu’nun öğrencileri ise karnelerini alamadı. 
     
     VELİLERE DE KARNE 
     Zonguldak’ta Özel Ufuk Koleji’nde "anne - baba tutumu, kitap okuma, televizyon bağımlılığı, bilgisayar kullanımı, etkili ders çalışma, davranış bozuklukları, ergenlik ve çocukla iletişim" konulu eğitim çalışmalarında başarılı olan 79 veliye de karne verildi. 
     
     Ereğli Orhan Nurdan Oğuz İlköğretim Okulu 6. sınıf öğrencisi yürüme engelli Mustafa Koçdemir, tekerlekli sandalyeyle gittiği okulun ilk döneminde takdir 
     belgesi aldı. 
     
     Kayseri’de karnesini aldıktan sonra evine dönmek isteyen lise öğrencisi Çınar Üçel, bir otomobilin çarpması sonucu ağır yaralandı. 
     



 GÜNCEL 




















</TEXT>
</DOC>
