<DOC>
<DOCNO> 107477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur29.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş Teşkilatlandırma Sekreteri "Oyumuz emekten yana adaylara" 
</HEADLINE>
<TEXT>

     Türk-İş Genel Teşkilatlandırma Sekkreteri ve Genel Maden İşçileri Sendikası GMİS Genel Başkanı Çetin Altun, ''Seçimlerde, halkın kabulleneceği ve destek olacağı bir tablonun çıkma ihtimali zor görünüyor'' dedi. 
     Altun, GMİS Başkanlar Kurulu Toplantısı'nda yaptığı konuşmada, Türkiye'deki siyasi kadroların yetersizliğinin ülkeyi yönetilemez duruma getirdiğini, bugün de halkın desteğini ve güvenini almış bilgili kişilerin siyasete katılımının sağlanamadığını savundu. 
     Kasım ayında yapılması kararı alınan seçimin sonucunda, her zaman olduğu gibi çözümsüzlük ve kaos yaşanacağının görüldüğünü iddia eden Altun, şöyle dedi 
     ''Bizler her şeye rağmen yılmadan ve yorulmadan çözüm arayışları üretecek oluşumlara destek olmaya devam edeceğiz. Seçimlerde, halkın kabulleneceği ve destek olacağı bir tablonun çıkma ihtimali zor görünüyor. Siyasetçilerin birbirleriyle barışık olmaması, ülkemize çok şeyler kaybettirmiştir. Sağ ve sol görüşlü tüm siyasetçilerin gerçekçi çözüm önerileri sunmasını bekliyoruz. Türk-İş olarak, siyasi parti ayrımı yapmaksızın emekten yana adaylara destek olma kararı aldık. TBMM'ye gideceğine inandığımız işçi kökenli adayların, emek adına faydalı olacaklarına inancımız sonsuz.'' 
     





</TEXT>
</DOC>
