<DOC>
<DOCNO> 102884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/temelkuran.html </URL>
<DATE> 2002/08/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Adanalı çocuklar kanallarda ölür... 
</HEADLINE>
<TEXT>

Yılda 70-80 çocuk kanalda ölüyor. Hemzemin tren geçitlerinde de 60-70. Öyle sabit telefat gibi yani, normal bir şeymiş gibi... 
     Milliyet TIR’ında var bir tuhaflık. Nereye gitsek yağmur yağıyor. Adana’da, ağustos ayında yağmur henüz görülmüş bir şey olmamasına rağmen biz Adana’ya girer girmez hava, burnunda bir hapşırık hissiyle dolaşan nezleli bir hal aldı. Bulutlarla TIR arasında manyetik bir alan oluştuğuna, bunun da milyonlarca müminin bir araya gelip ettiği yağmur duasına eşit enerji ürettiğine ilişkin son derece bilimsel olmayan teoriler ürettim. Neyse... 
     Velhasıl şemsiyeler altında "buluştuk halkla". Şemsiye altında Nevin Hanım ve Rezzan. Konular derinleşince, yağmur da öyle toprak kokulu filan yağınca... Yak bir sigara 19 yaşındaki Rezzan’ın dört aylık Çağdaş bebeğini de verdik TIR’ın teknik ekibinin eline. Oh Kadın kadına... Çağdaş, karikatür gibi bir bebek Kahkaha atıyor. Bayağı kahkaha yani yüksek sesle. 
     
     Rezzan’a ne olacak 
     Böyle yakın yakın oturunca, "kamusal" konuşamıyor insan pek. Rezzan’ın genç yaşta evlenmesinden, uzaklardaki "demokrat yapılı" dediği ailesinin ona küsmesinden, eşinin Arap kökenli ailesinin içinde tek başına kalışından, eşinin ve kendisinin işsizliğinden, aileyle yaşama mecburiyetinden, uçarı bir üniversite öğrencisiyken aniden büyük bir ailenin bütün işlerini yapan gelini olmasından, "insan bekliyor eline sağlık’ denmesini" meselesinden, ... Bahsettik. 
     Sosyal demokrat biyoloji öğretmeni Nevin Hanım’la seçimlerden, YTP’nin geleceğinden bahsediyorken başlangıçta, birden Rezzan’a bir çıkış yolu ararken bulduk kendimizi. "Şöyle yapsan" Olmuyor. "Böyle yapsan " O da olmuyor. Bu işler seçimlerde hangi partiye oy verileceği meselesine benzemiyor. İnsan o kadar atıp tutamıyor... Susuyoruz. 
     Sonra işte çaresiz bir sessizlikle uzun uzun söndürülür ya sigara, öyle. "Kanallarda çocuklar ölüyormuş her yıl. Yılda 70 - 80 çocuk ölüyormuş. Aslı var mı " Nevin Hanım öğretmen ya "Derse gelir çocuklar, saçlar ıslak. Kanaldan geliyorlar. Paraları yetmediği için havuzlara gitmeye, serinlemek için kanallara giriyorlar. Kanalın ortasında da akıntı var. Sadece çocuklar değil, yüzme bilen büyükler bile boğuluyor." 
     
     Ölüm istatistiği... 
     Böyle işte, böyle anlamsız bir nedenle ölen çocukların istatistiği tutuluyor Adana’da. Doğan Haber Ajansı Adana Temsilcisi Muzaffer Bey’in verdiği bilgilere göre, bir de mahalle aralarındaki hemzemin tren geçitlerinde yılda ortalama 60 - 70 çocuk ölüyormuş. Böyle yani, normal bir şeymiş gibi... Her yıl yani, öyle sabit telefat gibi... 
     Peki bir şey yapılmıyor mu Seçim konuşuluyor ötede, gürültüyle... Zengin Adana, çocuklarının kanallarda ölmesini izliyor yani. Bir iki tane daha havuz yaptıramıyor. Nasılsa öyle işte... Para, hayata tahvil edilemiyor. Çok zor bir şeymiş gibi. 
     
     







Derviş ve sol 


Kemal ve Kemal 


Son söz Ecevit’e... 


Baykal’ın kamp gecesi 


HADEP yol ayrımında 


Koalisyon istemeyiz’ 


Halk bunalımda’ 


3 Kasım’da önseçim yapacağız 


AKP, CHP yarışı 


Doğu’nun bakir topraklarından organik bal 


Adanalı çocuklar kanallarda ölür... 


Dağdan inene ekmek bulmalı 


</TEXT>
</DOC>
