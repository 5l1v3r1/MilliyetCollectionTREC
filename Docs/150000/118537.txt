<DOC>
<DOCNO> 118537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/guncel/gun12.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvercinlerini emanet edecek vekil arıyor... 
</HEADLINE>
<TEXT>

Tam 100 güvercini olan ANAP’lı Seydaoğlu, güvercinlerine sahip çıkacak milletvekili bulmadan lojmanı terk etmeyecek 
     NAMIK DURUKAN Ankara 

     Meclis lojmanlarında, her biri 1 milyar değerinde 100 güvercin besleyen ANAP Diyarbakır Milletvekili Sebgetullah Seydaoğlu, "Milletvekili seçilememek değil, güvercinlerimden ayrılma fikri beni daha çok üzüyor" diyor. Moral kaynağı olarak gördüğü cins güvercinleri için milletvekili ve aileleriyle sık sık tartışan Seydaoğlu, Meclis’teki makamına gitmeden önce her sabah güvercinlerini uçurup stres atıyor. Günde üç kez kümes bakımı yapan Seydaoğlu, "Bugüne kadar birçok sorun yaşadım. Listeye giremedim. Ama hiçbiri güvercinlerimden ayrılmak kadar bana acı gelmedi" diye konuşuyor. 
     İsteyen vekile güvercinlerinin hepsini ücretsiz vermeye hazır olduğunu söyleyen Seydaoğlu, sözlerini şöyle sürdürüyor 
     
     APARTMANA GÖTÜREMEM Kİ’ 
     "Güvercinleri Halepçe, İran, Filistin, Çeçenistan, Bosna ve Güneydoğu’dan getirdim. Ortaya hiç kimseye nasip olmayan bir koleksiyon çıktı. Onlara büyük emek verdim. Bugüne kadar çok masraf yaptım. Taşınacağım apartmanda onları besleyemeyeceğim için vekillerden birine, yaptırdığım özel kafesleriyle teslim etmek istiyorum." 
     



 GÜNCEL 














</TEXT>
</DOC>
