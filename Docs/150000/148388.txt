<DOC>
<DOCNO> 148388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/son/sonspo04.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Rus takımlarını seviyor... 
</HEADLINE>
<TEXT>

     Avrupa Basketbol Ligleri Birliği tarafından organize edilen Avrupa Ligi E Grubu'nda mücadele eden ve grubundaki 5. maçında yarın Rusya'nın CSKA Moskova takımıyla karşılaşacak Efes Pilsen'in, Rus takımlarına karşı büyük üstünlüğü bulunuyor. 
     Efes Pilsen, Avrupa kupalarında Rus takımlarıyla bugüne dek 14 kez karşı karşıya gelirken, bu karşılaşmalardan 13'ünü kazanıp, sadece 1'inden yenik ayrıldı. 
     Lacivert-beyazlılar, Rus takımlarındaki tek yenilgisini de 1997-98 sezonunda Avrupa Ligi'nde yine CSKA Moskova'ya deplasmanda 77-73 yenilerek almıştı. Efes Pilsen, bu yenilginin ardından Rus takımlarıyla yaptığı 9 maçı da kazanmasını bildi. 
     İstanbul takımı, bu ülke takımlarına karşı en farklı galibiyetini de geçen sezon yine Avrupa Ligi'nde 2. turda Ural Great'i 17 sayı farkla 101-84 yenerek elde etti. 
     Bu arada Efes Pilsen, bu sezon Avrupa Ligi'nde 2. turda CSKA Moskova ile kendi sahasında yaptığı ilk maçı da 71-69 kazanarak, bu ülke takımlarına karşı başarısını sürdürdü. 
     
     DEPLASMANDA 6 GALİBİYET 

     Efes Pilsen, Rus takımlarıyla deplasmanda 7 kez karşı karşıya gelirken, bu karşılaşmalarda 6 galibiyet alma başarısı gösterdi. 
     Lacivert-beyazlılar, 7 karşılaşmada sadece CSKA Moskova'ya mağlup olmuştu. 
     
     RUS TAKIMLARIYLA YAPTIĞI MAÇLAR 

     Efes Pilsen'in Rus takımlarıyla yaptığı maçlar ve aldığı sonuçlar şöyle 
     1992-93 Avrupa Şampiyon Kulüpler Kupası 
     Efes Pilsen-CSKA Moskova................. 85 - 82 CSKA Moskova-Efes Pilsen................. 87 - 96 1996-97 Avrupa Ligi 
     Efes Pilsen-Dinamo Moskova............... 87 - 84 Dinamo Moskova-Efes Pilsen............... 73 - 82 1997-98 Avrupa Ligi 
     CSKA Moskova-Efes Pilsen................. 77 - 73 Efes Pilsen-CSKA Moskova................. 71 - 63 1998-99 Avrupa Ligi 
     Avtodor Saratov-Efes Pilsen.............. 66 - 77 Efes Pilsen-Avtodor Saratov.............. 107 - 91 Efes Pilsen-CSKA Moskova................. 73 - 58 CSKA Moskova-Efes Pilsen................. 98 - 105 2000-01 Suprolig 
     Dörtlü Final 
     CSKA Moskova-Efes Pilsen................. 85 - 91 2001-02 Avrupa Ligi 
     Ural Great-Efes Pilsen................... 85 - 89 Efes Pilsen-Ural Great................... 101 - 84 2002-2003 Avrupa Ligi 
     2. Tur 
     Efes Pilsen-CSKA Moskova................. 71 - 69 
     
     AVRUPA KUPALARINDA 287. MAÇ 

     Efes Pilsen, yarın CSKA Moskova ile yapacağı maçla Avrupa kupalarında 287. maçına çıkacak. 
     Lacivert-beyazlılar, Avrupa kupalarında bugüne dek 286 karşılaşma yaparken, 181 maçtan galibiyetle ayrılırken, 105 maçta da mağlup oldu. 
     Bu arada Oktay Mahmuti ile Avrupa'da 50 karşılaşma oynayan Efes Pilsen, bu maçlarda 31 galibiyet, 19 yenilgi aldı. 
     

     
</TEXT>
</DOC>
