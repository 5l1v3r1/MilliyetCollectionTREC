<DOC>
<DOCNO> 130101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko05.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı her an bize ulaşabilir 
</HEADLINE>
<TEXT>

Doğan Holding, borsa aracı kurum yöneticilerine tanıtıldı. Yönetim Kurulu Başkanı Aydın Doğan, "Bizi sorgulayan ortaklar istiyoruz" dedi 
     EKONOMİ SERVİSİ 

     1961 yılında üç kişi ile kurulan şirketin bugün 15 bini aşan çalışanı bünyesinde barındıran dev şirketler topluluğuna dönüştüğünü belirten Doğan Holding Yönetim Kurulu Başkanı Aydın Doğan, "Ortaklarımız ve yatırımcılarımız bundan nemalarını alacaktır" dedi. 
     Doğan Holding’in borsa aracı kurum yöneticilerine tanıtıldığı toplantıda yaptığı konuşmada, babasının yanında çırak olarak işe başladığını ve iş hayatında 45’inci yılına gireceğini anlatan Aydın Doğan, daha sonra şöyle konuştu 
     "Bu dönem içinde cesaretli, atılgan, risk alan bir adam oldum. Doğan Holding’in yüzde 34’ü halka açık. Biz ortaklarımızın kazanması için elimizden geleni yapıyoruz. Burada başarılı olduğumuzu zannediyorum. Tabii ülkenin içinde bulunduğu birtakım riskler, ekonomik inişler bizi de etkiliyor. Ama açıklıktan ve şeffaflıktan yanayız. Ortaklarımızın bizi sorgulamasından yanayız. 
     Uzun vadede Doğan Grubu’na yatırım yapanların para kazanmasını çok arzu ediyoruz. Kendi kazanmamızdan çok onların kazanmasını arzu ediyoruz. Çünkü biz onlar sayesinde büyüyoruz. Bizi sorgulayın, istediğiniz her şeyi sorun. Çünkü bizi sorgulamanız bizim yanlış yapmamızı engeller. " 
     
     24 saat ulaşabilirsiniz’ 
     Doğan Holding CEO’su Tufan Darbaz da konuşmasında, tek amaçlarının değer yaratmak olduğunu, bunun da sürdürülebilir büyüme ile olacağını söyledi. Kurumsal yönetim uygulamasında iddialı olduklarını kaydeden Darbaz, borsa aracı kurum yöneticilerine hitaben şunları söyledi "Hazırladığınız raporlar bizler için çok önemli. Sizlerden ricam, manipülasyona son derece açık olan borsamızda, şirketlerimiz için hazırladığınız raporlarda, ayrı bir özen göstermeniz bizleri çok mutlu eder." 
     
Bizi bataklığa çekmeye çalışıyorlar’      Medya sektörünün tartışmalı bir sektör’ haline getirildiğini belirten Aydın Doğan, "Medya Türkiye’de de tartışmalıdır. Maalesef kriz sonrasında Türk medyası bir bataklığa saplanmıştır. Yanlış işler yaptılar. Birçoğu medyadan para kazanmak için değil, medyayı ellerinde tutarak başka şeyler yapmak istediler. Onun için bu sektörde battılar. İşimiz nasıl başkalarını haber yapmaksa, medya sahiplerinin durumunu da haber yapmaktır. Bunlar maalesef sektörümüzü aşağıya çektiler ve güvenilirliğini zedelediler. Biz bataklığin içinden çıkmak için uğraşıyoruz. Ne kadar temiz kalırsak kalalım, atılan çamur tutmasa da izi kalıyor" dedi 
     



 EKONOMİ 























</TEXT>
</DOC>
