<DOC>
<DOCNO> 123640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/guncel/agun.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu değerli zevat için newline gerekeni yaparız ’ 
</HEADLINE>
<TEXT>

Emekli Başsavcı Savaş’ın "Lojman kararının hedefi benim" sözlerinin ardından Adalet Bakanı Çiçek, "Güvenliğin tek yolu herkese lojman vermek değil" dedi 
     ANKARA Milliyet 

     Yüksek yargı kurumlarının emekli başkanları ile emekli Yargıtay başsavcılarına güvenlik gerekçesiyle tahsis edilen lojman uygulamasına son verilmesi tartışma yarattı. Başbakanlık, uygulamanın herhangi bir kişi ya da kuruma yönelik olmadığını açıklarken Adalet Bakanı Cemil Çiçek, güvenlik gerekçesiyle lojman tahsisinin doğru olmadığını savundu. Çiçek, "Güvenliği sağlamanın tek yolu herkesi lojmanda oturtmak değil. Kişilerin güvenliğini sağlamak devletin görevi. İçişleri Bakanlığımız o noktada gerekli tedbiri bu değerli zevat için alacaktır" diye konuştu. 
     
     DENETİMSİZLİK BİTECEK’ 
     Başbakanlık’tan yapılan açıklamada da, ekonomik sıkıntıların nedenlerinden birinin kamu harcamaları olduğunun bilindiği belirtilerek, şöyle denildi "Varlıklı, dar gelirli tüm vatandaşlarımızdan toplanan vergilerle harcama savurganlığı yapmak sorumlu, bilinçli ve ciddi devlet yönetimi anlayışı ile bağdaşmamaktadır. Hükümetimiz, kamu harcamalarındaki denetimsizliği gidermek için tüm önlemleri alacaktır. Sorunlar, kişi ve kurum ayrıcalığı yapmadan alınan tedbirlere uyularak, hep birlikte aşılacaktır. Gözden uzak tutulmaması gereken husus, bu kararnamenin Danıştay kararına istinaden yayımlandığıdır. Kararnamenin birtakım hedefleri olduğu iddiaları gerçekdışıdır." 
     
Gül’le çekişmemiz var      EMEKLİ Yargıtay Başsavcısı Vural Savaş, "Başımıza bundan sonra gelecekler bu karar yüzünden olacak. Kaderde belki ölüm de var. Bu işlere girerken ölümü de göze aldık" dedi. RP ve FP’nin kapatılması süreçleri ile Başbakan Abdullah Gül’ün hakkında fezleke hazırlanmasına da neden olan "RP’nin kayıp trilyonları" davasında etkin rol oynayan Savaş, sözlerini şöyle sürdürdü "Şimdiye kadar bundan ben, Haluk Yardımcı, Sami Selçuk, Mehmet Uygun yararlandı. Bu lojman, normal bir apartman dairesi. Hep Emekli olunca bakalım başımıza neler gelecek ’ diye düşündüm. Bunun arkası da gelir, koruma aracını da alırlar. Abdullah Gül ile öteden beri çekişmemiz var. Bu bizi cezalandırma hareketidir." 
     
     
     
     



 GÜNCEL 















</TEXT>
</DOC>
