<DOC>
<DOCNO> 139789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko05.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş riskine karşı hazırız sistem tıkır tıkır işleyecek 
</HEADLINE>
<TEXT>

BDDK Başkanı Akçakoca, Savaş riskine karşı tedbirliyiz. Demirbank’tan ders çıkardık, sistem işleyecek’ dedi 
     EKONOMİ SERVİSİ 

     Bankacılık Düzenleme ve Denetleme Kurulu BDDK Başkanı Engin Akçakoca, sektörün savaş riskine hazır olduğunu söyledi. Akçakoca, "Faiz ve likidite riskleri kontrolümüzde. Merkez Bankası, Hazine ve BDDK bu riskleri denetliyor. Bankacılık sektörü 1994 krizi ve Demirbank olayından ders çıkardı. Bu kez tıkır tıkır işleyecek. Riskler var, ancak biz de bu risklerin tedbirlerini almış durumdayız" dedi. 
     
     Sıra k r ettirmede 
     Finans Kulüp toplantısına katılan Akçakoca, bankacılıkta özkaynağın çok önemli bir unsur olduğunu dikkat çekti. Bunu destekleyecek unsurlardan birinin sermaye koymak, diğerinin de enflasyona göre k r üretebilmek olduğunu belirten Akçakoca, "Biz, şu anda bu k rı ürettirmenin peşindeyiz. Reel sektör de kendisini güçlendirmek için önlemler almalı. Bankacılık bugüne kadar dünyanın işini yaptı, reel sektörün de yapmalı" dedi. 
     Bağımsız kurumlarda başarı sağlayan gelişmiş ve gelişmekte olan ülkelerde özerk kurumlarla birlikte yaşamanın, yemeği çatal bıçakla yemek kadar doğal hale geldiğini belirten BDDK Başkanı Akçakoca, şöyle konuştu 
     
     Tahammülü öğreneceğiz’ 
     "Özerk kurumlara tahammül etmeyi öğrenmemiz belki biraz zaman alacak. Bu kurumlar, kıskançlık olmayan bir ortamda faaliyet gösteriyor ve son derece etkili. Kurulurken bağımsız olacağı söylenmiş, kanunları o şekilde çıkmış. Sonra teker teker geri alınmış. Böyle yaklaşılan bir kurumun çalışanlarının motivasyonunu düşünebiliyor musunuz Özerk kurumların denetimi siyasi otoriteye bağlı olursa, Demokles’in kılıcı gibi üstümüzde bir tehdit devamlı bulunur. Şu ana kadarki sistem zaten böyle bir sistem. Özerklikle bağdaşmayan engeller var" diye konuştu. 
     Akçakoca, özel sektörden üye olursa daha demokratik bir yapıya kavuşup kavuşulmayacağının sorulması üzerine, "Olur... 2 milyar maaşa demokrasiyi tatmak isteyen varsa şiddetle tavsiye ederim. Ben bulamadım" yanıtını verdi. 
     Merkez Bankası Başkanı Süreyya Serdengeçti de bugüne kadar kendileriyle ilgili yasada Merkez Bankası’nı tehdit eden bir sorun yaşamadıklarını belirtti. 
     



 EKONOMİ 




























</TEXT>
</DOC>
