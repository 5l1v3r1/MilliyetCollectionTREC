<DOC>
<DOCNO> 149522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun13.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Basra'da intihar komandolarının silahları bulundu... 
</HEADLINE>
<TEXT>

     İngiliz güçlerinin, Irak'ın güneyindeki Basra kentinde, intihar komandolarının kullanması için depolandığı tahmin edilen silahlar bulduğu bildirildi. 
     İngiliz askeri yetkililer, Basra ve civarındaki çeşitli noktalarda patlayıcılar ve fünyeler ele geçirildiğini söylediler. 
     İngiliz güçlerinin, kimyasal silahlarla ilgili ve 1991 Körfez Savaşı'ndan kalma tutsakların yeraltındaki zindanlarda tutulduğuna dair gelen bilgiler üzerine, Irak-İran sınırı boyunca El Amara bölgesinde aramalar yaptığı belirtildi. 
     Askerlerin ayrıca, bir kontrol noktası yakınına park etmiş halde, içinde patlayıcı madde olduğundan kuşkulanılan bir cihazın yer aldığı bir otobüs buldukları bildirildi. 
     Binbaşı Neil Robertshaw, olayın daha sonra bir ''oyun'' olduğunu ortaya çıktığını söyledi. Robertshaw, ''Bu olay, yerel halka yardım etmek adına yaptıklarımıza karşın, bölgedeki varlığımızı hala istemeyen insanlar bulunduğunu gösteriyor'' dedi. 
     Bu arada, Basra'daki bir hastanenin çatısına, yağmalanmasını engellemek için keskin nişancıların yerleştirildiği, bu tür girişimleri önlemek için diğer bazı hastanelerin önlerinde de tankların hazır beklediği belirtiliyor. 
     İngiliz askeri sözcü Albay Al Lockwood, dün, İngiliz birliklerinin Basra'da, 48 saat içinde Basra polisiyle birlikte devriye gezmeye başlayacağını açıklamıştı. 
     





</TEXT>
</DOC>
