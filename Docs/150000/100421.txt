<DOC>
<DOCNO> 100421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/guncel/gun03.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalite çetesinin mont vurgunu 
</HEADLINE>
<TEXT>

     TOLGA ŞARDAN Ankara 

     Ankaralı ünlü bir işadamının ihbarıyla, Ankara Kalite Bölge Başkanı Albay Feridun Cengiz Seçkin’in de aralarında bulunduğu üst rütbeli subayların tutuklanmasıyla ortaya çıkarılan "Kalite Çetesi"nin, Emniyet Genel Müdürlüğü’nü de "hile" yaparak zarara uğrattığı belirlendi. Çetenin, polis teşkilatı için üretilen montların analiz raporlarında hile yaptığı, şartnameye uygun olmayan montların teslim alınmasını sağladığı anlaşıldı. 
     İddianameye göre, emekli astsubay Yılmaz Timur, TimpaTeks adlı firmasıyla 51 bin adetlik mont ihalesini aldı. Emniyet Genel Müdürlüğü, ikinci parti teslimi öncesinde Timur’dan "yeterlilik" raporu istedi. Bunun üzerine, Timur, Albay Feridun Cengiz Seçkin’den yardım istedi. Seçkin’in isteği ile hareket eden bilirkişi hileli rapor verdi. Öztürk iddianamede, "Seçkin’in sağladığı kolaylıktan istifade ile bilirkişi incelemesinde ortaya çıkan ve reddedilmesi gereken 51 bin 093 adet polis montunun teslimatında şartnameye aykırı mal kabul ettikleri, kopma mukavemetinin şartnameye aykırı olmasına karşın uygun gösterildiği" görüşüne yer verdi" 
     



 GÜNCEL 















</TEXT>
</DOC>
