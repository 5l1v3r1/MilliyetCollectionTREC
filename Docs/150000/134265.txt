<DOC>
<DOCNO> 134265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun14.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet, tv ve radyonun önüne geçti... 
</HEADLINE>
<TEXT>

     İnternetin, kullanıcılar açısından radyo ve TV'nin önüne geçtiği, kitap ve gazeteyle başabaş hale geldiği bildirildi. 
     Bu sonuç, Los Angeles California Üniversitesi tarafından yapılan bir kamuoyu araştırması neticesinde ortaya çıktı. 
     Araştırmaya katılanlardan bir Yale Üniversitesi öğrencisi, ''Ciddi bilgilere ihtiyacınız olduğunda kütüphaneye gidersiniz. Fakat gidemeyecek kadar tembelseniz, Google'dan bir arama verir ve istediğiniz bilgilere anında ulaşırsınız'' diye konuştu. 
     Buna karşılık, kamuoyunun sadece yüzde 'ü, internette okuduğuna inandığını söyledi. 
     Bu oran, bir yıl önce, yüzde 58 olarak belirlenmişti. 
     İnternet üzerinden kredi kartı numaralarını verenler ise bu yüzden başlarına bir iş geleceği korkusunu içlerinden atamadıklarını söylediler. ABD'de son zamanlarda yaygın hale gelen ''kimlik hırsızlığının'' bu kaygının artmasında rol oynadığı bildiriliyor. Bu tür hırsızlıklar son bir yılda 2 katına çıkmış bulunuyor. 
     Yapılan araştırmanın rakamsal sonuçları şöyle 
     -İnternet kullanıcılarının yüzde 61'i interneti çok önemli buluyor. Bu oran, 6 yıldan fazla internet kullanan deneyimli kişilerde yüzde 73'e kadar çıkıyor. Kitabı önemli bulanların oranı yüzde 60, gazeteleri önemli bulanların oranı ise yüzde 58. 
     -Televizyon önemli diyenlerin oranı yüzde 50, radyonun önemine inananlarin oranı yüzde 40, dergilere önem verenler ise yüzde 29. 
     -İnternette geçirilen ortalama süre haftada 11 saate çıktı. Sürede, geçen yıla oranla 1 saatlik artış görülüyor. 
     -İnternete girenler daha az televizyon seyrediyor. 
     -Ailelerin yüzde 37'si çocuklarına ceza verecekleri zaman onların internete girmesini yasakladıklarını söylediler. 
     





</TEXT>
</DOC>
