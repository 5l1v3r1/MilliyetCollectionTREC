<DOC>
<DOCNO> 102837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/siyaset/siy06.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Dokuzlar’a Hayır’ demedi 
</HEADLINE>
<TEXT>

"Ecevitler’le Ecevit’siz DSP" diyen ve solda güç birliği isteyen 9 DSP’li, bu kez olumsuz bir yanıt almadı... 
     GÜNSELİ ÖNAL Ankara 

     Başbakan Bülent Ecevit, "Ecevitler’le Ecevit’siz DSP" sloganıyla harekete geçen ve "Solun yaşayan en eski liderisiniz. Solda güç birliğini sağlamak tarihi göreviniz" diyen muhalif 9 milletvekiline bu kez "Hayır" demedi. 
     Ecevit, solda güç birliğine DSP’nin de katılmasını ve bu girişimin öncülüğünü yapmasını isteyen 9’lara, "Ben buna Hayır’ demiyorum. Ama bu nasıl olacak, nasıl bir yaklaşımla olacak " yanıtını verdi. 9’ların seçimlerden önce bu güç birliğinin mutlaka sağlanması gerektiği yönündeki ısrarına karşılık "Düşüneceğim" diyen Ecevit, görevden çekilmesi yönündeki talepler üzerine de, "Ben zaten buna hazırlanıyordum ama araya erken seçim girdi. Seçimden önce buna vakit yok. Altyapısını hazırladıktan sonra görevden çekileceğimi defalarca belirttim" diye konuştu. 
     Muhalif isimlerden bir milletvekili, Ecevit’in tavrının çok umut verici olmadığını, ancak kapıları da tamamen kapatmadığını belirterek, şunları söyledi 
     "Ecevit’in solun yaşayan en eski lideri olarak soldaki güç birliğinin öncülüğünü yapması gerektiğini, bunun tarihi misyonu olduğunu söyledik. Bu konuda hayır demediğini söylüyor ancak bunun nasıl olacağı konusunda da bir fikri yok. Kafası flu. Birkaç gün içinde bu fluluk sona erecektir." 
     



 SİYASET 
















</TEXT>
</DOC>
