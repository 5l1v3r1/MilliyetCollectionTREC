<DOC>
<DOCNO> 149475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/spor/spo04.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra transferde 
</HEADLINE>
<TEXT>

Kupada finale yükselen ve UEFA'yı garantileyen Trabzonspor yeni sezon için kolları erken sıvadı, kabarık bir transfer listesi hazırladı 
     İskelet korunacak 
     TRABZONSPOR yönetimi, bu sezon belirlenen hedeflerin büyük ölçüde tutması üzerine gelecek yılın çalışmalarına hız verdi. Türkiye Kupası'nda finale yükselen ve UEFA Kupası'nı garantilen Bordo - Mavililer, yeni sezonda iddialı bir kadronun hazırlıklarına başladı. Mevcut iskeletin korunacağı, takıma 3-4 takviye yapılacağı belirtildi. 
     
     Kaliteli isimler 
     KALİTELİ ve rekabeti artıracak isimler üzerinde duran Teknik Direktör Samet Aybaba kabarık bir liste hazırladı. Bursasporlu Okan, Denizlisporlu Ali Tandoğan, Gaziantepsporlu Maxim, Ankaragücü'nden Baidoo, Diyarbakırsporlu Celaleddin, Fenerbahçeli Ali Akdeniz, Yusuf, Galatasaray'dan Emre Aşık ve Vedat'ın ilk düşünülen isimler olduğu öğrenildi. 
     
     Aybaba'dan son uyarı 
     TEKNİK Direktör Samet Aybaba, İstanbulspor maçı öncesi oyuncularını bir kez daha uyardı. Aybaba, "Türkiye Kupası artık geride kaldı. Ligdeki hedeflerinizi unutmayın. Rehavet istemiyorum. Kalan maçlarımızın hepsini kazanmalıyız. Bunu aklınızdan çıkarmayın. Sahaya bu düşünceyle çıkın. Sezonu ilk dört içinde bitirmeliyiz" ifadesini kullandı. 
     
     Fatih Tekke rahatsız 
     BORDO - Mavili takımın kaptanı Fatih Tekke, bu sezonki başarısının çok fazla ön plana çıkarıldığını ve diğer arkadaşlarına haksızlık yapıldığını söyledi. Golcü oyuncu, "Ben golleri tek başıma atmıyorum. Benim gibi görevini layıkıyla yerine getiren 25 genç arkadaşım var. Onların hakkının yenilmesi en başta beni üzer" diye konuştu. 
     
     Trabzonspor - İstanbulspor 
     Kadrolar 
     TRABZONSPOR 
     Petkoviç 
     Tayfun 
     Oumar 
     E.Güraçar 
     Lee Yong 
     Aurelio 
     Hüseyin 
     Gökdeniz 
     Somers 
     M.Yılmaz 
     Fatih 
     
     İSTANBULSPOR 
     Zdravkov 
     Deniz 
     Selçuk 
     Bekir 
     Musa 
     Güven 
     Saidoo 
     Mehmet 
     Petkov 
     Bushi 
     Cenk 
     
     STAT Avni Aker, SAAT 14.30, HAKEM Oktay Demiray, SAKAT Saffet, İlker İstanbul , CEZALI Erdinç Trabzonspor , Yordanov İstanbulspor 
     
İstatistik TOPLAM O G B M A Y 15 4 5 6 17 21 En farklı galibiyeti 4-1 1996 En farklı yenilgisi 1-5 2000 Son galibiyeti 2-1 2002 Son yenilgisi 1-2 2001 Son beraberliği 1-1 1999      
     Not Trabzonspor'a göre 
     


SPOR 





























</TEXT>
</DOC>
