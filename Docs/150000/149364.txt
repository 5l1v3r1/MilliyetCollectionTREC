<DOC>
<DOCNO> 149364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo03.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe-Gençlerbirliği 60. randevuya çıkıyor... 
</HEADLINE>
<TEXT>

     Fenerbahçe ile Gençlerbirliği, Birinci Futbol Ligi'nde yarın 60. kez karşı karşıya gelecek. 
     İki takım arasında bugüne dek ligde yapılan 59 maçtan 22'sini Fenerbahçe, 12'sini Gençlerbirliği kazanırken, taraflar 25 maçta da eşitliği bozamadı. 
     Sarı-lacivertli takımın attığı toplam 95 gole, başkentin kırmızı-siyahlı ekibi 70 golle karşılık verdi. 
     İki takım arasında sezonun ilk yarısında Ankara'da yapılan lig maçı 1-1 berabere sonuçlanırken, geçen sezon İstanbul'da yapılan maçı ise sarı-lacivertli ekip 2-0 kazanmıştı. 
     
     İSTANBUL'DAKİ MAÇLAR 
     Fenerbahçe, Ankara'da yaptığı maçlarda oldukça zorlandığı Gençlerbirliği karşısında, İstanbul'daki karşılaşmalarda ise genelde başarılı sonuçlar alıyor. 
     İki takım arasında İstanbul'da yapılan lig maçlarında, sarı-lacivertlilerin galibiyet sayısında 16-3, gol sayısında da 59-26 üstünlüğü bulunuyor. İstanbul'daki 10 maç ise berabere sonuçlandı. 
     Başkent ekibi, İstanbul'da Fenerbahçe karşısında son galibiyetini, 5 Mayıs 2000 tarihinde 3-1'lik skorla almıştı. 
     
     EN FARKLI SKORLU GALİBİYETLER 
     Fenerbahçe, Gençlerbirliği karşısında ligde en farklı skorlu galibiyetini 1993-94 sezonunda 5-0'lık sonuçla elde etti. 
     Kırmızı-siyahlı ekip ise, Fenerbahçe karşısındaki en farklı skorlu galibiyetini 1990-91 ve 1997-98 sezonlarında 3-0 ve 1996-97 sezonunda da 4-1'lik sonuçlarla elde etti. 
     İki ekip arasında en gollü biten karşılaşmalarda ise toplam 7 gol atıldı. 1959-60 sezonunda Fenerbahçe, Gençlerbirliği'ni 4-3, 1992-93 sezonunda Gençlerbirliği, Fenerbahçe'yi 4-3 yendi. 
     





</TEXT>
</DOC>
