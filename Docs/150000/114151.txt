<DOC>
<DOCNO> 114151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/spor/spo03.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi bitti 
</HEADLINE>
<TEXT>

Galatasaray’da Fatih Terim, formsuzları kazanma adına vazgeçtiği sistemine geri dönme kararı aldı. Artık isim değil, koşan oynayacak. Aslan yine presiyle boğacak 
     ERHAN TELLİ 

     Operasyon hazırlığı 
     GALATASARAY Teknik Direktörü Fatih Terim, kadro içinde büyük değişim için düğmeye bastı. Diyarbakırspor maçı öncesinde yöneticilere, "Sisteme zarar veriyorum. Bundan sonra kimseye taviz yok" diyen Terim, lig maçında yıldızlara son kez şans tanıdı. Ancak kazanma adına sahaya sürdüğü oyunculardan beklediği patlama gerçekleşmeyince, başarılı hoca oldukça sinirlendi. 
     
     Sisteme ihanet’ 
     DİYARBAKIR sınavının ardından kızgınlığını "Oyuncu kazanma adına sisteme ihanet ediyorum" sözleriyle dile getiren Terim, eski sistemine dönme kararı aldı. Formsuz isimlere artık şans vermeyi düşünmeyen Galatasaray Teknik Direktörü, Felipe, Christian ve Hasan Şaş üçlüsünü Brugge deplasmanında kulübeye çekmeyi planlıyor. Terim, pres yapacak bir kadro hazırlıyor. 
     
     Kadroda değişim 
     TERİM’İN orta alandaki pres gücünü artırmak için Cihan, Berkant, Ayhan ve Balic gibi oyunculara şans vermeyi planladığı öğrenildi. Ümit Karan’ın ise tek forvet olarak oynaması gündemde. Haftalardır etkisiz kalan Arif’in yanı sıra, Ümit Davala’ya da uyarı yapılacak. Az forma şansı bulan Pinto da özel çalışmalarla kadroya ısındırılacak. 
     
Florya’da tam mesai      GALATASARAY, Brugge maçının hazırlıklarına vakit kaybetmeden başladı. Diyarbakır karşılaşmasının ardından geceyi Florya’da geçiren Sarı - Kırmızılılar, dün sabah yaklaşık 1 saat süren bir çalışma yaptı. Antrenmana sakatlıkları bulunan Arif, Batista ve Vedat katılmadı. Sarr ve Hakan Ünsal ise düz koşu yaptı. Galatasaray, Brugge maçı için yarın Belçika’ya gidecek. 
     
Dürüst Panik gereksiz      İKİNCİ Başkanı Ali Dürüst, Galatasaraylı taraftarların son haftalardaki kötü futbol nedeniyle endişelenmemesi gerektiğini söyledi. Dürüst, "Lig arası nedeniyle iyi hazırlanamadık. Sorun yok. Taraftarlardan beklentimiz, takıma sahip çıkmaları" diye konuştu. 
     FUTBOL Şube Sorumluları’ndan Özer Saraçoğlu ise haftayı üç puanla kapatarak hedeflerine ulaştıklarını ifade etti. Saraçoğlu, camianın büyük beklentiler içinde olduğunu hatırlatıp, "Galatasaray özlenen futboluyla çok kısa bir süre sonra aramızda olacak" dedi. 
     
Batista müjdesi      GALATASARAY’IN dün sabah yaptığı antrenmana kasığındaki sakatlığı nedeniyle katılamayan Batista’nın MR’ı çekildi. Brezilyalı oyuncunun, Acıbadem Hastanesi’ndeki kontrolünde önemli bir sakatlığının olmadığı tespit edildi. Sambacı, Brugge ile oynanacak olan maçta takımdaki yerini alabilecek. 
     



 SPOR 




































</TEXT>
</DOC>
