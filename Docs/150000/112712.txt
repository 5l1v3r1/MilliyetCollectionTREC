<DOC>
<DOCNO> 112712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sondun02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un En Etkili İsmi Tom Hanks... 
</HEADLINE>
<TEXT>

     Oscarlı ünlü aktör Tom Hanks, ''Hollywood'un En Etkili İsmi'' seçildi. 
     Amerikan Entertainment Weekly dergisinin her yıl yaptığı ankette Steven Spielberg ikinciliği, Mel Gibson üçüncülüğü elde ederken, en üst sıradaki kadın oyuncu Julia Roberts oldu. 
     Derginin internet sitesinde ilan edilen sonuçlara göre, Hanks, önceki senelerde olduğu gibi yine ipi göğüsledi. Yeni filmi ''Road to Perdition'' ile yedinci kez 100 milyon dolarlık hasılat rekorunu aşan 46 yaşındaki aktör için dergi, ''Skandal dolu sırları yok. Şantaj konusu olacak fotoğrafları yok. Çocukluğunda şeytanla anlaşma yapmamış. Yani, bu adama güvenebilirsiniz'' yorumunu yaptı. 
     Anketteki sıralamada, ''sinemanın harika çocuğu'' yönetmen Steven Spielberg ikinci olurken, üçüncü sırada Mel Gibson, dördüncü sırada Tom Cruise yer aldı. 
     Ankete kadın oyuncular açısından bakıldığında, en üst sıradaki aktris Julia Roberts oldu. Roberts'ın hem oyuncu, hem de yapımcı olarak ''güçlü bir isim'' olduğunu vurgulayan dergi, sanatçıyı ''Hollywood'un en önemli kadın oyuncusu'' diye tanıttı. Derginin anketinde bazı ünlü isimler şu sıralarda yer aldı 

1. Tom Hanks 
2. Steven Spielberg 
3. Mel Gibson 
4. Tom Cruise 
5. Julia Roberts 
6. Denzel Washington 
11. Eminem 
12. Steven Soderbergh ve George Clooney 
13. Russell Crowe 
16. Nicole Kidman 
19. Jennifer Lopez 
20. Will Smith 
22. Reese Witherspoon 
32. Jennifer Aniston 
33. Ben Affleck ve Matt Damon 
43. Cameron Diaz 
44. Bono 
47. Bruce Springsteen 
     





</TEXT>
</DOC>
