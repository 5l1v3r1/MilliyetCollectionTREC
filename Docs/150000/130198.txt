<DOC>
<DOCNO> 130198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sondun12.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beatles'in hiçbir yede yayınlanmamış kayıtları bulundu 
</HEADLINE>
<TEXT>

     İngilizlerin efsanevi müzik grubu Beatles'ın, 30 yıldan daha fazla bir süre önce çalındığı ve içinde hiçbir yerde yayınlanmamış orijinal çalışmalarının da olduğu belirtilen kayıtlarının Hollanda'da ele geçirildiği bildirildi. 
     İngiliz polisi, yasal olarak yayınlanmamış bu kayıtların bulunduğu 500 bandın, İngiliz ve Hollanda polisinin bir yıldır yürüttüğü ortak soruşturmalar sonucunda yapılan operasyonda ele geçirildiğini belirtti. 
     Polis, operasyonda korsan CD şebekesinin çökertildiğini ve Londra'da iki, Amsterdam'da da üç kişinin tutuklandığını açıkladı. 
     İngiliz polisi, kayıtların değerinin ''paha biçilemez'' olduğunu ifade etti. 
     Polis, kayıtların, grubun 1969'da ''Get Back'' adıyla bilinen, ancak daha sonra rafa kaldırılan albüm çalışması döneminin ürünlerini içerdiğini açıkladı. 
     İçinde ''Get Back'' adlı şarkının da bulunduğu bazı parçalar, grubun dağılmadan önce çıkardığı, 1970 tarihli son ''Let it Be'' albümünde kullanılmıştı. 
     





</TEXT>
</DOC>
