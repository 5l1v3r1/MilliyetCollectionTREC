<DOC>
<DOCNO> 118594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yazar/gureli.html </URL>
<DATE> 2002/11/13/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Ufku geniş tutmak 
</HEADLINE>
<TEXT>

     Geçen yazımızın çıktığı gün Ankara Ticaret Odası Yönetim Kurulu Başkanı Sinan Aygün’den bir teşekkür yazısı aldık. Aygün şöyle diyor 
     "İş dünyasını temsil eden sivil toplum örgütlerinin parlamento dışı muhalefet yükümlülüğüne dikkati çektiğiniz Azınlık Meclisi ve Parlamento Dışı Muhalefet’ başlıklı yazınızı dikkatle okudum. Teşekküre değer bir açıklıkla ifade ettiğiniz gibi, bu dönemde de bizlere önemli görevler düşüyor. Ankara Ticaret Odası olarak 57. hükümet döneminde olduğu gibi 58. hükümet döneminde de uygulamaları dikkatle izlemeye ve yapılan yanlışları açıkça söylemeye, gerekli uyarıları yapmaya devam edeceğiz." 
     Aygün, seçim kampanyasında AKP’nin programını, özellikle ekonomi konusunda verilen sözleri satır satır incelediklerini, sözlerin yerine getirilip getirilmediğini sürekli izleyeceklerini belirtiyor. Aygün yazısına bir de ATO’nun hazırladığı AK Parti’yi İzleme Formu eklemiş. 
     Formda AKP’nin "KDV oranları düşürülecek - Kobi borsaları oluşturulacak - Stok affı uygulanacak" gibi vaatleri tam 39 madde halinde sıralanmış, her maddenin karşısına "Yapıldı - Yapılmadı" şeklinde iki kutu açılmış. Otuz dokuz maddenin hepsi ekonomi üzerine. 
     Sayın Aygün’e teşekkür eder, ilgi alanlarındaki duyarlıkları için kutlarız. Ama biz ülkenin sorunlarına her kesimin daha geniş bir ufuktan bakmasında yarar görüyoruz. AKP’nin demokratikleşme konusundaki sözlerinin takipçisi ise, sadece "Demokrasi Vakfı" gibi kuruluşlar mı olacaktır Her işin başı sağlıklı ve kapsamlı bir demokrasi ise, tüm sivil toplum örgütleri bunun takipçisi olmamalı mıdır 
     Biz yazımızda, öncelikli olarak - yüksek baraj da dahil - seçim sisteminin değiştirilmesi ve dokunulmazlıkların sınırlandırılması üzerinde durmuş, tüm sivil toplum örgütlerinin ve baraj altındaki partilerin bunun takipçisi olması düşüncesini savunmuştuk. Daha önceki seçimlerde de hemen her parti tarafından savunulan bu hususlar, sonradan çeşitli bahanelerle savsaklanmıştır. Şimdi bunların "tek parti hükümeti ve muhalefeti" tarafından gerçekleştirilmesi daha kolay değil midir 
     Ankara Ticaret Odası, ve tabii öteki sivil toplum örgütleri de tüm partileri kapsayacak biçimde bir "Demokrasiyi İzleme Formu" oluşturup bunların takipçisi olamazlar mı Henüz demir tavındayken... Ufku bugünden geniş tutmakta yarar var. 
     
Bir şiir      Dizelerimiz Yılmaz Odabaşı’nın yeni kitabı Buğulu Atlas’tan, Pervarili Bulutlar’ın ilk dörtlüğü 
     "tenini sınar bir ustura ince ince sızar kan bir tren sisleri yara yara geceyi çizer raylara bir adam, kapılmış da pervarili bir buluta gider kendi kendine, kendi kentine adamı orada unutmuşlar..." 
     
     







Hukuk ve siyaset 


"Aman ne haliniz varsa görün..." 


Hangi irade.. 


Baykal’ın bakışı 


İyi ki gençler var 


Tereyağından kıl çekmek 


Türkiye Eğitim Gönüllüleri Vakfı 


Solun dayanılmaz cazibesi 


Ufku geniş tutmak 


Tezler ve modeller kokteyli... 


Tayyip Bey’in dilinin altında ne var 


Hafızanın buzluğunda... 


AKP’nin zaferi laikler sayesinde mi 


Sırtı ağrıyan salyangozlar 


Kimler nasıl üretiyor nasıl satıyor 


</TEXT>
</DOC>
