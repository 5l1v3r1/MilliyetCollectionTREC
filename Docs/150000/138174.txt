<DOC>
<DOCNO> 138174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun19.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro ''Ankara, Washington'a kafa tutuyor'' 
</HEADLINE>
<TEXT>

     Fransa'da yayınlanan Le Figaro gazetesi, ABD ve Türkiye arasında Irak kriziyle ilgili sürdürülen müzakerelere ilişkin olarak ''Ankara, Washington'a kafa tutuyor'' yorumunu yaptı. 
     Fransız gazetesinin haberinde, ''Türkiye, ABD'nin sabrını sınamaya cesaret edebiliyor'' ifadesi kullanılırken, çetin geçen müzakerelerin, savaşın gerekliliğine ABD'nin en yakın müttefiki Türkiye'nin bile çok fazla inanmadığını ortaya koyduğu kaydedildi. 
     Le Figaro, bu durumun, Irak'a savaşın ''bölge güvenliği için gerekli'' tezini savunan ABD Başkanı George Bush'un iddialarının da zayıflığını gösterdiği yorumu yapıldı. 
     Fransız gazetesi, Türkiye'nin ekonomik krizden kurtulması için IMF'nin yardım etmesini sağlayan ve AB üyeliği için yoğun lobi yapan Washington'un şimdi verdiklerini karşılığını alamadığı gerekçesiyle kızgın olduğu savunuldu. 
     Yine aynı gazetenin Washington muhabiri tarafından kaleme alınan bir haberdeyse Ankara'nın itirazlarıyla birlikte, ABD'nin Irak'a güneyle birlikte kuzeyden de saldırma planını gözden geçirmek zorunda kaldığı bildirildi. 
     
</TEXT>
</DOC>
