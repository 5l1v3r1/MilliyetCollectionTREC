<DOC>
<DOCNO> 107988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/magazin/amag.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT Öğren de gel Pınar’ dedi 
</HEADLINE>
<TEXT>

Milyonları ekran başına mıhlayan Çocuklar Duymasın’ın annesi, TRT’cileri memnun edemedi. Gerekçe Türkçesi yetersiz... 
     BİRSEN ALTUNTAŞ 

     SON dönemin en yüksek reytingli dizisi Çocuklar Duymasın’ın yıldızı Pınar Altuğ’un sunuculuğu ve Türkçesi, TRT denetmenlerinden geçer not alamadı. Altuğ, dün sabahtan itibaren TRT’de 08.30 - 09.25 arasında Kahvaltı Saati’ adlı canlı yayını sunmaya başladı. 
     
     32 kusurluk’ liste 
     ANCAK yıllarca magazin ve yemek programları sunan Altuğ, TRT’de sınıfta kaldı. TRT denetçileri, kurumda geçerli kıstaslara göre, Altuğ’un programı ve Türkçesini yetersiz’ buldu. 
     BU nedenle TRT denetçileri, Altuğ ve sunduğu program için tam 32 maddeden oluşan uzun bir olumsuzluklar listesi’ hazırladı. Listede Pınar Altuğ’un sunuculuk ve Türkçe kullanma kusurları da yer aldı. Ve Altuğ’a cümlelerde vurgu yapmadığı, sesli harfleri yuvarladığı gibi kusurları için uyarılarda bulunuldu. 
     
     El üstünde tutuluyorum’ 
     TRT’den Türkçesi’ ile ilgili uyarı almadığını belirten Altuğ ise, alsa da bundan gocunmayacağını söyledi. Altuğ, "Bu tür uyarılar TRT’de tüm sunuculara yapılır. Amaç Türkçe’yi daha iyi konuşmak, işini daha düzgün yapmaktır. Ancak benim için bu söz konusu değil, aksine uyarı yapılması yerine, el üstünde tutuluyorum" dedi. 
     
     Denetçi Mustafa Gerçeker’in Altuğ’a uyarıları 

</TEXT>
</DOC>
