<DOC>
<DOCNO> 138165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun10.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk canlı kalkanların temsilcisi Bağdat'ta basın toplantısı yaptı 
</HEADLINE>
<TEXT>

     Irak'ın başkenti Bağdat'ta bulunan Türk ''canlı kalkan''ları, Türkiye'den savaşı önlemesini istedi. 
     ''Türk canlı kalkanlarının temsilcisi'' Şaban Dayanan, Irak Enformasyon Bakanlığı binasındaki basın merkezinde düzenlediği toplantıda, ABD'nin Irak'a açmak istediği savaşın insanları felakete sürükleyeceğini söyleyerek, savaş karşıtı eylemlerini sürdüreceklerini ve Irak haklıyla dayanışma içinde olduklarını belirtti. 
     Tüm barış çağrılarına rağmen ABD'nin Irak'a yönelik savaş tehditlerinin devam etmesini kınayan Dayanan, Türkiye'den de ''savaş için pazarlık yapmamasını'' istedi. 
     Amerikan askerlerinin Türk topraklarında ''26 milyar dolarlık bir rüşvetle'' konuşlandırılmasının Türk halkına da büyük zarar vereceğini söyleyen Dayanan, ''Umudumuz, TBMM'nin hükümete yetki vermemesidir'' dedi. 
     





</TEXT>
</DOC>
