<DOC>
<DOCNO> 100194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/ekonomi/eko05a.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Endekslerde ikinci dip’ endişesi 
</HEADLINE>
<TEXT>

     EKONOMİ SERVİSİ 

     Avrupa borsaları dün, Dow Jones endeksinin geçtiğimiz hafta yüzde 2.3 düşüşle kapanması ve global ekonomideki belirsizlikler nedeniyle düşüş trendini sürdürdü. 
     Başlıca Avrupa borsaları gün boyunca düşüş kaydettiler. Zürih Borsası yüzde 7 değer kaybederken, Londra Borsası 4 bin puanın altında düştü. 
     Avrupa piyasalarını en çok endişelendiren konu ise ABD’nin yeniden resesyon sürecine girmesi. Bu gelişmeye bağlı olarak sadece Avrupa değil, ABD ve diğer borsalar için "ikinci dibe vuruş" senaryoları yazılıyor. 
     
     Düşüşler sürdü 
     Analistler, ABD, Avrupa ve Japon ekonomilerinin giderek güçsüzleşmesini şirketlerin k rlılık oranlarının düşmesine bağlıyor. 
     Avrupa’nın lider borsalarından FTSE endeksinin dün 4000 puanın gerisine düşmesi, geçen ayki gibi son altı yılın en düşük düzeyine gerileyeceği endişesini beraberinde getirdi. Almanya ve Fransa borsalarında da dün hafif düşüşler kaydedildi. 
     Analistler, bu gerilemenin en önemli nedenini, yatırımcıların ekonomik durgunluğun süreceği beklentisine sahip olmaları ve yatırım yapmak için uygun bir ortam bulamamaları olarak gösteriyor. 
     



 EKONOMİ 

















</TEXT>
</DOC>
