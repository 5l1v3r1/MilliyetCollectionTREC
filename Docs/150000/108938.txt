<DOC>
<DOCNO> 108938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/bavr.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA LİGLERİ 
</HEADLINE>
<TEXT>

     Emre’nin yerini Okan aldı 
     INTER Teknik Direktörü Cuper, omuzundan sakatlanan Emre Belözoğlu bu hafta riske etmek istemedi ve yerine Reggina maçının kadrosuna Okan’ı dahil etti. Bu sezon ilk kez göreve çağrılan tecrübeli futbolcunun büyük bir olasılıkla yedek soyunacağı, ikinci yarı forma giyebileceği belirtildi. 
     
     Fransa - Rusya Davis’te önde 
     DAVİS Kupası’nın Dünya Grubu Yarı Finalleri’nde ev sahipleri Fransa ve Rusya avantaj sağladı. Paris’te ABD ile karşılaşan Fransa, teklerde Arnaud Clement ve Sebastien Grosjean’ın galibiyetleriyle 2 - 0’lık üstünlük kurdu. Moskova’daki diğer yarı finalde ise Rusya, Arjantin önünde Marat Safin ve Yevgeny Kafelnikov ile iki farklı avantajı elde etti. 
     
     Leverkusen kötü gidiyor 
     ALMANYA Ligi’nde Yıldıray Baştürk’ün takımı Bayer Leverkusen, kötü gidişine Werder Bremen deplasmanında aldığı 3 - 2’lik yenilgiyle yine dur diyemedi. 11’de Brdaric ile öne geçen ancak altı dakikada yediği üç golle ilk yarıda şok yaşayan Leverkusen, ikinci devre Stalteri’nin kendi kalesine attığı golle farkı bire indirmesine rağmen yenilgiden kurtulamadı. 78. dakikada Yıldıray, sarı kart gördü. 
     
     



 SPOR 
























</TEXT>
</DOC>
