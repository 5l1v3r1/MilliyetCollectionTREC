<DOC>
<DOCNO> 128536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko28.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da gıda ürünleri 1 yılda yüzde 29 zamlandı... 
</HEADLINE>
<TEXT>

     Özel istatistik şirketlerinden Eurispes, İtalya'da 2002 yılında gıda ürünlerinin, bir önceki yıla oranla yüzde 29 zam gördüğünü açıkladı. 
     Eurispes'in verdiği bilgilerde, başta meyve ve sebze fiyatlarında büyük artış olduğu, bunları su, kahve ve dondurulmuş gıda ürünlerinin izlediği kaydedildi. 
     150 ürün üzerinden bir araştırma yaptığını açıklayan Eurispes, fiyat artışının en önemli nedeninin Euro ortak para birimine geçiş olduğunu belirtti. 
     Üreticileri, Euro'ya geçişte fiyatlarda adil davranmamakla suçlayan Eurispes, fiyatları kontrol eksikliğinin de altını çizdi. 
     Yapılan açıklamalarda, ''Fiyat artışındaki dört önemli faktör, birçok üretici, dağıtımcı ve tüccarın kurnazlığı, fiyat kontrollerinin eksikliği, uluslararası ekonomik kriz ve dağıtımcı ağının çok fazla olması'' denildi. 
     





</TEXT>
</DOC>
