<DOC>
<DOCNO> 121279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yasam/yas05.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yediemin, Sarıkız’ı kesti, başı dertte 
</HEADLINE>
<TEXT>

Kendisine teslim edilen ineği "Ayakları kırıldı" gerekçesiyle kesen yediemin için suç duyurusu... 
     NAİL KAHRAMAN Bursa DHA 

     Bursa’da kendisine teslim edilen ineği kesen yediemin Ahmet Sefer hakkında suç duyurusunda bulunuldu. 
     Bursa’da hayvan alım satımı yapan Durak Cambaz, 1.5 milyar lira alacağına karşılık besici Hasan Aytekin’i icraya verdi. İcra görevlileri de şubatta 1.5 milyar lira değer biçilen Sarıkız’ı haczetti. Görevliler, ineği ücretli olarak, yediemin görevlendirdikleri Sefer’e teslim etti. İki ayrı açık artırmada ineğe alıcı çıkmadı. Sarıkız’ın Sefer’de kalması ve yeniden açık artırmaya çıkarılması kararlaştırıldı. Ancak önceki gün Sefer’in evine giden Cambaz, ineği bulamadı. Sefer, "Hayvanın ayakları kırıldı. Acı çekmemesi için kestirdim" dedi. Suçunun sabit görülmesi halinde, Sefer’in üç yıla kadar hapis cezası istemiyle yargılanabileceği belirtildi. 
     



 YAŞAM 























</TEXT>
</DOC>
