<DOC>
<DOCNO> 111993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sondun10.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
''Bridget Jones'un Günlüğü''nün güzel yıldızı sonunda isyan etti 
</HEADLINE>
<TEXT>

     Hollywood'un en güzel oyuncuları arasında yer alan Renee Zellweger, kendisine şöhret kapılarını açan ''Bridget Jones'un Günlüğü'' adlı filmin ikincisinde önce kilo alıp, sonra vermesini isteyen senaryo yazarına isyan etti. 
     Internetteki ''imdb'' sitesinin haberine göre, filmin ikincisi için kamera karşısına geçmeye hazırlanan güzel oyuncu, kilo almayı reddetti. 
     33 yaşındaki oyuncu, filmin ilki için yaklaşık 10 kilo aldığını ifade ederek, ''Bir daha ne kadar para verirlerse versinler kilo almak istemiyorum'' sözleriyle filmin senaristi Andrew Davies'in isteğini geri çevirdi. 
     Davies ise ''Renee, 'aynı deneyimi bir daha yaşamak istemiyorum. Bir kez daha kilo alamam' diyor. Ama, bu kez senaryo onun ilk filmdeki kadar şişman olmasını gerektirmiyor. Çünkü, büyük kısmı Tayvan'daki hapishanede geçiyor Yani, Bridget Jones kilo vermek durumunda'' açıklamasında bulundu. 
     Helen Fielding'in kaleme aldığı ''Bridget Jones'un Günlüğü'', 30'unun üzerindeki bir kadının, mutluluğa ulaşmak isterken yaşadığı birbirinden komik olayları konu alıyor. 
     





</TEXT>
</DOC>
