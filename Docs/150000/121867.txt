<DOC>
<DOCNO> 121867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sontur13.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül Cuma namazını Meclis Camii'nde kıldı 
</HEADLINE>
<TEXT>

     Başbakan Abdullah Gül, cuma namazını Meclis Camii'nde kıldı. 
     Gül, beraberinde Devlet Bakanı ve Başbakan Yardımcısı Mehmet Ali Şahin ile birlikte TBMM'ye geldi. Gül'ün yanı sıra Devlet Bakanı ve Başbakan Yardımcısı Ertuğrul Yalçınbayır, Maliye Bakanı Kemal Unakıtan, Bayındırlık ve İskan Bakanı Zeki Ergezen de cuma namazını Meclis'te kıldı. 
     Başbakan Gül, namazın ardından Meclis'teki Başbakanlık makamına geçti. Gül, Başbakan Yardımcısı Şahin ile AK Parti Grup Başkanvekili Faruk Çelik ile 15 dakika görüştü. Gül, daha sonra TBMM'den ayrıldı. 
     Görüşmenin ardından Gül'ü Meclis'ten uğurlayan Çelik, ''Başbakan Gül ile TBMM'de bu hafta nasıl çalışacağımızı görüştük'' dedi. 
     Çelik, TBMM'de gelecek hafta nasıl bir çalışma programının izleneceğinin henüz belli olmadığını, ancak komisyon üyelikleri seçimini Salı günü tamamlayacaklarını söyledi. 
     Öte yandan, AK Parti Grup Başkanvekili Eyüp Fatsa, Başbakanlık makamını bulamadığı için görüşmeye katılamadı. Fatsa, görüşmenin tamamlanmasının ardından koridorda Çelik ile karşılaştı. Çelik'in, ''İşte, başbakanlık makamını bulamayan grup başkanvekili...''sözleri gülüşmelere neden oldu. 
     





</TEXT>
</DOC>
