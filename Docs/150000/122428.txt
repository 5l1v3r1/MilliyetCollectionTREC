<DOC>
<DOCNO> 122428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yasam/yas06.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahurda yasak aşka 30 bıçak 
</HEADLINE>
<TEXT>

Sahurda dükk nından sürpriz şekilde evine dönen bakkal, komşusuyla yakaladığı karısının canını aldı 
     NEŞET KARADAĞ, ALİ GÜLERYÜZ DHA 

     Hatay İskenderun’da bakkal Metin Akdoğan, sahurda komşusuyla ilişkiye girdiğini iddia ettiği eşi Ümmihan’ı 30 yerinden bıçaklayarak öldürdü. 
     Kocatepe Mahallesi 363 3 Sokak’ta oturan Akdoğan 44 , sahurda evinin altındaki bakkal dükk nını açtı. Ancak iddiaya göre Akdoğan, yiyecek bir şeyler almak için evine geri döndüğünde, 13 yıllık eşi Ümmihan’ı 30 , komşuları Hakan Coşkun ile uygunsuz halde yakaladı. Hakan Coşkun kaçarken, Akdoğan tartıştığı eşini alıp ağabeyine teslim etmek için Adana’ya getirdi. 
     
     Önce vazgeçtim ama...’ 
     Adana Yüreğir Otogarı’nda saat 07.00’de otobüsten inen Akdoğan çifti, burada yeniden tartışmaya başladı. 
     Bunun üzerine bıçağını çeken Akdoğan, üç çocuk annesi eşini 30 yerinden bıçaklayarak öldürdü ve ardından da 5 Ocak Karakolu’na giderek teslim oldu. İlk ifadesinde, eve girdiğinde eşi Ümmihan ile komşuları Hakan Coşkun’u uygunsuz vaziyette yakaladığını iddia eden Akdoğan, olayı şöyle anlattı 
     "O anda çıldırdım. İkisini de öldürecektim ama Hakan kaçtı. Sonra elimi kana bulamaktan vazgeçtim. Eşimi Adana’daki ağabeyine teslim edecektim. Otobüsle geldiğimiz Adana’da tartıştık. Kendimi kaybedip bıçaklamışım. Pişman değilim." 
     



 YAŞAM 






















</TEXT>
</DOC>
