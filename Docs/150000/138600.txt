<DOC>
<DOCNO> 138600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur24.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'ya 3 yıl aradan sonra kar yağdı 
</HEADLINE>
<TEXT>

     Meteoroloji Bölge Müdürlüğü yetkililerinden alınan bilgiye göre, sabah saatlerinde kentin kuzey kesimlerine kar yağarken, merkezde yağış, karla karışık yağmur şeklinde oldu. 
     Kente en son 18 Ocak 2000 tarihinde kar yağdığını belirten yetkililer, hava sıcaklığının 4 derece civarında olduğunu, karla karışık yağmuru yarın sabah saatlerinde de beklediklerini söylediler. 
     Kar yağışının Merkez İlçe Yüreğir'e bağlı Yakapınar Beldesi'nde etkili olduğu öğrenildi. 
     Öte yandan, Tufanbeyli İlçesi'ndeki kar kalınlığının kent merkezinde 40 santimetreye ulaştığı bildirildi. 
     Tufanbeyli ve çevresinde etkili olan kar yağışı, günlük hayatı olumsuz yönde etkiliyor. Soğuk hava nedeniyle kent merkezindeki birçok binanın çatılarında buz sarkıtları oluştu. 
     Bazı köy yollarının kapalı olduğu, karayolları ekiplerinin Tufanbeyli-Adana karayolunun kapanmaması için çalışmalarını sürdürdükleri kaydedildi. 
     





</TEXT>
</DOC>
