<DOC>
<DOCNO> 147086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sontur04.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz sanığı ''İyilik olsun diye yaptım'' 
</HEADLINE>
<TEXT>

     Bursa'da yanında çalışan 17 yaşındaki S.G.'ye tecavüz edip Eskişehir'e kaçırmakla suçlanan fotoğraf stüdyosu sahibi 36 yaşındaki Cevdet Zeytin, yargılandığı duruşmada ilginç bir ifade verdi. S.G. ile kendi isteğiyle ilişkiye girdiğini iddia eden Cevdet Zeytin, Amacım ona iyilik yapmaktı. Annesinin yanında kalsaydı, kötü yola düşecekti. Eşimden boşanıp S.G. ile evleneceğim'' dedi. 
     Evli ve iki çocuk babası Cevdet Zeytin in alıkoymak ve ırza geçmek suçlarından 15 yıla kadar hapis cezası istemiyle tutuklu yargılanmasına 5 inci Ağır Ceza Mahkemesi nde devam edildi. Duruşmaya, Cevdet Zeytin'in ırzına geçtiği iddia edilen S.G. de katıldı. Mahkemede, kendisine yöneltilen suçlamayı kabul etmeyen Zeytin, Soğanlı Mahallesi'nde fotoğrafcı dükkanım vardı. S.G. de yanımda çalışıyordu. Kendisiyle, cinsel ilişkiye girdim. Ama bu onun isteğiyle oldu. Daha sonra olayın ortaya çıkmasından korkup, Bursa'dan ayrıldık. Birlikte Eskişehir'e gittik. Nüfus kağıdında yaşını değiştirdim. Çalışmak için tavuk çiftliğinde iş bulduk. S.G.'yi karım olarak tanıttım. Burada 7 ay çalıştık. S.G.'yi annesinin yanında bıraksaydım kötü yola düşerdi. Ben ona iylik yaptım. Karımdan boşanıp onunla evleneceğim. Tahliyemi istiyorum'' dedi. 
     Mahkemede S.G. ise gerçekleri söylememekle suçladığı Cevdet Zeytin'den şikayetçi oldu. 1999 yılının Ağustos ayında, fotoğraf sütudyosu bulunan Zeytin'in yanında çalışmaya başladığını belirten S.G., Kendisi evli olduğu halde bana stüdyoda tecavüz etti. Aileme söylememem için tehditler yağdırdı. Durumumdan şüplenenen annem ve babam beni doktora götürmek istedi. Olayı Cevdet Zeytin'e anlattığımda çok korktu. Beni ölümle tehdit edip Eskişehir'e kaçırdı. Burada tavuk çiftliğinde iş bulduk. Burada 7 ay zorunlu birlikteliğimiz oldu. Gezmek için Bursa'ya gelince ailemin yanına sığındım'' diye konuştu. 
     Cevdet Zeytin'in tahliye istemini geri çeviren mahkeme heyeti, S.G.'nin gerçek yaşının belirlenmesi için İstanbul Adli Tıp Kurumu'na sevkini kararlaştırdı. 
     





</TEXT>
</DOC>
