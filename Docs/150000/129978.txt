<DOC>
<DOCNO> 129978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sondun20.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Saddam doğru taşlara oynarsa kriz savaşsız biter" 
</HEADLINE>
<TEXT>

     İngiltere Dışişleri Bakanı Jack Straw, Irak Devlet Başkanı Saddam Hüseyin ''doğru taşları oynadığı takdirde'' Irak krizinin savaşsız sona erebileceğini söyledi. 
     Straw, Güneydoğu Asya gezisinin son durağı Malezya'nın başkenti Kuala Lumpur'da düzenlediği basın toplantısında, İngiltere'nin, Irak konusunun barışçı şekilde çözümlenmesini görmek istediğini, ancak Irak'ın 10 yıldan fazla süredir BM Güvenlik Konseyi kararlarını ihlal ettiğini kaydetti. 
     ''Hiçbirimiz, Saddam'ın aklından geçenleri bilemeyiz ve gelecek için tahmin yapamayız'' diyen Straw, Saddam'ın, Irak'ın silahsızlandırılmasının barışçı olup olmayacağına kendisinin karar vereceğini söyledi. 
     Straw, Kuala Lumpur'da görüştüğü Malezya Başbakanı Muhammed Mahathir'le Irak'ta savaş olmaması ve bu krizin BM aracılığıyla çözülmesi gerektiği konusunda aynı görüşü paylaştıklarını belirtti. 
     





</TEXT>
</DOC>
