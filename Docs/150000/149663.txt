<DOC>
<DOCNO> 149663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/spor/ydilmen.html </URL>
<DATE> 2003/04/14/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Olağanüstü 
</HEADLINE>
<TEXT>

     Her iki takım da futbol kuralları içinde sert mücadele ettiler, bol bol pozisyona girdiler, kazanmak için herşeyi yaptılar. Futbolda temel kural prestir. Ligimizin çok üstünde bir pres anlayışı ile oynadılar. Adeta Wimbledon finali izledim. Boyun reflekslerim gelişti. 
     Fenerbahçe'de kötü oynayan tek bir oyuncu yoktu. Arkadaki defans üçlüsü, kaleci Rüştü mükemmel bir maç çıkardı. Aynı şekilde orta sahada Johnson, Kemal ve Hakan Bayraktar inanılmaz koştular, hem defansa, hem ofansta yardımcı oldular. Semih ve Tuncay sürekli hareket halinde pozisyon ürettiler. Ali Güneş Fenerbahçe'ye geldiğinden bu yana en iyi maçını oynadı. 
     Gençlerbirliği böyle bir Fenerbahçe'yi beklemiyordu. Ama Fenerbahçe'nin büyüklüğü de burada. Hakaret derecesindeki eleştirilere mücadele ederek, savaşarak cevap verdiler. 
     Hayatımda unutamayacağım bir maç yaşadım. Bu maçın doksan dakikalık kaseti Dünya futbolunda örnek olarak herkese izlettirilmeli. 
     Genç oyuncuların takıma kazandırılması beni çok mutlu eder. Ama bunu şova dönüştürürseniz kazandığınız maçı böyle verirsiniz. Tamer Güney, son bölümlerde kendi yetiştirdiği gençleri oynatmaya kalkınca galibiyet kaçtı. Fenerbahçe bu maçta böyle bir lükse sahip değildi. 
     
     
     


SPOR 

































</TEXT>
</DOC>
