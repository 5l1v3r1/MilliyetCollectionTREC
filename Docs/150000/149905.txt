<DOC>
<DOCNO> 149905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun05.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yetkililerinin iddiası "Saddam'ın ilk eşi Suriye'de.." 
</HEADLINE>
<TEXT>

     Saddam Hüseyin'in birinci eşinin Irak'ı terk ettiği ve Suriye'de olduğuna inanıldığı bildirildi. 
     Kimliklerinin açıklanmasını istemeyen ABD savunma yetkilileri ve diğer yetkilileri, bazı haberlere göre Saddam'ın birinci eşi Sacide Hayrullah Telfe'nin Suriye'de olduğunu söylediler. 
     Saddam'ın birinci eşinin Irak'ı ne zaman terk ettiği belli değil. 
     ABD Savunma Bakanı Donald H. Rumsfeld ilk kez 2 Nisan'da birinci eşi dahil Saddam'ın ailesinin üyelerinin Irak'ı terk ettiğini gösteren doğrulanmamış haberler olduğunu söylemişti. 
     Saddam'ın aynı zamanda kuzeni de olan birinci eşi, oğulları Uday ve Kusay ile 3 kızı Raghad, Rana ve Hale'nin annesi. 
     Saddam'ın ikinci eşi, 3 kızı ve başka bir oğlunun nerede olduğuna dair herhangi bir bilgi yok. 
     Saddam'ın ikinci eşi Samira el Şabandar ise Saddam'ın 3. oğlu Ali Saddam Hüseyin'in annesi. Ali Saddam yönetimde herhangi bir görev üstlenmemişti. 
     Saddam'ın kendisi ve yönetimde üst düzey görev alan oğulları Uday ve Kusay'ın nerede olduğu da bilinmiyor. 
     1995'de Saddam'ın kızları Raghad ve Rana'nın eşleri Irak'tan Ürdün'e iltica etmişler, 6 ay sonra aileleri ile birlikte Irak'a döndükten sonra idam edilmişlerdi. 
     Saddam'ın üvey kardeşi Watban İbrahim el-Tikriti, Suriye'ye kaçmaya hazırlanırken Musul yakınlarında yakalanmıştı. 
     





</TEXT>
</DOC>
