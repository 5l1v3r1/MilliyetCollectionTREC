<DOC>
<DOCNO> 123462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/spor/spo04.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DUVAR YIKTIK 
</HEADLINE>
<TEXT>

Trabzonspor Teknik Direktörü Samet Aybaba, Denizlispor karşısında adeta etten bir duvarla savaştıklarını söyledi, "Bu tür savunmalarla karşılaşacağız. Yıkma konusunda usta olmalıyız" dedi 
     Şut çalışmalıyız’ 
     TRABZONSPOR zor da olsa Denizlispor engelini aşmayı başarırken, Bordo - Mavili takımın Teknik Direktörü Samet Aybaba, "Duvar yıkmayı öğreneceğiz" dedi. Denizlispor’un Türkiye’nin en iyi savunma yapan takımı olduğunu savunan Aybaba, "Zorlanacağımızı biliyorduk. Bu tür takımlara karşı mücadele ederken uzaktan şut denemesi yapmak gerekir. Bu konuya ağırlık vermeliyiz" dedi. 
     
     Takviye istiyor 
     SAMET Aybaba, takımın iyiye gidiş içinde olduğunu fakat daha iyi bir takım oluşturabilmek için harekete geçmek gerektiğinin de altını çizdi. Aybaba, "Kongreden sonra kazanan yönetimle masaya oturup, takımın durumuyla ilgili bir rapor vermeyi düşünüyorum. Ara transferde oyuncu alınması söz konusu olabilir. Buna yeni yönetimin bakışı da önemli" diye konuştu. 
     
Yazılmış bir kere      DENİZLİSPOR maçında Erdinç önce dizinden sakatlandı. Genç futbolcunun oyundan çıkma isteğini Samet Aybaba geri çevirdi. Bu pozisyonun kısa bir süre sonrasında Erdinç yine yerde kaldı. Çıkmak için işaret etti, ancak yine hedefine ulaşamadı. Ve o talihsiz an 40. dakika geldi. Bir hava topu mücadelesinde yere düşüp kolu kırılan Erdinç gözünü hastanede açtı. Başarılı oyuncuyu dün takım arkadaşları ziyaret ederek moral verdi. 
     
Heyecan ertelendi      Çoğunluk sağlanamadı 
     TRABZONSPOR Kulübü Olağan Genel Kurulu yeterli çoğunluk sağlanamadığı için ertelendi. 19 Mayıs Spor Salonu’nda 15 Aralık Pazar günü gerçekleştirilecek Genel Kurul’da 3 bin 770 kişinin oy kullanma hakkı bulunuyor. Şu ana dek başkanlığa adaylıklarını Özkan Sümer, Ahmet Ağaoğlu, Mustafa Günaydın, Ercan Saral ve Ali İhsan Koç açıkladı. 
     
     Sümer’den garanti 
     KOLTUĞA adaylığını yeniden açıklayan Başkan Özkan Sümer, görevine devam etmesi durumunda en büyük hayalinin Avrupa’da başarı olduğunu açıkladı. Sümer, "Kongreye kısa bir süre kaldı. Adaylarla ilgili olarak yorum yapmam doğru olmaz. Kararı üyelerimiz verecek" diye konuştu. Sümer, Trabzonspor’un futbol yapısı olarak istenen kıvama gelmeye başladığını da dile getirdi. 
     
Aurelio’nun dönüşü      İSTANBULSPOR maçında kaçırdığı penaltı vuruşunun ardından büyük bir moral bozukluğu içine giren Brezilyalı Aurelio, Denizlispor sınavında adeta hayata döndü. Tecrübeli futbolcu, üzerindeki ölü toprağını golle dağıttığını dile getirip, "Önce ben, ardından da Fatih penaltı kaçırdı. Onda bile kendimi sorumlu tuttum. Bana yakışır bir futbol oynamaya başladığımı düşünüyorum" dedi. 
     



 SPOR 







































</TEXT>
</DOC>
