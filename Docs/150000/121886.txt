<DOC>
<DOCNO> 121886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/dunya/dun03.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Her koşulda destek sözü 
</HEADLINE>
<TEXT>

ABD Dışişleri Bakanı Powell, Savaş olsa da, olmasa da Türkiye’ye yardım hazırlığındayız’ dedi 
     YASEMİN ÇONGAR Washington 

     Irak’a yönelik olası bir harek tta, Türkiye’nin nasıl bir askeri rol üstlenebileceğini net olarak bilmek isteyen Bush yönetimi, Ankara’ya, "Irak’la savaşsak da, savaşmasak da size yardım hazırlığındayız" mesajı gönderiyor. 
     ABD Dışişleri Bakanı Colin Powell, önceki gün ABD’nin etkin haber kurumlarından NPR Radyosu’nun sorularını yanıtlarken, Türkiye’ye, yapacakları yardımın, "sadece Irak’la bağlantılı olmadığını" ima etti. Powell, "Türkiye’nin belli gereksinimleri var. Hem Irak’ta askeri çatışma yaşanması halinde Türkiye’nin bundan nasıl etkileneceği, hem de çatışma olmasa bile Türkiye’nin mevcut gereksinimlerinin ne olduğu konusunda temaslar yapıyoruz. Türkiye’yi destekliyoruz" dedi. 
     Türkiye’nin, 1991 Körfez Savaşı’ndan iktisadi alanda olumsuz etkilendiğini hatırlatan Powell, "Türkler şimdi de yeni bir çatışma halinde ortaya çıkabilecek olası sorunlara karşı duyarlılar. Biz de duyarlıyız ve Türk dostlarımızla yakın temastayız" diye konuştu. 
     
     AKP ile siftah’ 
     Irak meselesinde, Ankara ile "karşılıklı niyet ve beklentilerde somutlaşma" arayışındaki Washington, Savunma Bakan Yardımcısı Paul Wolfowitz ile Dışişleri Müsteşarı Marc Grossman’ın önümüzdeki hafta AKP yetkilileriyle Ankara’da yapacağı temasların, bu açıdan "belirleyici" olabileceği görüşünde. 
     Henüz harek t yönünde bir kararı olmadığını hatırlatan yetkililer, "Ancak olasılık hesapları dahilinde, müttefiklerimizden katkılarının biçimini netleştirmelerini bekliyoruz" diyorlar. 
     
     Karşılıklı talepler masada 
     Washington, olası Irak harek tında, Türkiye’deki üslerin ABD uçaklarına açılacağına güveniyor. Ancak, Türk askerinin Irak’ın kuzeyinde tampon bölge kurma isteği, bölgede alınacak lojistik önlemler ve olası bir kara harek tında Türk topraklarının kullanılıp kullanılmayacağı gibi konularda netleşme arayışı sürüyor. 
     



 DÜNYA 













</TEXT>
</DOC>
