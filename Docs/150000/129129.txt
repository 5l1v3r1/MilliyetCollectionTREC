<DOC>
<DOCNO> 129129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur08.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çankırı'da iş merkezinin yanına el bombası atıldı 
</HEADLINE>
<TEXT>

     Çankırı'da, bir iş merkezinin yanına atılan el bombası hasara neden oldu. 
     Alınan bilgiye göre, Cumhuriyet Mahallesi'nde, sabaha karşı meydana gelen olayda, Park Sokak'taki Belediye İş Merkezi yanına, henüz belirlenemeyen kişilerce el bombası atıldı. Patlama sırasında sokaktaki pastane, ekmek satış büfesi ve tavukçuluk şirketinin camları kırıldı. 
     Olay yerinde inceleme yapan polislerce, atılan el bombasının fabrika yapımı ve parça tesirli olduğu belirlendi. 
     Belediye iş merkezinin diğer sokağa bakan cephesinde AK Parti Çankırı İl Merkezi bulunuyor. Yetkililer, olayın siyasi bir yönü olduğuna dair ipuçları bulunmadığını, soruşturmanın sürdürüldüğünü söylediler. 
     





</TEXT>
</DOC>
