<DOC>
<DOCNO> 104159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yasam/yas06.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerin hızı avcılığından... 
</HEADLINE>
<TEXT>

Amerikalı bir bilim adamına göre, evrim sürecinde avlanan erkeğin kaslarının sayısı arttı ve kalpleri büyüdü. Bu yüzden de hızlı koşuyor 
     KUZEY Arizona Üniversitesi’nde görevli bilim adamı Pauline Entin, erkeklerin, kadınlardan daha hızlı koşmasının, erkeklerin avlandığı döneme dayandığını iddia etti. Entin, insanların, atların ve köpeklerin hızlarını karşılaştırdı. Erkekler, kadınlardan yüzde 10 oranında daha hızlı koşarken, kısrakların hızı, aygırlarınkini yüzde 1.2 oranında geçti. Köpeklerin hızında fark çıkmadı. 
     ALMAN Bild der Wissenschaft dergisinin internet sayfasında yayımlanan haberde, Entin, insanlardaki bu farkın evrim sürecinden kaynaklandığını ileri sürdü. Alet yapımından sonra, erkeklerin avlandığını hatırlatan Entin, avlanmak için hızlı koşulması gerektiğini belirtti ve "Evrim sürecinde erkeklerin kaslarının sayısı arttı ve kalpleri büyüdü" dedi. 
     



 YAŞAM 





















</TEXT>
</DOC>
