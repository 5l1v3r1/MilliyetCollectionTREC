<DOC>
<DOCNO> 132448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sonspo10.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe-Beşiktaş derbisinin biletleri yarın satışa çıkıyor... 
</HEADLINE>
<TEXT>

     Birinci Süper Futbol Ligi'nde Fenerbahçe ile Beşiktaş takımları arasında 2 Şubat Pazar günü yapılacak erteleme maçının biletleri yarından itibaren satışa çıkarılacak. 
     Karşılaşma biletlerinin yarın saat 10.00'dan itibaren Biletix bayilerinden satışına başlanacağı açıklandı. 
     Bu arada, Fenerbahçe Kredi Kartı sahiplerinin maç biletlerini bugünden itibaren alabilecekleri duyuruldu. 
     Fenerbahçe Şükrü Saracoğlu Stadı'nda saat 19.00'da başlayacak maçın bilet fiyatları şöyle 
     Numaralı tribün 50 milyon, numaralı tribün VIP 75 milyon, maraton tribün alt bölüm 100 milyon, maraton tribün aile bölümü 35 milyon, maraton tribün üst bölüm 50 milyon, kale arkası tribünler 15 milyon lira. 
     Öte yandan, Fenerbahçe Kulübü'nün çıkardığı resmi yayın organı Fenerbahçe Dergisi'nin ilk sayısının da maraton ve numaralı tribünlerden maç bileti alanlara ücretsiz olarak verileceği açıklandı. 

     
</TEXT>
</DOC>
