<DOC>
<DOCNO> 149004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/spo01.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce’nin imha planı 
</HEADLINE>
<TEXT>

Rumen hoca, Trabzonspor maçı nedeniyle karşılarına yorgun çıkacak olan Malatyaspor’u yoğun presle etkisiz hale getirip, sonuca gitmeyi planlıyor 
     ORHAN YILDIRIM 

     Taktik toplantı 
     BEŞİKTAŞ Teknik Direktörü Lucescu, Malatyaspor’u tam saha pres yaparak yenmeyi planlıyor. Rumen hoca oyuncuları ile yaptığı taktik toplantısında, "Rakibimiz Trabzonspor ile kupa maçı oynadığı için karşımıza yorgun çıkacak. Yani bizim mart ayındaki durumumuzu yaşayacaklar. Bunu iyi değerlendirip sahanın her yerinde pres yaparsak, topla oynama şansı vermeyiz, işimiz kolaylaşır" uyarısında bulundu. 
     
     Kart gören yandı 
     MENAJER Sinan Engin de şampiyonluk için en kritik haftalara girdiklerini belirterek, bundan sonra kim olursa olsun kart gören oyuncuya ağır ceza geleceğini söyledi. Engin, "Bu kadar sakat ve hastanın yanında bir de kart cezalısı görmek istemiyoruz. Çok kaliteli bir kadroyuz. Eğer eksik olmazsak bir ucundan yakaladığımız şampiyonluk kupasını, mayıs ayı sonunda havaya kaldırırız" dedi. 
     
Kartal’da iki sakat      BEŞİKTAŞ’IN dün basına kapalı yaptığı idmanda Brezilyalı oyuncuları Ronaldo ve Zago sakatlandı. Zago’nun sakatlığının önemli olmadığı açıklanırken, arka adalesine sert bir darbe alan Ronaldo’nun durumunun ciddi olduğu belirtildi. Kartal’ın savunmadaki en büyük silahlarından olan Ronaldo’nun yarınki maçta oynayıp oynamayacağı bugünkü kontrollerden sonra belirlenecek. 
     KONTROL için gittiği İtalya’dan dönen Pancu ise dün antrenmana çıkarak testten geçti. Ağrılarının futbol oynamasına engel olmayacağını belirtmesine rağmen Teknik Direktör Lucescu tarafından Malatya maçında riske edilmeyeceği öğrenilen Rumen yıldızın Fenerbahçe derbisine tam kapasite çıkması planlanıyor. Öte yandan İbrahim Üzülmez’in bugün düz koşulara başlayacağı açıklandı. 
     
İlhan’a destek      TEKNİK Direktör Lucescu’nun yardımcısı Feyyaz Uçar, son haftaların suskun golcüsü İlhan Mansız’a sahip çıktı. Uçar, "İlhan oyun sistemimiz içinde çok önemli bir görev üstleniyor. Gol ya da penaltı kaçırması önemli değil. Verdiğimiz görevi fazlası ile yapıyor. Rakibe kalesi önünde pres yapıyor, geriden oyun kurmalarını engelliyor, pozisyon yaratıyor. Elbete gol atması çok daha önemli ancak İlhan’dan memnunuz" dedi. 
     


SPOR 


























</TEXT>
</DOC>
