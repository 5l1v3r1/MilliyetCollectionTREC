<DOC>
<DOCNO> 123568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sonspo12.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Türkiye Kupası'nı istiyoruz 
</HEADLINE>
<TEXT>

     Ankaragücü'nde Gaziantepspor'u yenmenin mutluluğu yaşanıyor. 
     Kulüp Basın Sözcüsü Serdar Özkazanç, Gaziantepspor maçının kendileri için büyük önem taşıdığını belirterek, ''Hedefimiz artık üst sıralar olacak'' dedi. 
     Özkazanç, böyle zor bir maçtan galip ayrılan futbolcularını kutlayarak, şöyle konuştu 
     ''Alınacak sonuç doğrultusunda ya ligin alt sıralarında oynayan ve hedefleri sınırlı takımlar arasında kalacaktık ya da üst sıralar için mücadele etmeye devam edecektik. Bu karşılaşmayı seyircisiz oynamak bizim için dezavantajdı. Böylesine zor ve önemli bir maçta, oyuncularımızın ortaya koydukları futbol ve kazanma arzusundan dolayı kendilerini kutluyoruz. Bu galibiyetten sonra artık daha üst sıralar için mücadele edeceğiz.'' 
     
     ''TÜRKİYE KUPASI'NI MÜZEMİZE GETİRMEK İSTİYORUZ'' 
     Serdar Özkazanç, hedeflerinden bir tanesinin de Türkiye Kupası'nı kazanmak olduğunu ifade ederek, ''Türkiye Kupası'nı yıllar sonra müzemize getirmek istiyoruz. Bu kupayı kazanarak 'kupabeyi' Ankaragücü'nü tekrar canlandırmak istiyoruz'' diye konuştu. 
     





</TEXT>
</DOC>
