<DOC>
<DOCNO> 135131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/guncel/gun05.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte baba’ların kadın avukatları 
</HEADLINE>
<TEXT>

Altın Mimir ve Şeyda Yıldırım, 2 kadın avukat. Onları diğerlerinden ayıran, müvekkillerinin kimya bozma yeteneği... 
Dündar Amca çok baba bir adamdı...      Türkiye’nin son yıllarına damgasını vuran davaların gerisindeki kadın avukatlardan biri olan Altın Mimir, bir çocuk annesi. Yaklaşık 10 yıldır ceza davalarına giriyor. Dündar Kılıç’ın oğlu Cenk Ali Kılıç’ı savunmakla başlamış avukatlık hayatına. Sonra Ali Fevzi Bir, Ayvaz Korkmaz, "Marlon Erdal" ismiyle tanınan ve otopark mafyası olduğu iddia edilen Erdal Kara’yı savunmuş. "Davaların hepsine hümanist açıdan yaklaşıyorum" diyen Mimir, şöyle konuşuyor 
     
     SİLAH TAŞIRIM 
     "Hiçbir zaman onlar suçsuz’ demiyoruz ama herkesin savunma hakkı vardır. Dündar Kılıç’ı çok sevdim, ona amca derdim. Çok baba adamdı. Onunla, bu lemdekilerin insani yönlerini görmeye başladım. Herkesin korktuğu bir camiayı savunmak bir süre sonra saygınlık yaratıyor. Sık sık gasp ediliyorum ama çok ciddi bir korkum yok. Ruhsatlı silahım var, atış yapmayı çok seviyorum." 
     
Çakıcı yüzünden annem bana küstü      Şeyda Yıldırım, 1994’te başlamış Alaattin Çakıcı’nın davalarına girmeye. "Ömrüm yettikçe de devam ederim" diyor. Çakıcı ile aralarında aşk ilişkisi olduğu yolunda çıkan haberden sonra en çok annesinin tepki gösterdiğini söylüyor. Bürosunda sorularımızı yanıtlayan Yıldırım, "Bu davalar nedeniyle ailemden tepki alıyorum. Annem h l bunu kabullenmiş değil. Endişe ediyor. Ama herkesin savunma hakkı vardır" diye konuşuyor. 
     
     TEHDİTLER... 
     Annesinden çok korktuğunu anlatan Yıldırım, "Ölüm tehditleri gelir ama bunları ciddiye almıyorum. Annem avukat olan babamdan alışkın ama ben kadınım " şeklinde konuşuyor. Yıldırım, Çakıcı’yla ilişkisi olduğuna dair iddiaları ise şöyle yanıtlıyor "Türkiye’ye döndüğünde savunmaya hazırlanmak için sürekli görüşmeye gittik cezaevine. Sonra ilişkimiz olduğunu yazan haber çıktı. Annem benimle günlerce konuşmadı." 
     



 GÜNCEL 



















</TEXT>
</DOC>
