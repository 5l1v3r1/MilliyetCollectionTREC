<DOC>
<DOCNO> 119285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sontur20.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
8 milyarlık borcu yüzünden DTP'ye haciz geldi... 
</HEADLINE>
<TEXT>

     Demokrat Türkiye Partisi'nin DTP 8 milyar liralık borcu ödeyememesi üzerine parti minibüsü haczedildi. 
     DTP'nin Haziran, Temmuz ve Ağustos aylarında yaptığı 8 milyar lira dolayındaki kırtasiye gideri aradan geçen süreye rağmen alacaklı şirkete ödenmedi. Bunun üzerine alacaklı şirket, yasal yollara başvurdu ve haciz kararı aldırdı. Gelişmelerin ardından DTP'ye ait minibüs haczedilerek emanete alındı. 
     Genel Başkan Vekili Hastürk konuyla ilgile yaptığı açıklamada parti kasasında tek kuruş bulunmadığını söyledi. 
     Önceki yönetim sırasında partinin 140 milyar lirası bulunduğunu, ancak işbaşına gelince 25 milyar lira borçla karşılaştıklarını anlatan Hastürk, ''Siyasi parti harcamalarının çok sıkı denetlenmesi gerektir. Biz DTP yönetimi olarak harcamaları hukuki sınırlar içine çekmeye kararlıyız, bu konuda gereken neyse yapılacak'' dedi. 
     Mehmet Ali Bayar'ın genel başkanlıktan ayrılarak DYP listesinden milletvekilli adayı olmasının ardından DTP Genel Başkan Vekilliğine Yılmaz Hastürk getirilmişti. 
     Yeni yönetimle eski yönetim arasında, genel merkez binası olarak kullanılması planlanan Çetin Emeç Bulvarı'ndaki binanın kiralanması ve ödenen para da tartışma konusu olmuştu. 
     





</TEXT>
</DOC>
