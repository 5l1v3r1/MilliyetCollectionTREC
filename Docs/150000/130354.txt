<DOC>
<DOCNO> 130354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun25.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsnü Mübarek Saddam'a seslendi Gerekirse kabalığı sineye çek 
</HEADLINE>
<TEXT>

     Mısır Devlet Başkanı Saddam Hüseyin, Irak lideri Saddam Hüseyin'e, ''savaştan kaçınmak için gerekirse silah denetçilerinin kabalığını sineye çekmeyi'' önerdi. 
     Olası Irak savaşının Ortadoğu'yu kaosa sürükleyeceğini belirten Hüsnü Mübarek, Irak yönetiminin BM denetçileri ile işbirliği yapması gerektiğini yineledi. 
     Hüsnü Mübarek, bugün ülkenin güneyinde bir sulama tesisini incelerken, Irak'a askeri saldırının yansımalarının korkunç olacağını ve çapını kimsenin bilemeyeceğini kaydetti. Mübarek ayrıca, Saddam Hüseyin'in durumu sakinleştirmek için fazla çaba harcamadığını düşündüğünü söyledi. 
     Mısır Devlet Başkanı, savaşın önlenmesi yönündeki çabalarını bu hafta yapacağı Suudi Arabistan ziyaretinde de sürdüreceğini belirtti. 
     Hüsnü Mübarek, ''ABD'nin Irak'a saldırmasını, bir ülke tek başına önleyemez. Çünkü ABD dünyanın en güçlü ülkesi. Biz ancak doğacak sonuçları söyleyerek, uyarı yapabiliriz'' diye konuştu. 
     





</TEXT>
</DOC>
