<DOC>
<DOCNO> 138435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sonspo11.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 0-Gençlerbirliği 0 
</HEADLINE>
<TEXT>

     Stat Altay Alsancak . 
     Hakemler Muhittin Boşat xxx, Bahattin Duran xxx, Serkan Ok xxx . 
     Göztepe Bora xxx, Sinan xx, Tayfun xx, Şenol xxx, Cem Baki x, İlhan xx, Mkahelele xx, Tunç x, Mehmet x, Zafer Biryol x, Alp xx . 
     Gençlerbirliği Gökhan xx, El Saka xxx, Ümit xx, Deniz xx, Okan xx, Ahmet Hassan xx, Thomas xx, Serkan xx, Filip xx, Veysel x, Youla x . 
     Birinci Süper Lig'de 21. haftanın ilk maçında Göztepe ile Gençlerbirliği 0-0 berabere kaldı. 
     Her iki takımın da temkinli başladığı karşılaşmanın ilk yarısında tipik bir orta alan mücadelesi izlenirken, Göztepe savunmasındaki kademe anlayışıyla rakibine gol şansı vermedi. Geliştirdiği kontrataklarla gol arayan sarı-kırmızılı ekip ileri uç elemanlarının sıkı markajda olması nedeniyle bunda başarılı olamadı. 
     Orta alanda daha üstün görünen Gençlerbirliği ise uzun toplarla Göztepe kalesini yoklarken, Veysel ve Youla ile girdiği pozisyonlardan sonuç alamadı. 
     13. dakikadaki Göztepe atağında İlhan'ın pasıyla ceza alanına giren Zafer Biryol, kaleci ile karşı karşıya kaldı. Ancak topu geriden gelen savunma oyuncularına kaptırarak önemli bir fırsatı kullanamadı. 
     23. dakikada Gençlerbirliği atağında Ahmet Hassan'ın aut çizgisinden çıkardığı topa Veysel yakın mesafeden vuramadı. 
     44. dakikada Filip'in serbest vuruştan ceza alanına gönderdiği topa Veysel kafayı vurdu. Top az farkla auta çıktı. 
     İlk yarı golsüz berabere sonuçlandı. 
     
     İKİNCİ YARI 

     Karşılaşmanın ikinci yarısında orta alandaki üstünlüğü ele geçiren Göztepe, Gençlerbirliği kalesinde daha çok görünmeye başladı. Özellikle Alp'in hazırladığı pozisyonları cömertçe harcayan sarı-kırmızılılar, savunmada zaman zaman gedik verseler de Gençlerbirliği ileri uç elemanları bundan yararlanamadı. 
     47. dakikada Gençlerbirliği atağında Serkan, topu ceza alanına ortaladı. Youla'yı aşan meşin yuvarlağa Ahmet Hassan yakın mesafeden vurdu. Savunmaya çarpan top kornere çıktı. 
     53. dakikada Göztepeli İlhan, 55. dakikada Gençlerbirliği'nden Youla sarı kart gördü. 
     57. dakikada Göztepe'de, Tunç'un yerine Cumhur Can x oyuna girdi. 
     59. dakikada gelişen Gençlerbirliği atağında Okan ortaladı, Ahmet Hassan kafayı vurdu, kaleci Bora son anda topu kornere çeldi. 
     61. dakikada Gençlerbirliği'nde, Youla'nın yerine Bülent xx oyuna girdi. 
     66. dakikada Alp'in pasıyla ceza alanına giren Mehmet'in sert şutunda, top savunmaya çarparak kornere çıktı. 
     69. dakikada Gençlerbirliği'nde, Thomas'ın yerine Mustafa x oyuna alındı. 
     72. dakikada Zafer Biryol, orta alandan kaptığı topu ceza alanındaki Cumhur'a aktardı. Bu futbolcunun yakın mesafeden vuruşunda, kaleci Gökhan tehlikeyi önledi. 
     82. dakikada Göztepe'de, Sinan'ın yerine Koray , Gençlerbirliği'nde de Okan'ın yerine M'Bayo oyuna girdi. 
     85. dakikada Göztepe'de, Alp yerini Ercan'a bıraktı. 
     89. dakikada Göztepe ceza alanı içinde oluşan karambolde, Deniz'in şutunda, meşin yuvarlak savunma oyuncularına çarparak, kornere çıktı ve karşılaşma 0-0 berabere sonuçlandı. 
     





</TEXT>
</DOC>
