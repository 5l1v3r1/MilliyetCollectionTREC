<DOC>
<DOCNO> 137858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/spor/aspo.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ISITIN YÜREĞİMİZİ 
</HEADLINE>
<TEXT>

Türkiyemiz karlar altında, soğuk iliklere işliyor. Ama kalpler, Beşiktaş ve Denizli için atıyor, eller Prag ile Porto’dan gelecek sımsıcak haberler için kenetleniyor 
     Hedef çeyrek final 
     AVRUPA’DA bu sezon gururumuz olan Beşiktaş ile Denizlispor, yeni bir maceraya daha yelken açıyor. UEFA Kupası’nda 4. tura kadar yükselerek büyük bir başarı elde eden iki ekibimiz, çeyrek finale uzanan yolun ilk ayağında bugün Slavia Prag ve Porto karşısında şans arayacak. İki takım da kararlı, iki takım da avantajı bulacak skor için inançlı... Hem Kartal hem de Horoz, Galatasaray’ın başarısını tekrarlamak için sahada olacak. 
     
     İlhan oynamıyor 
     BEŞİKTAŞ, Sarajevo, Alaves ve Dinamo Kiev’i eleyip bugüne gelirken, Denizlispor ise Lorient, Sparta Prag ve O. Lyon’u geçerek dördüncü tura ulaştı. Siyah - Beyazlılar’da kırmızı kart cezalısı İlhan yer almayacak. Maldaraşanu ise statü gereği oynamayacak. Ege ekibinde Bülent Üçüncü sakatlığı, yeni transfer İsmet ise Ankaragücü’nde Avrupa mücadelesinde oynadığı için görev yapamayacak. 
     
85. sınav      BEŞİKTAŞ bugünkü Slavia Prag maçıyla birlikte Avrupa’daki 85. karşılaşmasına çıkacak. Siyah - Beyazlılar, Avrupa’da yaptığı 84 maçta, 24 galibiyet, 40 yenilgi, 20 de beraberlik aldı. Kartal, 3 kupada toplam 90 gol atarken, kalesinde 134 gol gördü. UEFA Kupası’na 6. kez katılan Beşiktaş, bugüne dek 4 kez ilk turda elenirken, 1996 - 97 sezonunda 3. tura kadar çıktı. 
     
Tecrübeli Kartal      BEŞİKTAŞ, yaş ortalaması açısından Çek rakibi Slavia Prag’dan daha deneyimli bir kadroya sahip. Siyah - Beyazlılar’ın 27 kişilik kadrosunun yaş ortalaması 28.22 iken, SK Slavia Prag’ın yaş ortalaması 25.22. Kartal’da 30 yaş üzerinde 7, Çek ekibinde ise 2 futbolcu bulunuyor. Bugünkü karşılaşmada en tecrübeli isim ise 35 yaşındaki Pavel Kuka olacak. 
     
Çekler’in üstünlüğü      TÜRK takımları Çekler karşısında bugüne kadar oynadığı 18 maçta üstünlük sağlayamadı. Bu maçların 11’ini rakip takımlar kazanırken, Türk takımlarının zafer sayısı 6’da kaldı. 1 karşılaşma ise berabere bitti. Türk ekipleri, deplasmanda yaptığı 9 maçın yalnızca 1’inde galibiyet alabilirken, diğer 8 karşılaşmayı da yitirdi. 8 eleme maçının 3’ünde ise ekiplerimiz güldü. 
     
Çekler yıkılmadı      BU sezon UEFA Kupası’nda büyük bir çıkış yapan Slavia Prag özellikle evinde oynadığı maçlarda fırtına gibi esti. Çek ekibi, kendi sahasında yaptığı 3 maçı da farklı skorlarla kazanırken, toplam 14 gol atıp kalesinde yalnızca 2 gol gördü. Slavia Prag ilk turda Belçika’nın Mouscronu takımını elerken, ikinci turda Yugoslavya’nın Partizan ekibini, üçüncü turda da PAOK’u devirdi. 
     
     UEFA’da bugün 
     19.15 H.Berlin - Boavista 
     22.30 Malaga - AEK 
     22.00 Lazio - W.Krakow 
     18.30 Panathinaikos - Anderlecht 
     22.30 Celtic - Stuttgart 
     21.45 Auxerre - Liverpool 
     
Manchester tutulmuyor      ŞAMPİYONLAR Ligi’ne dün gece C ve D Grubu’nda oynanan maçlarla devam edildi. D Grubu’nun lideri Manchester United, kendi sahasında Juventus’u 2 - 1 yenerek 9 puanla zirvedeki yerini sağlamlaştırdı. Basel ise kendi sahasında Deportivo’yu Hakan Yakın’ın tek golü ile 1 - 0 geçti. 
     
C GRUBU TAKIMLAR O G B M A Y P Milan 3 3 0 0 3 0 9 R.Madrid 3 1 1 1 4 4 4 B.Dortmund 3 1 0 2 3 4 3 L.Moskova 3 0 1 2 3 5 1      
     Milan - L.Moskova 1 - 0 
     R.Madrid - B.Dortmund 2 - 1 
     
D GRUBU TAKIMLAR O G B M A Y P M.United 3 3 0 0 7 2 9 Juventus 3 1 1 1 7 4 4 Basel 3 1 0 2 2 7 3 Deportivo 3 0 1 2 2 5 1      
     M.United - Juventus 2 - 1 
     Basel - Deportivo 1 - 0 
     
     



 SPOR 





















</TEXT>
</DOC>
