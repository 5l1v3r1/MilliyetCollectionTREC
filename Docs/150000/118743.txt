<DOC>
<DOCNO> 118743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/guncel/agun.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM, asıl sanığı atlamış 
</HEADLINE>
<TEXT>

"Umut davası"nda sanık Özmen’in idam kararı Yargıtay’ca soruşturmadaki önemli boşluklar yüzünden bozuldu. Mumcu ve Kışlalı davalarının iki sanığının idamı müebbet hapse dönüşerek onaylandı. Aksoy ve Üçok davaları ise sil baştan 
     GÖKÇER TAHİNCİOĞLU Ankara 

     Yargıtay, Umut Operasyonu davasında, Uğur Mumcu ve Ahmet Taner Kışlalı cinayetlerinde araçlara bomba yerleştiren Necdet Yüksel ve Rüştü Aytufan hakkındaki idam kararını müebbet ağır hapse dönüştürerek onadı. Davanın bir numaralı sanığı Ferhan Özmen hakkındaki idam cezası kararını Bahriye Üçok ve Muammer Aksoy cinayetlerinin eksik soruşturulduğu gerekçesiyle bozan Yargıtay, Aksoy cinayetindeki mermi kovanlarının markasının değiştirildiğini saptadı. 
     
     9 sanığa da hapis 
     22 terör eylemine imza atan Tevhid Selam Örgütü’ne ilişkin Ankara 2 No’lu DGM’ce verilen kararın temyiz incelemesini yapan 9. Ceza Dairesi, Yüksel ve Aytufan hakkındaki kararlarla birlikte, örgütün çeşitli eylemlerine katılan dokuz kişiye verilen hapis cezalarını onadı. Daire, Abbas Gulamzade’nin kaçırılması olayına karıştıkları belirtilen altı sanık hakkındaki kararı ise eksik soruşturma gerekçesiyle bozdu. 
     Özmen hakkındaki idam kararı da iki gerekçeyle bozuldu. Daire, Aksoy cinayetinde, olay yerinde üç adet "Geco" marka mermi kovanı bulunduğunun tutanak altına alındığını, bu kovanların 1996’da savcılık emanetine teslim edilirken, markasının "HP" olarak evraka geçirildiğini kaydetti. Umut Operasyonu sırasında da Emniyet’in HP marka kovanları inceleyerek, cinayette kullanılan silahla uyumlu olduğunu belirttiğini kaydeden daire, belgeler arasındaki çelişkinin soruşturulmasını istedi. 
     Daire, Üçok’a gönderilen bombalı paketi teslim alan kargocu Gülay Calap’ın, olay tarihinde, paketi göndereni detaylı olarak anlattığını, kendisine gösterilen zanlıların paketi gönderen olmadığını teşhis ettiğini anımsattı. Daire, buna rağmen Calap’ın Özmen’le yüzleştirilmemesini de "eksik soruşturma" diye nitelendirdi. 
     Umut Operasyonu sırasında da Emniyet’in HP marka kovanları inceleyerek, cinayette kullanılan silahla uyumlu olduğunu belirttiğini kaydeden daire, belgeler arasındaki çelişkinin soruşturulmasını istedi. 
     Daire, Üçok’a gönderilen bombalı paketi teslim alan kargocu Gülay Calap’ın, olay tarihinde, paketi göndereni detaylı olarak anlattığını, kendisine gösterilen zanlıların paketi gönderen olmadığını teşhis ettiğini anımsattı. Daire, buna rağmen Calap’ın Özmen’le yüzleştirilmemesini de "eksik soruşturma" diye nitelendirdi. 
     



 GÜNCEL 















</TEXT>
</DOC>
