<DOC>
<DOCNO> 117732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/cemal.html </URL>
<DATE> 2002/11/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Geçmişi ancak uygulama siler 
</HEADLINE>
<TEXT>

     Tayyip Erdoğan değişti mi, değişmedi mi AKP, İslamcı bir parti mi, değil mi 
     Yeditepe Üniversitesi öğrencileri arasında hala merak konusu. Çarşamba gecesi Kanal D’de Abbas Güçlü’nün programı sırasında bana böylesi sorular da sordular. 
     Batı basınında da durum farklı değil. Özellikle ilk günler AKP’yi İslamcı olarak niteleyen başlık ve değerlendirmeler ağır basıyordu. 
     Buna karşılık Tayyip Erdoğan ve AKP kurmayları tekrar ediyorlar 
     "Din eksenli parti değiliz." 
     "İslamcı bir parti değiliz." 
     "Müslüman demokrat da değiliz." 
     "Adalet ve Kalkınma Partisi, muhafazakar demokrat bir partidir bizler de muhafazakar demokratlarız." 
     İnandırıcı oluyorlar mı 
     Kuşkuların kaynağı malum 
     Başta Tayyip Erdoğan olmak üzere AKP’ye damgasını vuran çekirdek kadroların çoğunluğu, İslamcı bir geçmişe sahip. 
     Erbakan Hoca okulundan, Milli Görüş’ten geliyorlar. Devlet ve toplum düzenini dine dayandırmak isteyen bir siyasal iddiayla, genç zamanlarında sahneye çıkmışlar. 
     Şimdi bu artık geçmişte mi kaldı 
     Yani değiştiler mi 
     Yoksa hala gizli gündem mi var 
     Değiştiklerini söylüyorlar. 
     Ve 28 Şubat’ın bir yerde bir ders olduğunu belli ediyorlar. Ya da 28 Şubat sürecinin kendilerindeki değişim sürecini hızlandırdığını, Erbakan Hoca’dan kopuşa katkıda bulunduğunu üstü örtülü biçimde kabulleniyorlar. 
     Ama kuşkular devam ediyor. 
     Haklarında soru işareti hala var. 
     Bu konuda ben de özellikle son iki yıl birçok yazı yazdım. Tayyip Erdoğan’ın yanıtsız bıraktığı birçok eleştirel soru yer aldı bu köşede. 
     Türkiye’yi yönetme iddiasıyla siyaset sahnesine çıkan bir kişinin, neden nasıl değiştiğini, geçmişteki yanlışlarının neler olduğunu açıklaması gerektiğini söyledim. Başa oynayan böyle bir siyaset adamının sadece yarım ağız "Değiştim " ya da "Geliştim " demekle yetinemeyeceğini, yetindiği takdirde inandırıcı olamayacağını belirttim. 
     Bu yazılarım bugün de geçerli. 
     Ama bugün değişen bir şey var 
     Tayyip Erdoğan artık iktidarda 
     Değiştiyse, herkes görecek. 
     Geçmişi uygulama silecek 
     Şunu da teslim etmek lazım 
     AKP’nin programı ve seçim bildirgesinin İslamcılık’la ilgisi yok. 
     Ve 4 Kasım sabahından beri gerek Tayyip Erdoğan’ın sergilediği tutum, gerekse Avrupa Birliği ve ekonomi ile ilgili olarak yapılan açıklamalar da bu parti için İslamcı nitelemesini yanlış ve haksız çıkarıyor. 
     Bugüne kadarki çizgi, AKP için muhafazakar demokrat nitelemesini daha isabetli kılıyor. 
     Daha önce de belirttiğim gibi 
     Başlangıç olumlu 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
