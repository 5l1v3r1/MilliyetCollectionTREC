<DOC>
<DOCNO> 108255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sondun17.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in kuzeyinde intihar eylemi... 
</HEADLINE>
<TEXT>

     İsrail'in kuzeyinde meydana gelen intihar saldırısında ilk belirlemelere saldırganın öldüğü bildirildi. 
     İsrail ordu radyosu, Umh el Fehm kasabası yakınlarında bir otobüs durağında meydana gelen patlamada ölen kişinin intihar eylemcisi olduğunu duyurdu ve saldırganın polisin kendisine yaklaşması üzerine telaşa kapılarak patlayıcıları erken patlattığının tahmin edildiğini belirtti. 
     İsrail'de bir aydan uzun süredir ilk defa intihar saldırısı düzenlendi. 
     Görgü tanığı Muhammed Ekber, lokantada oldukları sırada şiddetli bir patlama işittiklerini, dışarı çıktıklarında bir polisle başka bir kişinin yaralandığını gördüklerini söyledi. 
     Saldırının sorumluluğunu şu ana kadar üstlenen çıkmazken, İsrail televizyonları ise saldırganın öldüğünü, 3 kişinin de yaralandığını bildirdiler. 
     İsrail Başbakanı Ariel Şaron'un sözcülerinden David Baker, Filistinli teröristlerin bir kez daha İsrail halkının kanına kastettiğini söyledi. 
     İsrail hükümeti ise saldırıdan Filistin yönetimini sorumlu tutarak, Filistin hükümetinin militanlara karşı harekete geçmediğini ileri sürdü. 
     





</TEXT>
</DOC>
