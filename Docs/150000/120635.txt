<DOC>
<DOCNO> 120635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo10.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yarıdan notlar... 
</HEADLINE>
<TEXT>

     Stat İsmetpaşa . 
     Hakemler Cem Papila xx, Münir Takpak xx, Koray Gencerler xx . 
     Kocaelispor Koraç xx, Engin xx, Faruk xx, Nuri xx, Orhan xx, Lazarov x, Ahmet Arslaner xx, Cem Sinan xx, Emrah xx, Volkan xx, Hüseyin x . 
     Fenerbahçe Oğuz xx, Ogün xx, Ümit Özat xx, Hakan xxx, Serhat xx, Ceyhun xx, Cem Karaca xx, Tuncay xxx, Washington xxx, Fatih xx, Stevic xx . 
     Birinci Süper Futbol Ligi'nde Fenerbahçe, deplasmanda Kocaelispor karşısında ilk yarıyı 1-0 önde tamamladı. 
     Kocaelispor maça çok istekli başlamasına karşın, yakaladığı fırsatları değerlendiremedi. Konuk Fenerbahçe ise ilk yarıda oyunu orta alanda kabul ederken, geliştirdiği bir kontraatak sonucu bulduğu golle devreyi önde bitirdi. 
     13. dakikada sağ kanattan gelişen Kocaelispor atağında, Emrah'ın pasıyla, topla ceza alanında Cem Sinan buluştu. Bu futbolcunun kafa vuruşunda, top yandan auta gitti. 
     15. dakikada Fenerbahçe savunmasının yaptığı hatayı iyi değerlendiren Lazarov, topla ceza alanına girdi. Bu futbolcunun sert vuruşunda, top yandan auta çıktı. 
     17. dakikada Fenerbahçe'nin sağ kanattan gelişen atağında, Tuncay'ın ortaladığı topla Serhat ceza alanında buluştu. Bu futbolcunun vuruşunda, top üstten auta gitti. 
     18. dakikada Fenerbahçe'nin golü geldi. Sağ kanattan gelişen atakta, Nuri'nin büyük hatası sonucu topla buluşan Serhat, meşin yuvarlağı kale alanına ortaladı. Arka direk önünde Washington, kafayla meşin yuvarlağı filelere gönderdi 1-0. 
     19. dakikada sağ kanattan gelişen konuk ekip atağında, topla Hakan buluştu ve sert vurdu. Kaleciden dönen topa Tuncay müdahale etti. Ancak top, az farkla üstten auta gitti. 
     43. dakikada konuk ekibin sağ kanattan kazandığı serbest vuruşu Ceyhun kullandı. Bu futbolcunun sert vuruşunda, top direğin yanından auta çıktı. 
     İlk yarı, Fenerbahçe'nin 1-0 üstünlüğüyle sona erdi. 
     
</TEXT>
</DOC>
