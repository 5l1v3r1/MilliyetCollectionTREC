<DOC>
<DOCNO> 142466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/soneko08.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD, Türkiye için pembe tablo çizdi... 
</HEADLINE>
<TEXT>

     Ekonomik İşbirliği ve Kalkınma Teşkilatı OECD , Türkiye'nin 2003-2007 yılları arasında, yıllık yüzde 5.7'lik reel gayri safi yurtiçi hasıla GSYİH büyümesi sağlayacağı tahmininde bulundu. 
     OECD tahminlerine göre, Türkiye OECD üyesi ülkeler arasında İrlanda ve Kore'nin ardından, yıllık en yüksek reel GSYİH artışını sağlayacak 3. ülke konumunda bulunuyor. 
     Aynı dönemde, OECD ülkelerinin yıllık ortalama yüzde 3.1, Avrupa Birliği ülkelerinin ise ortalama yüzde 2.6 oranında GSYİH büyümesine ulaşmaları bekleniyor. 
     OECD'ye göre 2003 yılında Türkiye'de GSYİH deflatörü ortalama enflasyon yüzde 29.4 olarak öngörülürken, 2007 yılına gelindiğinde bu oran yüzde 7.7'ye gerileyecek. 
     2003 yılında beklenen enflasyon ile OECD ülkeleri arasında en yüksek enflasyon oranına sahip olan Türkiye'nin kaderi, 2007 yılında enflasyonunu tek haneli rakama çekmesiyle de değişmeyecek ve yine en yüksek orana sahip ülke konumunda kalacak. 
     Tahminlere göre, bu yıl Türkiye'de işsizlik yüzde 8.6 civarında olacak, 2007 yılına gelindiğinde ise bu oran yüzde 8.1'e inecek. 
     OECD, uzun vadeli faiz oranlarını da Türkiye için, bu yıl yüzde 38.9 olarak öngördü. 2007 yılında ise Türkiye'nin uzun vadeli faiz oranlarının yüzde 17 olacağını hesapladı. 
     Bu dönemde OECD ülkelerinin ortalama faiz oranının Türkiye hariç yüzde 5.2'den yüzde 5.3'e çıkacağı tahmin edildi. 
     





</TEXT>
</DOC>
