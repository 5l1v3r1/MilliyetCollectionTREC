<DOC>
<DOCNO> 146110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/spor/bnba.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet idare etti 
</HEADLINE>
<TEXT>

Sacramento forması giyen temsilcimiz Clippers önünde 19 dakika görev yaptı, altı sayı attı 
     NBA’DE Pasifik Grubu lideri Sacramento Kings’in, evinde grup sonuncusu Los Angeles Clippers’ı 93 - 83 mağlup ettiği maçta Hidayet Türkoğlu altı sayı kaydetti. Üst üste 5., toplamda da 51. galibiyetine ulaşan Kings’te oyuna sonradan giren temsilcimiz, toplam 19 dakika görev aldığı maçta 5 de savunma ribaundu aldı, 2’şer asist ve blok yaptı. Altı serbest atıştan dördünü sayıya çeviren Hidayet, beş ikilik denemesinde ise sadece birinde isabet sağladı. 
     EV SAHİBİ ekipte Chris Webber, 23 sayı, 8 ribaunt ve 4 asistle maçın en başarılı ismi olurken, Stojakoviç 16, Jackson 13 sayı attı, Divac da 13 ribaund aldı. Orlando Magic’in, sahasında Minnesota Timberwolves’ı 110 - 107 geçtiği karşılaşmada ise Magic’ten ligin sayı kralı Tracy McGrady, 30 sayıyla, ard arda 12. kez 30 sayı barajını aştı. Play - Off’u garantileyen San Antonio Spurs da evinde Houston Rockets’ı 98 - 85 yendi. 
     


SPOR 

























</TEXT>
</DOC>
