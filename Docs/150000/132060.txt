<DOC>
<DOCNO> 132060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur28.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini fuhuşa zorladığı iddia edilen sanık yalan makinesi istedi 
</HEADLINE>
<TEXT>

     - Samsun'da, bir süre önce ayrıldığı eşini fuhuşa zorladığı iddiasıyla tutuklanan kişi, gerçeğin ortaya çıkması için kendisinin ve eski eşinin ''yalan makinesi''ne bağlanmasını istedi. 
     Adalet Mahallesi'nde yaklaşık 4 ay önce ayrıldığı eşi 2 çocuk annesi A.G'yi para karşılığı erkeklerle birlikte olmaya zorladığı iddiasıyla tutuklanan Adnan Bahar'ın yargılanmasına devam edildi. 
     Samsun 2. Ağır Ceza Mahkemesi'nde görülen davanın bugünkü bölümünde sanık, hakkındaki suçlamaları kabul etmeyerek, eşinin ve ailesinin kendisine iftira attığını savundu. 
     Mahkeme heyetine, ''Gerçeğin ortaya çıkması için beni ve eşimi yalan makinesi bağlatın, kim yalan söylüyor anlaşılsın'' diyen Bahar'ın bu isteği kabul edilmedi. 
     Yalan makinesinden elde edilecek sonucun mahkemede delil olarak kabul edilemeyeceğini göz önüne alan mahkeme heyeti, sanığın talebini reddederken, duruşmayı eksikliklerin giderilmesi için erteledi. 
     





</TEXT>
</DOC>
