<DOC>
<DOCNO> 144879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/eko05.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Barışa katkımız yok ama silah da üretmiyoruz... 
</HEADLINE>
<TEXT>

MasterCard Başkan Yardımcısı Perez, Barış istiyoruz, ama elimizde bunu sağlayacak araç yok. Biz en azından silah üretmiyoruz’ dedi 
     FİNANS SOHBETLERİ 

     Kadife Şahin 

     MasterCard’ın Bölgelerden Sorumlu Başkan Yardımcısı Javier Perez, paranın satın alamayacağı şeylerin başında barışın geldiğini söyledi. 
     Reklam filminde küçük bir kızın ihtiyaçları için her şeyi satın alabildiğini, ancak paranın da satın alamayacağı değerlerin olduğunu vurgulayan MasterCard’ın barışı nasıl satın alabileceğini düşündüğünü belirten Perez, buna iyi bir yanıt bulamadıklarını söyledi. 
     Savaşın ne zaman biteceği konusunda hiçbir fikrim yok. En kısa zamanda ve en acısız şekilde bitmesini istiyorum’ diyen Perez, "Aslında barış için ne yapabiliriz diye düşündük. Ama tam olarak MasterCard nasıl birşey yapar veya nasıl bir etkisi olabilir diye iyi bir cevap bulamadık" dedi. 
     Peres, "Fakat sonuçta bizim yaptığımız şey bankalara ve ülkelerin ekonomilerine yardımcı olmak. En azından silah yapmıyoruz" diye konuştu. 
     
     Barış için ürünümüz yok’ 
     İnsanların korktuğu ve kendilerini güvende hissetmedikleri zamanlarda evlerine kapandığını ve ülke dışına çıkmadığını belirten Perez, şöyle konuştu 
     "Barış isteyen, iyi bir yaşam ve çevre isteyen insanlar harcamıyor ve seyahat etmiyorlar. Çünkü korkuyorlar ve savaş ortamından rahatsız oluyorlar. Bizim de yapabildiğimiz kaydi ekonomi yaratılmasında bankalara yardımcı olmak. Bunun dışında ne yazık ki elimizde barışı sağlayacak bir ürünümüz yok. Ama yaptığımız organizasyonlarla insanların birbirleri ile konuşmalarını sağlıyoruz. Örneğin din, dil, ırk gözetmeksizin bütün ülkelerden bankacılar bir araya gelip konuşuyorlarsa bu da aslında barışa bir çeşit katkıdır." 
     
Türk ekonomisi de diğer ülkeler kadar etkilenecek      Türk ekonomisinin savaştan diğer ülke ekonomileri kadar etkileneceğini belirten Javier Perez, "Türkiye savaştan diğer ülkelerden daha çok veya az etkilenmeyecek" dedi. Perez, "Savaş nedeniyle Türkiye’deki büyüme yavaşlayabilir. Yüzde 50 yerine belki de yüzde 20 büyürüz" diye konuştu. 
     Türkiye pazarı için özel araştırmalar yapıldığını bildiren Perez, Türkiye’nin marka olarak da Avrupa’nın önemli pazarları arasında olduğunu söyledi. Türkiye’nin kredi kartında marka açısından 10 ülke içinde yeraldığını belirten Perez, "Bu nedenle bu ülkelerde yaptığımız araştırmaların hepsini Türkiye’de de yapıyoruz" dedi. 
     
Türkiye için endişemiz yok’      Türk bankaları ile devamlı iletişim içinde olduklarını belirten Perez, "Kötü gelişmeler olacak diye bir endişemiz yok" dedi. Perez şöyle konuştu "Türk bankacılık sistemi hakkında bilgiye sahibiz. Devamlı birbirimizle bilgi paylaşımı içindeyiz. O yüzden zaten durumlarını bize belli aralıklar ile bildiriyorlar. Toplantılarımız oluyor. Bu nedenle bir şey olur mu diye endişemiz yok. Zaten birebir çalışıyoruz." 
     
Yatırım stratejileri değişebilir’      Global bir firma olarak çok fazla savaş ve krize tanık olduklarını belirten Perez, "Yakın tarihte Birinci Körfez Savaşı ve 11 Eylül’ü gördük. Bu tip olaylardan sonra insanlar daha fazla evde oturup televizyon seyrediyor. Ancak bu o kadar da felaket değil" dedi. 
     Savaş nedeniyle MasterCard’ın gelişmelere göre hareket edeceğini söyleyen Perez, "Yatırım stratejimiz buna bağlı olarak değişebilir" dedi. 
     


SİYASET 




















</TEXT>
</DOC>
