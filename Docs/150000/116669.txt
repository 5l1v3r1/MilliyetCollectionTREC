<DOC>
<DOCNO> 116669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/spor/spo05.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepsini tutuklarız’ 
</HEADLINE>
<TEXT>

Yunan Kültür Bakanı Venizelos İstanbul’da olay çıkaranların hareketlerini rövanş maçında da tekrarlamaları halinde hapse atılacağını açıkladı 
     YORGO KİRBAKİ ATİNA 

     Tedbir alıyorlar 
     PANATHİNAİKOS yönetimi, Şükrü Saraçoğlu’nda yaşanan olayların benzerlerinin Fenerbahçe ile 14 Kasım’da oynanacak rövanş maçında tekrarlanmaması amacıyla, Atina’ya döner dönmez ilk tedbirleri aldı. Yönetim Kurulu, geçici olarak tüm taraftar dernekleri ile ilişkisini kesti. Açıklamada "Kulübün itibar ve tarihini korumak amacıyla tüm taraftar dernekleri ile ilişkinin geçici olarak kesilmesi kararlaştırıldı" denildi. 
     
     Aşırı sağcılar 
     OLAYLARIN araştırılması sonrasında istanbul’a giden taraftar grubuna aşırı sağcı "Altın şafak" örgütü mensuplarının da sızdığı hatta bazılarının üzerinde istanbul hakkında "Zamanla yine bizim olacak" yazılı tişörtler giydikleri belirlendi. Taraftar dernekleri ile ilişkinin geçici olarak kesilmesi, Atina’daki Fenerbahçe maçında bu derneklere önceden bilet temin edilmeyeceği anlamı taşıyor. 
     
     Fener’e de bilet yok 
     YÖNETİM ayrıca, Fenerbahçe ile temasa geçerek, güvenlik nedenlerini gerekçe gösterip 882 olan bilet sayısını azaltmayı düşünüyor. Panatinaikos’un kalecisi Andonis Nikopolidis de Yeşil - Beyazlılar ın taraftarlarına seslenerek "Atina’da da aynı şekilde davranmayacaklarına inanıyorum. Fenerbahçe yönetimi ve Türk polisi, Türkiye’de bizi en iyi şetkilde ağırlamak için herşeyi yaptı. Bizi çok iyi ağırladılar" dedi. 
     
     Venizelos kızdı 
     KÜLTÜR Bakanı Evangelos Venizelos "Olayları Panathinaikos’lu bazı holiganlar çıkarttı. Eğer aynı şeyi Yunanistan topraklarında yapsalardı, yakalanıp savcılığa götürüleceklerdi" dedi. Spordan Sorumlu Kültür Bakanı Yardımcısı Yorgos Lianis ise Panathinaikos’un 10-15 taraftarının marifetlerinin Türkiye ile Yunanistan arasındaki dostuluğu bozamayacağını belirtti. 
     



 SPOR 































</TEXT>
</DOC>
