<DOC>
<DOCNO> 132618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sondun13.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyalı Ahmet'e internet üzerinden satışlar için ödül.. 
</HEADLINE>
<TEXT>

     ABD'nin Chicago kentinde kurduğu firmayla internet üzerinden bütün dünyaya satış yapan Konyalı Ahmet Keskes, ünlü mezat sitesi eBAY'in en fazla satış yapan 20 şirketi arasına girerek ödül aldı. 
     Las Vegas'ta eBAY firması tarafından düzenlenen toplantıda ödülünü, eBAY'in sahibi Meg Whitman'dan alan Ahmet Keskes, eBAY firmasıyla, kendi firmasının yazılım programlarını pazarlama konusunda da anlaştı. 
     eBAY sitesi üzerinden elektronik dalında en fazla satış yapan 20 firmaya ödül veren Whitman, Aseana firmasının kısa zamanda elde ettiği başarının, gelecekte dünya çapında dev bir şirketi doğurabileceğini belirtti. 
     Bilgisayar ve elektronik dalında adını, 1998 yılında PC dergisinin bir yarışmasında Gateway ve Compaq gibi şirketleri geride bırakarak duyuran Keskes, 2000 yılında Asena şirketini kurarak, önce Yahoo sitesi üzerinden satışlara başladı. 2001 yılında Yahoo mezat satışlarında elektronik dalında lider seçilen Asena firması daha fazla satış yapabilmek için eBAY firması ile çalışmaya başladı. eBAY firması ile çalışmaya başladıktan sonra ''Power Seller'' Güçlü Satıcı unvanını alan Asena firması, son olarak, sürekli yükselen firmalar arasına girdiği için ödül aldı. 
     





</TEXT>
</DOC>
