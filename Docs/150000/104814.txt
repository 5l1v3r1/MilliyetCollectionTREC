<DOC>
<DOCNO> 104814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sondun18.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Irak konusunda ABD'ye karşı tutumunu sertleştiriyor. 
</HEADLINE>
<TEXT>

     Fransa Dışişleri Bakanı Dominique de Villepin, Irak'a olası bir askeri operasyon kararının sadece BM Güvenlik Konseyi tarafından alınabileceğini söyledi. 
     Dominique de Villepin, RFI radyo kanalına verdiği demeçte, Fransa'nın Irak'ın BM kararlarına uyması konusunda ısrarlı olduğunu belirtti ve Bağdat'ın bu kararlara uymaması halinde ugulanacak müeyyideye ise BM Güvenlik Konseyi'nin karar verebileceğini hatırlattı. 
     Fransa Cumhurbaşkanı Jacques Chirac, dün yaptığı açıklamada, ABD'nin Irak'a karşı ''tek yanlı'' harekata girişmeye kalkmasına karşı olduklarını bildirmişti. 
     Cumhurbaşkanlığı Sarayı'nda bugün yapılan yıllık büyükelçiler toplantısında konuşan Chirac, ABD'nin kendi başına Irak'a karşı harekata girişmesinin kabul edilemeyeceğini söylemişti. 
     ''Tek yanlı şekilde kuvvet kullanımı meşrulaştırılmak isteniyor'' diyen Chirac, bu yöndeki gelişmeleri kaygı verici bulduğunu belirtmişti. 
     





</TEXT>
</DOC>
