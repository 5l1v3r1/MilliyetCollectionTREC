<DOC>
<DOCNO> 143896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun73.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD deniz piyadeleri ve İngiliz güçleri Irak'ta... 
</HEADLINE>
<TEXT>

     Irak'ın başkenti Bağdat bu akşam 85 dakika yoğun bombardıman altında kalırken, Amerikan ve İngiliz kara birlikleri ülkenin güneyine girdi. 
     Amerikan ordusu, kara birliklerinin Irak'ın güneyine girdiğini doğrularken, İngiliz Kraliyet Donanması'na bağlı askerlerin de Irak'ın güneyine girdiği bildirildi. 
     Kuveyt haber ajansı da, ABD komutasındaki birliklerin, Irak sınırındaki Umm Kasr şehrini ele geçirdiğini duyurdu. 
     Amerikan ABC ve CBS televizyonları, Irak askerlerinin Irak'a giren Amerikan deniz piyadelerine teslim olmaya başladıklarını bildirdi. Fox televizyonu ise Iraklı komutanlar arasında ''çatlaklar başgösterdiğini'' öne sürdü. 
     Irak televizyonu, Irak'a düzenlenen son bombardıman sırasında Devlet Başkanı Saddam Hüseyin'in eşi ve kızlarının evinin isabet aldığını, ölen ya da yaralanan olmadığını bildirdi. 
     Evin isabet aldığı sırada, Saddam'ın eşi ve kızlarının içeride olup olmadığı kesinlik kazanmadı. 
     





</TEXT>
</DOC>
