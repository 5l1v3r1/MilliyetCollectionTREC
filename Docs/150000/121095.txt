<DOC>
<DOCNO> 121095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun13.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyatta hata yapan doktor gözaltında... 
</HEADLINE>
<TEXT>

     Hollanda'da, ameliyat yaptığı sırada kusuru görülen bir kalp doktoru, ''ölüme sebebiyet vermek'' suçlamasıyla gözaltına alındı. 
     Verilen bilgiye göre, Utrecht kentindeki Wilhelmina Çocuk Hastanesi'nde, geçen yıl, 7 aylık bir bebeğin kalp ameliyatına giren kardiyolog, ameliyat sırasında diğer doktorla tartıştı ve odayı terketti, çocuk da yaşamını yitirdi. 
     Bebeğin ölüm nedeni olarak ''doğal ölüm'' gösterilmesi üzerine, anne ve babası suç duyurusunda bulundu. 
     Savcılık ve hastanenin bağlı olduğu üniversite yönetimi tarafından ayrı ayrı yapılan araştırmalarda, söz konusu doktorun ameliyat sırasında çok ciddi yanlış anlamalara yol açacak davranış sergilediği ve bebeğin ölümünde rolü olduğu görüşüne varıldı. 
     Hollanda'da bir doktorun hata nedeniyle ''ölüme sebebiyet vermek'' ile suçlanarak gözaltına alınması, ilk kez görüldü. 
     





</TEXT>
</DOC>
