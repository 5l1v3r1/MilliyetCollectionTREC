<DOC>
<DOCNO> 134182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/ekonomi/eko02.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK ilkelerinden taviz verilmesin 
</HEADLINE>
<TEXT>

Akbank Yönetim Kurulu Başkanı Erol Sabancı, bankacılıkta yeni bir kriz yaşanmaması için BDDK’nın belirlediği 10 ilkeden taviz verilmemesi gerektiğini söyledi 
     EKONOMİ SERVİSİ 

     Türk bankacılığının ağır ve sancılı’ bir süreçten geçtiğini belirten Akbank Yönetim Kurulu Başkanı Erol Sabancı, sektörün yeni bir kriz yaşamaması için Bankacılık Düzenleme ve Denetleme Kurulu’nun BDDK belirlediği ilkelerden taviz verilmemesi gerektiğini söyledi. 
     Akbank’ın 55. kuruluş yıldönümü nedeniyle çalışanlarına hitaben yazılı bir açıklama yapan Sabancı, krizin bankacılık sektörünün esas yapısını’ gözler önüne serdiğini belirtti. 
     
     Uyarmıştık’ 
     BDDK’nın uygulamaya koyduğu standart ve ilkelerden koşullar ne olursa olsun vazgeçilmemesi gerektiğini’ belirten Sabancı, 10 madde olarak özetlediği bu ilkelerin başında, banka sahipliği niteliğini saydı. Sabancı, "Bankalarda bankayı kontrol eden ortaklarda aranacak vasıflar Batı standartlarındaki banka sahibi olma vasıflarına uygun olmalıdır" dedi. 
     Erol Sabancı, sektördeki batağı zamanında görmediği ve önlem almadığı için eleştirilen kamu otoritesinin de Akbank yönetimi tarafından uyarıldığını söyledi. Sabancı, "Krizden önce, geçmiş yıllarda, gerek sektör temsilcilerine, gerek kamu otoritelerine, usulsüz ve haksız rekabete yol açan uygulamalarla ilgili uyarıları yapmıştık" dedi. 
     Akbank’ın sektördeki sarsıntının dışında kalmayı başardığını belirten Erol Sabancı, "Krizde gerçekleştirilen büyük çıkışıyla, tüm sektörün üstünde bir yer elde etmiş, ayrıcalıklı bir lider konumuna gelmiştir. Tüm sektörün k rlılığına eş değerde bir k rlılığa kavuşmamız, bu eşsiz sıçramanın en büyük kanıtıdır" dedi. 
     
Banka sahipliği’ vasfı Batı standartlarında olmalı      Erol Sabancı, Ne olursa olsun uygulanmasından vazgeçilmemeli’ diyerek BDDK’nın 10 ilkesini şöyle sıraladı 
     1. Bankalarda bankayı kontrol eden ortaklarda aranacak vasıflar Batı standartlarındaki banka sahibi olma vasıflarına uygun olmalıdır. 
     2. Bankalarda yeterli sermaye bulunmalıdır. 
     3. Bankanın yönetimi ve kadrosu kaliteli, uyumlu ve istikrarlı olmalıdır. 
     4. Banka bankacılık yapmalı, sınai şirketlere ortak olmamalıdır. 
     5. Pasif yapısı istikrarlı ve uygun maliyetli olmalıdır. 
     6. Atif kalitesi iyi olmalı, yeterli verim alınmalıdır. 
     7. Problemli kredileri çok az olmalıdır. 
     8. Banka, saygın rating şirketlerinden iyi not alabilmelidir. 
     9. Banka k rlı olabilmelidir. 
     10. K rları ile özkaynakları devamlı takviye edilmelidir. 
     



 EKONOMİ 


















</TEXT>
</DOC>
