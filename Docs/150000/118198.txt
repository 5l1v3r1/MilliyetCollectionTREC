<DOC>
<DOCNO> 118198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yasam/yas02.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kovboyluk merakı hastanelik etti 
</HEADLINE>
<TEXT>

Osman İnce, başına gelenlere rağmen hastaneden çıkınca yeniden rodeo yapmaya kararlı görünüyor 
     İSMAİL AKDUMAN Samsun DHA 

     Samsun’da mekanik boğaya binen 23 yaşındaki Osman İnce ölümden döndü... İnce’nin düşerken yere çarptığı başına 15 dikiş atıldı. 
     Ramazan ayı boyunca Cumhuriyet Meydanı’na kurulan lunaparkta, iki dakika boyunca kendi çevresinde zikzaklar çizerek dönen mekanik boğaya binen Osman İnce, dengesini kaybetti. Kafa üstü düşüp kanlar içinde kalan İnce, hemen SSK Samsun Hastanesi’ne kaldırıldı. Doktorlar, beyin kanaması tehlikesine karşı bir süre gözlem altında tuttukları İnce’nin yarılan başına 15 dikiş attı. Bir giyim mağazasında güvenlik görevlisi olarak çalışan İnce, "Mekanik boğa üzerinde iki dakika boyunca durmayı başardım. Ancak yavaş yavaş hızlanınca bir an dengemi kaybedip düştüm. Gözümü hastanede açtım" dedi. 
     



 YAŞAM 





















</TEXT>
</DOC>
