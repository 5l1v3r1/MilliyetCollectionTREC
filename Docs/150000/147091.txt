<DOC>
<DOCNO> 147091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sontur09.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist sayısı son 12 günde yüzde 68 oranında azaldı 
</HEADLINE>
<TEXT>

     ABD ile İngiltere'nin Irak a karşı başlattığı savaş, 12 günde Türk turizmini çökertti. İlk bombaların düştüğü günden bugüne kadar Antalya'ya havayolu ile 38 bin 863 turist geldi. 
     Geçen yılın aynı günlerinde kente gelen turist sayısı 119 bin 17 olarak belirlenmişti. Savaşın başlamasından itibaren turist sayısının yüzde 68 oranında azalması turizm sektörünü karamsarlığa itti. 
     Türk turizminin başkenti Antalya, ABD ile İngiltere'nin Irak'a karşı başlattığı savaş nedeniyle kan kaybetmeyi sürdürüyor. 
     Savaşın başladığı 20 Mart tarihinden 1 Nisan a kadar geçen 12 günde, Antalya'ya gelen turist sayısı 38 bin 863 te kaldı. Geçen yıl aynı dönemde 119 bin 17 yabancı konuğun geldiği Antalya'da turist sayısındaki düşüş oranı yüzde 68 olarak oldu. 
     Antalya Havalimanı istatistiklerine göre, mart aylarında kente 1998'de 100 bin 598, 1999'da 88 bin 364, 2000'de 92 bin 571, 2001'de 169 bin 225, 2002 de 230 bin 822 ve bu yıl 126 bin 618 turist gedi. 
     Diğer yandan, turistik kente gelen yabancı konuklar arasında sürekli ilk sırayı alan Almanlar, yerini Rus turistlere bıraktı. İkinci sırayı Almanlar, üçüncü sırayı ise Hollandalılar aldı. 
     





</TEXT>
</DOC>
