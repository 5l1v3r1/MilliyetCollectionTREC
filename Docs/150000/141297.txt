<DOC>
<DOCNO> 141297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo19.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Erkekler Avrupa Ligi'nde Ülkerspor son sırada... 
</HEADLINE>
<TEXT>

     Basketbolda Erkekler Avrupa Ligi'nin 2. turunda 3 grupta daha 2. hafta maçları tamamlanırken, Türk temsilcilerinden E Grubu'nda yer alan Ülkerspor, 2. maçından da yenilgiyle ayrılarak son sıradan kurtulamadı. 
     Bu grupta Ergin Ataman'ın çalıştırdığı ve milli basketbolcu Mirsad Türkcan'ın forma giydiği İtalya'nın Montepaschi Siena takımı, 4 puanla yenilgisiz olarak zirveye yerleşirken, F Grubu'nda İsrail'in Maccabi Elite Tel Aviv, G Grubu'nda da Yunanistan'ın BC Pire Olympiakos takımları, yine yenilgisiz ve 4'er puanla lider durumda bulunuyor. 
     Montepaschi Siena'nın, sahasında Panathinaikos'u yendiği maçta, İtalya ekibinde Mirsad Türkcan, 37 dakikada 4 sayı, 16 ribaunt ve 2 asist, Yunan ekibinde ise İbrahim Kutluay, 40 dakikada 12 sayı, 2 ribaunt, 3 asist ve 3 top çalmayla oynarken, Maccabi Elite Tel Aviv'in maçında ise Hüseyin Beşok forma giymedi. 
     Ligin 3 grubunda 2. turun 2. hafta maçlarında alınan sonuçlar ve puan durumları şöyle 
     E GRUBU 
Ülkerspor Türkiye -Skipper Bologna İtalya 69-75 
Montepaschi Siena İtalya -Panathinaikos BSA Atina Yunanistan 82-76 
F GRUBU 
Virtus Bologna İtalya -UC Benetton Basket Treviso İtalya 70-82 
Maccabi Elite Tel Aviv İsrail -TAU Ceramica Vitoria İspanya 100-77 
G GRUBU 
BC Pire Olympiakos Yunanistan -Adecco ASVEL Lyon Villeurbanne Fransa 69-59 
Union Olimpija Ljubljana Slovenya -FC Barcelona İspanya 72-69 

     





</TEXT>
</DOC>
