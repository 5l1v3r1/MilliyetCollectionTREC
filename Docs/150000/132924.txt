<DOC>
<DOCNO> 132924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko41.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardemir hisseleri yatırımcıların yüzünü güldürdü... 
</HEADLINE>
<TEXT>

     Kardemir hisselerinde çarpıcı artışlar yaşanıyor. 
     Geçen yılı 940 liradan kapatan Kardemir A hisseleri, günü 2100 liradan tamamladı. Yaklaşık 3 haftalık dönemde 1160 lira yükselen bu hissedeki artış oranı yüzde 123.40 olarak belirlendi. 
     Kardemir B hisseleri de aynı dönemde 1370 lira artışla 730 liradan 2100 liraya yükselirken, hisselerdeki artış oranı yüzde 187.67'ye ulaştı. 
     Kardemir D hisseleri ise 5 lira artarak, 690 liradan 1225 liraya çıktı. Hissedeki artış oranı yüzde 77.54 olarak gerçekleşti. 
     Son bir haftalık getirilere bakıldığında ise Kardemir A yüzde 68.00, Kardemir B yüzde 71.43, Kardemir D ise yüzde 34.62 prim yaptı. 
     Bugünkü artışlar ise A ve B hisselerinde yüzde 16.67, D hisselerinde yüzde 6.52 oldu. 
     Öte yandan, hisselerdeki olağandışı fiyat ve miktar hareketlerine ilişkin tebliğ kapsamında Borsa Başkanlığı'nın talebi üzerine Kardemir'den dün yapılan açıklamada, kamuya açıklanmamış özel bir durumun olmadığı bildirildi. 
     Ak Parti lideri Recep Tayyip Erdoğan'ın Demiryolu İşçileri Sendikası'nın 25 Aralık 2002 tarihindeki kuruluş yıldönümü toplantısında yaptığı konuşmada ''Kardemir'i ayağa kaldırmak istiyoruz'' sözlerinin ardından hisselerde hareketlilik izleniyor. 
     





</TEXT>
</DOC>
