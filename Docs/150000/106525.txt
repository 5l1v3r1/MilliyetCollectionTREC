<DOC>
<DOCNO> 106525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun32.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramazan "Türklerin Irak'a saldırıyı kabul edeceğini sanmıyorum" 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, Türkiye'nin, ABD'nin Irak'a saldırısını kabul etmeyeceğine inandığını söyledi. 
     Ramazan, A.A muhabirine yaptığı açıklamada, Türklerin Müslüman bir halk olduğunu vurgulayarak, Türk halkının, Irak'a olası Amerikan saldırısına karşı olduğunu ifade etti. 
     Irak Devlet Başkan Yardımcısı Ramazan, Türk yönetiminin de halkın iradesine uygun hareket etmesi gerektiğini söyledi. 
     Ramazan, ''komşu ve dost Türk halkının, kardeşi Irak halkına karşı saldırganlığa kolaylıklar tanımaması ve hiçbir türlü yardım yapmaması'' çağrısında bulundu. 
     Irak Devlet Başkan Yardımcısı, ''Irak'a yönelik saldırıların, dost Türk halkı aleyhine düzenlenecek saldırganlığın başlangıcı olacağını'' da savundu. 
     





</TEXT>
</DOC>
