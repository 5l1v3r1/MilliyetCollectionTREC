<DOC>
<DOCNO> 100807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sontur04.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaçlara çarpan otomobil ikiye bölündü... 
</HEADLINE>
<TEXT>

     Çiğli İlçesi'nde meydana gelen kazada 3 kişi yaralandı. Araç içinde sıkışan 3 kişi AKS-110 ekibi kurtardı. 
     Kaza, Ata Caddesi Sanayi Girişi Tuzla Caddesi Tariş Pamuk depoları yakınlarında meydana geldi. İbrahim Gürman 36 yönetimindeki 35 KLL 97 plakalı özel araç, aşırı hız ve dikkatsizlik sonucu yol kenarında bulunan iki ağacın arasına aracıyla girdi. 
     Kaza sırasında 35 KLL 97 plakalı aracın ön tarafı, motoruyla birlikte koptu. Diğer bölüm ise ağaç arasında kaldı. Kazada, araçta bulunan 3 kişi sıkıştı. 
     Olay yerine gelen AKS-110 ekibi, yaklaşık yarım saat süren çalışma sonucu kazazedeleri araçtan yaralı olarak çıkardılar. İbrahim Gürman ile Hamit Çekmen 28 , ambulansla Yenişehir SSK, diğer yaralı Necmettin Aygün 26 ise Karşıyaka Devlet Hastanesi'ne kaldırılarak tedavi altına alındı. Yaralıların sağlık durumlarının iyi olduğu öğrenildi. 
     Kazayla ilgili soruşturmanın sürdürüldüğü belirtildi. 
     





</TEXT>
</DOC>
