<DOC>
<DOCNO> 119431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/ekonomi/ekoz1.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Nükleer santral yeniden gündemde 
     Yıllardır planlanan ama kamuoyu tepkisiyle bir türlü gerçekleştirilemeyen nükleer santral, AKP’nin gündeminde yer alıyor. AKP’nin seçim bildirgesinin enerji kısmında, doğalgazla Türkiye’nin dışa bağımlılığının arttığı belirtilerek, linyit, rüzg r, hidrolik, güneş, nükleer santral gibi yerli ve yenilenebilir enerji kaynaklarına ağırlık verileceği ifade ediliyor. Akkuyu Nükleer Santralı’nın yapımı için 17 Aralık 1996’da ihaleye çıkılmış, ancak uygulanan ekonomik programın imk n vermemesi, nükleer santral teknolojilerinin gelişmesinin beklenmesi gibi gerekçelerle iptal edilmişti. 
     
     Tüp geçitte ihaleye bir adım kaldı 
     Tüp geçit ve Gebze - Haydarpaşa - Sirkeci - Halkalı banliyö hattı Marmaray projesinin ihalesi yeni bir aşamaya geldi. Demiryolları, Limanlar ve Havameydanları İnşaatı DLH Genel Müdürlüğü’nce yürütülen ihale programı çerçevesinde dört firma grubundan alınan önseçim başvuruları, Japon finansman kuruluşunun onayına sunuldu. Projeyi finanse eden Japon Hükümeti’nin kredi kuruluşu JBIC’ın onayının alınmasının ardından listede yer alan firmalara tüp geçit ihalesi için yeterlilik belgesi verilerek hazırlanacak şartname doğrultusunda teklifleri istenecek. 
     
     37 rüzgar santralı lisans bekliyor 
     Enerji Piyasası Düzenleme ve Denetleme Kurulu’na EPDK başvuran beş firmaya lisans verilmesi halinde, 24 adet rüzg r santralının yapımına başlanacak. Kurul’a bu amaçla daha önce de 13 başvuru olmuştu. Söz konusu projelere lisans verilmesi halinde, önümüzdeki günlerde toplam 37 adet rüzg r santralına yönelik yatırım çalışmalarına başlanmış olacak. Santralların büyük bölümü Muğla bölgesinde faaliyet gösterecek. Bursa, İzmir, Osmaniye, Balıkesir, Çanakkale, Karaman ve Hatay iller de rüzg r santralı kurulacak bölgeler arasında bulunuyor. 
     
     Çiftçiye 380 trilyon liralık gelir desteği 
     Seçimler ödenmesine başlanan doğrudan gelir desteği kapsamında 17 ildeki çiftçilere toplam 380 trilyon liralık ödeme gerçekleştirildi. Tarım Bakanlığı, 2002 yılı doğrudan gelir desteği ödemeleri kapsamında 65 ilin icmallerini tamamlayarak Hazine’ye gönderdi. Hazine, 17 ile toplam 380 trilyon lira aktarırken, bunun 280 trilyon lirasını 14, 100 trilyon lirasını ise 3 il için yaptı. Ödemeler kapsamında 2 milyon 151 bin 469 çiftçiye tolam 1 katrilyon 767 trilyon lira para aktarılacak. 2002 doğrudan gelir desteği ödemeleri için bu yılın bütçesinde halen 700 trilyon liralık ödenek bulunuyor. 
     
     Sodexho’ya teknolojik yönetim 
     Hizmet kart ve çekleri konusunda hizmet veren Sodexho Pass, altı bölge müdürlüğünde NetClient İnce İstemci sistemlerini devreye alarak tüm kullanıcılarını aynı platformda buluşturuyor. Pargem’in sunduğu sistemler, tüm kullanıcıların tek bir sunucu üzerinde çalışmasını sağlıyor. Sistem bu sayede PC kullanımına göre hem maliyet avantajı, hem de tüm sistemin tek bir merkezden yönetilebilmesini sağlıyor. Şirket böylece farklı coğrafyalardaki iş birimlerini aynı sistem üzerinde bir araya getirdi. 
     
     Mutfağa giderken kaçırılanlar 
     Uluslararası Reklamcılık Derneği Türkiye Gençlik Grubu dünya film festivalleri arasında önemli bir yeri olan Cannes 2002’de ödül kazanmış dünyanın en iyi ve yaratıcı reklam filmlerinden seçerek hazırladığı özel bir gösterimi 12 Kasım’da reklam dünyasının beğenisine sundu. Bu yıl dördüncüsü gerçekleştirilen Mutfağa giderken kaçırdıklarınız’ projesi ile sektörde uzman kişiler bir saatlik gösterimi izleyerek en ilginç reklam uygulamalarını bir arada görme olanağını yakaladılar. 
     
     Emirates yolcularına Dubai tatili 
     Emirates Havayolları, Ramazan boyunca Le Meridien Dubai oteli ile yaptığı işbirliği sayesinde Dubai yolcuları için kampanya başlattı. 6 Ocak 2003’e kadar geçerli olan kampanya boyunca Emirates ile Dubai ve ötesine uçan tüm yolcular Le Meridien Dubai otelinde iki geceliği kişi başı 99 dolara konaklayacaklar. Kampanyada konaklama süresince yolculara geç check - out imk nı, otel, havalimanı ve alışveriş merkezleri arasında ücretsiz transfer olanakları da sunuluyor. 
     
     Sunpride yeni ambalajında 
     Yüzde 100 doğal meyve suyu Sunpride şimdi de yeni coex ambalajda sunuluyor. Camın saflığını ve doğallığını da yansıtan coex ambalaj diğer plastik şişelerden farklı olarak koruyucu madde kullanımını gerektirmiyor ve özel iç bariyeri sayesinde oksijen transferini önleyerek meyve suyunun ilk günkü tazeliğini koruyor. 
     



 EKONOMİ 














</TEXT>
</DOC>
