<DOC>
<DOCNO> 107478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur30.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "Seçimden başka çıkış yolu yoktur" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, Türkiye'nin bir seçim kararı aldığını, seçimden başka da bir çıkış yolunun olmadığını söyledi. 
     Bahçeli, MHP Genel Merkezi'nden ayrılırken gazetecilerin sorularını yanıtladı. Bahçeli, 'seçimi erteletme girişimlerine'' yönelik bir soru üzerine, şöyle konuştu 
     ''Çizilen senaryolar ortada. Artık biraz daha dikkatli olarak düşünmek lazım. Polemiğe girmeye gerek yok. Türkiye, bir seçim kararı almıştır, seçimden başka da bir çıkış yolu yoktur. Böyle kabul etmek lazım. Seçimlerin ertelenmesi, hükümet senaryoları, bunlar belki siyasi partilerin, kendi gündemleri çerçevesinde bir meşguliyet olabilir, ama Türkiye için geçerli değil.'' Bir gazetecinin,''Küskünler hareketinin başarıya ulaşma şansı nedir '' sorusuna Bahçeli, ''Olmaması lazım, yanlış bir yoldur. Listelerde de herhangi bir şart altında yer almama karşılığı bu olmaması lazım. Listelerde yer alırken durumu da düşünmek lazım'' yanıtını verdi. 
     ''MHP'li küskünlerle görüşecek misiniz '' sorusuna, ''MHP'nin küskünü olmaz'' karşılığını veren Bahçeli, ''Ahmet Çakar'a randevu vermemişsiniz. Doğru mu '' şeklindeki soruyu yanıtlarken de ''Biz herkesle görüşürüz, görüşmenin herkesle zamanı vardır'' diye konuştu. 
     





</TEXT>
</DOC>
