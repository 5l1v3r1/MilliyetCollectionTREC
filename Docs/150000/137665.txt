<DOC>
<DOCNO> 137665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yazar/guclu.html </URL>
<DATE> 2003/02/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversite, savaş ve hassas dengeler 
</HEADLINE>
<TEXT>

     İstanbul Üniversitesi, dün yayımladığı bildiri ile savaşı, savaş isteyenleri ve savaştan medet umanları kınadı. Bildiri aynen şöyle 
     "Türk ulusu, şanlı tarihi boyunca kendi vatan topraklarına yönelik her türlü saldırıya kahramanca karşı koymayı en kutsal görev bilmiş kahraman bir ulustur. 
     Ulusal bağımsızlığımıza yönelik her türlü tehlikeye onurla karşı koyan ulusumuz, başka devletlerin bağımsızlığına ve toprak bütünlüğüne de Ulu Önder Atatürk’ün Yurtta sulh, dünyada sulh’ ilkesi doğrultusunda saygılı olmuştur. 
     Türkiye Cumhuriyeti devletini hiçbir biçimde ilgilendirmeyen, ülkemizin ekonomisine, sosyal ve kültürel gelişimine büyük zararlar verecek olan, insanlarımızın can ve mal güvenliğini tehdit altında bırakan Irak savaşı konusunda ulusun sesine kulak tıkayanlar ve ABD ile yapılan gizli pazarlıkların ulusal vicdanımızda açtığı derin yaraları görmezden gelenler, tarih önünde hesap vereceklerini bilmelidir. 
     Tarih boyunca ülke savunması için sayısız şehitler veren İstanbul Üniversitesi, öğretim elemanları, öğrencileri ve idari görevlileri ile Türkiye’nin Irak savaşına taraf olmasına ve Türk gençlerinin canı pahasına sürdürülen her türlü pazarlığa karşı olduğunu kamuoyuna önemle duyurur." 
     Satır aralarında ilginç göndermeler var. Eminim bu konuda başta İstanbul Üniversitesi olmak üzere kamuoyunu birileri bilgilendirecektir. 
     Eğer söz konusu olan AKP iktidarı ise, Tayyip Erdoğan’ın dün grupta yaptığı konuşma sanki cevap niteliğindeydi. Ne ben ne de Başbakan Gül kimse ile gizli bir pazarlık yapmadı dedi. 
     Ama kafalar h l karmakarışık. Türkiye bu savaşa giriyorsa neden giriyor Girmiyorsa neden girmiyor Girerse neler kaybeder Girmez ise neler ile karşı karşıya kalır Birileri bu konulara inandırıcı bir şekilde açıklık getirmeli... 
     
     Rektörler KKTC’de 
     Üniversite rektörleri bir bir KKTC’ye gidiyor. Hafta sonuna kadar Rektörler Komitesi olarak çalışmalarına orada devam edecekler. Türkiye’nin KKTC politikasına ve Cumhurbaşkanı Denktaş’ın arkasındayız mesajı verilecek. 
     Üniversitelerimizin ulusal konularda böyle duyarlı olmaları göz yaşartıcı. Umarız attıkları her adımda ulusal çıkarlarımızın ötesinde farklı bir beklentileri yoktur. Örneğin AKP iktidarı ile hesaplaşmak gibi 
     Dünya kamuoyuna mı seslenecekler Yoksa AKP’nin KKTC’ye bakış açısını mı eleştirecekler Hep birlikte göreceğiz... 
     
     Birand Genç Bakış’ta 
     İç ve dış politika konularında duayen gazetecilerden Mehmet Ali Birand AB, Kıbrıs ve olası bir ABD Irak savaşı ile ilgili son sıcak gelişmelerin en yakın takipçilerinden birisi oldu. Birand, bu gece Marmara Üniversitesi’nde öğrencilerin bu yöndeki sorularını cevaplayacak. Gözden kaçanları açıklayacak. Kanal D, 23.50. 
     Sizler de sorularınızı gencbakış marmara.edu.tr adresine gönderebilirsiniz. 
     
     







Havuç ve sopa 


Karagöz oyunu 


We are all French 


Yoğurdu üflerken 


Riskli oyun Top kimde 


Güç kirlenmesi 


Üniversite, savaş ve hassas dengeler 


Türkiye’nin tercihi kredi mi olmalı, hibe mi 


Krizle gelen fırsat 


Zamana karşı yarış... 


Amaannn petrol canııımmm petrol 


Bush şeytan Saddam güvercin 


Odamdaki Guernica bana bakıyor 


Hoş geldin Türkiye 


Köy ekmeğinin iyisi Paris’te 


</TEXT>
</DOC>
