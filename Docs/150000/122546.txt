<DOC>
<DOCNO> 122546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/astro/index.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yepyeni enerjiler 
</HEADLINE>
<TEXT>

Yeniayla birlikte harekete geçebiliriz. Heves ve heyecanın öne çıktığı bir gündeyiz. Bu arada bugün gerçekleşen güneş tutulması şimdiye kadar saklı kalan şeyleri açığa çıkarabilir. Koç'lar oldukça enerjik ve canlı bir gündeler. Akıcı enerjilerle birlikte şansı yakalayabilirler. Yabancılarla ilgili konular gündeme gelebilir. Boğa'lar parasal konularda başkalarından destek alabilirler. Eğer yeni kaynaklar arıyorlarsa, ortaklarına yönelebilirler. Eşinizin maddi durumunda da değişiklikler mümkün. İkizler bugün daha sabırlı ve dikkatli olmalı. Yeni gelişmeler bazı eleştiriler de getirebilir. Ortaklaşa konularda ani değişikliklere hazır olmak gerekiyor. Yengeç'ler günlük işler, detay ve düzen gerektiren konularla iç içe olabilir. Sağlıkla ilgili yeni bir başlangıç ya da bir diyet çalışması başlanabilir. Aslan'lar keyifli bir gündeler. Kendilerine olan güvenleri sayesinde başkalarını kolayca etkileyebilirler. Aşk, heyecan ve macera söz konusu. Başak'lar ise çok hızlı bir koşturmaca içinde olabilirler. Yakın çevrelerinde değişiklik, ev ve ailevi konular gündeme gelmekte. Bu arada kendi güvenliklerine de önem vermeliler. Terazi'ler ise eğitim, hareket ve zihinsel konularda yoğunluk yaşayabilirler. Harekete geçen, çok sık seyahat eden kişilerle bir araya gelmek onları canlandıracak. Akrep'ler parasal konularda yeni adımlar atacaklar. Kaynaklarını daha iyi kullanmalılar. Duygusal nedenlerle ani alışverişe çıkmamalılar. Yay'lar sonunda geçmişin kısıtlayıcı koşullarından kurtuluyorlar. Yepyeni başlangıçlar, kişisel alanda kararlar söz konusu. Kendi görünüşleri ile ilgili değişiklikler de yapabilirler. Oğlak'lar kafalarına geldiği gibi hareket etmemeliler. Eğer dikkatsiz davranırlarsa, hayal kırıklığı mümkün. İçlerindeki sesi dinlemeli ama aceleci olmamalılar. Kova'lar iyimser enerjilerle bir aradalar. Gruplar, arkadaşlar, onlara destek verecek kişilerle bir arada olabilirler. Duygusal alanda tatmin söz konusu. Balık'lar ise iş hayatında yeni adımlar atabilirler. Sorumluluk ve düşüncelerini ortaya koyma ihtiyacı var. Daha sabırlı ve dikkatli olmalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
