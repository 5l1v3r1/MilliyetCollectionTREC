<DOC>
<DOCNO> 129250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sondun03.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft'un MSN Messenger'da sıkıntı... 
</HEADLINE>
<TEXT>

     Bütün dünyada yaklaşık 75 milyon kullanıcısı olan ve internet üzerinden anında yazılı haberleşme imkanı tanıyan Microsoft'un MSN Messenger servisinin hizmeti dün aksadı. 
     Microsoft, en az beş saat sürdüğü belirtilen sistemdeki sıkıntı yüzünden, birçok kullanıcının yanlışlıkla sistem dışında kaldığını bildirdi. Sistemin, çok sayıda kullanıcıyı taşıyabilecek kapasitede geliştirildiği savunuluyordu. 
     MSN Pazarlama Direktörü Bob Visse, ''Yeni yıla bu şekilde başlamak istemiyorduk. Ancak bu, zaten çok ender rastlanan bir sıkıntı'' dedi. 
     Bir hafta içinde MSN Messenger servisinde ikinci kez ortaya çıkan ulaşım zorluğu, şirketin tüketici servisini vurdu. Birçok kullanıcı, saatler boyunca Messenger'a ulaşamadı. 
     





</TEXT>
</DOC>
