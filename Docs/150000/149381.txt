<DOC>
<DOCNO> 149381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo20.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hentbol... Türkiye Balkan Şampiyonası'nda 2. oldu... 
</HEADLINE>
<TEXT>

     Balkan Gençler Hentbol Şampiyonası'nda Türkiye, bayanlarda 2., erkeklerde de 3. oldu. 
     Yunanistan'ın, erkeklerde Amyntaro, bayanlarda da Lechova kentlerinde, erkeklerde 5, bayanlarda ise 4 ülkenin mücadele ettiği şampiyona, 3 gün sürdü ve bugün yapılan maçlarla sona erdi. 
     Bayan milli takımı, şampiyonadaki 3. ve son maçında, Bulgaristan'ı 33-21 yenerek 2 galibiyet ve 1 yenilgiyle Makedonya'nın ardından 2. sırayı elde etti. 
     Erkeklerde ise son güne 2 galibiyet ve 1 beraberlikle giren milli takım, 4. ve son maçında, evsahibi Yunanistan'a 31-29 yenilerek, averajla üçüncülükte kaldı. İlk 2 sırayı ise Makedonya ile evsahibi Yunanistan aldı. 
     Balkan Gençler Hentbol Şampiyonası'nın ardından yarın aynı kentlerde Büyükler Balkan Şampiyonası başlayacak ve bu şampiyona da 3 gün sürecek. 
     Türkiye, bu şampiyonada ise sırasıyla erkeklerde Yunanistan, Makedonya ve Bulgaristan, bayanlarda da Makedonya, Yunanistan ve Bulgaristan ile karşılaşacak. 
     





</TEXT>
</DOC>
