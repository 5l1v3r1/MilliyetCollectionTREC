<DOC>
<DOCNO> 143040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sonspo17.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Ankaragücü'nü 1-0 mağlup etti... 
</HEADLINE>
<TEXT>

     Birinci Süper Futbol Ligi'ndeki karşılaşmada lider Beşiktaş, Ankaragücü'nü Ahmet Dursun'un 42. dakikada attığı golle 1 - 0 mağlup etti... 
     Stat BJK İnönü Hakemler Bülent Uzun xx, Münir Takpak xx, Birol Budan xx Beşiktaş Cordoba xx, Tolga x, Ronaldo xx, Zago xx, Kaan Dobra xx, Yasin Sülün xx, Sergen xx, Giunti xx, Serdar x, Ahmet Dursun xx, İlhan xx Ankaragücü Zafer xx, Hakan Kutlu xx, Gökmen xx, Burak xx, Baidoo xx, Levent xx, Simao xx, Özgür xx, Ramazan xx, Hakan Keleş xx, Augustine xx Gol Dk. 42 Ahmet Dursun Sarı Kartlar Dk. 22 Hakan Kutlu, Dk. 44 Ramazan Ankaragücü , Dk. 25 Tolga Beşiktaş 
     
     Maçtan notlar 

     1. dakikada Yasin Sülün'ün ceza alanının sağ kanadından yaptığı vuruşta, top kaleci Zafer'de kaldı. 
     2. dakikada Augustine'nin pasında sol kanattan ceza alanına giren Hakan Keleş'in şutunda, meşin yuvarlak yandan auta çıktı. 
     9. dakikada İlhan'ın yaklaşık 25 metreden kullandığı serbest atışta, kaleci Zafer topu güçlükle kornere çeldi. 
     14. dakikada Ankaragücü ceza alanı içinde oluşan karambolde, arka direkte topla buluşan Serdar'ın şutunda, Ahmet Dursun sağ çaprazdan dışarı giden meşin yuvarlağa altıpasta istediği gibi vuramayınca, takımını bir golden etti. 
     22. dakikada Serdar'ın soldan kullandığı köşe atışında, savunmanın uzaklaştırmak istediği topla ceza yayı içinde buluşan Giunti'nin yerden sert şutunda, kaleci Zafer yatarak meşin yuvarlağa 2 hamlede sahip oldu. 
     29. dakikada Kaan Dobra'nın sağdan ortasında, savunmaya çarpan top ceza alanının sağ çaprazında Ahmet Dursun'un önüne düştü. Bu futbolcunun uygun durumdaki şutunda, meşin yuvarlak üstten auta çıktı. 
     31. dakikada İlhan'ın yaklaşık 30 metreden kullandığı serbest atışta, top az farkla yandan auta gitti. 
     36. dakikada Özgür'ün ceza alanı dışından sert şutunda, meşin yuvarlak az farkla yandan dışarı çıktı. 
     40. dakikada Hakan Keleş'in soldan ortasında Augustine, ceza alanı içinde uygun durumda kafayla topu kaleci Cordoba'ya nişanlayınca, Ankaragücü bir golden oldu. 
     42. dakikada Zago'nun uzun pasında, topu ceza alanı çizgisi üzerinde kontrol eden Ahmet Dursun'un dönerek yaptığı vuruşta, meşin yuvarlak kaleci Zafer'in sağından filelere gitti ve Beşiktaş 1-0 öne geçti. 
     44. dakikada Sergen'in topuk pasında sol çaprazda topla buluşan Ahmet Dursun'un sert şutunda, top kaleci Zafer'de kaldı. 
     Karşılaşmanın ilk yarısı 1-0 Beşiktaş'ın üstünlüğüyle sona erdi. 
     
     İkinci yarı 

     Beşiktaş, karşılaşmanın ikinci yarısına Giunti'nin yerine Tayfur'u xx oyuna alarak başladı. 
     54. dakikada Beşiktaş'ta, Sergen'in yerine Pancu xx oyuna girdi. 
     57. dakikada İlhan'ın ceza alanı dışından sert şutunda, top yandan auta gitti. 
     65. dakikada Kaan Dobra'nın sağdan kullandığı köşe atışında, Ankaragücü ceza alanı içinde oluşan karambolde, Beşiktaşlılar'ın altıpas içinde dokunamadığı topu savunma uzaklaştırdı. 
     Aynı dakikada ani gelişen Ankaragücü atağında, Hakan Keleş'in ceza alanının sol çaprazından şutunda, top kaleci Cordoba'da kaldı. 
     66. dakikada Ankaragücü'nden Levent sarı kart gördü. 
     68. dakikada Ankaragücü'nde Ramazan'ın yerine Mehmet , 72. dakikada da Beşiktaş'ta Zago'nun yerine Ahmet Yıldırım x oyuna girdi. 
     73. dakikada Ankaragücü'nden Simao sarı kart gördü. 
     77. dakikada Ankaragücü'nde sakatlanan Mehmet'in yerine Adem x , Simao'nun yerine de Carabas x oyuna dahil oldu. 
     83. dakikada İlhan'ın sağ kanattan kullandığı serbest atışta Tayfur, ceza alanı içinde önüne düşen topu kontrol edemedi ve meşin yuvarlak yandan auta çıktı. 
     88. dakikada Hakan Keleş'in pasıyla ceza alanının sol kanadında hareketlenen Carabas'dan önce Cordoba çıkarak topa sahip oldu ve büyük bir tehlikeyi önledi. 
     Aynı dakikada Ahmet Dursun'un arapasında, soldan ceza alanına giren İlhan'ın şutunda, top yan ağlarda kaldı. 
     Karşılaşma, Beşiktaş'ın 1-0 galibiyetiyle sona erdi. 
     





</TEXT>
</DOC>
