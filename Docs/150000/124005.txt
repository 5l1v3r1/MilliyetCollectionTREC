<DOC>
<DOCNO> 124005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo33.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsenal'in Fransız yıldızı Vieira sakatlandı... 
</HEADLINE>
<TEXT>

     İngiltere'nin Arsenal takımının kaptanı ve yıldız futbolcusu Fransız Patrick Vieira, dün gece Avrupa Şampiyonlar Ligi'ndeki Valencia CF maçındaki sakatlığı nedeniyle pazar günü Tottenham Spurs'a karşı forma giyemeyecek. 
     Teknik direktör Arsene Wenger, dün gece 0-0 biten maçın 38. dakikasında sakatlanan Vieira'nın, pazar günü kesinlikle oynayamayacağını söyledi. 
     Fransız futbolcunun oynayamamasının Tottenham Spurs takımını memnun ettiği belirtildi. 
     Maçlarda etkin bir futbolcu olan Vieira'nın oynayamaması Tottenham Spurs'ı ise psikolojik olarak kötü etkileyebilecek. Yetkililer, takımdaki diğer futbolcuların, Fransız futbolcunun önemine inandıklarını kaydediyorlar. 
     2 takım arasında 1 ay önce Highbury Stadı'nda yapılan maçı, Arsenal 3-0 kazanmıştı. 
     Bu arada geçen sezon Arsenal takımının Tottenham Spurs deplasmanına gittiğinde otobüsünün rakip takımın taraftarları tarafından taş ve sopa yağmuruna tutulduğu, bu nedenle pazar günkü maçın zorlu geçeceği belirtiliyor. 
     





</TEXT>
</DOC>
