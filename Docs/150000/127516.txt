<DOC>
<DOCNO> 127516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/guncel/gunz1.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     250 kişi kolunu bacağını kırdı 
     Doğu Karadeniz Bölgesi’nde aşırı buzlanma sonucu düşerek kol ve bacağını kıran yaklaşık 250 kişi, hastanelerde tedaviye alındı. Son yılların en soğuk kışının yaşandığı bölgede hava sıcaklığı Gümüşhane, Bayburt ve Artvin’de - 34, Trabzon, Giresun ve Rize’de - 14 dereceye kadar düştü. KTÜ Tıp Fakültesi Öğretim Üyesi Prof. Dr. Çetin Önder, vatandaşların bugüne kadar tecrübe edinmemiş olması nedeniyle yaralanma vakalarının yüksek olduğunu belirtti. 
     
     Çocukları kaçırıp hırsızlık öğrettiler 
     Diyarbakır’dan İstanbul’a kaçırdıkları çocuklara, hırsızlık yapmayı öğreterek, zorla çalıştırdıkları öne sürülen sabıkalı üç hırsız yakalandı. Kaçırıldığını ve hırsızlık yapmaya zorlandığını söyleyen S.T.’nin 12 şik yeti üzerine soruşturma başlatan polis, Küçükbakkalköy’deki bir eve yaptığı baskında, Nazif Tizar 27 , Mikail Güzel 19 ve Savaş Kaya’yı 23 gözaltına aldı. Bu sırada evde zorla tutulduğu belirlenen M.Ş. de 14 polis tarafından kurtarıldı. 
     
     Şebeke içinde iki kanlı infaz 
     İstanbul’da yaklaşık 10 ay önce Serkan Kaya ve Sebahattin Köse’nin öldürülmesiyle ilgili araştırma yapan polis, şebekenin elebaşı olduğu öne sürülen Ramazan Yenibayrak ile iki adamını gözaltına aldı. Sorgulama sonucunda, aynı şebekenin üyesi olduğu ileri sürülen iki kişinin para konusunda çıkan anlaşmazlık nedeniyle öldürüldüğü belirlendi. Yenibayrak, yine 10 ay önce, arabasını gasp ettiği Mehmet’ adlı bir kişiyi de öldürerek, cesedini ormana attığını itiraf etti. 
     
     Kasaba, internette 1.7 milyon ’a gitti 
     İnternet müzayede sitesi "eBayöde açık artırmayla satışa çıkarılan San Francisco yakınlarındaki Bridgeville isimli kasaba 1.78 milyon dolara alıcı buldu. İki gün öncesine kadar, satıcının minimum satış değeri olarak belirlediği 775 bin dolar teklif bile edilmezken, Janet Barnwell adlı bir kişi, Bridgeville için tam 1,777,877 dolar verdi. Barnwell, satın aldığı 32 hektarlık araziyi düzenlemek için de yüklü bir harcama yapacağını söyledi. 
     



 GÜNCEL 



















</TEXT>
</DOC>
