<DOC>
<DOCNO> 106271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/soneko02.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den turistik arsa satışı... 
</HEADLINE>
<TEXT>

     Antalya Defterdarlığı, Hazine'ye ait, taşınmaz mallarınn satışını sürdürüyor. 
     Antalya Defterdarı Hasan Yaman yaptığı yazılı açıklamada, Kemer İlçesi'ne bağlı Çamyuva Beldesi'nde bulunan Hazine'ye ait, turistik tesis, konut veya villa yapmaya uygun 18 bin 324 metrekare genişliğindeki arsanın çok uygun fiyatla satışa çıkarıldığını bildirdi. 
     Yaman açıklamasında, satış ihalesinin 8 Ekim 2002 tarihinde Batı Antalya Emlak Müdürlüğü'nce yapılacağını belirterek, araziyi satın almak isteyenlerin talepleri halinde, 4 Ekim'de Kemer Mal Müdürlüğü'nce sağlanacak araç ile arazinin gösterileceğini kaydetti. Satıştan KDV dahil hiçbir vergi, resim ve harç alınmayacağını vurgulayan Yaman, satışı yapılacak arsanın 5 yıl süreyle Emlak Vergisi'nden muaf tutulacağını da vurguladı. Yaman, satışa çıkarılan arazinin denize çok yakın mesafede bulunduğuna da dikkati çekerek, satışı yapılacak arazinin turizm yatırımcıları için önemli bir fırsat olduğunu da ifade etti. 
     





</TEXT>
</DOC>
