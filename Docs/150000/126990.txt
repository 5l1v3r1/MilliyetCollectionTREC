<DOC>
<DOCNO> 126990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun11.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da deprem, bazı binalarda çatlaklar oluştu... 
</HEADLINE>
<TEXT>

     Afganistan'ın kuzey ve doğu kesimlerinde dün akşam meydana gelen yer sarsıntılarında yaralananlar olduğu ve bazı evlerin zarar gördüğü bildirildi. 
     Uluslararası Güvenlik Destek Gücü'nden ISAF yapılan açıklamada, Richter ölçeğine göre 5.3 büyüklüğündeki depremin ülkenin doğu kesimlerinde ve başkent Kabil'de hissedildiği belirtildi. 
     Açıklamada, merkez üssü Hindukuş Dağları olan depremin Kabil'deki operasyon alanlarında herhangi bir zarara yol açmadığı kaydedildi. 
     Öte yandan, ülkenin doğusundaki Celalabad kentinin güvenlik şefi Hacı Acep Şah, kentte çok sayıdaki kamu binasında çatlaklar meydana geldiğini, bazı kişilerin hafif yaralandığını söyledi. 
     Depremin komşu Pakistan'da da hissedildiği, ancak can ve mal kaybına yol açmadığı belirtildi. 
     Peşaver'deki Meteoroloji Merkezi, depremi 4.8 büyüklüğünde ölçmüş ve depremin merkez üssünün de Peşaver'in 250 kilometre kuzeybatısındaki Afganistan-Pakistan sınırında olduğunu duyurmuştu. 
     





</TEXT>
</DOC>
