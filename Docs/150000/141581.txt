<DOC>
<DOCNO> 141581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/siyaset/siy04.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Meclis’i isyana çağırdı 
</HEADLINE>
<TEXT>
Hükümete gensoru verin’ 
TBMM Başkanı Arınç, ABD askeri trafiği için Bu beni rencide ediyor, tüylerim diken diken oluyor. Gereken mutlaka yapılmalı’ dedi 
     ANKARA Milliyet 

     TBMM Başkanı Bülent Arınç, ABD askerlerinin üs ve limanlardaki yoğun hareketliliğine ilişkin görüntülerin kendisini de rencide ettiğini ve tüylerinin diken diken olduğunu söyledi. Arınç, milletvekillerinden mensup olduğu AKP’nin kurduğu hükümete karşı "gensoru" dahil denetim mekanizmalarını harekete geçirmelerini istedi. 
     CHP’li Ali Topuz ve Enis Tütüncü yabancı asker bulundurma ve yurtdışına asker göndermeye ilişkin tezkerenin reddedilmesine karşın asker sevkıyatının sürmesini eleştirdi. Topuz, ABD’nin ne getirip ne götürdüğünün bilinmediğini kaydetti ve Meclis’in bir komisyon kurup sevkıyatı denetlemesini istedi. 
     
     BİZ YETKİ VERDİK Mİ ’ 
     Arınça bu sözler üzerine şu karşılığı verdi "Asker bulundurma açıkça transit geçişe izin verir mi Bu konu ortada. Bugün gelinen nokta üzüldüğüm bir noktadır. Sizlerin de paylaştığınızı düşünüyorum. Bu yurtsever her milletvekilinin acı duyması, endişe duyması, tereddüt duyması gereken bir konudur. Askerler gidiyor, silah araç gereçler gidiyor. Nereye gidiyor, şuraya gidiyor. Biz buna yetki verdik mi 
     
     Gensoruyu ben veremem 
     Genelkurmay’ın açıklamaları oldu, Bu izin çerçevesinde oldu’ diye. Benim gibi sizi de rahatsız eden bir husus varsa, denetim mekanizmalarını harekete geçirin. Bu beni rencide ediyor, tüylerim diken diken oluyor. Soru mu, gensoru mu, Meclis araştırması mı, Meclis soruşturması mı bunu yapmalıdır. Eğer endişelerimiz varsa ve gerçekse... Bunu ben yapacak durumda değilim, siz yapın. Gelsin birisi desin ki, bu böyledir. Ama bu böyledir denilmiyorsa, Meclis’in denetim mekanizmasını çalıştırmamız lazım. Bunu en kısa zamanda yaparsak Meclis’in güçlenir. Meclis’in güçlenmesi hükümeti de güçlendirir. Bunu Başbakan Gül’e de söyledim Sizin kongreniz varsa bizde de var’ deyin arkadaşlar. İngiliz parlamentosu ile bizim parlamento arasında bir seviye farkı yoktur. Bu Meclis ilk Meclis gibi görevini yerine getirecek, tarihe geçecektir. Millet bizden ümidini kesmesin." 
     



 SİYASET 


















</TEXT>
</DOC>
