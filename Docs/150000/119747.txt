<DOC>
<DOCNO> 119747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/soneko25.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz-Eylül döneminde turizmden 5.8 milyar gelir elde edildi 
</HEADLINE>
<TEXT>

     Devlet İstatistik Enstitüsü DİE , Türkiye'nin 2002 yılı Temmuz-Eylül dönemi turizm gelirlerinin 5 milyar 835 milyon 570 bin 206 dolar olduğunu bildirdi. 
     DİE, ''2002 Yılı 3. Dönem Çıkış Yapan Ziyaretçiler Anketi'' çalışması sonuçlarını açıkladı. 
     Buna göre, turizm gelirinin 4 milyar 1 milyon 357 bin 325 doları yabancı ziyaretçilerden, 1 milyar 682 milyon 212 bin 881 doları da yurtdışında ikamet eden vatandaş ziyaretçilerden elde edildi. 
     Toplam 5 milyar 835 milyon 570 bin 206 dolar olan turizm gelirinin 4 milyar 4 milyon 740 bin 54 doları ise kişisel harcamalardan, 1 milyar 300 milyon 830 bin 152 doları paket tur harcamalarından sağlandı. 
     Bu yılın üçüncü üç aylık dönemindeki turizm gelirleri bir önceki yılın aynı dönemine göre yüzde 31 oranında artış kaydetti. Geçen yılın aynı dönemindeki turizm geliri 4 milyar 4 milyon 446 bin 338 dolar düzeyindeydi. 
     
     9 AYLIK GELİR 
     Yapılan ankete göre, bu yılın ilk 9 aylık döneminde, toplam 9 milyar 622 milyon 776 bin 742 dolar gelir elde edilirken, bu dönemde gelen toplam ziyaretçi sayısı 12 milyon 747 bin 822 kişi olarak belirlendi. Bu sayının 10 milyon 888 bin 755'i yabancı ziyaretçilerden, 1 milyon 859 bin 67'si de vatandaşlardan oluştu. 
     İlk 9 aylık dönemde kişi başına ortalama 755 dolar harcama yapıldı. 
     Yabancı turistlerin harcaması 664 dolarda kalırken, yerli turistin kişi başına ortalama harcaması ise 1288 dolar olarak hesaplandı. 
     
     TÜRKLER DAHA FAZLA HARCIYOR 
     Ülkeyi ziyaret eden Alman pasaportlu ziyaretçiler kişi başına 4 dolar, Türkiye pasaportlular 1355 dolar, Rusya Federasyonu pasaportlu ziyaretçiler 367 dolar, İsrail pasaportlu ziyaretçiler de 303 dolar harcama yaptı. 
     Harcama türlerine göre, toplam gelir içinde, yeme-içmenin toplam harcama içindeki payı yüzde 25.6, konaklamanın ise yüzde 20.1 düzeyinde gerçekleşti. 
     Sağlık, ulaştırma, spor, eğitim ve kültür gibi harcamalar ile tur hizmetleri harcamaları düşük seviyede kalırken, diğer mal ve hizmetlerin payı yüzde 43.0 oldu. 
     Diğer yandan, yabancı turistin toplam harcamada, konaklamaya ayırdığı pay yüzde 25.5, yeme içmeye ayırdığı pay yüzde 23.8 ve diğer mal ve hizmetler ayırdığı pay yüzde 38.4 olurken, yerli turistin payı yeme-içmede yüzde 28.6 oranında, konaklamada yüzde 10.8 ve diğer mal ve hizmetlerde yüzde 51.0 olarak gerçekleşti. 
     





</TEXT>
</DOC>
