<DOC>
<DOCNO> 129017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yasam/yas04.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesini döve döve öldürdü 
</HEADLINE>
<TEXT>

Hamile karısı ve üç küçük çocuğunu döverek öldürdükten sonra kaçan cani baba’, iki hafta süren insan avı’ndan sonra yakalandı 
     DIŞ HABERLER 

     Amerika’nın Portland kentinde hamile karısını ve üç çocuğunu öldürerek cesetlerini bir ormana atmakla suçlanan ve başına Federal Soruşturma Bürosu’nca FBI 50 bin dolar ödül konan Edward Morris, iki haftalık bir kovalamacanın ardından önceki gün yakalandı. 
     Edward Morris’i gören iki kişiden gelen ihbarı değerlendiren polis, 37 yaşındaki katil babayı’ Oregon eyaletindeki bir alışveriş merkezinde park ettiği arabasının içinde yakaladı. Morris’in polisleri karşısında gördüğü sırada çok şaşırdığı, ancak olay çıkarmadan teslim olduğu belirtildi. Şimdilik cezaevine gönderilmeyen Morris, "güvenli bir yerde" tutuluyor. 
     Morris’le polis arasındaki kovalamaca yaklaşık iki hafta önce diğer aile bireylerinin kayıp ihbarı üzerine başlamıştı. 
     31 yaşındaki hamile karısı Renee Morris ile isimleri Jonathan 4 Alexis 8 ve Brant 10 olan üç çocuğunu öldürdükten sonra kaçtığından şüphelenilen Morris geçen hafta resmen cinayetle suçlandı. Morris’in karısı ve çocuklarının cesetleri bir ormanda avcılar tarafından bulunmuştu. 
     Yetkililer aile bireylerinin nasıl öldürüldüğü konusunda açıklama yapmadı ancak otopsi sonuçları, kurbanların "kasten adam öldürmeye yönelik şiddet" sonucu öldürüldüğünü gösteriyor. 
     



 YAŞAM 

























</TEXT>
</DOC>
