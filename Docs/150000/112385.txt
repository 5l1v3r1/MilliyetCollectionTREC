<DOC>
<DOCNO> 112385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yazar/akyol.html </URL>
<DATE> 2002/10/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
HADEP veya DEHAP 
</HEADLINE>
<TEXT>

     BAŞARISINDAN sevinip uçacağım parti de, yenilgisinden karalar bağlayacağım parti de yok 
     Ama çok dikkat ettiğim bir parti var HADEP... Çünkü Türkiye’nin en zor sorunu olan etnik milliyetçiliğin partisidir. 
     Her Güneydoğu gezimde bu konuya özellikle dikkat ediyorum. Yayınlarını ve konuyla ilgili araştırmaları izliyorum. 
     ANAR adlı ciddi araştırma şirketinin yöneticisi Prof. Beşir Atalay’la sohbet ederken de ilk sorduğum DEHAP’ın durumu oldu. "Yüzde 7" dedi. 
     Kararsızları, cevapsızları dağıtınca barajı aşar mı Prof. Atalay’ın cevabı 
     - Hayır, sanmıyorum. Çünkü, kararsızlar’ DEHAP’la başka parti arasında kararsız değiller. DEHAP hariç diğer partiler arasında kararsızlar. Aritmetik bir hesapla, kararsızlardan DEHAP’a oransal bir pay vermek yanlış olur. 
     Demek ki, HADEP ya da DEHAP kendi kabuğunun dışına çıkamıyor. 
     
     HADEP şimdi DEHAP çatısı altında ittifak yaparak seçimlere giriyor. 
     HADEP’in ittifak yapacak parti bulamaması ve ancak EMEP ve SDP gibi fraksiyonlarla ittifak yapması önemli bir veridir. "Etnik milliyetçi" görüntüsü HADEP’in "kararsızlarödan pay almasını engellediği gibi, öteki partilerle normal’ ilişkiler kurmasını da engelliyor. 
     Şiddetli bir AB yanlısı olan HADEP, kimlerle seçim ittifakı yaptı AB’yi ve IMF’yi emperyalist ilan eden EMEP ve SDP ile 
     Hani etnik milliyetçilik dışında başka konular da önemli idi 
     Partiler önemsedikleri konuları çeşitlendirdikçe geniş kitlelere seslenebilirler. 
     Seçimlerde göreceğiz HADEP’in sınırlı kitle gücünü. 
     Hukuki durumu henüz bilmiyoruz. Fakat HADEP’in seçimlere sokulmaması, zavallı başörtülü kızların eğitimden yasaklanmasına benzemez, siyaseten ve demokrasi açısından çok yanlış olur. Dünya demokrasilerinin de çok tepkisini çeker. 
     
     HADEP’İN barajı aşamayacağı şeklindeki görüşümü koruyorum DEHAP çatısı altında ittifak yaptığı halde... 
     Bu seçimlerde çok büyük rol oynayan milyonlarca "tepki oyları"nın HADEP’e değil, AKP ve GP’ye gitmesi de HADEP’in etnik bir koza içinde kaldığının diğer bir göstergesidir. 
     HADEP’te ılımlılar yani, Türkiye’nin bütünlüğü içinde etnik meseleyi bir ayrılıkçı milliyetçilik değil, bir demokrasi meselesi olarak görenlerde de var elbette. 
     Erdal İnönü’nün 1991’deki iyi niyetli yaklaşımını Meclis’te etnik militanlık yaparak berhava etmenin ne büyük hata olduğunu da görüyorlar. 
     Ama bunlar partiye hakim değil. 
     Bu yüzden, birçok ılımlı Kürt aydını DEHAP’ın adaylık teklifini kabul etmedi. 
     İşte, Sırrı Sakık’ın DEHAP’tan adaylığı kabul etmeyip Muş’tan bağımsız aday olması, yine ılımlı Ahmet Türk’ün ancak ağır ısrarla Mardin’den aday olmaya razı edilebilmesi önemli verilerdir. 
     Türkiye’de kimliklere mutlaka saygıyla birlikte, bunları politik kabileler haline getirmenin çıkmaz sokak olduğunu DEHAP’ın da kendi tecrübeleriyle görmesi gerekiyor bunun için seçimlere girmeli. 
     Kürt vatandaşlarımızın bir partiye kapanması da, bir partinin siyasi bir kabileye dönüşmesi de kimseye yarar getirmez çünkü. 
     
     







HADEP veya DEHAP 


Hamasi babalanma yerine, realist olmak... 


NATO’lu gece 


Hesap sormak için görüşün 


AB eğer koşulsuz tarih vermezse 


AB ve eşitlik 


Partiler, eğitim ve gençlik 


Maneviyat ekonomisi ile tüpte ekonomi 


Şimdi ne yapmalı 


Herkesten gizli şeffaflık 


Gençleri şımartmak 


Temiz siyaset sözü 


Konuş onunla 


"Anlatmak için yaşamak" 


Satın’ veya kapatın’ diyorlar 


</TEXT>
</DOC>
