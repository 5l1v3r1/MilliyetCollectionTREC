<DOC>
<DOCNO> 116608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur26.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit AKP'nin lambası yanacak mı sönecek mi 
</HEADLINE>
<TEXT>

     DSP Genel Başkanı Bülent Ecevit, bazı partilerin yerine getirilmesi mümkün olmayan vaatlerde bulunduklarını belirterek "Partilerden birisi ampulle, lambayla kendisini tanıtıyor. Bu parti kazara iktidara gelirse o lamba yanacak mı, sönecek mi" dedi. 
     Ankara'da Tandoğan Meydanı'nda halka seslenen Ecevit, DSP'nin genel başkanlığını arkadaşlarına "gözlerim kapalı" devredebilecek durumda bulunduğu ve bundan kıvanç duyduğunu söyledi. Ecevit şöyle konuştu 
     "Allah gecinden versin, hepimiz faniyiz. Genel başkanlıktan hemen ayrılmam söz konusu değil, önümüzdeki aylarda kongrelerimizi ve kurultayımızı yaptıktan sonra güçlü bir yeni yönetim oluşacaktır. Toplumun büyük bir kesimi seçim sonrasına kuşkuyla bakıyor. Laik, demokratik rejimi tehlikede görenler kaygı içinde. Seçim meydanlarında bazı hesapsız, kitapsız vaatlerde bulunuyorlar. Bazıları da boş laflarla yetinmekteler. Gerçek niyetlerini saklıyorlar. Birisi ampulle, lambayla kendisini tanıtıyor. Bu parti kazara iktidara gelirse o lamba yanacak mı, sönecek mi " Seçimlere bir gün kala büyük bir seçmen kesiminin hala kararsız olduğunu ifade eden Ecevit, "Kararsız seçmenlerin en kararlı parti olan DSP'de oylarını toplayacaklarını umuyorum" dedi. 
     





</TEXT>
</DOC>
