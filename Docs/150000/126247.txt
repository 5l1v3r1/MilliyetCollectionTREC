<DOC>
<DOCNO> 126247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sontur20.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli piyango meraklısı hırsız... 
</HEADLINE>
<TEXT>

     Eskişehir'de, Osmangazi Üniversitesi OGÜ Öğretim Üyesi Prof. Dr. Sinan Seber'in evine giren hırsız, para ve kredi kartlarının yanı sıra 6 Milli Piyango biletini çaldı. 
     Alınan bilgiye göre, üniversiteden çıktıktan sonra Gültepe Mahallesi'ndeki evine giden Seber, mutfak penceresinin zorlanarak açılmış olduğunu fark edince, değerli eşyalarının yerinde olup olmadığını kontrol etti. 
     Masa üzerindeki el çantasının içinden yılbaşı çekilişi için aldığı 6 Milli Piyango bileti, 500 milyon lira para ve değişik bankalara ait kredi kartlarının çalındığını tespit eden Seber, olayı emniyet güçlerine bildirdi. 
     Evvde araştırma yapan emniyet güçlerinin hırsızlığın bir kişi tarafından gerçekleştirildiği olasılığı üzerinde durdukları, soruşturmanın sürdürüldüğü bildirildi. 
     





</TEXT>
</DOC>
