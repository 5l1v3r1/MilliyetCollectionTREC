<DOC>
<DOCNO> 130432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/guncel/agun.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Silahsız çözüm için h l umut var 
</HEADLINE>
<TEXT>

Irak’ın BM kararlarına uyması gerektiğini belirten Başbakan Gül, "Ziyaretlerimde Irak probleminin askeri çatışmaya girmeden çözülmesi şansının olduğunu gördüm" dedi 
     UTKU ÇAKIRÖZER Tahran 

     Başbakan Abdullah Gül, çıktığı Ortadoğu turunun amacının "Irak’ta barış" olduğunu belirterek, "Ziyaretlerim sonunda bu şansın h l olduğu kanaatindeyim. Barış şansı biraz arttı" dedi. 
     Başbakan Gül, Irak’ın beş komşusunu kapsayan Ortadoğu turunu dün Tahran’da Cumhurbaşkanı Muhammed Hatemi, Cumhurbaşkanı Birinci Yardımcısı Rıza Arif ve Dışişleri Bakanı Kemal Harazi ile görüşmelerde bulunarak tamamladı. 
     Sadabat Sarayı’nda Hatemi ile görüşen Gül, Türkiye’nin Irak sorununun barışçıl yollarla çözümü için ortak hareket etme çağrısını iletti. Hatemi’de Gül’ün çağrısına "işbirliği için elimizden gelen gayreti göstermeye hazırız" yanıtını verdi. 
     
     ABD’YE UYARI 
     Gül, Hatemi ile Irak’ın toprak bütünlüğünü korunması, bölgede bir kürt devleti kurulmaması ve başta Musul ve Kerkük’teki yataklar olmak üzere Irak’ın doğal kaynaklarının, Irak halkına ait olması konusunda görüş birliğine vardı. 
     İran ile ABD arasında diplomatik ilişki olmadığı için Washington’a uyarılarını Gül’e aktaran Hatemi, "Sizin ABD nezdinde kredibiletiniz yüksek ve bu özelliğinizi barış için kullanmanızdan çok memnunuz. ABD’nin şunu anlaması lazım yapacağı bu operasyon kendisinede çıkar sağlamayacak’ bunu çok iyi anlamaları l zım" dedi. 
     Temaslarının ardından Tahran Büyükelçilği’nde bir basın toplantısı düzenleyen Gül, "Askeri çatışmayı önlemek için çeşitli somut adımlar atılmasına karar verdik. Önümüzdeki günlerde tekrar görüşmelerde bulunarak ortak hareket tavrını belirleyeceğiz. Tüm istişarelerimiz tamamladıktan sonra açıklamalarda bulunacağız" diye konuştu. 
     
     MALİYETİ IRAK HALKI ÖDER 
     Gazetecilerin, "Barış için ne kadar umutlusunuz " sorusu üzerine, "Barışçıl çözüm şansının biraz fazlalaştığını" belirten Gül, Irak krizinin bölgede giderek daha tehlikeli hal arz ettiğini vurgulayarak şöyle konuştu "Hepimizin kaygısı, bölgede çıkacak muhtemel bir savaşın maliyetlerini yine Irak halkının ödeyeceğinin açık olmasıdır. Bu turumuzun amacı zaten barıştı. Ziyaretlerim sonunda bu şansın h l olduğu kanaatindeyim. Herkesin birinci tercihi barıştır. Az bir ihtimal de olsa ki, ben biraz daha fazla olduğu kanaatindeyim, bunu denemek, bunun için gayret göstermek gerekir. Onun için bir gayret içerisinde olunacak çeşitli fikirler var. Bu fikirler kısa süre içinde olgunlaştırılacak ve atılacak adımlardır. En çok gayret de Irak tarafından sarfedilmelidir." 
     Görüşme sonrasında İran resmi haber ajansı IRNA tarafından yapılan açıklamada, Hatemi’nin "güvenlik ve işbirliği" çağrısında bulunduğu duyuruldu. 
     
Geziden notlar...      Hamaney’in adı anılmadı 

</TEXT>
</DOC>
