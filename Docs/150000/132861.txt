<DOC>
<DOCNO> 132861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/uras.html </URL>
<DATE> 2003/01/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
TÜSİAD’cılara göre, tek sorun İş Güvencesi Kanunu 
</HEADLINE>
<TEXT>

     TÜSİAD’ın İstanbul merkezinde 39, Brüksel temsilciliğinde 4, Washington temsilciliğinde 4, Ankara temsilciliğinde 4 olmak üzere toplam 51 çalışanı var. 2002 yılı geliri 4.1 milyon dolar. Gideri 4.4 milyon dolar. TÜSİAD 2002 yılında 23 araştırmanın yapılmasını ve yayımlanmasını sağlamış. 
     Bütçeden telif ve araştırma gideri olarak yapılan harcama sadece 305 bin dolar. TÜSİAD’ın daha önceki yayınları gibi 2002 yılı yayınları da, gerek ele alınan konular, gerekse içeriği bakımından çok değerli çalışmalar. 
     Dün yapılan genel kurul toplantısına katılanlara "TÜSİAD’ın 2002 Yılı Görüşleri" başlığını taşıyan 48 sayfalık bir özet yayın dağıtıldı. Yayının başında yer alan açıklamaya göre, bu çalışma, seçim öncesi seçime katılan siyasi partilere, seçimden sonra ise AKP hükümetine sunulan politika önerilerinin özetini içeriyor. Çalışmada, daha iyi bir Türkiye için öneriler yer alıyor. Avrupa Birliği’nden Kıbrıs konusuna, siyasi reformlardan hukuk devletine, eğitim, sağlık konularında yapılacaklardan yatırım ortamının iyileştirilmesine kadar değişik konularda neler yapılabileceği anlatılıyor. 
     
     Üyeler yeterince konuşamadı 
     Genel kurul toplantısına katılanlara da TÜSİAD’ın son yayınlarından birer örnek dağıtıldı. Dikkati çeken, bütün bu değerli çalışmaların ülkenin temel sorunlarına ilişkin çalışmalar olması. TÜSİAD, Türk Sanayicileri ve İşadamları Derneği. Türkiye’nin en büyük sanayicileri bu derneğin üyesi. Ülkenin temel sorunlarına gösterilen ilgi, iç ve dış politika, kamu yönetimi, kamu dengeleri konularındaki çalışmalar yanında TÜSİAD’ın Türkiye’nin büyük sanayi sektöründe olan biteni kamuoyuna duyuracak çalışmalar, araştırmalar ve yayınlar yapması da beklenir. 
     Acaba büyük sanayi, ne durumda Yatırım, üretim, istihdam ve ihracat konusunda ne gelişmeler oluyor Sanayicilerin durumu nedir Sorunları mı var, yoksa durumdan memnunlar mı Bu konularda durum tespiti yapabilecek ve gerçeği yansıtabilecek tek kuruluş, TÜSİAD. Ama bakıyoruz, TÜSİAD bu konulara fazla ilgi göstermiyor. Üyeleri ile ilgili gelişmeleri ve sorunları, sergileyecek yayınları ihmal ediyor. Dün genel kurul toplantısının açılış konuşmalarında, TÜSİAD üyesi büyük işadamlarının durumlarından, sorunlarından hiç söz edilmedi. Yönetim kurulu seçiminden sonra konuşacak üyelerin, büyük sanayicinin durumundan, sorunlarından söz edeceği bekleniyordu. Yedi TÜSİAD üyesi konuştu. Nihat Gökyiğit, doğal varlıkların korunmasından, İsak Alaton, devletin ormanlara karşılığını ödemeden el koymasından söz etti. Daha sonra konuşan, Sakıp Sabancı, Mehmet Şuhubi, Haydar Akın, Osman Kavala ve Bedirhan Çelik, TÜSİAD üyesi büyük sanayicilerin tek derdi olarak, İş Güvencesi Kanunu ile, çalışanlara tanınan yeni hakların ne kadar kötü sonuçlar doğuracağını anlattı. 
     
     Öğrenemedim, bilgi sahibi olamadım 
     Toplantıyı izleyenlerden biri olarak ben, büyük sanayicinin yatırım niyetini, üretim durumunu, istihdam konusuna yaklaşımını, işçi çıkarıp çıkarmadığını, kredi sorunu yaşayıp yaşamadığını, ihracat konusunda neler yaptığını duyacağımı, öğreneceğimi tahmin ediyordum. Bu konularda hiçbir şey duymadım, öğrenemedim, bilgi sahibi olamadım. 
     TÜSİAD’ın araştırmaları ve yayınları ile ve bu tip toplantıları ile, büyük sanayide olan biteni, kamuoyuna yansıtmanın ana görevi ve sorumluluğu olduğuna inanıyorum. Kriz sanayii nasıl etkiledi Kapanan kuruluşlar açıldı mı Kaç kişi işini kaybetti Üretim geriliyor mu, artıyor mu Toplantı sonu, bu konudaki rahatsızlığımı, yanımda oturan Zafer Mutlu’ya ifade ettiğimde, ondan duyduklarım, bu tür bilgilerin ne kadar önem taşıdığını gösteriyordu. 
     Zafer Mutlu, dayısı Nihat Doğan’ın cenaze törenine katılmak için, 17 yıl aradan sonra Sivas’a gittiğini söyledi. "Çarşı 17 yıl önceki gibiydi. Yeni açılan üç dükkan dikkatimi çekti, onlar da Telsim, Turkcell ve Aria dükkanları. Sivas’ta 78 sanayi tesisi varmış. Kriz sonu 22’si fiilen çalışabiliyormuş. Bunlar da topu topu bin iki yüz asgari ücretli işçiye iş imkanı sağlayabiliyormuş" diye anlattı. Bu anlatım, kısa süreli bir gözlemin bile, ne kadar önem taşıdığını gösteriyor. TÜSİAD’ın Türkiye genelinde ve özellikle büyük sanayi kesiminde gerçek durumu ortaya koyması çok önemli. Çünkü bu bilinmiyor ve bilinmeyen durum üzerine politikalar oluşturuluyor, tartışmalar yapılıyor. 
     
     







Hukuk sorunu 


Dandik vaziyetler ve "Siham - ı Kaza"... 


Hesap basit.. 


İstanbul’dan sonra 


Hükümet tam takım Davos’ta 


Nafile 


Eski bakanlar ne diyor 


Ekonomide alfabe rekabetle başlar 


Savaşa karşı diplomatik savaş 


"Bu nasıl bir tiyatro " 


Sanki Saddam gidecek, demokrasi gelecek... 


Seçime düşen gölge 


Yurtta güven, cihanda güven 


Muhalifler buluşuyor... 


Savaşın gölgesinde 


TÜSİAD’cılara göre, tek sorun İş Güvencesi Kanunu 


</TEXT>
</DOC>
