<DOC>
<DOCNO> 136054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/pulur.html </URL>
<DATE> 2003/02/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Öz Türkçe değil bir başka Türkçe... 
</HEADLINE>
<TEXT>

     Sık sık bunu soranlar var bir dil bu kadar yabancı dillerin etkisi altında kalıp, saçma sapan bir dil haline nasıl gelir .. 
     Türkçenin ne hale geldiğini, geçenlerde "internetöte dolaşan bir okurumuz okumuş, bize yolladı... 
     Yazıyı okuyun, görün Türkçenin hallerini... 
     "Karamanoğlu Mehmet Bey’i arıyorum. 
     Göreniniz, bileniniz, duyanınız var mı 
     Bir ferman yayınlanmıştı 
     Bu günden sonra, divanda, dergahta bargahta, mecliste, meydanda 
     Türkçeden başka dil konuşulmaya diye hatırlayanınız var mı 
     Dolanın yurdun dört bir yanını. 
     Çarşıyı, pazarı, köyü, şehri, fermana uyanınız var mı 
     Nutkum tutuldu, şaşırdım merak ettim. 
     Dolandığınız yerlerdeki Türkçe olmayan isimlere 
     Gördüklerine, duyduklarına üzüleniniz var mı 
     
     TANITIMIN demo, sunucunun spiker. 
     Gösteri adamının showman, radyo sunucusunun disc jokey, 
     Hanım ağanın, first lady olduğuna şaşıranınız var mı 
     Dükkanın store, bakkalın market, torbanın poşet, 
     Mağazanın süper, hiper, gross market, 
     Ucuzluğun, damping olduğuna kananınız var mı 
     İlan tahtasının billboard, sayı tablosunun skorboard. 
     Bilgi alışının brifing, bildirgenin deklarasyon. 
     Merakın, uğraşın hobby olduğuna güleniniz var mı 
     Bırakın eli, özün bile seyrek uğradığı, 
     Beldelerin girişinde welcome, çıkışında goodbye okuyanınız var mı 
     Korumanın, muhafızın, bodyguard, 
     Sanat ve meslek pirlerinin duayen, 
     İtibarın, saygınlığın, prestij olduğunu bileniniz var mı 
     Sekinin, alanın, küçüğün mikro, sonun final, 
     Özlemin hasretin, nostalji olduğunu öğreneniniz var mı 
     
     İŞ hanının plaza, bedestenimizin galeria, 
     Sergi yerlerimizi, center room, show room, 
     Büyük şehirlerimizi, mega kent diye gezeniniz var mı 
     Yol üstü lokantamızın fast food, 
     Yemek çeşitlerimizin mönü, 
     Hesabını, adisyon diye ödeyeniniz var mı 
     İki katlı evinizi dubleks, üç katlı evini tripleks, 
     Köşklerimizi villa, eşiğimizi antre, 
     Bahçe çiçeklerini flora diye koklayanınız var mı 
     Sevimlinin sempatik, sevimsizin antipatik, 
     Vurguncunun spekülatör, eşkıyanın mafya, 
     Desteğe, bilemediniz koltuk çıkmağa, sponsorluk diyeniniz var mı 
     
     VİRVİRİK dağının tepesindeki köyde, 
     Cafe show levhasının altında, 
     Acının da acısı kahve içeniniz var mı 
     Toprağımızı, bayrağımızı, inancımızı çaldırmayalım derken 
     Dilimizin çalındığını, talan edildiğini, 
     Özün el diline, özendiğine, içi yananınız var mı 
     Masallarımızı, tekerlemelerimizi, ata sözlerimizi unuttuk, 
     Şarkılarımızı, türkülerimizi, ninnilerimizi kaybettik, 
     Türkçemiz elden gidiyor dizini döveniniz var mı 
     Karamanoğlu Mehmet Bey’i arıyorum, 
     Göreniniz, bileniniz, duyanınız var mı 
     Bir ferman yayınlamıştı, 
     Hayal meyal hatırlayıp da, sahip çıkanınız var mı " 
     
     ÇOCUKLUĞUMUZDA "Vatandaş, Türkçe konuş " kampanyası vardı sureti haktan görünse de hedef azınlıklardı. 
     Mahalledeki bir abimiz, bir gün ada vapuruna binip, Türkçe konuşmayanları nasıl yola getirdiğini anlatmıştı... 
     Galiba, asıl şimdi, böyle bir kampanya açmak gerekiyor, tabii zorlamadan... 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
