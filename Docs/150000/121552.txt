<DOC>
<DOCNO> 121552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun09.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenya'da İsrailliler'in kaldığı otelde patlama... 
</HEADLINE>
<TEXT>

     Kenya'nın Mombasa kentindeki Paradise otelinde patlama meydana geldi. Patlamada yaralananlar bulunduğu bildirildi. 
     Otelin sahibinin İsrailli olduğu öğrenilirken, İsrailli yetkililer patlamaya bomba yüklü bir aracın neden olduğunu belirttiler. Yaralılar arasında çocukların da bulunduğunu bildirildi. Bir otelin müşterisi, yaralıların yakındaki bir küçük hastaneye kaldırıldığını söyledi. 
     Dışişleri Bakanlığı sözcüsü Prosor, ayrıca Paradise otelindeki patlama olduğu sırada, Mombasa havaalanından kalkan Arkia charter şirketine ait İsrail yolcu uçağına iki füze fırlatıldığını bildirdi. 
     Sözcü, uçağın isabet almadığını ve rotasında devam ettiğini belirtti. 
     Arkia charter şirketi yetkilisi Shlomo Hanael de, şirketinin, uçağa füze fırlatılıp fırlatılmadığını araştırdığını söyledi. 
     Hanael, uçağın pilotunun bir ışık parlaması gördüğünü belirtti. 
     





</TEXT>
</DOC>
