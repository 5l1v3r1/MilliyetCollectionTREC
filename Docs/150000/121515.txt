<DOC>
<DOCNO> 121515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yasam/yas01.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Okumuş’ magandaya 25 yıl 
</HEADLINE>
<TEXT>

Bir kaza sonrası tartıştığı reklamcı genci öldüren yükseköğrenimli Mehmet Metin Kaya’ya verilen 30 yıl hapis cezası iyi halden 24 yıl 8 aya indirildi 
     İSMAİL POLAT İstanbul 

     Bağdat Caddesi’nde geçen yıl tartıştığı reklamcı Ömer Faruk Öztürk’ü öldürdüğü iddiasıyla yargılanan, İngiltere ve ABD’de yükseköğrenim görüp master yaptığı için Masterlı maganda’ olarak anılan Mehmet Metin Kaya’nın davası sonuçlandı. 
     Kadıköy 1. Ağır Ceza Mahkemesi’nde görülen duruşmada, 33 yıla kadar ağır hapis cezası istemiyle yargılanan 32 yaşındaki Kaya, avukatları aracılığıyla yaptığı son savunmasında, cinayette kasıt olmadığını iddia edip şöyle ifade verdi 
     "Olay günü bana arkadan çarpan taksinin sürücüsü el kol hareketleri yapınca aşağıya inip önce aracımdaki hasara baktım. Sonra taksi sürücüsünün kapıyı açıp inmesini engellemeye çalıştım. Bu sırada 2 - 3 kişi üzerime saldırdı. Birisi Ne vuruyorsun ulan ’ dedi. Kalabalık oldukları için korkutmak amacıyla tabancamı çıkarttım. İtiş kakışta silah bir el patladı." 
     
     Tanığı tehdit ettiler 
     Bu ifadeye rağmen mahkeme heyeti, Kaya’yı kasten adam öldürmek’ suçundan 30 yıl ağır hapis cezasına çarptırdı. Sanığın duruşmalardaki iyi hali nedeniyle cezası 24 yıl 8 ay ağır hapse indirildi, ruhsatsız tabanca kullanmak suçundan verilen 10 ay hapis cezası da 144 milyon lira para cezasına çevrildi. 
     Adliye çıkışı Kaya’nın babası Aydın Kaya ve diğer yakınları, daha önceki duruşmalarda tanık olarak dinlenen Karamurat Baltalı’yı yalancı şahitlikle suçlayıp, "Bundan sonra Bağdat Caddesi’nde gezemeyeceksin" diye tehdit etti. 
     Olayda öldürülen Öztürk’ün babası Turgut Öztürk ve kız kardeşi Esra ise kararı normal, Kaya ailesinin tepkisini ise haksız bulduklarını söylediler. 
     



 YAŞAM 






















</TEXT>
</DOC>
