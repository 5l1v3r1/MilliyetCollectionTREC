<DOC>
<DOCNO> 132350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yazar/akyol.html </URL>
<DATE> 2003/01/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kissinger’a göre Irak 
</HEADLINE>
<TEXT>

     Kissinger kıtasında "Saddam’ı devirmek düşünülürse" üç şartın yerine getirilmesi gerektiğini söylüyor 
     1 Hızlı ve kararlı bir askeri planın geliştirilmesi. ABD’nin bu planlamayı yaptığı anlaşılıyor. Askeri sevkıyat ve keşif’ler bunun göstergesi. 
     2 Saddam’ın yerine nasıl bir yapının geleceği üzerine önceden anlaşma sağlanması. En önemlisi budur. Bugün bu anlaşma sağlanmış gözükmüyor. Saddam sonrası Irak kanlı çatışmalarla parçalanabilir Türkiye ve diğer komşu ülkelerin bu yöndeki kaygısı haklıdır. 
     3 Askeri planın uygulanabilmesi için anahtar ülkelerin tarafsızlığı ya da desteği. Bu bir ölçüde sağlanmış gözüküyor. 
     
     SADDAM gaddar bir totaliter diktatördür. Ülkeyi yönetebilecek alternatif politik ve sosyal güçleri imha ettiği için, bugün ayakları yere basan bir "alternatif yönetim" modeli oluşturulamıyor. 
     Bunun için, savaştan daha zor olan, Irak’ın yeniden yapılanmasıdır. 
     Kissinger "on yıl öncesinin Körfez Savaşı’nda gereken büyüklükte bir askeri güce büyük olasılıkla gerek kalmayacaktır..." diyor zaten. 
     Hatta Kissinger, geçen on yılda Amerikan savaş teknolojisinin daha geliştiğini, Körfez Savaşı’nda olmayan hassas silahların bulunduğunu yazıyor. 
     Bu kolaylık görüntüsü, korkarım ki, Bush yönetimini savaş konusunda cesaretlendiriyor. Hala siyasi çözüme bağlanmamış olsa da, Afgan savaşının korkulduğu gibi bir Vietnamlaşma’ yaşanmadan çabuk sonuçlanmış olması da Bush’u heveslendiriyor olabilir. 
     Halbuki Afganistan’da Taliban silahlı mollalardan ibaretti ne Cumhuriyet Muhafızları gibi özel askeri birlikler, ne de Baas gibi modern anlamda totaliter bir parti vardı. 
     
     IRAK konusunda Kissinger bir zorluğa daha dikkat çekiyor Savaşta ABD’nin destek alabileceği muhalif güçler Kürtlerle Şiilerdir. Halbuki bölge dengeleri bakımından Amerika Kürtlerle Şiilere mesafeli durmak ve Irak’ın bütünlüğünü garantilemek zorundadır. 
     Peki, orduya ve sivil olarak da ılımlı Baas unsurlarına dayalı yeni bir merkez’ oluşturulamaz mı Bu, Sünni Arap hakimiyetinin devamı demektir Bölge dengelerine de uygun gözüküyor. Fakat bu modeli Şiiler ve Kürtler ne kadar benimser Kissinger’in söylediği "anlaşma" sağlanamamıştır hala... 
     Öyleyse Saddam devam mı etsin 
     Ama "bir kere daha başaracak" bir Saddam daha da gaddarlaşmaz mı Üstelik Saddam başta oldukça Irak’ın fiili parçalanması kökleşiyor 
     Militarist diktatör Saddam, Irak’ı sosyal olarak bütünleştirecek ekonomik politikalar yerine, silahlanmaya 120 milyar dolar yatırarak Irak’ı hem ısırgan, hem kırılgan bir ülke yapmıştır 
     Saddam’sız Irak daha iyidir elbette. 
     Ama Irak’ta etnik ve dini kimliklere özgürlük tanımakla birlikte, daha önemli olarak, ekonomik refah beklentisine ve sosyal entegrasyona dayalı yeni bir iklim oluşturulamazsa... Irak’ta işler çok kötü olabilir... 
     
     







Kissinger’a göre Irak 


Mantı sıcaklığının ekşitmeyeceği yoğurt sorunu 


Moda tramvayı 


Yığınak ve inşaat iznini Meclis verir 


İktidar, ayakları yerden kesebilir 


Çözdükçe karışıyor I 


"YÖK’ün yetkileri azaltılsın " 


Faiz - dışı fazla nasıl tutacak 


Deccal 


Eski düşman dost olabiliyor 


AK’lama itirafı 


İngilizler, cesur amiral ve yine Karen Fogg... 


Lobide namaz kılınmadıysa... 


Bizim çocuklar ve Cem Uzan "destanı" 


AKP’nin sopası faiz 


</TEXT>
</DOC>
