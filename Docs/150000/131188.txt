<DOC>
<DOCNO> 131188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/tamer.html </URL>
<DATE> 2003/01/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Terminatör Cem Uzan 
</HEADLINE>
<TEXT>

     "Hepsini ben temizledim. Daha katıldığımız ilk seçimde, Türkiye’nin önünü tıkayan eskimiş ve yıpranmış partileri ve liderleri temizleyeceğimiz taahhüdünü yerine getirerek, Türkiye’ye ilk büyük hizmeti yaptık. 3 Kasım’da biz olmasaydık, milletin başında eski liderler oturuyor olacaktı. Girdiğimiz ilk seçimde 7.3 oy alarak DYP, MHP ve ANAP’ın baraj altında kalmasını sağladık." 
     Uzan’ın sözünü ettiği 3 partinin 3 Kasım seçimlerinde aldıkları oy oranlarını hatırlayıp, barajı geçmek için yüzde kaç oy gerektiğine baktığımızda - ANAP hariç - Uzan’a hak vermemek elde değil 
Parti Oy Baraj eksiği DYP 9.61 0.39 MHP 8.42 1.58 ANAP 5.24 4.76 Toplam  6.73      
     DSP’yi de eritti 
     Baksanıza 3 partinin eksiği yüzde 6.73. Terminatör Uzan’ın medya gücüyle tek başına topladığı oy yüzde 7.3. Uzan, yukarıdaki toplama - çıkarmayı yaptığında, matematiksel olarak haklı. Benim sadece ANAP’la ilgili iyimser yaklaşımına ciddi itirazım var. Çünkü bana göre Uzan olmasaydı da, ANAP barajı geçemezdi. Zaten Uzan’ın DSP’nin ulusalcılık yanlısı seçmenlerinden de oy aldığı biliniyor. 
     Kaldı ki ANAP’ın AB yanlısı son seçim kampanyasıyla, Cem Uzan’ın - başta IMF - her türlü yabancıyı kovma üzerine inşa ettiği milliyetçi söyleminin aynı seçmen kitlesine hitap etmesi de söz konusu olamaz. Bana göre DSP’nin yüzde 1.5’lara düşmesinin müsebbibi, kesin Uzan’dır. Aksi halde DSP de ANAP’a yakın oy alabilirdi. Ama DSP de, ANAP da kendi hür iradeleriyle baraj altında kalmışlardır. 
     
     DYP ve MHP’yi götürdü 
     Buna karşılık gerek DYP, gerekse MHP’nin baraj altında kalmalarının tek nedeninin Genç Parti olduğundan herhalde kimsenin kuşkusuz yok. 3 Kasım gecesi saatler ilerleyip de DYP baraja doğru yaklaştıkça ve çoğunluğun aksine bendeniz DYP barajı geçemesin diye duacı oldukça, daha o gece Cem Uzan’ın hakkını da teslim etmiştim. MHP ise Uzan’ın milliyetçi söylemle meydanlara çıktığı günden itibaren Genç Parti’ye oy kaptıran ilk ve başlangıçta da belki yegane partiydi. Hatta Uzan’ın dokunulmazlık arayışı içinde olduğu, bu yüzden de bir noktada MHP’ye katılacağı konuşuluyordu. Sonradan Uzan aldı yürüdü. 
     Genç Parti olmasa, MHP kesinlikle barajın altında kalmazdı. Zaten Uzan gibi birinin ortaya çıkıp medya gücünü kullanarak MHP’nin oylarını silip süpürebileceği hesap edilebilseydi, Devlet Bahçeli erken seçim kararı aldırır mıydı 
     
     270 milyon dolar 
     Döner - pilavlı, şarkıcı - türkücülü, poloraid filmli, TV’li - radyolu seçim kampanyasının Uzan’a maliyetiyle ilgili rivayet muhtelif. Kendisi itiraz etse de en mütevazı rakam 200 milyon dolardan başlayıp 270 milyon dolara kadar uzanıyor. 
     Bu arada Genç Parti yüzde 10’luk ülke barajına takıldı ama, Hazine’den yardım barajını aşmış bulunuyor. Önceki gün haberlerde duydum. Genç Parti her yıl Hazine’den 7 trilyon lira yardım alacakmış. 7 trilyon lira 4.5 milyon dolar bile etmez. Diyeceğim Uzan’ın dişinin kovuğuna gitmez. 
     Ne dersiniz Hazine’miz Genç Parti’ye bizim vergilerden 7 trilyon yerine 700 trilyon falan verecek olsa, geri kalan partiler de siyasi arenadan silinip giderler mi 
     
Ritz - Carlton’a hayır      Genç Parti lideri Cem Uzan, bir grup gazeteciyle yaptığı söyleşiye iyi ki beni çağırmamış. Zira öğle yemeği Ritz - Carlton’daymış. Benim Gökkafes protestom hala sürüyor. Ve bu nedenlede maalesef Platin dergisinin ödül törenine katılmadım. FİDYAK tarafından düzenlenen ve Dünya Bankası Başkan Yardımcısı Johannes Linn’in konuşmacı olduğu akşam yemeğinde de aklım kalacak, ama gitmeyeceğim. 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
