<DOC>
<DOCNO> 102029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun13.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da çatışan iki grup arasında ateşkes... 
</HEADLINE>
<TEXT>

     Afganistan'da çatışan Özbek komutan Raşid Dostum ile Tacik komutan Üstad Atta kuvvetleri arasında ateşkes sağlandı. 
     BM yetkilisi Manoel de Almeida Silva, düzenlediği basın toplantısında, hafta sonunda Afganistan'ın kuzeyindeki Sari Pul eyaletinin Gusfendi bölgesinde meydana gelen ve iki taraftan 8 kişinin öldüğü çatışmaların ardından başlayan görüşmelerde ateşkes sağlandığını söyledi. 
     Silva, Dostum ve Atta'nın grubu ile Şii grup Hizb-i Vahdet'ten yetkililerin oluşturduğu güvenlik komisyonunun, BM ekibinin de katılımıyla yaptığı toplantıda anlaşma sağlandığını, şimdi de ceset değişimi yapıldığını ifade etti. 
     Silva, tarafların anlaşmaya dünden itibaren uymaya başladıklarını da kaydetti. 
     Dostum ve Atta'nın güçleri, kuzeydeki Mezar-ı Şerif şehri yakınları da dahil Sari Pul eyaletinin birçok yerinde çatışmalara girmişti. 
     Her iki grup, rakiplerine onlarca kayıp verdirdiğini ileri sürmüştü. 
     





</TEXT>
</DOC>
