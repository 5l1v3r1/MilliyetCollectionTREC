<DOC>
<DOCNO> 101577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/yazar/akyol.html </URL>
<DATE> 2002/08/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ekonomi mi, kimlik mi 
</HEADLINE>
<TEXT>

Batman’da vatandaşın belini büken ekonomik sorunları ve krizi tartışırken, esnaf hemen atılıyor Ekonomi önemli ama kimliğimiz her şeyden önce gelir 
     Cumhuriyet Meydanı’nda Batmanlılarla sohbet ediyoruz. Hemen yanımızda Atatürk anıtı var ve kaidesinde "Ne Mutlu Türküm Diyene" yazılı... Ekonomik sorunları konuşurken esnaftan Hasip Şimşek "Bir dakika" diyor 
     - Ekonomi evet önemli ama önce kültürel haklarımız Kimliğimiz daha önemli 
     Katılanlar oluyor, "Önce ekonomi" diyenler oluyor. HADEP’in Meclis’e girmesi için "Baraj kalksın" diyorlar. İrfan Özdemir itiraz ediyor 
     - 20 partiyle memleket mi idare edilir Baraj yüzde 20’ye çıksın 
     
     HADEP yüzde 15 oy alır’ 
     Geçen seçimler gibi bu defa da HADEP büyük farkla birinci parti. Öyle bir hava var ki, genç Ekrem Avcı benimle iddiaya girdi 
     - HADEP Türkiye’de en az yüzde 15 oy alır engellenmezse 
     DYP Merkez İlçe Başkanı Ziver Hamidoğlu "HADEP birinci, biz ikinciyiz" diyor ve hemşerilerine sesleniyor 
     - Particilik yapmayın. Kim size hizmet getirirse ona oy verin 
     Gençlerin daha aktif HADEP’li olduğunu, orta yaşlı kuşakta ekonomiden daha çok söz edildiğini söylemeliyim. İkincilik için AKP, ANAP ve SP de iddialı. SP’nin adayı Emekli Albay Sait Ekinci, "Mutlaka yaz, ben kazanacağım" dedi. 
     Batman, bölgenin en erken gelişme yoluna girmiş bir kenti petrol ve TPAO sayesinde... Büyük bir para yatırıma gitmeden tefeciliğe gidiyormuş. Gaziantep, Diyarbakır, Şanlıurfa sanayileşirken Batman neden petrol ve tütüne bağımlı kalmış "Batman Ekspres" gazetesinin sahibi Mehmet Şahyaz’ın cevabı 
     - Bizde feodal gelenek güçlü Bir fabrika kursan hammaddeyi ağadan almak zorundasın, işçiyi aşiretten seçmek zorundasın. Ekonomik rasyonellik çok zor... 
     Artık TPAO ve tütün de devlet hazinesine bağlı işlevini yapamıyor tabii... Gözler Habur kapısında 
     
     Kadın dayanışma büroları var 
     - Habur kapısı açılsın 60 milyara tanker aldık, ticaret durdu, 20 milyara satamıyoruz, haciz geldi. 
     Batmanlılar üniversite istiyor, fabrika istiyor. Konuşmalarda bir tepki seziliyor 
     - Uyum yasaları çıktığı için çiçek dağıtan HADEP’li çocukları polis topladı. Bunlar bizi rencide ediyor... 
     En heyecanlı HADEP’li bile "Bölünmek istemiyoruz" diyor. Hepsinin bir Batı ilimizle iş veya akrabalık ilişkisi var... Bölünmeyi savunan yazı ve kitapları hatırlattığımda, "HADEP değişiyor" diyorlar. Rahmetli Turgut Özal’a büyük sevgi var 
     - Batman’a 400 yatırım için teşvik verdi, bizimkiler parayı çarçur etti... 
     Feodal’ kültür meselesi... Buraya rahmetli Özal’la 1987’de gelmiştim. O günden beri Batman daha gelişmiş, kentlileşmiş. "Batman Çağdaş" gazetesinin yazı işleri müdürü Arif Arslan diyor ki 
     - Varoşlarda bile kız çocuklar okula gönderiliyor 
     Valilik ve Müftülük kadın danışma büroları kurmuş. Belediye’ninki "Kadın Dayanışma Bürosu" adını taşıyor. Arif Arslan’a göre, "yerel yönetime daha fazla güven duyulduğu için buraya giden kadın sayısı daha fazla..." Milliyet kervanını çok sıcak karşıladılar... Siyasi görüşleri ne olursa olsun, sıcakkanlı, kaynaşmak isteyen Anadolu insanları... 
     
     







Ekonomi mi, kimlik mi 


Çiçekli Tunceli 


Türker iddialı 


Arjantin değil, neyiz 


Altına ağ gerilen çarşı’ 


Okul seçmek borsada oynamaktan zor 


"Fransız modeli" iyi de... 


Kemal Derviş, Mustafa Kemal olsaydı... 


Gülün adı demokrasi 


Anadolu’da üniversite ne işe yarar 


Elazığ’da dükkanları memurlar açık tutuyor 


Eninde petrol, sonunda tütün... 


</TEXT>
</DOC>
