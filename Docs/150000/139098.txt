<DOC>
<DOCNO> 139098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yasam/yas05a.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlar karda aç kalmasın 
</HEADLINE>
<TEXT>

Ekmek kırıntılarıyla beslenen kuşlar, kar nedeniyle yemlerinden olup donuyor. Veteriner hekimler, "Cam önüne bayat ekmek bırakın" diyor 
     İSTANBUL Milliyet 

     BİR haftadır yurdun büyük bölümü kar altında. Kar sadece evsiz insanları soğuktan donma tehlikesiyle karşı karşıya bırakmıyor, hayvanları da tehdit ediyor. Çoğu zaman ekmek ve yemek kırıntılarıyla beslenen kuşlar, kar nedeniyle yemlerinden oluyor. Veteriner hekim Altuğ Okdemir, vatandaşları, pencerelerinin önüne bayat ekmek bırakmaları konusunda uyarıyor. 
     
     Yerleri belliyse yemek bırakın 
     BİR diğer risk grubunun yavru kedi ve köpekler ile vücut direnci düşük hayvanlar olduğunu söyleyen Okdemir, şöyle konuşuyor "Eğer yerleri belliyse yiyecek bırakmak en pratik çözüm. Yağlı et ya da bol ekmek gibi, kalorisi yüksek yiyecek tercih edilmeli. Bu hayvanların yiyecek bulamamanın etkisiyle donmaları da söz konusu. Eve alabilenler evine almalı." 
     



 YAŞAM 


























</TEXT>
</DOC>
