<DOC>
<DOCNO> 127759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun24.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter'in yazarı dünyanın en çok kazanan kadını oldu 
</HEADLINE>
<TEXT>

     Ünlü seri Harry Potter kitaplarının yazarı J.K. Rowling, bu yıl dünyanın en çok kazanan kadını oldu. 
     Mail on Sunday gazetesinde yayınlanan bir araştırmaya göre, Rowling, bu yıl toplam 48 milyon sterlin 77 milyon dolar kazandı. 
     Rowling böylece, 27 milyon sterlin kazanarak, dünyanın en çok kazanan ikinci kadını olan ünlü pop şarkıcısı Madonna'nın kazancını neredeyse ikiye katladı. 
     Gazetenin yayınladığı, geçen yıl 1 milyon sterlinden fazla kazanan 100 kişi listesinde 64 kadın bulunuyor. 
     Buna göre Rowling ve Madonna'dan sonra dünyanın en çok kazanan ilk 10 kadını sıralamasına giren kadınlar şunlar 
     ''Yatırım bankacısı Robin Saunders, şow programı sunucusu Anne Robinson, sinema oyuncusu Catherine Zeta-Jones, pembe dizi yazarı Jackie Collins, Rock şarkıcısı Ozi Osbourne'un eşi Sharon Osbourne, havayolu şirketi yöneticisi Barbara Cassani, pop şarkıcısı Kylie Minogue ve Frasier adlı televizyon komedi dizisinin oyuncusu Jane Leeves.'' 
     





</TEXT>
</DOC>
