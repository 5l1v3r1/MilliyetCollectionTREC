<DOC>
<DOCNO> 106421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/son/sontur19.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da yolcu otobüsü devrildi 21 kişi yaralı... 
</HEADLINE>
<TEXT>

     Trabzon'un Beşikdüzü İlçesi'nde meydana gelen trafik kazasında 4'ü ağır 21 kişi yaralandı. 
     Alınan bilgiye göre, ilçeye bağlı Adacık Köyü yakınlarında, Devlet Sahil Yolu'nda, Edirne'den Rize yönüne giden Rize Ses Turizme ait Ahmet Bilgili yönetimindeki 34 YZA 34 plakalı yolcu otobüsü, sürücünün yağmurlu ve kaygan olan zeminde direksiyon hakimiyetini kaybetmesi sonucu devrildi. 
     Kazada, Durgut Özen, Sevgi Yazıcı, Neşe ve Neslihan Topçu ağır, Selim, İrem Sena Yazıcı, Vural Durmuş, Fatih Ofluoğlu, Olcay Akçelik, Fatma Topçu, Ahmet Bilgili, Rıdvan Çamoğlu, Reşat Kambur, Mustafa ve Zeynep Akkaya, Yağmur Ay Devran, Gülşah Aksu, Sonay Kabil, Mustafa Kaya, Yasemin Aydın ve Muhammet Hervenik yaralandı. 
     Yaralılar Trabzon'daki çeşitli hastanelerde tedavi altına alındılar. 
     Kaza nedeniyle Giresun-Trabzon karayolu yaklaşık 1 saat ulaşıma kapandı. 
     





</TEXT>
</DOC>
