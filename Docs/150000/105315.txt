<DOC>
<DOCNO> 105315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo03.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor "Fenerbahçe maçının ertelenmesi bize yaradı" 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, Elazığspor karşılaşmasında şeytanın bacağını kırdıklarını söyledi. 
     Kamil Gereçci, deplasmanda Birinci Süper Lig'in yeni, ancak güçlü ekiplerinden Elazığspor'u 3-1 yenerek, moral ve puan açısından önemli bir kazanım elde ettiklerini kaydetti. 
     Gaziantepspor'un, ligin güçlü ekiplerinden biri olduğunu bir kez daha gösterdiğini belirten Gereçci, ''Takımda bazı oyuncuların başka kulüplere transfer olmasına rağmen, gücümüzden birşey kaybetmedik. Gelecek haftalar, Gaziantepspor'un yeni başarılarına sahne olacaktır'' dedi. 
     Gereçci, Fenerbahçe'nin talebi üzerine ertelenen lig karşılaşmasının, Fenerbahçe'ye olmasa da Gaziantepspor'a yararı olduğunu sözlerine ekledi. 
     





</TEXT>
</DOC>
