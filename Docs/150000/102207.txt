<DOC>
<DOCNO> 102207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yazar/sazak.html </URL>
<DATE> 2002/08/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Antep’te Derviş şoku 
</HEADLINE>
<TEXT>

Kemal Derviş’in dün YTP’ye katılmayacağını açıklayıp CHP’ye kapıyı aralamasının ardından, burada yarışın AKP, CHP ve DYP arasında geçeceğini söyleyebiliriz... 
     Gaziantep, Kemal Derviş’e hayat veren kent 2001 Şubat krizinin Türkiye’yi toplumsal patlama’nın eşiğine getirdiği günlerde Kemal Derviş, Belediye Başkanı Celal Doğan’ın davetiyle Gaziantep’e gelmiş ve kurtarıcı’ gibi karşılanmıştı. Aradan bir buçuk yıl geçti. Milliyet ekibi olarak Derviş’e umut bağlayan kentin nabzını tutmaya çalışıyoruz. Derviş’in gelişiyle miting alanına dönen Elmalı Çarşısı’nda geçmişin izlerini bulmak zor. Celal Doğan Ankara’da... Milliyet TIR’ına gelen Anteplilere Kemal Derviş’i soruyoruz. 
     
     Baykal yerini bırakmaz’ 
     Genç bir çift, kucaklarındaki Yeni Türkiye’ bebeği, Ayşe Hazal’la geleceğe ilişkin umutlarını anlatıyor. Özlem Gaziantepli, Sebahattin Mersinli. Sosyal demokrat kökenliler. Kızları Hazal kırkını yeni çıkarıyor, onlar Yeni Türkiye’liler. Heyecanla anlatıyorlar Hazal bizim umudumuz, Cem - Derviş de Türkiye’nin... Sol birleşmezse Tayyip Erdoğan gelecek. AKP Antep’te birinci parti çıkar. Deniz Baykal olmasa CHP’de birleşme olur. Ama bırakmaz. Derviş’in de artık bir karar vermesi gerekiyor. Yeni Türkiye’ye girmezse yolumuza Derviş’siz de devam ederiz.’ 
     
     Yeni yüz beklentisi var 
     Bu tartışmaya her yaştan ve meslek grubundan insanlar katılıyor. İşçi, emekli, esnaf, memur... Birleşme CHP’de olmalı’ diyen de çıkıyor, Derviş’in siyasette bir şey yapamayacağını savunan da... Mete Büyükmurat adlı sigortacı, bir Türkiye mozayiği’ne ihtiyaç olduğunu savunarak Kemal Derviş’ten Mehmet Ali Bayar’a, Erkan Mumcu’ya uzanan birliktelik sağlanmasını öneriyor. Gaziantep’te en çok, siyasette yeni yüzler’ beklentisini duyuyoruz. Parti tercihinden çok Türkiye’yi krizden çıkaracak proje’leri öne çıkarmak gerektiği ifade ediliyor. Listelerdeki isimler de seçim sonuçlarını tayin edecek. Kent seçim havasından çok uzakta. Seçimden çok İkinci Körfez Savaşı’ olasılığı konuşuluyor 
     
     Çark dönüyor ama... 
     Gaziantep, ekonomik krizden ihracat sayesinde büyük yara almadan çıktı ve 100 bin dolayındaki sanayi işçisi yüzde 15 - 20 iş kaybıyla çarkı döndürüyor. Ancak bu özverili çalışmaya karşın Ankara, reel sektör’ün can damarı Gaziantep ekonomisine gereken desteği sağlayamadı. Kemal Derviş’in politikalarının sosyal ayağı’ Gaziantep’e uzanamadı. Sanayi Odası Başkanı Nejat Koçer, Antep yaklaşımı’yla üretimin önü açılabilse 500 milyon dolar ek destekle kentin ihracat potansiyelinin 5 milyar dolara çıkabileceğini savunuyordu. Bu tahminin gerçekleşme şansını sorduk. Ne yazık ki, 2002’nin ilk yarısında Odalar Birliği’nin onca beklentisine karşın hiçbir somut adım atılmamış. 
     
     Ne umut var, ne güven 
     Nejat Koçer, Bu seçime niye gidiliyor anlamış değilim. Seçim bir umut, istikrar, güven beklentisi yaratır ama bu partilerle nasıl olacak 4 Kasım’da k bus senaryosu gerçek olacak gibi... Seçimin ertesi günü yeni bir seçimi tartışıyor olabiliriz’ diye tepki gösteriyordu. 
     Halkla konuşurken Celal Doğan’ın CNN Türk’te yayımlanan Derviş siyaset dışı kalabilir’ şoku geldi. Ancak Derviş, sürpriz bir açıklamayla YTP’de yer almayacağını ilan etti. Deniz Baykal’ın yaklaşımını övdü. CHP’ye kapıyı araladı. Bu durumda Gaziantep’te AKP, CHP, DYP çekişeceğe benziyor. 
     
     
     







Ağalıktan işadamlığına 


İyi bir angut musunuz 


Anakent gaspı 


Baykal-Derviş yakınlaşması 


N’olamaz 


ANTEP KARARSIZ 


Derviş gençleri çok seviyor ama... 


Solda birlik rüyası 


Baykal zaten bunu istiyordu 


Küskünler barışacak 


Türk tipi siyaset 


Antep’te Derviş şoku 


Derviş’in Arnavut inadı tuttu 


Sen de arka sıra çocuğu musun 


Hortumlanan paraları görev zararı’ diye halk ödüyor 


AKP gelsin de akıllansınlar’ 


</TEXT>
</DOC>
