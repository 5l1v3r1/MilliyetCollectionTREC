<DOC>
<DOCNO> 105694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun31.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da yılda en az 15 bin kişi gripten ölüyor. 
</HEADLINE>
<TEXT>

     Almanya'da her yıl en az 15 bin kişinin ''Influenza'' adı verilen grip virüsünden hayatını kaybettiği bildirildi. 
     Influenza Araştırma Grubu'nun kuruluşunun 10. yıldönümü vesilesiyle başkent Berlin'de düzenlenen bir toplantıda konuşan doktorlar, Almanya'da hastalanarak hayatını kaybeden insanların büyük kısmının ''Influenza''dan öldüğünü belirttiler. 
     Grip virüsüne karşı özellikle tıbbi personelin ve 60 yaşın üzerindeki insanlara yapılan aşıların sayısının artırılacağı da kaydedildi. 
     Jena kentindeki Schiller Üniversitesi Kliniği doktorlarından Prof. Peter Wutzler, ''Influenza''nın çeşitli ortamlara uyum sağlama yeteneği olduğunu, ayrıca kuşlarda ve memeli hayvanlarda da bulunduğu için kökünün kurutulmasının bir süre daha mümkün görünmediğini söyledi. 
     Öte yandan Berlinli doktor Martin Hansis, bugün Berlin'de yaptığı açıklamada, Almanya'da her yıl yaklaşık 40 bin kişinin doktorlardan şikayetçi olduğunu belirtti. 
     Bu şikayetlerin üçte birinin haklı görüldüğünü ifade eden Hansis, şikayetlerin sayısı gittikçe artarken, kabul edilen şikayetlerin sayısının azaldığına dikkati çekti. 
     





</TEXT>
</DOC>
