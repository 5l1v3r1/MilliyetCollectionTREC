<DOC>
<DOCNO> 125580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/yazar/heper.html </URL>
<DATE> 2002/12/19/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Bardağı bırak, ileriye bak... 
</HEADLINE>
<TEXT>

     SİMİTİN FAZİLETİ 
Tayyip Erdoğan simitçilik yapmış, Deniz Baykal da simitçi, Abdullah Gül de... 
Ve bazı milletvekilleri de. 
Levent meydanındaki "simitçi Osman"a artık daha nazik yanaşıp, simit rica ediyorum .. 
Ne olur ne olmaz... 

     Yüz metre gibi koşulan bir maratondan sonra Türkiye biraz sakinleşti sayılabilir. Olaylara daha serinkanlı bir gözle bakılabilir. 
     AB ile ilişkiler Ecevit hükümeti zamanında, özellikle o hükümetin son günlerinde belli bir hız kazanmıştı. Bu hareketlilikte, her şeyden önce Mesut Yılmaz’ın rolü vardı. 
     O olmasaydı koalisyon ortaklarının farklı görüşleri, bazı konulardaki gibi AB konusunu da rölantide tutabilirdi. 
     AB ile temasları nispeten canlandıran Mesut Yılmaz oldu. 
     
     AKP hükümeti umulanın tersine AB için öyle bir atağa kalktı ki Yılmaz’ın gayretleri bile yavaş kaldı. 
     O hızla da Kopenhag zirvesine gelindi ve zirve aşıldı. 
     Zirvede son güne kadar umutla umutsuzluk adeta baş başa yarıştı. 
     Tayyip Erdoğan’ın hırsı okyanusları aştı, Washington’a ulaştı. 
     Tekrarda yarar var o gayret Ecevit ve onun koalisyonu tarafından gösterilseydi bugün vardığımız nokta farklı olabilirdi. 
     
     Peki şimdi durum ne 
     Türkiye, 2003’ü müzakere tarihi olarak istiyordu, alamadı. 
     2004 de müzakere tarihi olarak verilmedi. 
     Bu tarih 2005 olabilir mi 
     Olur da olmaz da. 
     Yani Türkiye’nin artık müzakere tarihi garantisi yok. 
     Bu olumsuzluğa örtü teşkil etsin diye şöyle bir cümle icat edildi "İşler yolunda giderse müzakereler geciktirilmeyecek." 
     Bu tesellinin işe yarayıp yaramayacağını zamanı gelince göreceğiz. 
     
     Bir görüşe göre Kopenhag’la beraber artık Türkiye’nin AB’ye kabulü iyice tehlikeye girdi, Kıbrıs sorunu daha da kötüye gitti. Yunanistan ile sorunlar devam ediyor. Kopenhag hayhuyu arasında Irak tehlikesi de gözden kaçtı. 
     En önemlisi Kıbrıs’ın güneyi AB’ye girdi, Kuzey Kıbrıs AB dışı kaldı. Üstelik Türk Kıbrıs kendi içinde ikiye bölündü. Tartışmalar, fikir ayrılıkları şimdiye kadar görülmedik şiddetle sürüyor. 
     Bu nedenle Kopenhag için "bardak boş" diyenler var. 
     Bu tezin aksini savunanlar da. 
     Onlar bardağın dolu yarısına bakıp "bardak dolu"yu seslendiriyorlar. 
     Bardak boş diyenler mi, dolu diyenler mi haklı çıkacak zaman içinde göreceğiz. Bunda Ankara’nın gayretlerinin devamının da rolü olacak. 
     
AKP, DİKKAT      Tutarlılık önemli 
     İktidarın çelişkilerden kurtulup, bütünlük içinde olma, tutarlı olma ihtiyacı var. 
     Orman Bakanı Osman Pepe, bazı bürokratların 40 milyarlık tatil keyfine engel oluyor ve "Dinlenme tesislerinin hepsini özelleştireceğiz. Biz saltanat sürmeye gelmedik" diyor. 
     Ama bir de bakıyorsunuz "irticai faaliyetler" gerekçesiyle ordudan atılan bir AKP’li Meclis Milli Savunma Komisyonu Başkanlığı’na getiriliyor. 
     Günlerce bedelli askerlik diye kendine göre bir program müjdeleyen Bakan Ali Coşkun, bu kez de zorunlu tasarruf fonunda biriken 12 katrilyon liranın dağıtılacağı müjdesini veriyor. Ama bu sevinç de kısa sürüyor. 
     AKP, önce gerçekçi atılımlarla 70 milyonun çoğunluğunu kavrama teşebbüsüne geçse, kendi için de, Türkiye için de daha yararlı olmaz mı 
     Bazı bakanlar da şunu unutmasa "Söz gümüşse sükut altındır..." 
     
     
İSRAF DEĞİL      Soyan soyuyor 
     Başbakan Abdullah Gül, devletin nasıl yağmalandığını çarpıcı bir örnekle ortaya koydu "Benim özel kalemimde 80 kişi çalışıyor görünüyor, bunlar her ay maaş da alıyor, ama fiilen çalışan 1 kişi var " 
     Peki bu israfa, bu soyguna göz yumanlara bir şey yapılmayacak mı Yapanın, yaptığı, yanına kar kalmaya devam mı edecek 
     
YAKIŞ-TI MI      O bunu hep yapıyor 
     Dışişleri Bakanı Yaşar Yakış, Annan’ın yeni planı üzerinde 28 Şubat’a kadar "muhtemelen bir uzlaşma olabileceğini" söyledi. 
     Yakış, Rumların tek başına AB’ye üye olmasıyla Türkiye’nin adada, "AB toprağını işgal eden güç" haline geleceğine dikkat çekti. Karıştırmayın, Yakış bizim Dışişleri Bakanımız. 
     







Kıbrıs’ı satmak veya kurtarmak 


Görkemli alışveriş merkezlerindeki mobilyalar 


Kıvırtma sanatı 


Kıbrıs itirazı 


Niye iyimser olmak istiyorum 


Ağar, merkez sağı toparlar mı 


Duvar 


Kapılar 


İç borç dinamiği olumlu yönde 


Bardağı bırak, ileriye bak... 


Kıbrıs’ta son tango 


Avrupalı olmak hayat tarzıdır... 


İşkence, tecrit, sansür 


İTO’nun 50 yıllık ulu çınarı artık yok 


Fındık hükümetin başına iş açtı 


Yaşlılar ve özürlülerle yaşıyoruz 


</TEXT>
</DOC>
