<DOC>
<DOCNO> 125376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sondun12.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amanya'da Anayasa Mahkemesi göç yasasını iptal etti 
</HEADLINE>
<TEXT>

     Almanya'nın Federal Anayasa Mahkemesi, Federal Eyalet Temsilcileri Meclisi Bundesrat tarafından tartışmalı bir şekilde kabul edilen Göç Yasası'nı iptal etti. 
     Karlsruhe kentinde bulunan mahkeme, içeriği hakkında görüş belirtmediği yasayı, Federal Eyalet Temsilcileri Meclisi'nde kabul edilme şekli nedeniyle iptal ettiğini açıkladı. 
     Anayasaya göre, bir eyaletin yasayı kabul etmesinin tek oyla mümkün olabileceğine dikkat çeken mahkeme, Brandenburg Eyaleti İçişleri Bakanı Jörg Schönböhm'ün yasa için ''Hayır'' oyu kullanırken, Eyalet Başbakanı Manfred Stolpe'nin ''Evet'' oyu kullanmasını iptal kararına gerekçe gösterdi. 
     Göç Yasası'nın, Federal Eyalet Temsilcileri Meclisi'nde 22 Mart'ta yapılan oylamada tartışmalı bir şekilde bir oy farkla kabul edilmesinden sonra, muhalefet partileri, yasanın iptal edilmesi amacıyla Federal Anayasa Mahkemesi'ne başvuruda bulunmuşlardı. 
     





</TEXT>
</DOC>
