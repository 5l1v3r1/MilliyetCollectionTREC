<DOC>
<DOCNO> 138436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sonspo12.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen'de kar temizleme çalışmaları sürüyor... 
</HEADLINE>
<TEXT>

     Galatasaray'ın yarın Malatyaspor ile yapacağı lig maçı öncesi Ali Sami Yen Stadı'nda kar temizleme çalışmaları sürüyor. 
     Saha zemini tamamıyla karla kaplanan statta, yağışın yoğun bir biçimde sürmesine karşın temizleme çalışmalarının ara verilmeden sürdürüldüğü bildirildi. 
     Galatasaray Kulübü'nün internetteki resmi sitesinden yapılan açıklamada, stadın sürekli kontrol altında tutulduğu ve yarın temizleme çalışmaları için 100 kişilik bir ekibin de statta bulundurulacağı kaydedildi. 
     Bu arada Galatasaray'ın İsrailli futbolcusu Michael Haim Revivo, bugün 31 yaşına girdi. Kulüp, internet sitesinde yayınladığı mesajla Revivo'nun doğum gününü kutladı. 
     





</TEXT>
</DOC>
