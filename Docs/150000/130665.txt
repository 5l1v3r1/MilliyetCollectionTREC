<DOC>
<DOCNO> 130665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/siyaset/siy01.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen, Gül’e Saddam’dan mesaj getirdi 
</HEADLINE>
<TEXT>
ABD’ye Hayır’ deyin 
Saddam, üstü kapalı tehditlerini tekrarladı ve "ABD’nin savaşla ilgili taleplerini geri çevirmelisiniz" dedi 
     ÖNDER YILMAZ Ankara 

     Irak Devlet Başkanı Saddam Hüseyin, Birleşmiş Milletler BM kararlarına "şüpheye yer bırakmayacak şekilde" uymasını isteyen Başbakan Abdullah Gül’e, "Biz de barış istiyoruz ama gerekirse savaşa hazırız" mesajı verdi. Önceki gün 2 saat 20 dakika görüştüğü Saddam Hüseyin’e "tüm dünyanın savaşa karşı olmasına rağmen ABD yönetiminin ülkesine saldırmakta kararlı olduğunu" anlatanKürşat Tüzmen, dün de Gül’e Saddam’ın sözlerini aktardı. 
     
     ZARAR GÖRÜRSÜNÜZ’ 
     Tüzmen, Gül’e Saddam’dan şu mesajı iletti "Biz BM’nin bütün kararlarına uyduk. Ama ABD h l tehditlerini sürdürüyor. Ortadoğu’ya h kim olmak için gerekçeler üretiyor. Silah denetçileri bir şey bulamadı. Savaşın kaçınılmaz hale gelmesi halinde Irak halkı her ferdiyle hazırdır. Savaş halinde sadece biz zarar görmeyiz. Türkiye, Suriye, İran, Ürdün gibi bölge ülkeleri, ilk önce ekonomik olarak zarar görecek. Bu ülkeler, kontrolleri dışında, başta güvenlik olmak üzere, önlenemeyecek tehlikelerle karşı karşıya kalacak. Türkiye barış girişimlerini sürdürmelidir. Hem bizim, hem de bölge adına barışın sağlanması için barışın sesini dünyaya duyurmalıdır." Tüzmen, Gül’e Saddam’ın "Türkiye ile ABD ilişkilerinin iyi olmasına rağmen savaşa dönük taleplerini kabul etmemesi gerektiği" görüşünü de iletti. 
     



 SİYASET 












</TEXT>
</DOC>
