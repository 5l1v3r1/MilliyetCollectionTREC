<DOC>
<DOCNO> 129293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko20.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur emeklileri maaşlarını Şekerbank'tan da alabilecek... 
</HEADLINE>
<TEXT>

     Memur Emekli, dul ve yetimlerinin maaşlarını alırken banka önünde oluşan sırayı azaltmak için, emekli maaşlarının Şekerbank tarafından da ödenmesi konusunda protokol imzalandı. 
     Maliye Bakanlığı'ndan yapılan yazılı açıklamada, emekli, dul ve yetimlerin maaşlarını tahsil etmeleri sırasında banka önünde oluşan ''maaş kuyruğunu'' azaltmak amacıyla, Emekli Sandığı ve Şekerbank Genel Müdürlüğü arasında protokol imzalandığı bildirildi. 
     Açıklamada, aylıklarını Şekerbank şubeleri kanalıyla almak isteyen emekli, dul ve yetimlerin talep etmeleri durumunda, banka şube değişikliğinin hemen yapılacağı belirtildi. 
     Daha önce Ziraat Bankası, Halkbank, Vakıflar Bankası, Oyakbank ve son olarak da Pamukbank ile bu konuda anlaşma yapan Emekli Sandığı'nın, İş Bankası, Adabank, Yapı Kredi Bankası, Koçbank, Denizbank, Garanti Bankası ve Finansbank ile müzakereleri ise sürüyor. 
     





</TEXT>
</DOC>
