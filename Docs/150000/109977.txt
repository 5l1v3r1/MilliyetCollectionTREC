<DOC>
<DOCNO> 109977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/guncel/gun01.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Park olsun diye verdi kaçak bina diktiler... 
</HEADLINE>
<TEXT>

Üsküdar Belediyesi’ne 3 bin 500 metrekarelik yer bağışlayan Sevim Aksoy’un arsası üzerine kaçak bina yapıldı. Aksoy, kaçak inşaata izin veren belediye başkanına dava açtı 
     ESRA ALUS İstanbul 

     Kandilli’de park yapılması için belediyeye hibe edilen 3 bin 500 metrekare arsaya kaçak bina inşa edildi. Arsayı bağışlayan mimar Sevim Aksoy’un şik yeti üzerine hakkında dava açılan Üsküdar Belediye Başkanı Yılmaz Bayat, "Binayı yıkacak imk nlara sahip değiliz" dedi. 
     
     3 yıl hapisle yargılanıyor 
     İlk duruşmaya, "görevi kötüye kullanmak" suçundan 3’er yıla kadar hapis ve memuriyetten men cezası istemiyle tutuksuz yargılanan Bayat, Belediye Başkan Yardımcısı Mustafa Uğur ve Yapı Kontrol Müdürü Ahmet Metin Yıldırım katıldı. 
     
     Tahliye edilmedi 
     Mezarlık Sokak’taki iki katlı binanın yıkımının belediyenin imk nlarıyla mümkün olmadığını öne süren Bayat, "Yıkım için ihale açtık. Evde insanlar olduğu için kimse yıkmaya yanaşmadı. İhaleye bir firma girdi. Biz de görevi bu firmaya verdik. Fakat bina içerisinde insan ve eşyanın tahliyesi gerekiyor. Bugüne kadar tahliye edilemedi. Ancak, tahliyenin ardından yıkım gerçekleştirilecek. Görevimi kötüye kullanmam söz konusu değildir" diye konuştu. 
     
     Defalarca uyardım 
     Aksoy ise Yıldız Teknik Üniversitesi’nde YTÜ mimariyle ilgili ders verdiğini belirterek, şöyle konuştu 
     "Babamdan miras kalan arazinin 3 bin 500 metrekaresini belediyeye park yapılması için hibe ettim. Arsa üzerine kaçak inşaat yapılmaya başlandığı günden itibaren belediyeye dokuz ayrı dilekçe verdim. Defalarca da sözlü uyarıda bulundum. Kaçak inşaat yapımına izin vermemek belediyenin görevidir. Kurum görevini yapmamıştır. Başkanla yüz yüze görüşerek Titiz davranın, kaçak yapılaşmaya izin vermeyin’ dedim. Altıncı dilekçeyi verdiğimde, sadece kaçak inşaatın üçüncü katı yıkıldı. Fakat, daha sonra inşaatın devam etmesine göz yumulmuştur." 
     



 GÜNCEL 























</TEXT>
</DOC>
