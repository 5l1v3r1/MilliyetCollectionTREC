<DOC>
<DOCNO> 122816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yasam/yas04.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Görsel bir şölen 
</HEADLINE>
<TEXT>

     DIŞ HABERLER SERVİSİ 

     BAZI Güney Afrika ülkeleri ile Avustralya’da dün gerçekleşen tam güneş tutulması meraklılara görsel bir şölen yaşattı. Bizim saatimizle 07.50’de Atlantik Okyanusu’nun güneyinde başlayan tutulma, sırasıyla Angola, Güney Afrika, Botswana, Zimbabwe, Mozambik ve ardından da Hint Okyanusu’nu aşarak Avustralya üzerinde gerçekleşti. Avustralya’da binlerce kişi tutulmayı izleyebilmek için yollara döküldü. 
     HAVANIN bulutlu olması nedeniyle tutulmanın gözlüksüz bile izlenebildiği Güney Afrika’da yerli halk Venda’lar bu doğa olayının keyfini çıkarmak yerine başlarını öne eğip beklediler. Tanrıları N’wali’nin tutulma sırasında dünyayı ziyaret ettiğine inanan Venda’lar, tutulmaya gözleriyle tanık olduklarında hem yıldırımlarla çarpılıp küle dönmekten korktuklarından, hem de tanrılarına olan saygılarından güneş tutulmalarını izlemiyorlar. 
     



 YAŞAM 















</TEXT>
</DOC>
