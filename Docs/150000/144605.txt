<DOC>
<DOCNO> 144605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sontur16.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Bezmencezaevinde... 
</HEADLINE>
<TEXT>

     ABD'den Türkiye'ye dönen işadamı Halil Bezmen, hakkındaki 3 ayrı davada verilen gıyabi tutuklama kararlarının vicahiye çevrilmesinin ardından Metris Cezaevi'ne gönderildi. 
     ABD'nin sınırdışı kararı sonrasında Türkiye'ye dönmek istediğini bildiren ve bu sabah uçakla New York'tan İstanbul'a gelen işadamı Bezmen, öğle saatlerinde polis nezaretinde Bakırköy Cumhuriyet Savcılığı'na çıkarıldı. 
     Bezmen hakkında Üsküdar 1. Ağır Cezahkemesi'nde ''tarihi eser kaçakçılığı'' suçlamasıyla 13 sanıkla birlikte yargılandığı davada, aynı mahkemede 8 sanıkla birlikte ''1918 sayılı Kaçakçılığın Men ve Takibine Dair Kanun'a muhalefet etmek'' suçuna ilişkin yargılandığı davada ve Bakırköy 3. Ağır Ceza Mahkemesi'nde 15 sanıkla birlikte ''evrakta sahtecilik'' gerekçesiyle yargılandığı davada verilmiş olan gıyabi tutuklama kararları, nöbetçi mahkemece vicahiye çevrildi. 
     Böylece, her 3 dava kapsamında da tutuklanması kararlaştırılan işadamı Bezmen, Metris Cezaevi'ne konuldu. 
     Halil Bezmen'in Bakırköy Adalet Sarayı'ndaki yaklaşık 3 saat sürenhukuki işlemlerinin tamamlanması sırasında, ayrıldığı eşi Selma Bezmenile çocukları da hazır bulundu. 
     





</TEXT>
</DOC>
