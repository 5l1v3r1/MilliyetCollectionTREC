<DOC>
<DOCNO> 100960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun24.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumen büyücülerden tehdit. 
</HEADLINE>
<TEXT>

     Rumen büyücüler, büyünün medya yoluyla teşvikine getirilen yasağın kaldırılmaması halinde, ''güçlerini kullanarak Romanya'nın Avrupa Birliği AB ve NATO'ya girmesini engelleyecekleri'' tehdidinde bulundular. 
     Ülkenin seçilmiş ''büyü kraliçesi'' Maria Campina, ''Romanya'nın AB ve NATO'ya girmesi amacıyla yapılmakta olan büyünün durdurulması için emir verdim. Buna karşı mücadele edeceğiz'' dedi. 
     Campina, ülkede 100'ü aşkın büyücünün, Ulusal Radyo-Televizyon Kurulu'nun geçen hafta büyünün medyada teşvikine getirdiği yasaktan üzüntü duyduğunu belirterek, ''Siyasetçiler, televizyonda film yıldızları gibi hareket ederken, biz neden yasaklanıyoruz'' diye konuştu. 
     





</TEXT>
</DOC>
