<DOC>
<DOCNO> 128751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/soneko01.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GEçtiğimiz hafta yatırım araçları... 
</HEADLINE>
<TEXT>

     Piyasalar geçen hafta, yine ağırlıklı olarak Irak konusuna ilişkin gelişmeleri yakından izledi. 
     İMKB'de işlem gören hisse senetleri, haftalık bazda ortalama yüzde 3.57 oranında değer kazandı. Hisse senetlerindeki artışa karşın altında düşüş, dövizde ise sınırlı oranlarda artışlar dikkati çekti. 
     İstanbul Menkul Kıymetler Borsası'nda İMKB işlem gören hisse senetleri, haftaya ortalama yüzde 1.68 kayıpla başladılar. 
     Borsa'da, Irak'a olası operasyon beklentileri doğrultusunda sıkışık bir seyir ve düşük işlem hacmi dikkat çekti. 
     Endeks ilk seansta 214.24 puanlık düşüşle 10,249.71 puandan seansı kapattı. 2. Seansta düşüş 10,149.65 puana kadar sürdü. Hacimsiz alımlarla toparlanan endeks günü 10.288.12 puandan tamamladı. 
     Salı günü 2002 yılının son işlem günü oldu. Hisse senetleri yüzde 0.80 oranında değer artışıyla yılı tamamladı.. 
     1. Seansta 10,243.06 puana kadar gerileyen endeks, sadece 1.29 puanlık artışla 10,289.41 puandan kapandı. 2. Seansta endeks gelen alımlarla seans içinde gördüğü en yüksek değer olan 10,369.92 puandan kapandı. İkinci seanstaki artış 80.51 puan ve yüzde 0.78 olurken, günlük bazda ise endeks 81.80 puan ve yüzde 0.80 artış kaydetti. 
     Çarşamba günü yılbaşı tatili nedeniyle İMKB'de işlem yapılmadı. 
     Perşembe günü yeni yılın ilk işlem günüydü ve 10,650 puan direncini test eden Borsa, ortalama yüzde 2.21 oranında artış kaydetti. 
     1. Seansta 10,247.41 puana kadar gerileyen endeks, daha sonra özellikle Yapı Kredi Bankası, diğer sektör hisseleri ile Çukurova Grubu kağıtlarıyla toparlandı ve seansı yüzde 1.95'lik artışla 10,572.08 puandan tamamladı. 
     2. Seansta 10,500 puan seviyesinde sıkışık seyir izleyen endeks, gelen son dakika alımlarıyla seans içinde gördüğü en yüksek değer olan 10,589.58 puandan günü tamamladı. 
     Haftanın son işlem gününde, İlk seans yerinde sayan Borsa ikinci seansta gelen alımlarla 10,800 direncinin hemen üzerinde 10,837. puandan kapandı. 
     İkinci seanstaki artış 245.68 puan ve yüzde 2.32 olurken, günlük bazda ise endeks 238.95 puan ve yüzde 2.25 artış kaydetti. 
     Bu gelişmelerin ardından hisse senetlerinin haftalık ortalama değer artışı yüzde 3.57 olarak gerçekleşti. 
     
     ALTIN, DÖVİZ, BONO, FAİZ VE REPO 
     Geçen hafta altında düşüş, dövizde ise yüzde 1'e yaklaşan artışlar oldu. 
     Külçe altının gram satış fiyatı yüzde 1.34 düşerek 18 milyon 400 bin lira, Cumhuriyet altınının satış fiyatı da yüzde 0.79 düşerek 125 milyon lira oldu. 
     Dövizde ABD Doları Türk Lirası karşısında yüzde 0.12 oranında, Euro da yüzde 0.29 oranında artış kaydetti. 
     Bugün kapanışta Amerikan Doları'nın satış fiyatı 1 milyon 660 bin lira, Euro'nun fiyatı da 1 milyon 725 bin lira oldu. 
     Yatırım fonlarına katılma belgeleri haftalık ortalama yüzde 0.62 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.60 ile yüzde 0.96 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.80 ve 1 aylık mevduatta yüzde 0.70 oldu. 
     Önceki hafta sonunda ortalama faizleri yüzde 44'ün biraz altında olan haftalık reponun net getirisi de, yüzde 0.70'te kaldı. 
     





</TEXT>
</DOC>
