<DOC>
<DOCNO> 113826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/spo03.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'RAHAT UYU BAŞKAN' 
</HEADLINE>
<TEXT>

Galatasaray 97. yaşına, kulübün kurucusu Ali Sami Yen’in mezarı başında girdi. Özhan Canaydın, "100. yılda Avrupa’nın zirvesine çıkan bir takım geliyor" dedi 
     EROL DEMİRKOL. 

     Onurla anacağız’ 
     GALATASARAY 97. yaşına girmenin heyecanını yaşıyor. Sarı - Kırmızılılar, kuruluş yıldönümü etkinliklerine, kulübün 1. numaralı üyesi Ali Sami Yen’i mezarı başında anarak başladı. Törende konuşma yapan Başkan Özhan Canaydın, "100. yılında Galatasaray’ı Avrupa’nın en güçlü takımı yapacağız. Bu sayede kurucumuz Ali Sami Yen mezarında daha rahat edecek" diye konuştu. 
     
     Pilavda buluşma 
     KURULUŞ etkinlikleri bugün de devam edecek. Sarı - Kırmızılı camianın önde gelen isimleri saat 11.00’de Galatasaray Lisesi’nde bir araya gelecekler. Geleneksel Pilav’ın yenmesinin yanı sıra kulüpte 50 yılını doldurmuş Divan Üyeleri’ne berat ve madalyaları verilecek. Kutlamalar, kulübün kurulduğu sınıfın ve Galatasaray Müzesi’nin ziyaret edilmesiyle son bulacak. 
     
Ucak krizi Galatasaray, Türk Havayolları’nın indirimli fiyata yanaşmaması üzerine Brugge maçına Kıbrıs Havayolları ile gitme kararı aldı 
     ŞAMPİYONLAR Ligi’nde Brugge ile oynanacak olan maç öncesinde Galatasaray ile Türk Havayolları THY arasında bilet krizi yaşandı. Gelişme Sarı - Kırmızılılar’ın, Belçika seyahatini organize etmek için kolları sıvamasıyla başladı. THY ile yapılan ilk görüşmelerde ortak nokta bulunamadı. Galatasaray, 60 bin doları aşan bir maliyet sunan havayolu şirketine rest çekti. 
     THY’NIN fiyatta kesinlikle oynama yapmayacağını bildirmesi üzerine, Sarı - Kırmızılı yöneticiler çareyi başka bir tur şirketiyle görüşmekte buldu. Son anda Kıbrıs Türk Havayolları ile temasa geçildi. KTHY’nin sıcak tavrı ve THY’ye göre yarı yarıya fiyat vermesi üzerine Belçika seyahatini organize etmesi konusunda anlaşma sağlandı. Sorun böylece kısa sürede çözüldü. 
     
Rekora doğru      TÜRK Futbolu’nda son yıllarda büyük başarılara imza atan Galatasaray, gözünü Fenerbahçe’nin evinde kırdığı yenilmezlik rekoruna dikti. Ali Sami Yen Stadı’nda oynadığı son 22 lig maçında yenilgi yüzü görmeyen Sarı - Kırmızılılar, bugünkü Diyarbakırspor engeli de üç puanla tamamlayıp, ezeli rakibinin 24 maçlık rekoruna bir adım daha yaklaşmayı hedefliyor. 
     
Brugge intihar etti      GALATASARAY’IN Şampiyonlar Ligi’ndeki rakibi Club Brugge’de, teknik direktör Sollied’ten şok ceza. Norveçli teknik adam, antrenmanda kavga eden golcüsü Anders Mendoza’yı üç, orta alanda görev yapan Bratislav Rustic’i de bir maç kadro dışı bıraktı. Sakat olan Lange ve Serebrennikov’dan sonra iki oyuncunun şok cezaları, Galatasaray maçı öncesi Brugge’ün belini iyice büktü. 
     BELÇİKA Ligi’nde bugün Charleroi ile rakip sahada karşılaşacak Brugge’de Rustic cezasını çekecek, ancak önceki disiplinsizlikleri sonucu takımdan üç maç kesilen Mendoza, Sarı - Kırmızılar’a karşı oynayamayacak. Ameliyat olan Lange ve Serebrennikov’dan da yoksun kalacak olan teknik direktör Sollied’in, prensipleri nedeniyle Mendoza’yı affetmeyi de düşünmediği öğrenildi. 
     
Yöneticilerin moral yemeği      GALATASARAYLI yöneticiler, önceki gece Levent’teki Le Select Restaurant’ta bir araya geldi. Refik Arkan ve eşinin organize ettiği yemekte Sarı - Kırmızılılar, geç saatlere kadar hem eğlendiler hem de moral depoladılar. Yöneticilerin tam kadro katıldığı organizasyonun, fırsat bulundukça yenilenmesi de kararlaştırıldı. 
     
Kampa girdiler      GALATASARAY Diyarbakırspor ile bugün oynayacağı kritik maç için Florya Tesisleri’nde kampa girdi. Milli Takım’dan dönen futbolcuların da yer aldığı son çalışmaya sakatlığı devam eden Sarr katılmadı. Senegalli oyuncunun tedavisinin sürdüğü ve forma giyemeyeceği açıklandı. Son maçlarda takımdaki yerini alamayan Almaguer’in ise hazır olduğu bildirildi. 
     



 SPOR 


































</TEXT>
</DOC>
