<DOC>
<DOCNO> 108620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yasam/yas01.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim kurtaracak bu İstanbul’u 
</HEADLINE>
<TEXT>

Bu kez bu soruyu soran, İstanbul’a tam 22 sayfa ayırıp Türkçe Çile bülbülüm çile’ başlığını kullanan National Geographic dergisi oldu... 
     CAN KAMİLOĞLU New York DHA 

     Dünyanın en saygın dergilerinden National Geographic, muhabir Rick Gore’un imzasıyla Türkiye’nin en büyük kenti İstanbul’un sorunlarını masaya yatırdı. 
     Türkçe atılan Çile bülbülüm çile’ başlığıyla tam 22 sayfa ayrılan haberde Gore, İstanbul’da yaşadığı çarpıklık ve çelişkileri bir barda dinlediği muzik grubunun şarkılarıyla özleştirdi. Barda söylenen Batılı neşeli pop şarkısının yerini bir anda endişe ve hüzün nidalarının bulunduğu Çile bülbülüm çile’ şarkısına bıraktığını belirten Gore, ardından da endişe yüklü Türkiye’nin en büyük kentinin yaşadığı çileleri’ anlattı. 
     
     Ezan - türban çelişkisi 
     İstanbul’un ciddi bir ekonomik bunalım yaşadığını, laikliğin ateş altında bulunduğunu, beklenen büyük depremin de yolda olduğunu söyleyen Gore, "İstanbul’da pembe bir şeker bulutu" sözleriyle eğlence ve bayramlardan bahsetmeyi de ihmal etmedi. 
     Buna rağmen 22 sayfalık izlenimlerinde daha çok İstanbul’un sorunlarını masaya yatıran National Geographic muhabiri Gore, 1923’ten bu yana modern Türkiye Cumhuriyeti’nin özellikle laiklik konusundaki hassasiyetine dikkat çekti. Gore, türban ve çarşafın resmi daire, okul ve resmi evrak fotoğraflarında yasak olduğuna işaret ederken, nüfusun yüzde 99’un Müslüman olduğunu ve 5 vakit ezan sesinin hiç susmadığını kaydetti. 
     
     
     



 YAŞAM 















</TEXT>
</DOC>
