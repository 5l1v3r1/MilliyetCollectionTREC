<DOC>
<DOCNO> 138028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur04.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de direğe çarpan kamyonda bir kişi öldü... 
</HEADLINE>
<TEXT>

     Kağıthane'de direğe çarpan kamyondaki 2 kişiden 1'i öldü, diğeri yaralandı. 
     Cemil Topay 46 yönetimindeki 34 RB 577 plakalı televizyon yüklü kamyon, TEM Otoyolu Hasdal Mevkii'ndeki buzlanma nedeniyle kontrolden çıkarak, yol ayrımındaki trafik yön levhalarının bulunduğu direğe çarptı. 
     Çarpmanın etkisiyle şoför mahalli araçtan ayrılırken, sürücünün yanında bulunan oğlu Ekrem Topay 20 olay yerinde hayatını kaybetti. 
     Kaza sonucu bacaklarında kırıklar oluşan Cemil Topay ise SSK Okmeydanı Hastanesi'nde tedavi altına alındı. 
     Bu arada Sezai Taş'ın kullandığı oto yedekparçası yüklü 34 TZ 2468 plakalı TIR, Küçükçekmece Basın Ekspres Yolu İkitelli Mevkii'nde, başka bir araçtan yola düşen otomobil lastiğine çarptı. 
     Sürücünün kontrolü kaybetmesiyle devrilen TIR, aydınlatma direğine çarparak durdu. 
     Taş'ın yara almadan atlattığı kaza nedeniyle yaklaşık 1 saat trafiğe kapanan Basın Ekspres Yolu, TIR'ın çekilmesinden sonra yeniden ulaşıma açıldı. 
     





</TEXT>
</DOC>
