<DOC>
<DOCNO> 122527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur17.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan ''Siirt için değerlendirme yapacağız'' 
</HEADLINE>
<TEXT>

     AK Parti Genel Başkanı Recep Tayyip Erdoğan, bir yandan Anayasa değişikliği konusunda çalışmaların sürdüğünü, diğer yandan da Yüksek Seçim Kurulu'nun Siirt'te seçimin iptaline ilişkin kararının gerekçesini açıklamasını beklediklerini söyledi. 
     Erdoğan, Siirt'te yenilenecek olan seçimlerde milletvekili adayı olup olmayacağına ilişkin olarak da ''Durun bakalım, arkadaşlar istifa etmeden hiçbirşey olmaz'' dedi. 
     AK Parti lideri Erdoğan, partisinin Meclis Grup toplantısından sonra gazetecilerin sorularını yanıtladı. Erdoğan'a yöneltilen sorular ve yanıtları şöyle 
     Soru Anayasa'nın 67, 76 ve 78. maddeleriyle ilgili değişiklik teklifi imzaya açıldı. Böylece, seçilmeniz önündeki tüm engeller ortadan kalkmış olacak. Bu durumda ne yapacaksınız 
     Erdoğan Gerekçeli kararı bekliyoruz. Gerekçeli kararı aldıktan sonra Merkez Karar Yürütme Kurulu'nda değerlendireceğiz. 
     Soru Bu durumda herhangi bir olumsuzluk olmazsa aday olacak mısınız 
     Erdoğan Tabii, arkadaşlarımızın istifasına bağlı. İstifa etmeden hiçbirşey olmaz. 
     Soru Siirt'te yaptığınız bir konuşma dolayısıyla siyasi yasaklı hale geldiniz. Şimdi Siirt'ten milletvekili olmanız gündemde. Bunu nasıl değerlendiriyorsunuz Bu bir kader mi 
     Erdoğan Dur bakalım henüz birşey yok ortada. 
     Soru Anayasa değişikliği konusu... 
     Erdoğan Arkadaşlar bir çalışma yapıyor. Ama, bir yandan da gerekçeli kararı bekliyor arkadaşlar. Gerekçeli karara göre de son şekli verilecek. 
     





</TEXT>
</DOC>
