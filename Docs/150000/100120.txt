<DOC>
<DOCNO> 100120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/soneko21.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş "Dünya piyasalarına girmiş durumdayız" 
</HEADLINE>
<TEXT>

     Devlet Bakanı Kemal Derviş, ''İhracat büyük bir hızla büyüyor, dünya piyasalarına girmiş durumdayız'' dedi. 
     Derviş, Türkiye İhracatçılar Meclisi TİM Başkanı Oğuz Satıcı ve diğer yetkililerle yaptığı sektör gezisinde son olarak Öztiryakiler'in Büyükçekmece'deki tesislerini gezdi. 
     Öztiryakiler Yönetim Kurulu Başkanı Tahsin Öztiryaki'den firma ve sektöre ilişkin bilgi alan Derviş, ziyaretin ardından kısa bir açıklama yaptı. 
     Derviş, şunları söyledi 
     ''Önemli tesisler gördük ki maalesef zorluklar var ama ihracat büyük bir hızla büyüyor. Dünya piyasalarına girmiş durumdayız ve bu arkadaşlarımız Türkiye'deki kalite imajını bütün dünyaya yerleştiriyorlar. Bence en önemli olan bu. Sizin yaptığınız iş sadece kendiniz için değil, sizin arkanızdan gelen ve Türkiye'de üretim yapan herkes için çok önemli.'' Gazetecilerin sorularını yanıtlamayan Devlet Bakanı Derviş, daha sonra Ankara'ya dönmek üzere Atatürk Havalimanı'na hareket etti. 
     





</TEXT>
</DOC>
