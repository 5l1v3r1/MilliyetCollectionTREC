<DOC>
<DOCNO> 137345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sonspo22.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftardan Başkan Yıldırım'a destek... 
</HEADLINE>
<TEXT>

     Gaziantepspor ile yapılan lig maçı öncesinde çarpıcı açıklamalar yapan ve görevi bırakmayacağını açıklayan Fenerbahçe Kulübü Başkanı Aziz Yıldırım'a taraftarlardan destek geldi. 
     ''www.fenerbahceninsesi.com'' adlı internet sitesinde yapılan ''Başkan Yıldırım görevi bırakmalı mı '' şeklindeki ankete katılan 1567 kişiden yüzde 91'i 1435 kişi başkanın görevine devam etmesi yönünde oy kullandı. 
     Ankete katılan taraftarların yüzde 9'u ise 132 kişi sorusuna ''Evet'' diye cevap verdi. 
     
     DENİZLİSPOR MAÇI HAZIRLIKLARI 
     Fenerbahçeli futbolcular, Denizlispor ile yapacakları lig maçının hazırlıklarını yarın yapacakları antrenmanla sürdürecek. 
     Gaziantepspor maçının ardından dün çalışıp, bugünü dinlenerek geçiren futbolcular, yarın sabah Samandıra Tesisleri'nde toplanarak, yapacakları tek idmanla Denizlispor maçı hazırlıklarına devam edecek. 
     





</TEXT>
</DOC>
