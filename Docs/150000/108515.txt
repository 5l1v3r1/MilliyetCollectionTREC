<DOC>
<DOCNO> 108515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sonspo04.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Grekoromen Güreş Şampiyonası yarın başlıyor... 
</HEADLINE>
<TEXT>

     Rusya'nın başkenti Moskova'da yarın başlayacak olan 47. Dünya Büyükler Grekoromen Güreş Şampiyonası'nda mücadele edecek olan Türk Milli takımı, bugüne kadar katıldığı şampiyonalarda, topladığı madalya ile madalya sıralamasında 8. sırada bulunuyor. 
     1904 yılından bu yana yapılan, ancak Türkiye'nin 1950 yılından itibaren katıldığı grekoromen dünya güreş şampiyonalarında, milli takım 12 altın, 23 gümüş, 18 bronz madalya kazandı. 
     
     SSCB HALA ÜSTÜN 

     Bugüne kadar 46 kez düzenlenen grekoromen dünya güreş şampiyonalarında, dağılan SSCB'nin tartışılmaz üstünlüğü göze çarpıyor. 
     SSCB, 46 şampiyonanın 27'sinde takım halinde birinci olurken, Avusturya ve Almanya ise 4'er kez ilk sırayı alarak, bu ülkeyi izledi. 
     Türkiye ise bugüne kadar dünya şampiyonalarında takım halinde ilk sırayı almayı başaramadı. 
     SSCB 132 altın madalya kazanarak, dünya şampiyonalarında takım sıralamasında birincilik kürsüsüne açık ara farkla yerleşirken, 25 altın madalya kazanan Bulgaristan 2., 23 altın madalyalı Macaristan da 3. sırada yer aldı. 
     
     3 GÜREŞÇİMİZ 2'ŞER KEZ ŞAMPİYON OLDU 

     Türkiye'ye grekoromen dünya şampiyonalarında 3 güreşçi, 2'şer kez altın madalya sevinci yaşattı. 
     1958 ve 1962 yıllarında 73 kiloda Kazım Ayvaz, 1962 ve 1963 yıllarında Tevfik Kış ve 1993 ile 1995 yıllarında da ''Asrın Güreşçisi'' olarak anılan Hamza Yerlikaya, altın madalyaya ulaşarak, 2'şer kez dünya şampiyonu oldu. 
     Türkiye'ye dünya şampiyonalarında en fazla madalyayı ise Hamit Kaplan kazandırdı. Kaplan, 1 gümüş, 3 de bronz madalya ile 4 kez kürsüye çıkma başarısı gösterdi. 
     Bu arada, Yaşar Yılmaz ile halen grekoromen güreş milli takımının başantrenörlüğünü de yapan Salih Bora, 3'er kez final karşılaşmasına çıkmalarına rağmen, başarılı olamayarak, gümüş madalyayla yetinmek zorunda kaldı. 
     En fazla Dünya Şampiyonu olma rekoru ise 9 altın madalya ile Rus Aleksander Karelin'e ait. 
     
     MADALYALI TÜRK GÜREŞÇİLER 

     Dünya şampiyonaları tarihinde madalya kazanan Türk güreşçiler şöyle 
     Altın madalya 
1950 Muharrem Candaş 
1958 Rıza Doğan 
1958-1962 Kazım Ayvaz 
1962-1963 Tevfik Kış 
1993-1995 Hamza Yerlikaya 
1995 Hakkı Başar 
1997 Ercan Yıldız 
1997 Şeref Eroğlu 
1999 Nazmi Avluca 

Gümüş madalya 
1950 Ali Yücel 
1950 Halil Kaya 
1950 Celal Atik 
1950 Ali Özdemir 
19 Ahmet Bilek 
1955-1958-1961 Yaşar Yılmaz 
1955-58 Müzahir Sille 
1961 Hamit Kaplan1966 Tevfik Kış 
1971 Hızır Sarı 
1975 Bilal Tabur 
1977-1981-1982 Salih Bora 
1983 Erol Kemah 
1989 Remzi Öztürk 
1991 M. Akif Pirim 
1997 Hamza Yerlikaya 
1998-99 Şeref Eroğlu 

Bronz madalya 
1950 Tevfik Yücel 
1950 Adil Candemir 
1955 Hüseyin Akbaş 
1955-1958-1963 Hamit Kaplan 
1961 Ziya Doğan 
1961-1962 Burhan Bozkurt 
1961-1962 Yavuz Selekman 
1962 Rıza Doğan 
1962 İsmet Atlı 
1965 Sırrı Acar 
1966 Ünver Beşergil 
1967 Vahap Pehlivan 
1998 Nazmi Avluca 
2001 Mehmet Özal 

     
</TEXT>
</DOC>
