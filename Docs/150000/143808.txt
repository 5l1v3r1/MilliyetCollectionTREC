<DOC>
<DOCNO> 143808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/asik.html </URL>
<DATE> 2003/03/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Panik gereksiz... 
</HEADLINE>
<TEXT>

     Güneydoğu’da ekonomik hayat durdu. 
     Tanker trafiği sıfıra indi... Turizmde kayıplar başladı. 
     Irak sınırına askeri sevkiyat için trilyonlarca masraf ediyoruz... 
     İsrail, elini soğuk sudan sıcak suya sokmadığı halde ABD’den 4 milyar dolar savaş tazminatı alıyor. 
     Türkiye hava koridorunu açsa bile zırnık yok... 
     İktidar işin başından itibaren tutarlı ve kararlı davransaydı... 
     Ekonomiyi kurtaramasak bile uluslararası itibarımızı kurtarmanın çaresi vardı. 
     Daha baştan BM kararı olmadan kıpırdamayacağımızı ilan etmek... Birinci tezkereyi Meclis’ten çıkartmamak... ABD’ye umut vermemek... 
     O takdirde ABD ile ilişkiler de bu düzeyde bozulmayacaktı. 
     Washington’da sözler verilip Ankara’da sürünceme politikası izlenince Türkiye en berbat olasılığın içine düştü... Bundan sonrası ne olacak Önce paniğe kapılmamak gerek... Bu süreci dışa bağımlılıktan kurtarma, ulusal çıkarlara dayalı ekonomik politikalara yönelme dönemi olarak kullanabilirsek k rlı bile çıkarız. Savaşa katılmadığımız için onurumuz da kurtulur. Panik yok... 
     
     ABD Irak’a demokrasi götürüyor... Uçaktan bombayla atacak 
Mustafa Öncül 

     İngilizler Başbakan Tony Blair’e "Prime Minister" yerine yeni lakap bulmuşlar "Prime Monster" yani "Baş Canavar"... 
     
     
Medya neferleri...      Kuzey Irak sınırında görev yapan bir gazeteci arkadaşımız koşulları aktarıyor... 
     "Yabancı meslektaşlarımız buraya tam donanımlı olarak gönderilmiş. Hepsinin ilkyardım çantaları, çelik yelekleri, havai fişekleri, gaz maskeleri var ve bunları nasıl kullanacaklarını çok iyi biliyorlar. Bizde bu donanıma bir tek Anadolu Ajansı muhabirleri sahip... Yarın buraya bir kimyasal bomba atılırsa Anadolu Ajansı’yla yabancı meslektaşlarımız dışında hiç kimse hayatta kalmaz... Durumu dikkatinize sunuyorum..." 
     
Perşembenin gelişi      Efendim ben de savaşa karşıyım ama... 
     - Aması ne 
     - Çok borcumuz var o yüzden ABD’nin isteklerini kabule mecburuz... 
     Savurganlık, hortum, hesapsızlık, hazine yağması, yağma, talan, yalan... Geldiğimiz yer ortada... 
     Ata’nın şu güzel sözünü hatırlamanın sırasıdır 
     "Çalışmadan, yorulmadan, öğrenmeden rahat yaşama yollarını aramayı alışkanlık haline getirmiş milletler... Evvela haysiyetlerini ve daha sonra istiklallerini kaybetmeye mahk mdurlar..." 
     
Silopi notları...      Ümit Kozan, genç bir meslektaşımız... DHA Ankara Bürosu’ndan 45 gün önce geçici görevle Silopi’ye gönderildi. Buradaki yaşantıyı ve gözlemlerini şöyle anlatıyor 
     Habur sınır kapısı açıkken Silopililer iyi para kazanmış... Terörle ilişkisi olan bazı kişiler bile bu durumu görünce terörü bırakmış, bir tanker satın alarak mazot ticaretine başlamış... 50 bin nüfuslu ilçede Oyakbank’tan Denizbank’a, tam 14 banka şubesi açılmış... 15 gün önce kapının kapanmasıyla her şey tersine döndü... Silopi’den Nusaybin’e kadar her yer şimdi adeta bir araç mezarlığı... Tankerler kullanılamıyor ama devlet vergisini almaya devam ediyor... İnsanlar şimdi eski birikimleriyle günlerini idare ediyorlar ama birikimler bittiğinde ne olacağını kimse bilmiyor. Yoksulluk günden güne gözle görülür şekilde artmaya başladı, çocuk dilenci sayısı inanılır gibi değil. 
     Şu anda Silopi ekonomisini tümden çökmekten kurtaran tek şey ilçedeki 300 kadar yerli - yabancı gazeteci... Burada üç otel var. Eskiden odası 6 milyon liraymış, şimdi odalara üçer yatak atılmış, tek yatağın fiyatı 40 milyon lira... 
     Sosyal hayat sıfır, bir sinema bile yok. Birkaç internet kafe var, bir de internet üzerinden at yarışı oynayan insanlar... Esnaf Odaları Birliği Lokali 5. sınıf bir pavyon haline dönüştürülmüş. İçki içilebilen tek yer burası... Lokalde 6 konsomatris çalışıyor. Masanıza davet ettiğinizde yanınıza geliyor ama oturmuyor, ayakta duruyor. Ismarladığınız biranın fiyatı 5 milyon lira... 
     Silopi’de yemeklerini güvenle yiyebileceğiniz bir lokanta, mikropsuz içme suyu bulmak hemen hemen olanaksız... Bir arkadaşımız tifo oldu, bende halsizlik var. Pekçok arkadaşımız da karın ağrısı çekiyor. 
     
     
Hükümetten yapılan açıklama 
"Her saat değişen koşullara göre karar alınmaktadır." 
Yorumu 
"Hükümet kararlarının saati saatine uymamaktadır." 
Mete İyison 

     GEREKÇE 
     "Irak, BM kararlarını ihlal ettiği gerekçesiyle, BM kararına uymayan ülkeler tarafından bombalanacak..." 







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
