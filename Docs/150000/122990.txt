<DOC>
<DOCNO> 122990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun17.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Zakayev, İngilter'ye sığınma talebinde bulunmamış 
</HEADLINE>
<TEXT>

     Danimarka'dan dün ayrılarak İngiltere'ye gelen Çeçen lider Aslan Mashadov'un temsilcisi Ahmed Zakayev, İngiltere'den sığınma talebinde bulunduğunu yalanladı. 
     Londra'dan AFP'ye telefonla demeç veren Zakayev, Mashadov'dan talimat beklediğini belirterek, ''Londra'dan siyasi sığınma talebinde bulunmadım. İngiltere'de kalıp kalmayacağıma ya da başka bir ülkeye gidip gitmeyeceğime karar vermek Mashadov'a düşer. Ben bir memurum, ne yapacağım konusunda Mashadov ile koordinasyon içinde olmalıyım. Kısa süre içinde Mashadov ile irtibata geçeceğim'' dedi. 
     Bu arada Moskova'nın, İngiltere'den açıklama istediği bildirildi. 
     Rusya Dışişleri Bakanlığı sözcüsü Aleksandır Yakovenko, ''Rusya'nın Londra'daki Büyükelçiliği, Zakayev'in İngiltere'de bulunuşuyla ilgili durumu aydınlatmak amacıyla İngiliz yetkililerle irtibata geçme talimatı almıştır'' dedi. 
     Sözcü, Londra'dan haber beklediklerini kaydetti. 

     
</TEXT>
</DOC>
