<DOC>
<DOCNO> 113745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur22.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbi delik annenin çocukları da aynı hastalığa yakalandı 
</HEADLINE>
<TEXT>

     Zonguldak'ta, kalbi delik olduğu için 14 yıl önce tedavi olan annenin iki çocuğunda da aynı hastalık görülünce, dünya literatürüne girebilecek bir araştırmaya konu oldular. 
     14 yıl önce kalbi delik olduğu için ameliyat edilen 37 yaşındaki Gülten Demir'in çocukları 13 yaşındaki Göksel ile 19 yaşındaki kızı Sercan'da da aynı hastalık görüldü. Eşinden boşanan ve maddi durumu iyi olmayan Demir'in 10 gün arayla ameliyat olan çocuklarının 20 milyar lira tutarındaki masrafları ise hastanenin döner sermayesinden karşılandı. 
     Zonguldak Karaelmas Üniversitesi ZKÜ Tıp Fakültesi Kalp Damar Cerrahisi Ana Bilim Dalı Başkanı Yrd. Doç. Dr. Mustafa Büyükateş, gazetecilere yaptığı açıklamada, tıp kaynaklarında ASD denilen kalp delikliği hastalığının kalıtsal yollarla çocuklara geçebileceğinin belirtildiğini, ancak örneklerle ispatlanmaması nedeniyle anne ve çocuklarında bu hastalığın görülmesinin araştırması gereken bir konu olduğunu söyledi. 
     
     DÜNYA LİTERATÜRÜNE GİRECEK 

     Söz konusu hastalıkla ilgili benzer durumların yaşanıp yaşanmadığını belirlemek için dünyadaki tıp literatürlerini taradıklarını anlatan Büyükateş şunları kaydetti 
     "Kalp hastalıklarında, ASD'ye çok sık rastlanılıyor. Ancak, bir ailenin bütün fertlerinde görülmesi çok ilginç. Bu konuda yaptığımız araştırmalarda, benzer bir vakaya rastlamadı gili benzer durumların yaşanıp yaşanmadığını belirlemek için dünyadaki tıp literatürlerini taradıklarını anlatan Büyükateş, şöyle dedi 
     "Kalp hastalıklarında, ASD'ye çok sık rastlanılıyor. Ancak, bir ailenin bütün fertlerinde görülmesi çok ilginç. Bu konuda yaptığımız araştırmalarda, benzer bir vakaya rastlamadık. Anne ve çocuklarından kan örnekleri alarak, genlerinde araştırma yapacağız. Hastalığın çocuklarda görülmesi, kalıtsal olduğunun göstergesi. Biz, hangi gendeki bozukluğun hastalığa yol açtığını bulmaya çalışacağız. Bunu ispat ettiğimiz takdirde, dünya literatürüne girebilecek bir durum ortaya çıkacak. Ama, çok uzun süreli bu araştırmanın ülkemizde yapabilecek imkanlarımızın olup olmadığı şu an için belirgin değil. Hocalarıma danıştığımda, onlarda bu konuyu çok ilginç bularak uluslararası yayın yapmamı önerdiler. Bunun için şimdiden çalışmalara başladım.'' 
     
     AMELİYATLA GELEN MUTLULUK 

     Bu arada, anne Demir, 5 yıl önce boşandığı eski eşi Mehmet Çelik ile çocuklarının ameliyatı dolayısıyla barıştıklarını ve yeniden evlenmeye karar verdiklerini belirterek "Eşimle geçimsizlik nedeniyle boşanmıştık. Fakat, çocuklarımızın ameliyat olması barışmamıza vesile oldu. Bizim ayrı olmamız, sağlığına kavuşan çocuklarımızı çok üzüyordu. Onların mutlu olması için her türlü fedakarlığı yaparım" diye konuştu. 
     Çocuklar Sercin ve Göksel de sağlıklarına kavuşmalarıyla birlikte anne ve babalarının barışmalarından mutlu olduklarını söylediler. 
     





</TEXT>
</DOC>
