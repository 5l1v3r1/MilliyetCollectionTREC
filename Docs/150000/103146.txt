<DOC>
<DOCNO> 103146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/soneko09.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası KOBİ'ler için heyet gönderiyor 
</HEADLINE>
<TEXT>

     Dünya Bankası'nın, İstanbul Yaklaşımı olarak bilinen Finansal Yeniden Yapılandırma kapsamında kullandıracağı en az 500 milyon dolarlık kredinin nihai çalışmalarını yapmak üzere, Eylül ayı başında Banka'dan bir heyet Türkiye'ye gelecek. 
     İstanbul Yaklaşımı çerçevesinde, bu ay başında da Türkiye'ye gelerek çalışmalarda bulunan Dünya Bankası heyeti, önümüzdeki ay yapacağı çalışmalarda, kredi dokümanlarını hazırlayacak. 
     Heyet, Eylül ayındaki görüşmelerde, kredinin ne kadarının Küçük ve Orta Ölçekli İşletmelere KOBİ kullandırılacağı ve aracı bankaların kimin olacağı konularını da belirleyecek. 
     Bankacılık sisteminin güçlendirilmesini tamamlamak ve reel sektörü desteklemek üzere, şirket borçlarının yeniden yapılandırılmasını teşvik etmek amacıyla başlatılan ''İstanbul Yaklaşımı''nda, Dünya Bankası, borçları yeniden yapılandırılan şirketlere uzun vadeli ek finansman sağlamak amacıyla bankalara tahsis edilecek bir kredi hattını kullanıma sunmuş oluyor. 
     Banka'nın vereceği kredi, ek bir kredi olmayıp, Türkiye'ye verilecek Ülke Yardım Stratejisi kredisi portföyü içinde değerlendiriliyor. 
     Dünya Bankası uzmanları, Türkiye'deki kamu ve bütçe finansmanı ile bankacılık sisteminin yapısından dolayı, reel sektörün üzerine yüklendiğini kaydederek, normal şartlar altında rekabet edebilen, bu güçlerin koruyan birçok şirketin, bu kriz nedeniyle zor durumda kaldıklarını vurguluyorlar. 
     





</TEXT>
</DOC>
