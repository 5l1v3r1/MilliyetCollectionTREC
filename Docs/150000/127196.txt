<DOC>
<DOCNO> 127196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yazar/cemal.html </URL>
<DATE> 2002/12/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Şahinler, güvercinler ve de baykuşlar 
</HEADLINE>
<TEXT>

     Bahreyn İnsan Hakları Derneği’nin geçenlerde yayımladığı bir bildiride şöyle deniyor "Savaşın yıkıntıları arasından birçok Bin Ladin’ler doğacak. Savaşın yıkıntıları arasından Amerika’ya karşı düşmanca duygular daha da keskinleşecek." 
     Evet, bu ihtimal var. 
     Terör patlayabilir. 
     Arap dünyası karışabilir. 
     Ekonomi baş aşağı giderebilir. 
     Oysa, Amerika tam tersini amaçlıyor. Önce Saddam Hüseyin’i devirmek ve Irak’ta demokrasi’ye kapıyı açmak... Sonra Filistin - İsrail barışını gerçekleştirmek... Ve Ladinizm’in, yeşil fanatizmin ya da köktendinci akımlarla şiddetin köklerini sulayan kaynakları kurutacak bir düzen değişikliğini bütün bölgede başlatmak... 
     Bu ne kadar mümkün 
     Washington’da böylesine köklü bir değişimi masa başında, kağıt üstünde tasarlayanlar, anlaşılan, bu işin tereyağından kıl çekercesine olabileceğine inanıyorlar. 
     Mümkün mü 
     Evdeki hesap çarşıya uymayabilir. 
     Amerika’nın bu işi yüzüne gözüne bulaştırması, bölgeyle dünyanın güvenlik ve ekonomik alanda çok büyük bir krize yuvarlanması ihtimalini göz önünde tutmaktan başka çare yok. 
     Savaş haklı olarak korkutuyor 
     Çünkü, önceden hiç kestirilemeyecek bazı dinamikler savaşla birlikte harekete geçebilir. Dünkü yazımda Ortadoğu’yla ilgili olarak yer alan iyimser senaryoların tam tersi gerçekleşir ve büyük bir kaos doğabilir. 
     Bu ihtimali en aza indirmek için ne yapılabilir sorusuna Amerikalı bir akademisyen, Harvard Üniversitesi Kennedy Okulu’nun Dekanı Joseph Nye’ın bir önerisi var 
     Amerika tek başına davranmasın 
     Başkan Clinton döneminde Ulusal Güvenlik Konseyi’nde de görev yapmış olan Nye’ın son kitabı da "Amerikan Paradoksu Dünyanın Tek Süper Gücü Neden Tek Başına Hareket Edemez " adını taşıyor. Amerikalı akademisyen geçenlerde Financial Times’ta çıkan ilginç makalesinde Irak’la ilgili görüş sahiplerini üçe ayırmış 
     Güvercinler. 
     Şahinler. 
     Ve baykuşlar. 
     Güvercinler, askeri müdahaleye karşı çıkanlar... Şahinler, Amerika’nın tek başına da kalsa vurup gitmesini isteyenler... 
     Baykuşlara gelince... 
     Bunlar da Saddam Hüseyin’in devrilmesinden yana koyuyorlar tercihlerini. Ancak, Amerika’nın savaşı tek başına yapmasına karşı çıkıyorlar. Birleşmiş Milletler desteğini arkasına almasını, 1991’deki benzer biçimde, savaştan önce mümkün olabildiğince geniş bir uluslararası koalisyon oluşturmasını istiyorlar Amerika’nın... 
     Türkiye’nin tercihi de bu. 
     Baykuşlar gibi düşünüyor. 
     Fakat ABD’nin gözü kara 
     Tek başına kalsa da vuracak. 
     Öyle anlaşılıyor. 
     Biz ne yapacağız 
     Türkiye’nin "Biz bu oyunda yokuz " demesi mümkün değil. Böyle demek, uğrayacağımız zararları çok daha büyütebilir çünkü. Bu nedenle şu günlerde ne kadar içinde varız sorusunun pazarlığı yapılıyor Ankara’yla Washington arasında... 
     Türkiye, dost ve müttefik bir ülke, stratejik ortak olarak Amerika’yı yalnız bırakmayacak. Ama ne kadar yanında yer alacak Bunun karşılığı ne olacak 
     Kolay sorular değil. 
     Geçen gün Türk Dışişleri’nden üst düzeyde bir kaynakla sohbet ederken şöyle dedi 
     "Türkiye’yi hangi konular bekliyor dersen, şöyle sıralanabilir Saddam sonrası Irak’taki genel yapılanmayla Kuzey Irak’taki özel yapılanma, yani Kürtler... Petrol konusu... Ekonomik ilişkiler... Kuzey Irak’taki Türkmenlerin konumu... Bütün bu konular Türkiye’nin güvenliğiyle, siyasal ve ekonomik çıkarlarıyla doğrular ilgili. O yüzden Saddam sonrası masada yerimizin olması şart." 
     Masada yerin nasıl olacak 
     Cevap 
     "Ben bu oyunda yokum " demek lüksüne sahip değilsin ne yazık ki... 
     
     







Değişen İran, değişmeyen Irak 


Evrensel değişim Türkiye’yi de sarmalıyor 


Vefa eylemi.. 


MGK formülü 


Şahinler, güvercinler ve de baykuşlar 


Yılmaz’la Moskova’da 


Gençler unutuldu mu 


2002’yi geride bırakırken 


Saddam’dan sonra ne olacak 


Savaş rüzgarı 1 


80 bin asker önerisi 


Tayyip Bey, İSO’da Özal’ın demode kopyası gibiydi 


Bazı danslar bazı yaşları bekler 


Savaş faturamızı kimse paylaşmaz 


</TEXT>
</DOC>
