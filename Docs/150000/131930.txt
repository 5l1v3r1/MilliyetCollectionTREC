<DOC>
<DOCNO> 131930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/spor/spo10.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Korku havuzu 
</HEADLINE>
<TEXT>

ENKA oyuncusu Caner Erdoğru’nun hayatını kaybetmesinden sonra dün de Kınalıada Sutopu Takımı’nın kalecisi Ender Cin hastaneye kaldırıldı 
     Aniden fenalaştı 
     GEÇTİĞİMİZ hafta ENKA’da forma giyen Caner Erdoğru’nun ani ölümüyle sarsılan sutopu camiası dün yine korku dolu dakikalar yaşadı. Deplasmanlı Sutopu Ligi’nde Kınalıada - ENKA karşılaşması sırasında Kınalıada kalecisi 20 yaşındaki Ender Cin aniden fenalaştı. Cin hemen su üzerine sırt üstü yatarak yardım istedi ve havuzun dışına alındı. 
     
     Acil müdahale 
     GENÇ sporcuya, Ataköy Kapalı Havuzu kapısında beklemekte olan iki ambülansın sağlık ekipleri ile İYİK Kulübü’nün doktoru ilk müdahaleyi yaptı. Ölçülen tansiyonu 12-18 olması üzerine Ender Cin, önce Özel Anadolu Hastanesi’ne, oradan yapılan tavsiye üzerine de İstanbul Tıp Fakültesi Hastanesi’ne kaldırıldı. Cin önlem olarak bir süre gözetim altında tutuldu. 
     



 SPOR 

























</TEXT>
</DOC>
