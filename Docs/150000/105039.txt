<DOC>
<DOCNO> 105039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/ekonomi/eko09.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartlı alışveriş de azalıyor 
</HEADLINE>
<TEXT>

     Tüketicilerin seçime ve seçim sonrasında oluşacak tabloya odaklanmalarının kredi kartlarıyla yaptıkları alışverişleri kısmasına ve kart pazarında gelirin düşmesine neden olduğu bildirildi. 
     MasterCard Avrasya Bölgesi Genel Müdürü Özlem Erçelen İmece, ilk yarıda cirolarının yüzde 100 artışla 9.1 milyar dolar olduğunu belirterek, şöyle devam etti "Mayıs ayında yaptığımız bir araştırmada, insanların tatil ve eğlence gibi erteledikleri bütün harcamalarını yapmak istediklerini tespit etmiştik. Ancak, daha sonra belirsizlik ortamına girildi, seçim kararlaştırıldı. Belirsizlik dönemine girmek, harcamalarda çekinceye sebep olabiliyor. Özellikle üçüncü çeyrek dönem olmak üzere ikinci yarı, ilk ve ikinci dönem kadar parlak olmayacak." 
     Geçen yılki cirolarının 16 milyar dolar olduğunu bildiren İmece, bu yılı 17.5 milyar dolarla kapatmayı düşündüklerini belirtti. 
     



 EKONOMİ 

















</TEXT>
</DOC>
