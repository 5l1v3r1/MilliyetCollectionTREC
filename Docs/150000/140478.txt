<DOC>
<DOCNO> 140478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/yazar/asik.html </URL>
<DATE> 2003/03/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bin hayır vardır... 
</HEADLINE>
<TEXT>

     Bu demokratlara sormalı 
     - Eğer kendi Meclis’imizin kararı arkasında durmayacaksak demokrasiyi nasıl ayakta tutacağız 
     Oysa ne çok fayda içeriyor TBMM kararı... 
     Önce para için kendi ülkesinin işgaline ve komşu ülkenin katline onay veren bir devlet olmanın ayıbından kurtulduk... 
     İkincisi... Halkın parlamentoya ve demokrasiye karşı son yıllarda azalan güveni ve saygısı yeniden arttı... 
     Profesör Baskın Oran’ın kaydettiği gibi 
     - Eğer bundan sonrası iyi yönetilirse pekçok olumlu sonuç doğacaktır. Önce halka güven gelecektir... "Stratejik ortağın güdümünden bir an dahi çıkılamaz" korkusu yıkılacak, Amerikan ambargosunun "kendi silahını kendin yap" kampanyalarına yol açması gibi, bu durum da ulusal gücün anımsanmasını sağlayacaktır... Türk askerinin Kuzey Irak’a girmesi Kürtleri Amerika’nın kucağına iten bir süreç başlatmıştı. Bu süreci de önlemiş olacağız... AB nezdindeki itibarımızın artması da cabası... 
     
     Sürekli ve yavaş giden yarışı kazanır. 
Ezop 

Turizmde sevinç...      Turizmden bir umutlu haber... Turizm alanındaki ciddi yayın organı "Turizm Gazetesi" diyor ki 
     "Hükümetin savaş ile ilgili tezkeresinin cumartesi günü Meclis’te yapılan oylamada kabul edilmemesiyle, nefeslerini tutmuş bekler durumdaki turizm sektöründe rahat nefes alındı. ABD isteklerini içeren tezkerenin reddedilmesi ile Türkiye, turizmde en büyük pazarı olan, savaş karşıtı Avrupa ülkeleri nezdinde itibarını artırdı." 
     
Ağlama ekibi ..      "Cenazelerde ve acılı günlerinizde beş bayan, beş erkek ağlama ekibi gönderilir." 
     Bu bir kartvizit... Dünkü Posta gazetesinde yayımlandı. Üzerinde ayrıca isim, adres ve telefon numaraları var. Muhabirimiz ek bilgi için bu ilginç girişimciyi telefonla aradı. Karşıdan yanıt 
     - Rica ederim abi, akıl var, mantık var... Hiç böyle bir şey olur mu Burası et lokantası, kartvizitteki isim de lokantamızda çalışan bir arkadaş... Şerefsizin biri yaptı bu işi... Valla telefondan bunaldık... 
     
Tezkere gelirse...      AKP’nin "tezkereye hayır" diyen milletvekillerinden Emin Şirin, CNN Türk’te konuşurken ilginç bir söz sar fetti 
     - Amerikalılarla yürüttüğümüz mutabakat pazarlığında Amerikalı diplomatlardan duyduğum şeyleri ertesi gün bizim gazetelerde okuyordum... 
     Kendisiyle bu konu üzerinde bir telefon sohbeti yaptık. Dedi ki 
     - Tabii bunun böyle olmasında bizim tarafın da büyük hatası var. Bizim Bakanımız Ali Babacan bütün pazarlık süresince yalnızca bir kez Cumhuriyet gazetesine demeç verdi. Bizim taraf medyayı bilgilendirmeyince meydan Amerikan kaynaklarına kalıyor. Size söyleyeyim, şu iki gündür dolar 3.5 milyon liraya çıkacak, borsa dibe vuracak gibi havaları yayan da Amerikalılar ve onların uzantılarıdır... 
     - Tezkere yeniden TBMM’ye gelir mi 
     - Eğer uluslararası meşruiyet konusunda yeni bir gelişme olmazsa ve tatmin edici bir mutabakat anlaşması yapılmazsa, tezkere yeniden gelse de, Meclis aynı kararda direnir... 
     - Mutabakat metniyle ilgili kuşkunuz nedir 
     - Mesela Kuzey Irak’ta bir Kürt devleti kurulursa ABD bunu tanımama garantisi veriyor mu Mutabakat metninde ben en başta bunu arıyorum. Bulamıyorum... Ayrıca tanınan ekonomik kolaylıklar da son derece yetersiz. Örneğin bize verilen kredinin faizi bizim devletin Çukurova’ya açtığı 6.5 milyar dolarlık kredinin 3 katı fazla... Milletvekili arkadaşlarım kapalı toplantıda fevkalade kaliteli analizler yaptılar. Bu grup o tezkereyi şartlar değişmeden onaylamaz... 
     Söz Kuzey Irak’a geliyor... Emin Şirin, Kuzey Irak’ta aleyhimize olabilecek gelişmeleri askeri güç kullanmak yerine ülkemizdeki Amerikan üslerinin geleceğini gündeme getirerek etkileyeceğimiz kanısında 
     - İncirlik üssünü 10 yıl önce kapatsaydık Kuzey Irak’ta Kürt devleti oluşumuyla karşılaşmazdık, diyor... 
     
     Sadece yol mu bozuk.. 
     Tayyip Erdoğan tezkerenin reddi için "Araba kaza yaptı. 
     Yol bozuk, sürücü de hatalı" demiş. 
     Dahası var... Araba yolcuların istediği istikamette gitmiyordu... 







AKP nereye 


Bin hayır vardır... 


ABD, sinyal bekliyor 


Ankara’yla Washington arasında 2. tezkere hattı 


Tezkerede 2. tur 


Diyet 


İzmir, Aydın, Nazilli ve Trabzon’da eğitim 


Tezkere reddedilince 


Bekleme süreci... 


Yapılan ameliyat değil, bir küçük pansuman 


İkinci deneme 


Tayyip Bey, Demirel’in yolunda mı 


Halk sakin, bu şartlarda daha iyisi olamaz 


Siirt’te 3 - 0 garanti değil 


</TEXT>
</DOC>
