<DOC>
<DOCNO> 119209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yasam/ayas.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
30’luk kart alanlara 80 bin kontör bedava 
</HEADLINE>
<TEXT>

Bilgisayarla telefon kartlarını doldurup ankesörlü telefonlardan milyarlarca liralık görüşme yaptıran üç Senegalli gözaltında... 
     ELVAN EZBER İstanbul 

     Asayiş Şube Müdürlüğü ekipleri, Eminönü bölgesindeki ankesörlü telefonlardan saatler süren yurtdışı görüşmeleri yapıldığı yönündeki ihbar üzerine soruşturma başlattı. Bölgedeki 25 ankesörlü telefon yakın takibe alındı. Bir telefona toplu halde gelip saatlerce görüşme yapan grubu gören polisler harekete geçti. Ve üç Senegalli’nin bilgisayarla doldurdukları telefon kartlarıyla milyarlarca liralık görüşme yaptırdıkları ortaya çıktı. 
     
     Öğrenci kimlikleri sahte 
     Gözaltına alınan Senegal uyruklu Pota Yamar Sarr 29 , Bassirou Şeye 29 ile İbrahima Sorybangoura’ın 27 üzerinde, iki adet 30’luk, bir adet 60’lık telefon kartı ile İstanbul Üniversitesi Mühendislik Fakültesi’ne ait sahte öğrenci kimlikleri ele geçirildi. 
     
     Şifreyi kırmıştık’ 
     Turist olarak geldikleri Türkiye’de yıllardır kaçak olarak yaşayan zanlılardan Sarr, şunları söyledi "Arkadaşım Şeye iyi bir bilgisayar uzmanı. Türk Telekom’un telefon kartlarının şifresini çözdü. Satın aldığımız bir kartta bulunan bilgileri kopyalayıp boş bulduğumuz kartlara yükledik. Daha sonra telefon etmek isteyen, özellikle ülkede kaçak olarak bulunan kişilere süresine göre 10-20 dolar arasında kiraya veriyorduk. Bu işe yaklaşık 6 ay önce başladık." 
     Ele geçirilen 30 kontörlük telefon kartıyla yaklaşık 80 bin kontörlük telefon görüşmesi yapıldığı belirlendi. 
     



 YAŞAM 



















</TEXT>
</DOC>
