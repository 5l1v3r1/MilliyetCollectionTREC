<DOC>
<DOCNO> 112172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yazar/akyol.html </URL>
<DATE> 2002/10/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hangi Avrupa 
</HEADLINE>
<TEXT>

     İLERLEME Raporu’nun açıklanması beklenirken dün öğleden sonra, AB’den sorumlu Başbakan Yardımcısı Mesut Yılmaz’ı aradım. Raporu öğrenmiş, yapacağı karşı açıklamayı hazırlıyordu 
     "Beklentilerimizi karşılamaktan uzak, gri tonları ağır basan bir rapor..." 
     Raporda en dikkat çekici taraf "Türkiye ile Katılım Ortaklığı Belgesi’ni yeniden müzakere edilmesi ve yeni bir yol haritası çizilmesi" yolundaki ifadelerdi. 
     Yeniden başa mı dönüyorduk Yılmaz’ın cevabı 
     - Süreci uzatmak istiyorlar Bu haksızlıktır. Evet eksiklerimiz var. Ama bunlar raporda abartılmıştır. Başka ülkelerin de eksikleri vardı ama üyelik müzakerelerinin başlamasına engel olmamıştı. 
     Yılmaz, Türkiye’ye yapılacak hibe yardımının 2006 yılında 350 milyon euroya çıkarılacağını, halbuki Polonya’ya 950 milyon, Romanya’ya 650 milyon euro yardım verildiğine dikkat çekiyor 
     - Bu bizim için önemli bir para değil, ama AB’nin niyetini göstermek bakımından önemli 
     
     TABİİ her şey bitmiş değil. Aralık ayındaki Kopenhag Zirvesi’nde hükümetler "siyasi" bir yaklaşımla Türkiye için daha iyi niyetli bir tavrı benimseyebilir. 
     Aksi halde... Yılmaz diyor ki 
     - Avrupa’nın vereceği karar, hızlanmış olan süreci ya ilerletecek, ya geriletecektir Türkiye’nin kabul edebileceği en kötü ihtimal, eksiklerimizi tamamlama kaydıyla tarih verilmesidir. Tarih vermeyen her karar bizi çok ciddi olarak rahatsız eder. 
     Bu sözleri ben, Türkiye Avrupa’ya ya daha da yaklaşacak veya mesafe koyacak diye anlıyorum. Bu "gri tonlu" rapor, Türk kamuoyunda gittikçe yaygınlaşan "Avrupa kendi isteklerini bize dayatıyor ama üyelik kapısını aralamıyor" şeklindeki kanaati güçlendirecek ve seçimleri bir ölçüde etkileyecektir. 
     
     TÜRKİYE’NİN Avrupa ile ilişkiler konusunda pek çok tecrübesi vardır. 1856’da Sadrazam li Paşa’nın içerideki reformlarıyla ve dışarıdaki diplomatik dirayetiyle, Paris Andlaşması’nda "Osmanlı’nın Avrupa devletler hukuku ailesine katılması ve toprak bütünlüğü" imzalanmış ama daha mürekkebi kurumadan Osmanlı’nın nasıl paylaşılacağı kapitülasyonların ağırlaştırılacağı yönünde çalışmalar başlatılmıştı 
     Bugünkü Avrupa o Avrupa mı 
     Elbette sömürgecilik çağı geçmiştir, küreselleşme çağındayız... Ama karşımızda egoist ve çifte standartlı bir Avrupa’nın olduğu bellidir. 
     "Türkiye’de hapishanelerde 9 bin fikir suçlusu var" tekerlemesinin kolayca rapora girmesi, ancak son anda Ankara’nın tepkisi ile "birkaç bin fikir suçlusu" diye yumuşatılması, hangi suçların fikir suçu sayıldığının belirtilmemesi de tipik bir göstergedir. 
     Elbette eksiklerimiz var. Yargı hala evrensel liberal hukuku yeterince benimsememiş, bütünüyle bürokrasimiz "uyanık bekçilik" ideolojisinden modern "tarafsız kamu hizmeti" felsefesine yeterince evrilmemiştir. 
     İyi niyetli bir Avrupa bunları engel sayacağına, müzakere tarihi vererek Türkiye’nin gelişmesini teşvik eder... 
     Türkiye Avrupa yönünü kaybetmemeli, yürüyüşünü sürdürmelidir. Avrupa da Kopenahg Zirvesi’nin kendisi için ahlaki ve siyasi bir sınav olacağının bilincinde davranmalıdır. 
     
     







Hangi Avrupa 


Bak maşallah, aferin... 


Vali Pataki... 


Fiskos siyaseti 


"AB’siz evet, işkenceyle asla " 


Ucuz şöhretin bedeli 


İstanbul buluşmaları 


Siyasi dart 


Irak savaşının dünyaya zararı da büyük olacak 


Kararı belirleyecek siyasal etkenler 


İstediğim tek şey şeffaf’ ihale... 


Ne olacak şu aracı kurumların hali 


"Bütün kabahat bizde" şarkısını söyleyenler... 


Kaf Dağı’ndaki üyelik 


Amerikan TV’lerinden Bush’a sansür 


Yap-işlet’ ya devret ya devretme 


Nihayet Mavi Akım 


</TEXT>
</DOC>
