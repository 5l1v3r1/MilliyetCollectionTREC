<DOC>
<DOCNO> 120877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yazar/altan.html </URL>
<DATE> 2002/11/25/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Azıcık daha derine doğru 
</HEADLINE>
<TEXT>

     Yüz yıl sonrasını düşünmek hiç aklınıza geliyor mu Benim sık sık geliyor. Yüz yıl sonra geleceklerin düşünce ölçüsüne göre yaşadığımız günlerde "en az komik" olmaya çalışmak çabası, samimi bir ilericiliktir. Akıp giden insan kuşakları önünde, sorumluluğunu anlamış olmak demektir. 
     
     2066 yılında halktan yana şiir yazdığı için, zindanı boylamış bir halk şairi insanlarda nasıl bir kanı uyandıracaktır Ne düşüneceklerdir onu zindana koyanlar hakkında Ve ne düşüneceklerdir, kitap yasaklayanlar, bilimsel doğruları söyleyenleri yakalamaya çalışanlar hakkında 
     
     Böyle bir endişesi olmayan kişiler gelecek insanlarla ilgili olmayan, daha doğrusu insanlıkla ilişkisini koparmış kişilerdir. Onları ne geçmiş ilgilendirir, ne gelecek... Onları sadece yaşadıkları an ilgilendirir. 
     Yaşanılan an ise, geçmiş ile gelecek arasında daima değişmekte olan bir köprüdür. Değişen bir köprünün üzerinde değişmenin farkında olmadan yaşamak, aslında yaşamamaktır. 
     Ve o değişken köprü üzerinde, geleceğe doğru açık bir çabanın motorunu çevirmek bir anlamda, ölümsüz insanlığın hamuruna katılmaktır, yani ölümsüzlüktür. 
     
     Değişmekte olan nedir 
     Her şey. 
     Her şey dinamik bir gelişim sürecindedir. Karşılıklı aynalar gibi, doğa ile insan arasında sonsuza uzanan etki - tepki olaylarından geometrik bir hız alan bu değişimin vitesinde, Türk toplumunun oynadığı rol nedir 
     Gerçek bir milliyetçi önce buna cevap vermelidir. 
     Ama biz biliyoruz ki, olayları bu seviyede incelemek dahi henüz bizim toplumumuzun çapını çok aşmaktadır. 
     
     Biraz daha basite indirip, biraz daha açalım konuyu... İnsan, tabiatla olan çatışmasında "araç" yapmak zorunda kalmıştır. Yaptığı araçla tabiatta meydana getirdiği değişiklik, kendisini de etkilemiştir. Mesela uçağı, mesela radyoyu yaptıktan sonra olan değişiklik insan topluluklarını da derhal etkileyip değiştirmeye başlamıştır... Ve uçaklı radyolu insan, yeni buluşlarla tabiatı değiştirmeye yöneldikçe değişen tabiat da, derhal insanı değiştirmeye başlamıştır... Bu etkiyle tepkinin dinamizminde bizim bu dinamizme kattığımız güç nedir 
     
     Gerçi bu genel değişimin serpintileri, bizi de değiştirmektedir, ama biz henüz çağımızdaki değişim süratinin inisiyatifine ve temposuna girmiş değiliz. 
     Böyle bir inisiyatife ve tempoya girememek ise, çağının dışında kalmış olmak çok geriden gelmek ve bu değişmedeki yüceltici özgürlükten yararlanamamak demektir. 
     Ve işin asıl güldürücü yönü, bu tutuculuk, sözde özgürlük adına yapılmaktadır... 
     
     Alışkanlıklar ve egemen sınıf çıkarları özgürlük sayılmaktadır. Oysa bu alışkanlıklar ve çıkarlar, insanlığın yöneldiği yüceltici özgürlüğü frenlemektedir. İnsanlığın erişmek istediği özgürlük, egemen sınıfların verebileceğini çoktan aşmıştır. Bu yüzden vaktiyle ilerici bir rol oynayan egemen sınıflar, tutucu olmaya ve yavaş yavaş da erimeye başlamışlardır. 
     
     Bu yazıyı okuyanların önemli bir kısmı, yazdıklarımızı anlamakta zorlanacaklardır. Haklıdırlar. Bu konular henüz büyük halk kitlelerine inmemiştir. 
     Ancak sosyalizmi, sadece "sınıflar arasındaki dengesizliği düzenleme formülü" olarak görmenin, sosyalizmi pek basitten almak sayılacağını belirtmek için yazdık bunları. 
     Sosyalizm sadece bir iktisadi metot değildir. Bir evren görüşüdür. Onun ileri sürdüğü iktisadi metot ise, ilk çıkış noktası ve sosyalizmin en harcı lem yönüdür. Aslında sosyalizm çok sağlam bir felsefi temel üzerine oturur. O temel ise maddeci diyalektiktir. Yani evrendeki etki tepkilerden meydana gelen sonsuz değişimdir. Her şey o değişimin içindedir. Bu evrensel değişimin toplumdaki temel motoru üretim araçlarındaki değişikliklerin topluma yaptığı ve toplumun da tekrar üretim araçlarında yaptığı değişikliklerdir ki, bunun yekunu, tarihi akımı meydana getirir. Ve bu akım, birikimler ve zıplamalarla sonsuza uzanır. Çağımız uzun birikimlerden sonra, tam bir zıplamanın içindedir. 
     
     Ve biz bu çağın neresindeyiz Ve nasıl bir zıplamayla yakalayabiliriz çağımızı Bu soruya sadece ve sadece sosyalizm cevap verebilmektedir. Başka cevap olmadığı için de, sosyalizm kaçınılmaz bir merhaledir. İstesek de, istemesek de olacaktır. Çünkü her şey değişmektedir ve sosyalizm bu değişikliği bütün genişliğiyle değerlendirebilen tek bilimsel görüştür. Yani sosyalizm bir arzu işi değildir. Kaçınılmaz bir geçiş noktasıdır. Böyle bir noktaya yönelmek, veya sırt çevirmek ise, gelecek kuşakların gözünde komik olup olmamakla ilgilidir. İnsan ise yaşarken, gelecekte yaşayacakların gözünde komik düşmeme çabasının ve sorumluluğunun bilincine vardığı ölçüde insandır. O ölçüde özgürlüğe, o ölçüde insanlığın hamuruna, yani ölümsüzlüğe karışır. 
     Not 37 yıl önce yazılmış bir yazı... "Kral öldü, yaşasın kralödan... 
     
     







Yargı ve hukuk 


Azıcık daha derine doğru 


Dokunulmazlık 


Annan’ın açtığı kapıdan... 


Dikkat, dikkat dikkat 


Dalkavuklar ölmez yağdanlıklar tükenmez 


DYP’de liderlik yarışı 


Hayatın muhalif tadı Mekke Cola 


AKP’yi yarattığı beklenti vurabilir 


Yeniden borçlanmadan iş yapmak imk nsız... 


</TEXT>
</DOC>
