<DOC>
<DOCNO> 144766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun57.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li General Leaf "Çok çok hızlı ilerliyoruz" 
</HEADLINE>
<TEXT>

     ABD Hava Kuvvetleri komutanlarından Tümgeneral Daniel Leaf, ABD öncülüğünde Irak'a düzenlenen saldırıda beklenenden daha hızlı ilerlediklerini kaydederek, direnişin bir süre daha devam edebileceğini söyledi. 
     Tümgeneral Leaf, Kuveyt'te düzenlediği basın toplantısında, ''Beklediğimden daha hızlı gidiyor. Biz, çok çok hızlı ilerliyoruz'' dedi. 
     Leaf, 4 gün önce savaşın başlamasından bu yana, 1600 uçağın, yaklaşık 6 bin uçuş yaptığını, şiddetli uçaksavar ve füze ateşiyle karşı karşıya kaldıklarını kaydetti. 
     Amerikalı Tümgeneral, saldırılarda kullanılan yaklaşık bin tonluk bombalara rağmen, Amerikan ve İngiliz güçlerinin sivil kayıpları engellemek için elinden geleni yaptığını söyledi. 
     Irak Enformasyon Bakanı Said Essahaf, bugün yaptığı açıklamada, ülkenin güneyindeki Basra'ya düzenlenen saldırıda çoğu misket bombasından 77 sivilin öldüğünü, 366'sının da yaralandığı bildirmişti. 
     





</TEXT>
</DOC>
