<DOC>
<DOCNO> 141357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur29.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Kanunu Tasarısı, TBMM'ye sunuldu... 
</HEADLINE>
<TEXT>

     Çalışma yaşamında köklü değişiklikler içeren İş Kanunu Tasarısı TBMM'ye sunuldu. 
     Yürütme ve yürürlükle birlikte 116 madde ile geçici 6 maddeden oluşan tasarı ''Kıdem Tazminatı Fonu'' oluşturulmasını öngörüyor. 
     Buna göre, kanunun yürürlüğe gireceği tarihe kadar işçilerin kıdemleri için 1475 sayılı İş Kanunu hükümlerine göre kıdem tazminatı hakları saklı tutuluyor. Bu işçilerin iş sözleşmeleri kıdem tazminatına hak kazandıracak şekilde sona erdiğinde, saklı tutulan süreler için iş sözleşmesinin sona erdiği tarihteki son ücretleri üzerinden kıdem tazminatı işverence ödenecek. 
     Kıdem Tazminatı Fonu'na ilişkin kanunun yürürlüğe girdiği tarihten sonra ilk defa veya yeniden iş sözleşmesi yapılarak işe alınan işçiler ile ve işyerinde çalıştırılanların hizmet süreleri hakkında yaşlılık, emeklilik, malullük, ölüm ve toptan ödeme halleri ile adına en az 10 yıl prim ödenen işçinin isteği haline mahsus olmak üzere ödenecek kıdem tazminatı için ''Kıdem Tazminatı Fonu'' kurulması öngörülüyor. 
     





</TEXT>
</DOC>
