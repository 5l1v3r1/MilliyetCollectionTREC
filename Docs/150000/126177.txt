<DOC>
<DOCNO> 126177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sondun02.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de düşen helikopterde ölenlerin tümü Alman askeri... 
</HEADLINE>
<TEXT>

     Afganistan'ın başkenti Kabil'deki havaalanı yakınında, Uluslararası Güvenlik Destek Gücü'ne ISAF bağlı Alman helikopterinin dün düşmesi sonucu ölen 7 kişinin Alman askeri olduğu bildirildi. 
     ISAF basın sözcüsü Albay Samet Öz, dün şehir merkezinin 6 kilometre doğusunda, motorunda meydana gelen arıza sonucu düşen helikopterin enkazını incelemek için Almanya'dan bir araştırma ekibinin Kabil'e gelmekte olduğunu söyledi. 
     Albay Samet Öz, helikopterin ateş açılması sonucu düştüğü yönünde hiçbir belirti olmadığını kaydetti. 
     Şu ana kadar yapılan incelemelerde hiçbir sivilin cesedine rastlanmadığını söyleyen sözcü, kazada hayatını kaybedenlerin tümünün Alman askeri olduğunu ifade etti. 
     ISAF Komutanı Tümgeneral Hilmi Akın Zorlu da olaydan üzüntü duyduğunu açıkladı. Tümgeneral Zorlu, Almanya'nın Afganistan'da barışı sağlamak için yaptığı katkılardan memnuniyet duyduğunu ve bu kazanın Almanya'nın katkılarını etkilemeyeceğini belirtti. 
     





</TEXT>
</DOC>
