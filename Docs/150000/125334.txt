<DOC>
<DOCNO> 125334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/spor/spo01.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ATEŞLE DANS 
</HEADLINE>
<TEXT>

Menisküsünde yırtık olan Beşiktaşlı Pancu, atroskopiye yanaşmıyor, kendini riske atıyor. Mete Düren, "Ülkesindeki doktorlar acele etme demiş. Yırtık büyürse, oynamama süresi de büyük" dedi 
     ORHAN YILDIRIM 

     Karar değiştirdi 
     BEŞİKTAŞLI Pancu menisküsündeki yırtık konusunda karar değişikliği yaptı, atroskopiden vazgeçti. Ameliyat için İtalya’da özel bir klinikten 27 Aralık için randevu alan Rumen oyuncu, ülkesindeki kontrollerden sonra karar değiştirdi. Rumen doktorların, "Yırtık arka bölgede. Büyüme riski yok. Atroskopi zarar verir" raporu üzerine, Pancu randevusunu iptal etti. 
     
     Düren uyarıyor 
     SAĞLIK Kurulu Başkanı Mete Düren ise bu konuda bir kararsızlık yaşandığını açıkladı. Düren, "Pancu’nun kafasında şimdi bu duygu yeretmiş. Bu şekilde oynayabileceğini söylüyor. Zorla ameliyat ol diyecek halimiz yok. Ancak yırtık daha da büyürse o zaman büyük risk olur" dedi. Lucescu’nun da tecrübeli futbolcuya ameliyat olması için bastırdığı açıklandı. 
     
Göksel-Bayram ameliyat oldu      BEŞİKTAŞ’TA genç kaleci Göksel ile Bayram dün bıçak altına yattı. Bayram sağ ayak diz kapağından, Göksel ile kasıklarından ameliyat oldu. Her iki futbolcunun operasyonunun da başarılı geçtiği ve ikinci yarı hazırlık kampına yetişecekleri açıklandı. Ameliyatları gerçekleştiren doktorlar, Göksel ile Bayram’a özel çalışma programı hazırladı. 
     
Beşiktaş’ın gerginleri Kartal rakiplerinden çok cezalardan çekti, 23 resmi maçta 52 sarı, 3 kırmızı kart gördü. En çok ceza alan ise 5 maçla Tümer oldu 
     Rakibi kendisi 
     BİR maç eksiğine karşın ligde zirvede yer alan Beşiktaş, bu sezon rakiplerden çok kart cezalarıyla boğuştu. Bu sezon lig, Avrupa ve Türkiye Kupası olmak üzere toplam 23 resmi maç oynayan Beşiktaş’ta, futbolcular toplam 18 maç ceza aldı. Takımda en fazla ceza alan isim ise 5 kez forma giyemeyen Tümer oldu. Beşiktaş, bu sezon oynadığı 23 resmi maçta 52 sarı, 3 de kırmızı kart gördü. 
     
Kar çilesi, yollara düşürdü      TÜRKİYE Kupası maçı için dün Denizli’ye giden Beşiktaş uzun ve zorlu bir yolculuk geçirdi. Denizli’deki yoğun kar yağışının havaalanını kapatması üzerine Siyah - Beyazlı kafile uçakla İzmir’e oradan da karayoluyla Denizli’ye ulaştı. Öte yandan Kartal, yolculuk öncesinde Ümraniye Tesisleri’nde idman yaptı. Kaptan Tayfur, "İşi penaltılara bırakmayacağız" diye konuştu. 
     
Demirören garantisi      ASBAŞKAN ve Futbol Şube Sorumlusu Yıldırım Demirören, Beşiktaş’ın 100. yılında hem lig hem de kupanın en şanslı takımı olduğunu iddia etti. Demirören, "Ortaya koyduğumuz futbol ve aldığımız sonuçlarla bunu herkese gösterdik. Gelecek için daha büyük hedeflerimiz var. Şimdi rakibimiz Denizlispor. İki Avrupalı’nın maçı keyifli olacak" dedi. 
     
     Cezalılar 
     Tümer 5 maç 
     İlhan 4 maç 
     Zago 2 maç 
     Ali Eren 2 maç 
     Nouma 2 maç 
     Pancu 1 maç 
     Sergen 1 maç 
     Yasin 1 maç 
     



 SPOR 






















</TEXT>
</DOC>
