<DOC>
<DOCNO> 102816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/guncel/gun02.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Binbir Surat’ yakalandı 
</HEADLINE>
<TEXT>

Dünya Bankalar Birliği’nin başlarına 200 bin dolar ödül koyduğu kredi kartı sahtecisi Nurettin Yiğit ve beş adamı yakalandı... 
     MESUT ÇATAK Bolu DHA 

     Yakalanması için 200 bin dolar ödül konulan sahte kredi kartı şebekesi elebaşı "Binbir Surat" lakaplı Nurettin Yiğit ve 5 adamı sahte kredi kartıyla bakır semaver ve cezve alınca, jandarmaya yakayı ele verdi. Bolu jandarması Gerede Dorukkaya Greenpark Otel’in hediyelik eşya reyonundan sahte kredi kartıyla 50 milyon liraya bakır semaver ve 17 milyon liraya bakır cezve alan şebeke elamanlarının peşine düştü. 
     İzmit, İstanbul, Yalova ve Bolu’da sürdürülen operasyonlarda lüks hayat yaşayan Nurettin Yiğit, eşi Vesile Yiğit, G.B., F.S. ve M.Ç. gözaltına alındı. Şahısların evlerinde sahte kredi kartı yapımında kullandıkları bilgisayar, decoder, boş kredi kartları, kullanıma hazır şifrelerin yüklendiği sahte kredi kartları, yüzlerce CD ve disket ele geçirildi. Şebekenin Formula 1’in şampiyonu Schumacher ve Hülya Avşar’ın yanı sıra, zengin işadamlarının kredi kartlarının şifrelerini öğrenerek trilyonlarca lira kazandığı belirlendi. 
     



 GÜNCEL 

















</TEXT>
</DOC>
