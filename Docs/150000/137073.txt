<DOC>
<DOCNO> 137073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/yazar/yilmaz.html </URL>
<DATE> 2003/02/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Irak faturası Tayyip’e çıkıyor 
</HEADLINE>
<TEXT>

     Strateji GfK araştırma kuruluşunun yaptığı kamuoyu araştırmasına göre Cumhurbaşkanı Ahmet Necdet Sezer aldığı yüzde 75 oranında destekle birinci sırayı korurken, Abdullah Gül yüzde 68 ile, Erdoğan ile arasındaki farkı kapadı. 
     İşssizlik, insan hakları gibi temel meselelerin yanı sıra Irak savaşı ile ilgili de soruların yöneltildiği araştırmada çıkan sonuçlara bakılırsa halk yüzde 90 gibi yüksek bir oranla Türkiye’nin ABD’nin yanında olmamasını istiyor. 
     ABD’nin Irak ile savaşacağını söyleyenlerin oranı ise yüzde 68’lerde kalıyor ve barışa verilen şans korunuyor. 
     Duyumlarımın nereden olduğunu yazmayacağım, o nedenle biraz falcılık gibi duracak ama size "önemli bir kaynaktan" aldığım bilgiye göre, ABD’nin 3 Mart’ta Irak’a girme hazırlığında olduğunu söyleyebilirim. 
     
Bir lisan iki insan      AKP’yi iktidara taşıyan Erdoğan ile arasındaki mesafeyi kapatıp, kendisine verilen desteği yüzde 70’lere dayayan Abdullah Gül neyi başardı 
     Kayserili hemşerisi TOBB Başkanı Rifat Hisarcıklıoğlu ile iş dünyasına mavi boncuk dağıtmıştı, TÜSİAD ile de arasını iyileştirme yoluna gitti. 
     MÜSİAD zaten başından beri Tayyip Erdoğan’ın yanında yer almıyor görüntüsü veriyor. 
     Çukurova meselesi de Abdullah Gül’e yazıldı. Neden çok basit, Tayyip Erdoğan’ın, BDDK ile yapılan görüşmeler sırasında Mehmet Emin Karamehmet’in randevu taleplerini geri çevirmesi olarak ortaya atılıyor. 
     Gül için yapılan yorumlar üç başlıkta toplanıyor gibi 
     Devlet adamı kimliği Erdoğan’dan önde Kasımpaşalı değil, Kayseri 
     Mülayim bir adam avantajı gördüğünde ikna olabiliyor. 
     İki dil biliyor Bir lisan, iki insan 
     
O söz verdi      Erdoğan’nın puanı nereden kırılıyor 
     Irak lobisi Erdoğan’ın belini büküyor. Erdoğan’ın ABD Başkanı Bush ile görüşme yapmak üzere ABD’ye yaptığı ziyaret sırasında "Yetkisiz sözler verdiği" yalnızca ana muhalefet partisi lideri Deniz Baykal tarafından değil, Gül’ün çevresi tarafından da seslendiriliyor. 
     CHP Kayseri Milletvekili Muharrem Eskiyapan son bir aydır Amerika’da torununun yanındaydı, arife günü Kayseri’de siyasilerle bayramlaşmaya gitti, anlatıyor 
     "Meclis’e limanların modernizasyonu için yapılacak oylamanın kapalı olması için önerge veren 28 milletvekilinin ismini bile açıklayamıyorlar. Biliyorlar ki tabanlarından tepki olacak. Bugün iktidarda CHP olsaydı ve bu kararı aldırsaydı, onlar cuma namazı sonrası Müslümanları Hıristiyanlar’a kırdırıyorsunuz’ diye gösteriler yaparlardı. Ben AKP’lilere espri olsun diye gizlilik önergesi veren 28 miletvekilinden 7’si Kayserili diye takılıyorum, çok endişe duyuyorlar..." 
     
Saddam’dan önce Erdoğan      Eskiyapan, CHP milletvekili adayı olduğunda sattığı Florida’daki evinin eşyalarını toparlamaya gittiği ABD’de kamuoyunun Bush’un karşısında olduğunu da hatırlatarak "Amerikalılar Bush’a oy verdiklerine pişman, savaş istemiyorlar, bize ne oluyor " diye de soruyor. 
     Bu soru anlamlı çünkü bayram ziyaretinde bir araya gelen ünlü işadamlarının arasında geçen şu diyaloğu da dinledim 
     "ABD’ye destek vermekte geç kaldık, pazarlık kartımızı zayıflattık 
     Erken davranıp ne yapacaktık, anlamak da güç Herhalde ABD’den önce Irak’a girecek değildik ya " 
     Kamuoyu araştırmaları sonuçları olduğu kadar, Gül mü, Erdoğan mı sorusunu akla getirebilecek bir havanın da yaratıldığı gözden kaçmıyor. 
     ABD, Saddam’dan önce Erdoğan’ı yiyor gibi... 
     
     







Çalsın sazlar, oynasın kızlar 


N b ’den bugüne 


İyi haber alanlar...’ 


Bayar’la Menderes’i çatıştıran kaza 


Okullar yarın açılıyor 


Bayramda ne yaptık 


Aç gezsin, ama başını örtmesin 


Tango günlüğü 


Aile sorunları için yeni mahkemelerimiz var 


Ekonomide koyun pazarlığı’ sürerken 


Biz güneş’ satıyoruz onlar müze’ satıyor 


Irak faturası Tayyip’e çıkıyor 


</TEXT>
</DOC>
