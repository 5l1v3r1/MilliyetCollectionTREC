<DOC>
<DOCNO> 103614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur17.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöp kutularına PKK yazıları yazan 4 genç yakalandı 
</HEADLINE>
<TEXT>

     Gaziantep'te, çöp kutuları üzerine terör örgütü PKK ve elebaşının adını yazan 4 genç yakalandı. 
     Alınan bilgiye göre, İncilipınar Mahallesi 1. Sokak'taki belediyenin yerleştirdiği büyük çöp kutuları üzerine terör örgütü PKK ve elebaşının adını yazan 4 genç, çevredekiler tarafından polise bildirildi. 
     Terörle Mücadele ve asayiş ekiplerinin kısa süren operasyonu sonucu, yazıyı yazdıktan sonra kaçmaya çalışan ve adları açıklanmayan 14-15 yaşlarındaki 4 genç yakalandı. 
     Polis tarafından sağlık kontrolünden geçirilmeleri için Devlet Hastanesi'ne götürülen gençler, daha sonra Çocuk Polisi'nde, Terörle Mücadele Müdürlüğü ekiplerinin de katılımıyla sorguya alındı. 
     Gençlerin ilk ifadelerinde ''Boyaları bize veren tanımadığımız abiler, PKK ve Apo yazmamızı istediler, biz de yazdık'' dedikleri öğrenildi. 
     





</TEXT>
</DOC>
