<DOC>
<DOCNO> 104934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/spo08.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
HERKES MEMNUN 
</HEADLINE>
<TEXT>

UEFA’da ülkemizi temsil edecek beş kulübün yöneticileri, kötü kura çekmediklerini, hep birlikte ikinci tura geçeceklerini söylediler 
     MEHMET DEMİRCAN 

     FENERBAHÇE’Yİ kura çekiminde temsil eden yönetici Sadettin Saran, Solna’yı zorlanmadan geçeceklerini söyledi. Saran, "İsveç futbolu iyi durumda. İlk maçın deplasmanda olması bir avantaj. Ancak Fenerbahçe olarak şu an ligde oynayacağımız Denizlispor maçını düşünüyoruz" dedi. Beşiktaş Başkanı Serdar Bilgili ise, "Bu sezon sadece ligde değil, Avrupa Kupaları’nda da başarılı olmak istiyoruz. Gideceğimiz yere kadar gideceğiz" diye konuştu. 
     
En az iki tur’      ANKARAGÜCÜ Başkanı Cemal Aydın ilginç bir kura çektiklerini belirtti, "Daha önce de bir İspanyol ekibiyle eşleşmiştik. Alaves’in güçlü bir rakip olduğunu biliyoruz. Amacımız en azından iki tur atlamak. Ankaragücü çok iyi ve güçlü bir takım" açıklamasını yaptı. Denizlispor Başkanı Mustafa Baysal da "Bu turu geçeceğimize inanıyorum" derken, Kocaelispor yöneticisi Turgay Yılmaz, Türkiye’yi en iyi şekilde temsil edeceklerini söyledi. 
     
Kimse tanımıyor      ALAVES Başkanı Anton Gouzalo, "Ankaragücü takımını fazla tanımıyoruz. Ancak hocamız yakında Türkiye’ye gelip maçlarını izleyecek. İyi bir kura çektiğimize inanıyoruz ve turu geçen tarafın biz olacağını umuyoruz" ifadesini kullandı. Lorient Genel Direktörü Andre Jegouzo, "Denizli hakkında hiçbir bilgimiz yok. Hatta bu şehrin Türkiye’nin neresinde olduğunu bile bilmiyoruz. Tek bildiğimiz şey, Denizli’nin güçlü bir ekip olduğu" diye konuştu. 
     



 SPOR 



























</TEXT>
</DOC>
