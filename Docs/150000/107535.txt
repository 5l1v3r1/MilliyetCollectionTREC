<DOC>
<DOCNO> 107535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/spor/spo05.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKAN'A GÜN DOĞDU 
</HEADLINE>
<TEXT>

FIFA, transfer sezonunda kendisine kulüp bulamayan futbolculara bir şans daha tanımaya karar verdi. Milli golcü gibi boşta kalan isimlere transfer izni çıktı 
     FIFA’DAN boşta kalan futbolculara müjde geldi. Yeni transfer talimatına göre bu sezondan itibaren iki transfer periyodu dışında sözleşme imzalanamayacağını açıklayan FIFA "insafa" geldi ve yerel federasyonlara, açıkta kalan futbolcular için süreyi uzatma hakkı tanıdı. Böylece, başta Hakan Şükür olmak üzere transfer sezonunda hiçbir kulüple anlaşamayan oyunculara gün doğdu. 
     FIFA’DAN gelen talimat üzerine Futbol Federasyonu’nun, mağdur futbolcular kadar, Sakaryaspor kulübünün de durumunu dikkate alarak, son gelişmeyi yönetim kurulunun onayına sunacağı açıklandı. Ulusoy federasyonundan onay çıkması halinde transfer süresinin Eylül sonuna kadar uzatılabileceği, ayrıca Avrupa’daki diğer ülkelerin de büyük olasılıkla bu hakkı tanıyacağı kaydedildi. 
     
DGM’ye ifade verdi      HAKAN Şükür, Ankara Devlet Güvenlik Mahkemesi Başsavcısı Nuh Mete Yüksel’in, Dünya Kupası finalleri sırasında CNN Türk’te katıldığı bir programda, Fethullah Gülen hakkında yaptığı açıklamalar dolayısıyla başlattığı soruşturma çerçevesinde, ifade verdi. Yüksel ile yarım saat görüşen yıldız oyuncunun basın tarafından görüntülenmesine de izin verilmedi. 
     
Çizme'de zafer şöleni      FORMULA 1’DE önce pilotu Michael Schumacher ile sürücüler klasmanında, ardından rakipsiz F2002 aracıyla markalar klasmanında, bitimden haftalar önce şampiyonluğunu garantileyen Ferrari, İtalyan taraftarlarına Monza’da zafer şöleni yaşatacak. Dün yapılan antrenman turlarında da Michael Schumacher ve Rubens Barrichelo ilk iki sırayı kimseye kaptırmadı. İtalyan Grand Prix’sinde sıralama turları bugün TSİ 14.00’de başlayacak ve NTV’den naklen yayınlanacak. 
     
Markalar klasmanı 1. Ferrari 173 puan 2. Williams 86 puan 3. McLaren 57 puan 4. Renault 15 puan 5. Sauber 11 puan      
     
Sürücüler klasmanı 1. Michael Schumacher Ferrari 122 puan 2. Rubens Barrichello Ferrari 51 puan 3. J.Pablo Montoya Williams 44 puan 4. Ralf Schumacher Williams 42 puan 5. David Coulthard McLaren 37 puan      
     



 SPOR 































</TEXT>
</DOC>
