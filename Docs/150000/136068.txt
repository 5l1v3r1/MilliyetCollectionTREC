<DOC>
<DOCNO> 136068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sondun08.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika, Nato'nun Türkiye'yi korumasına karşı.. 
</HEADLINE>
<TEXT>

     Belçika'nın, Irak'ta savaş durumunda Türkiye'nin korunmasına yönelik NATO planlarını engelleyeceği bildirildi. 
     Dışişleri Bakanı Louis Michel, VRT televizyonuna yaptığı açıklamada, Belçika'nın, NATO Genel Sekreteri George Robertson'un ''sessizlik sürecini'' bozup bozmayacağı yönündeki bir soruya, ''Evet. Şimdi Fransa ve zannediyorum Almanya ile de veto amacıyla bir mektup yazmakla meşgulüz. Bu planları engelleyeceğiz. Bu çözümlendi'' cevabını verdi. 
     ABD'nin, Irak'a karşı operasyon konusunda baskı yapmak için kendi gündemi bulunduğunu belirten Michel, ABD'nin uluslararası terörist Usame Bin Ladin'i yakalamada başarılı olamadığını ve şimdi yenebilecekleri bir düşman bulmak zorunda olduğunu kaydetti. Michel, ''Bunun güç, muhtemelen petrol ve rezil olmalarıyla ilgisinin olduğunu sanıyorum'' dedi. 
     NATO Konseyi'nin geçen Perşembe günü yapılan olağanüstü toplantısında, ABD'nin sunduğu pakete onay çıkmazken, NATO Genel Sekreteri George Robertson, Türkiye'nin savunmasına ilişkin bazı öneriler sunduğunu açıklamıştı. 
     Robertson'ın Türkiye'ye ilişkin önerilerinin, ''sessizlik yöntemiyle'' onaylanması öngörülmüştü. Bu yönteme göre, yarına kadar 19 İttifak üyesinin birinden itiraz gelmemesi halinde öneriler kabul edilmiş sayılarak yürürlüğe girecek. 
     





</TEXT>
</DOC>
