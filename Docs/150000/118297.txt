<DOC>
<DOCNO> 118297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sontur05.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçaklar karakoldan firar etti... 
</HEADLINE>
<TEXT>

     Yasadışı yoldan Bulgaristan ve Yunanistan'a gitmek isterken sınırda yakalanan yabancı uyruklu 3 kaçak, barındıkları karakol nezerathanesinden kaçtı. 
     Edirne Emniyet Müdürlüğü'nden alınan bilgiye göre, Kıyık İrtibat Noktası'nda 1 haftadır tutulan 3 yabancı uyruklu, kaldıkları nezarethanenin tuvaletinin camındaki demir korkulukları çıkartarak kaçtı. 
     Olaydan birkaç saat sonra kaçaklardan biri teslim olurken, diğeri polis ekiplerince yakalandı. Diğer kaçak ise aramalara rağmen bulunamadı. 
     Yetkililer, Kıyık İrtibat Noktası'nda Suriye, Ürdün, Pakistan Moldova ve Tunus vatandaşı toplam 69 yabancı uyruklunun bir haftadır barındırıldığını belirterek, firar eden yabancı uyruklunun yakalanması için çalışmalara başladıklarını belirtti. 
     Edirne'de, halen sınır dışı edilme işlemi devam eden ve çeşitli karakollarda barındırılan 69 yabancı uyruklu bulunuyor. 
     





</TEXT>
</DOC>
