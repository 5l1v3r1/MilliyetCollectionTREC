<DOC>
<DOCNO> 114541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/eko07a.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsayı lokomotifler taşıdı 
</HEADLINE>
<TEXT>

Lokomotif hisselerin son iki haftalık performansıyla borsa 70 günlük aradan sonra yeniden 10.000 puanın üzerine çıktı 
     EKONOMİ SERVİSİ 

     Borsada uzun süredir sessiz kalan lokomotiflerin sesi nihayet duyulmaya başlandı. İMKB - 30 içinde yer alan ve endekste ağırlığı olan hisselerin son iki haftada hızlı prim yapması, endeksi 70 gün aradan sonra yeniden psikolojik sınır olan 10.000 puanın üzerine çıkardı. Endeks dün de yüzde 1.4’lük artışla 10.137 puana yükseldi. 8 Ekim’de 8.809 puandan kapanan ve ardından tırmanmaya başlayan endeksin dün itibariyle artışı yüzde 15.07 olarak gerçekleşti. 
     Borsanın lokomotif hisseleri arasında en yüksek değer artışı yüzde 39.21 ile Tofaş hisselerinde gözlendi. Endeksin içindeki payı yüksek olan hisselerden Turkcell yüzde 31.25, Yapı Kredi Bankası yüzde 30.95, Garanti Bankası yüzde 27.41, İş Bankası yüzde 26.15 prim yaptı. 
     
     Faiz düşüşü yükselişi tetikledi 
     Yükselişte prim yapan hisseler arasında bankalar dikkat çekti. Banka hisseleri son iki haftada ortalama yüzde 18 oranında prim yaparken, yükselişte, dokuz aylık bilanço beklentilerinin yanı sıra faizlerde yaşanan hızlı düşüş sonrasında banka bilançolarında rahatlama olacağı tahmini etkili oldu. 
     
Endeksi yükselten hisseler Hisse adı Hal.Aç. oranı Yabancı payı İMKB - 100'deki payı 8 - 22 Ekim artış oranı Tofaş 21 37.8 0.92 39.21 Turkcell 48 68.7 5.41 31.25 Yapı Kredi B 42 46.0 3.38 30.95 Garanti 31 59.2 3.65 27.41 Aksigorta 32 64.9 0.94 26.19 İş B. C 44 37.2 7.15 26.15 Migros 48 73.4 3.49 20.51 Şişe Cam 35 31.1 1.33 20.37 Arçelik 18 64.9 2.66 17.07 Petrol Ofisi 23 34.1 1.88 15.94      
     



 EKONOMİ 



















</TEXT>
</DOC>
