<DOC>
<DOCNO> 129996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko15.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da zamlara tepkiler büyüyor... 
</HEADLINE>
<TEXT>

     Endonezya hükümetinin, Uluslararası Paar Fonu IMF programı uyarınca sübvansiyonların kısılıp, akaryakıt, telefon ve elektrik fiyatlarında yüzde 6 ile yüzde 22 arasında zam yapmasına yönelik protesto gösterileri, ülke geneline yayılarak sürüyor. 
     Başkent Jakarta'daki protesto gösterilerinden sonra, ülkenin doğusundaki Güney Sulawesi eyaleti başkenti Makassar'da 10 bin kişilik gösteri ve Semarang, Yogyakarta ve Sumatra'daki Medan şehrilerinde ve Kawasang'da gösteriler yapıldı. 
     Beşinci gününe giren gösterilerde, ''Fiyat Arışlarını İptal Edin'', devlet başkanı ve yardımcısına atfen ''Megawati ve Hamzah Haz İstifa Et'' sloganları atıldı. 
     Zamlar nedeniyle 3 milyon Endonezyalının daha yoksulluğa sürüklenebileceği tahmin edilirken, hükümet zamları geri almayı reddetti. Fakat, ulaştırma fiyatlarında beklenen artışı telafi ve pirinç fiyatlarını sabit tutmak için, 4 trilyon rupi 450 milyon dolar kaynağın süratle devreye sokulacağını bildirdi. 
     Hükümet iş dünyasına, girişimcilere destek için trilyonlarca dolarlık vergi indirimleri düşünüyor. Cep telefonları ve elektronik mallar ve eşyalar dahil, 20 kadar kalem malda lüks tüketim vergisinde indirim planlanıyor. 
     





</TEXT>
</DOC>
