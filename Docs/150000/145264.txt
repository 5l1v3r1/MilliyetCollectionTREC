<DOC>
<DOCNO> 145264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun61.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD F-16'sından Patriot'a ''dost ateşi''... 
</HEADLINE>
<TEXT>

     ABD merkez komutanlığı, Patriot füze bataryasının kilitlendiği bir Amerikan F-16 savaş uçağının ateş açtığını bildirdi. 
     Komutanlıktan yapılan açıklamada, F-16 uçağının, ''dost ateşi'' açtığı kaydedildi. 
     Bir Amerikan Patriot füze bataryasının, F-16 uçağına kilitlenmesi üzerine uçağın ateş açtığı belirtilen açıklamada, ''dost ateşinde'' Amerikan askerleri arasında kayıp verilmediği bildirildi. 
     Bunun, dost ve düşman hedeflerini ayırt etmede açıkça başarısız olduğu görülen Patriot füze bataryalarının dahil olduğu ikinci olay olduğu kaydedildi. 
     Bir Amerikan Patriot füze bataryası, Kuveyt sınırında bir İngiliz Tornado GR4 uçağını vurması sonucu 2 pilot ölmüştü. 
     
     Radara hasar verdi 

     Patriot füze bataryasının kilitlendiği Amerikan F-16 uçağının, sistemin radarına hasar verdiği bildirildi. 
     Amerikan Merkez Komutanlığı'nın Katar'daki karargahından bir sözcü, olayın Irak'ın Necef kentinin 48 kilometre kadar güneyinde meydana geldiğini belirtti. 
     Sözcü, F-16'nın, üzerine kilitlenen bataryaya AGM-88 HARM anti radyasyon füzesi attığını söyledi. 
     




</TEXT>
</DOC>
