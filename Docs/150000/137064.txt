<DOC>
<DOCNO> 137064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/yazar/civaoglu.html </URL>
<DATE> 2003/02/16/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İyi haber alanlar...’ 
</HEADLINE>
<TEXT>

     ABD "Kuzey Irak’a geçişimiz... 
     İçin TBMM’den, 18 Şubat’ta karar alacağınıza söz vermiştiniz. Sözünüzü tutun" diye bastırıyor. 
     Ancak Türkiye’nin eli bağlı... 
     Anayasa’nın 92. maddesi, "yabancı asker bulundurmak ve başka ülkelere asker göndermek için, uluslararası hukukun meşruiyet" koşulunu öngörüyor. 
     Meşruiyet... Yani, BM Güvenlik Konseyi’nin yeşil ışık yakması. 
     Fakat Güvenlik Konseyi toplandı. BM Denetçileri’nin Başkanı Blix’i dinledi. Tartıştı. Karar almadan dağıldı. 
     Peki bu günlerde yeşil ışığı yakar mı 
     Yeniden toplanacak ama gündemde, denetçilere, Irak’ta kitle imha silahlarını araştırmak için ek görev süresi verilmesi var. 
     
İyi - kötü... Güzel - çirkin      Barış için iyi görünen bu haber, Türkiye için de iyi mi 
     Yoksa... Güvenlik Konseyi ABD’ye müdahale için yeşil ışık yaksaydı Türkiye için "kötülerin iyisi" mi olurdu. 
     Öyle ya... 
     ABD, "Sözü tut. Mart başlarında Irak’a harekat için ancak hazırlanırız" diyor. 
     Ardından da aba altından soba gösteriyor. 
     "Aksi halde... 
     - Türkiye’siz - B - planını uygularız. 
     - IMF ile anlaşmayı, IMF yardımlarını unutun. 
     - Savaş nedeniyle uğrayacağınız zararlara katlanın. 
     - Savaş sonrasında Irak yeniden yapılanırken, masadan yer almayı beklemeyin." Bu söylemin satır aralarında, Kuzey Irak’ta bir Kürt devleti tehdidi okunabilir. G.C 
     Peki, Anayasa’nın 92. maddesi, TBMM’nin önünde dağ gibi dururken Güvenlik Konseyi kararı olmadan ABD’nin istediği karar, 18 Şubat’ta nasıl alınır 
     ABD, "aklınız neredeydi" dercesine soruyor 
     "18 Şubat için söz verirken Anayasa’nın 92. maddesi yok muydu " 
     
Bu memleket bizim      Başka bir ülke, bu açmazda olsaydı "Tarzan zor durumda" diye dalga geçebilirdik. 
     Ama... Şairin dediği gibi "bu memleket bizim." 
     Sorun hepimizin. 
     İki hatalı adım atıldı. 
     1- 14 Şubat’ta denetçiler raporunu dinledikten sonra, Güvenlik Konseyi’nin, ABD’ye, yeşil ışık yakacağı hesabı yapılmıştı. 
     Böylece meşruiyet koşulu gerçekleşince, 18 Şubat’ta, ABD’ye koridor açmak için TBMM, karar alabilecekti. 
     Bu hesap tutmadı. 
     Türkiye, 92. maddeyle, ABD baskısı arasında sıkışmış. Ayakları, verdiği sözle bağlı. 
     2- İkinci hata ise NATO’ya zamansız başvuru. 
     NATO anlaşması ancak üye ülkeye saldırı halinde savunmayı öngörür. 
     Irak’tan bir saldırı olmadığı halde, Türkiye’nin NATO’dan koruma istemesi yanlıştı. 
     Aslında, hesap şuydu 
     Fransa itiraz etse bile "Sen NATO’nun sadece siyasi kanadında varsın. Konuyu, askeri kanat çerçevesinde ele alacağız" denerek, safdışı bırakılacaktı. 
     Bu formül, daha önce uygulanmıştı. 
     Böylece, 18 Şubat’ta TBMM’ye, Güvenlik Konseyi’nin yanı sıra NATO’nun da destediği alınarak gidilecekti. 
     O hesap da tutmadı. 
     NATO’nun askeri kanadında da yer alan Belçika çıkıntılık yaptı. İstek askıya alındı. 
     Türkiye, ABD ile baş başa kalıverdi. 
     
Tik... tak      İşte bu fırtınalı havada Türkiye’ye, olası can simidi... 
     ABD’nin Güvenlik Konseyi’ndeki en "can" iki ülkesi, İngiltere ve İspanya’nın yönetimleri de zor durumda. 
     Kamuoyları tepkili. 
     Irak’a harek tın yanında yer alabilmek için, onlar da Güvenlik Konseyi kararı zorunluğu ile göbeklerinden bağlılar. 
     İYİ HABER ALAN KAYNAKLARA GÖRE o nedenle, önümüzdeki haftanın başlarında, Güvenlik Konseyi’nde kabul edilme şansı olan bir "melez" karar tasarısı sunma hazırlığındalar. 
     ABD’nin önünü açacak... ABD’nin ekonomik yaptırım şimşeklerini çekmemek için zevahiri kurtarabilecek bir formül arayan Çin ve Rusya’yı rahatlatacak... Aynı risk altındaki Fransa’yı, çekimserlik çizgisine geriletecek. Ve İngiltere ile İspanya’yı da kamuoylarında beraat ettirecek bir "melez" karar. 
     Eğer bu plan işlerse... Türkiye 18 Şubat için rahatlar. Aksi halde 18 Şubat’a ayarlı saat işliyor. 
     
     







Çalsın sazlar, oynasın kızlar 


N b ’den bugüne 


İyi haber alanlar...’ 


Bayar’la Menderes’i çatıştıran kaza 


Okullar yarın açılıyor 


Bayramda ne yaptık 


Aç gezsin, ama başını örtmesin 


Tango günlüğü 


Aile sorunları için yeni mahkemelerimiz var 


Ekonomide koyun pazarlığı’ sürerken 


Biz güneş’ satıyoruz onlar müze’ satıyor 


Irak faturası Tayyip’e çıkıyor 


</TEXT>
</DOC>
