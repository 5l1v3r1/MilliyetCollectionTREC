<DOC>
<DOCNO> 128430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/siyaset/siy01.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nema müjdesi yargıdan 
</HEADLINE>
<TEXT>

Erzurum’da 10 yargı mensubu, nemalarının ödenmesi için açtıkları davayı kazanarak paralarını aldılar 
     Cem BAKIRCI ERZURUM DHA 

     Erzurum İdare Mahkemesi’nde görev yapan 4’ü hakim 10 yargı mensubu, tasarrufu teşvik kesintisi ve nemasının ödenmesi için hükümet aleyhine açtıkları ilk toplu davayı kazandı. Erzurum Bölge İdare Mahkemesi, Başbakanlık’ın bu karara yaptığı itirazı reddedince 10 yargı mensubu Ziraat Bankası Erzurum Şubesi’ne giderek paralarını aldı. Böylece nema anlaşmazlıklarında bir ilke imza atılmış oldu. Bireysel davalardan farklı olarak ilk toplu davayı açan h kim ve mahkeme personeli, diğer hak sahipleri için de kıyas teşkil edecek kararın alınmasını sağladı. İdare Mahkeme Başkanı H kim Mustafa Paksoy, Başbakanlığın yaptığı itiraz başvurusunu kabul etmeyerek davayı açan meslektaşları ve diğer yargı personeli lehinde karar verdi. Mahkeme kararının ardından davacılar, tasarrufu teşvik kesintisiyle nemasını 30 Nisan 2002’den itibaren işleyen yasal faiziyle birlikte geçen ay tahsil etti. Fazlaya ilişkin hakları saklı kalmak üzere dava açan Erzurum İdare Mahkemesi’nde görevli hakimlerden Yunus Baran, Engin Kazak ve Gündüz Avcı, "Adalet tecelli etti" demekle yetinirken, başka yorum yapmayacaklarını söyledi. 
     



 SİYASET 


















</TEXT>
</DOC>
