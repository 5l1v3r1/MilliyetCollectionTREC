<DOC>
<DOCNO> 141460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sondun01.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Salı günü oylama istiyor 
</HEADLINE>
<TEXT>

     BM Güvenlik Konseyi'nin, BM Silah Denetçileri Komisyonu UNMOVİC Başkanı Hans Blix ve Uluslararası Atom Enerjisi Ajansi IAEA Başkanı Muhammed El Baradei'nin sunduğu raporlarla İngiltere ve ABD tarafından Irak'a 10 günlük süre tanınmasını öngören karar tasarısını ele aldığı 4 saatlik basına kapalı toplantısı sona erdi. 
     Toplantı sonunda açıklama yapan ABD temsilcisi büyükelçi John Negroponte, müzakerelere Pazartesi günü devam edileceğini belirterek, ''Üye ülkelere, Salı gününden itibaren tasarı üzerinde oylama isteyebileceğimiz uyarısında bulunduk'' dedi. 
     Oylamanın ne zaman yapılacağının Pazartesi öğleden sonra kesinlik kazanacağını kaydeden Negroponte, oylamanın Salı'dan itibaren herhangi bir gün yapılabileceğini bildirdi. 
     





</TEXT>
</DOC>
