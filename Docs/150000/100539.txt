<DOC>
<DOCNO> 100539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/soneko17.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokomotif, ABD piyasaları... 
</HEADLINE>
<TEXT>

     Yatırımcıların ABD hisseleri ve dolarda geçtiğimiz aylarda açtıkları geniş pozisyonlarını kapamaya girişmeleri, doları Euro ve Yen karşısında son haftaların en yüksek seviyelerine çıkardı. Buna karşın uzmanlar ABD ekonomisi hakkında devam eden kaygıların çoğunun, Asyalı yatırımcıları dolar almaktan alıkoyduğunu belirtiyorlar. 
     Tokyo'daki bir borsa uzmanı, yatırımcıların çok fazla Avrupa tahvili aldıklarını ve ABD hisselerini çok fazla sattıklarını belirterek, bu tür pozisyonların bazılarının kapandığını söyledi. 
     Wall Street'te Dow Jones endeksi yüzde 2.87, Nasdaq yüzde 4.44 yükselmesinin de bu hareketi teyit eder nitelikte olduğunu belirtiyorlar. Ancak analistler, ABD ekonomisinin "çifte dip" olarak adlandırılan, yukarı hareketin ardından yeni bir aşağı harekete geçmiş olabileceği uyarısında bulunuyorlar. 
     ABD piyasalarında dün yaşanan hareketlenme büyük ölçüde FED'den gelen faiz indirimi beklentilerinden kaynaklandı, ancak bazı analistler ABD'de yeni bir faiz indiriminin yararının bile sınırlı olacağını savunuyorlar. 
     

     
</TEXT>
</DOC>
