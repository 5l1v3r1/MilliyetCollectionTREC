<DOC>
<DOCNO> 116160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko06.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Avrupa'nın en genç ülkesi... 
</HEADLINE>
<TEXT>

     Türkiye, Dünya Bankası verilerine göre 152 ülkenin 89'undan daha yaşlı nüfusa sahip olmasına karşın, yüzde 5.8'lik yaşlı nüfus oranıyla ''Avrupa'nın en genç nüfuslu'' ülkesi konumunda bulunuyor. 
     Dünya Bankası'nın 2000 yılı verilerine göre, nüfusunu 1 milyonun üzerinde veri bulunan 152 ülke içinde dünyanın en yaşlı nüfusa sahip ülkesi İtalya. 
     2000 yılı itibarıyla 57.7 milyon nüfusu bulunan İtalya'da nüfusun yüzde 18.1'i 10.4 milyon , 65 ve üzerinde bir yaşa sahip durumda. İtalya'yı yüzde 17.6 ile Yunanistan, yüzde 17.4 ile İsveç, yüzde 17.2 ile Japonya izliyor. 
     Nüfusu 2000 itibarıyla 65.3 milyon son verilere göre 67.5 milyon olan Türkiye'de 3.8 milyon yaşlı nüfus 65 yaş ve üstü varken, 10.6 milyonluk Yunanistan'da 1.9 milyon, 8.9 milyonluk İsveç'te 1.5, 126.9 milyon nüfuslu Japonya'da tam 21.8 milyon yaşlı var. Dünyanın en yaşlı yedinci ülkesi Almanya'da 13.5 milyon, onuncu en yaşlı ülkesi Fransa'da 9.4 milyon yaşlı nüfus bulunuyor. 
     2000 itibarıyla 6 milyar 57.3 milyon olan dünya nüfusunun 418 milyonunu yaşlılar oluşturdu. Dünyada yaşlı nüfus 2000 itibarıyla yüzde 6.9 iken, Avrupa Birliği'nin AB 377.9 milyonluk nüfusunun yüzde 16.3'ünü yaşlılardan meydana geldi. AB'de 61.6 milyon yaşlı nüfus var. Bu rakam dünya ortalamasının 2.4, Türkiye rakamının 2.8 katı kadar. AB, dünya nüfusunun yüzde 6.2'sini oluştururken, dünya yaşlı nüfusunun yüzde 14.7'si AB'de bulunuyor. 
     
     TÜRKİYE, AB ADAYLARI İÇİNDE DE TEK GENÇ NÜFUSLU 

     AB adayları içinde tek genç nüfuslu ülke ise Türkiye... Adaylardan en yaşlısı Bulgaristan'da nüfusun yüzde 16.1'i 65 yaş ve üzerinde iken, bu oran Letonya'da yüzde 14.8, Macaristan'da yüzde 14.6, Estonya'da yüzde 14.4, Slovenya'da yüzde 13.9, Çek Cumhuriyeti'nde yüzde 13.8, Litvanya'da yüzde 13.4, Romanya'da yüzde 13.3, Polonya'da yüzde 12.1, Slovakya'da yüzde 11.4, Türkiye'de ise sadece yüzde 5.8... Diğer adaylar Kıbrıs Rum Kesimi ve Malta ile ilgili veri bulunmuyor ama bu ülkelerin de yüzde 10'dan fazla yaşlı nüfusu barındırdığı biliniyor. 
     
     AVRUPA'NIN EN GENÇLERİ... 

     Araştırmaya dahil 152 ülke içinde, yaşlı nüfus oranı yüzde 10'u geçen 41 ülke var. 152 ülke içinde yer alan 36 Avrupa ülkesinden 32'sinin yaşlı nüfusu yüzde 10'u geçiyor. Bir diğer ifadeyle en fazla yaşlı nüfusu bulunan 41 ülkeden 32'si Avrupa ülkesi. Bu kapsama girmeyen 4 ülke var. Bunlar içinde, yüzde 5.8'lik yaşlı nüfusuyla Türkiye, Avrupa'nın en genç nüfuslu ülkesi konumunda. Türkiye'yi yüzde 5.9 ile Arnavutluk, yüzde 9.3 ile Moldova, yüzde 9.9 ile Bosna-Hersek izliyor. Bu dört ülkeden üçünde Müslüman nüfus yoğun Türkiye'de yüzde 99, Arnavutluk'ta üçte ikisi, Bosna-Hersek'te yarıya yakın durumda. 
     
     ÇİN, HİNDİSTAN VE ABD'DE DURUM... 

     Dünyanın en kalabalık ülkesi Çin'in 1 milyar 262.5 milyonluk nüfusunun yüzde 6.9'unu 87.1 milyon , ikinci sıradaki Hindistan'ın 1 milyar 15.9 milyonluk nüfusunun yüzde 5'i 50.8 milyon , üçüncü sıradaki ABD'nin 281.6 milyonluk nüfusunun yüzde 12.3'ü 34.6 milyon yaşlılardan oluşuyor. 
     
     YEMEN NÜFUSUNUN YARIDAN FAZLASI 15 YAŞINDAN KÜÇÜK... 

     Dünyanın oransal olarak en az yaşlı olan ülkesi ise yüzde 2'lik yaşlı nüfusla Nijer... Nijer'i, yüzde 2.2 ile Kuveyt, yüzde 2.3 ile Yemen, yüzde 2.4 ile Somali takip ediyor. En az yaşlı bulunan 10 ülkeden 6'sı Afrika'da Nijer, Somali, Tanzanya, Uganda, Senegal, Ruanda , 3'ü Ortadoğu'da Kuveyt, Yemen, Umman , 1'i ise Okyanusya'da Papua Yeni Gine bulunuyor. 
     Oransal olarak en fazla yaşlıyı barındıran İtalya'da, nüfusun sadece yüzde 14.3'ü 0-14 yaş grubundayken, Yemen'de yarıyı yüzde 50.1 geçiyor. Türkiye'de bu oran yüzde 30 düzeyinde. 
     





</TEXT>
</DOC>
