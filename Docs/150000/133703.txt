<DOC>
<DOCNO> 133703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo28.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay Kaybetseydik, bizim için zor günler başlayacaktı 
</HEADLINE>
<TEXT>

     Denizlispor Teknik Direktörü Rıza Çalımbay, 2-1 kazandıkları Ankaragücü maçından sonra, kritik bir galibiyet aldıklarını belirtti. 
     Kamp döneminden sonra oynadıkları erteleme maçında zaman zaman istenen futbolu sergileyemediklerini, oyuncularının aklınının UEFA Kupası karşılaşmasında olduğunu kaydeden Çalımbay, şöyle konuştu 
     ''Bu maçı kaybetsek bizim için zor günler başlayacaktı. Çok önemli 3 puan kazandık. Denizlispor seyircisi fair play ödülünü bir kez daha hak ediyor. Bana göre aleyhimize çalınan penaltı, penaltı değildi. Hakemlerden daha dikkatli olmalarını istiyoruz.'' Ankaragücü Teknik Direktörü Tevfik Lav ise mücadelenin üst düzeyde yaşandığı bir maç oynadıklarını kaydetti. Lav, şunları söyledi 
     ''Eksilerimizi artıya çevirmek için çalışacağız. Oyun ilkelerimi ilerleyen dönemde takıma oturtacağım. Maçtan sonra oyuncularımın hakeme çok ciddi itirazı olmadı. Pozisyonlarla ilgili konuştular. Zaten hatayı başkasında ararsak, doğruyu bulamayız.'' Bu arada karşılaşmanın ardından polisle tartışan 8 Ankaragücü taraftarının gözaltına alındığı bildirildi. 
     





</TEXT>
</DOC>
