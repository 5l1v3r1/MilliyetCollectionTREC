<DOC>
<DOCNO> 144157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun05.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'ye Irak saldırısının gerekçeleri sunuldu 
</HEADLINE>
<TEXT>

     ABD ve müttefikleri, BM Güvenlik Konseyi'ne, Irak'a karşı saldırının gerekçelerini sundular. 
     ABD, Irak saldırısına gerekçe olarak, "Bağdat'ın 1991 Körfez Savaşı'ndan sonra kabul edilen ateşkes kararını ihlal etmesini" gösterdi. 
     İngiltere ve Avustralya da, 15 üyeli Konsey'e gönderdikleri kısa mektuplarda, benzer gerekçeler dile getirdiler. 
     Mektuplarda, "saldırının amacının Irak'ta rejim değişikliği olduğundan" bahsedilmedi. 
     ABD'nin BM Büyükelçisi John Negroponte, mektupta, Irak hükümetinin, BM'nin 1441 sayılı kararı uyarınca son şansını kaçırdığını ve açıkça başka ihlallerde bulunduğunu savundu. 
     Büyükelçi Negroponte, Nisan 1991'de benimsenen 687 sayılı BM kararında, Irak'a silahsızlanma yükümlülüğünün getirildiğini ve bu yükümlülüğün Körfez Savaşı sonundaki ateşkes şartlarında da yer aldığını belirtti. 
     Mektupta, askeri harekatın "uygun bir cevap" ve "ABD ve uluslararası toplumu Irak'tan gelen tehdide karşı savunmak ve uluslararası barışı yeniden sağlamak için gerekli bir adım" olduğunu yazan ABD Büyükelçisi, "birliklerinin, askeri operasyonda sivil kayıp verilmemesi için tüm önlemleri alacaklarını" belirtti. 
     





</TEXT>
</DOC>
