<DOC>
<DOCNO> 105130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sondun15.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya'da şiddetli yağışlar sellere neden oldu 
</HEADLINE>
<TEXT>

     Polonya'nın güneybatısında şiddetli yağışların nehir sularını yükseltmesi ve bazı köyleri sel basması nedeniyle onlarca kişi tahliye edildi. 
     İtfaiye görevlileri, Strzegomka, Lesko ve Pelcznica nehirlerinde taşan suların, başkent Varşova'nın 420 kilometre güneybatısındaki Walbrzych kenti yakınlarında sellere yol açtığını belirtti. 
     Özellikle Swiebodzice ve Strzegom'da durumun kötü olduğu, görevlilerin sel basan çiftliklerdeki suları boşaltmaya çalıştığı kaydedildi. 
     Bölgede kara ve demiryollarının sel nedeniyle kapandığı, görevlilerin, taşma tehlikesi bulunan ve Dobromierz kentini tehdit eden bir gölün çevresindeki setleri artırdığı bildirildi. 
     Polonya, geçen ay Avrupa ülkelerini vurarak milyarlarca euro zarara yol açan sellerden etkilenmemişti. 
     





</TEXT>
</DOC>
