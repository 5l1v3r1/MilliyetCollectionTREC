<DOC>
<DOCNO> 104230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/soneko26.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'nin 7 aylık bütçe açığı 14.3 trilyon lira... 
</HEADLINE>
<TEXT>

     KKTC bütçesi, 7 ayda 14 trilyon 331 milyar lira açık verdi. 
     Maliye Bakanlığı'nca hazırlanan "2002 Mali Yılı Temmuz Ayı Bütçe Uygulama Sonuçları" na göre, Devlet 1 Ocak 2002'den başlayarak Temmuz ayının sonuna kadar geçen süre içerisinde 354 trilyon 966 milyar TL'lik tahsilat yaparken, aynı dönemde yapılan harcamaların toplamı 369 trilyon 298 milyar lira oldu. 
     Ocak-Temmuz 2002 genel bütçe uygulamalarındaki fiili harcamalar şöyle 
     Cari harcamalar 327 trilyon 86 milyar TL, yatırım projeleri 18 trilyon 144 milyar TL, savunma harcamaları 24 trilyon 67 milyar TL. 
     Ocak-Temmuz döneminde bütçenin cari harcamalar kaleminden, 88 trilyon 950 milyar TL personel giderlerine, 14 trilyon 874 milyar TL diğer cari giderlere, 120 trilyon 762 milyar TL transfer giderlerine aktarıldı. Bu sürede ayrıca mudilere 102 trilyon 498 milyar TL ödendi. 
     Yatırım projeleri çerçevesinde, mahalli kaynaklarla finanse edilmesi öngörülen projelere 3 trilyon 697 milyar TL, Türkiye yardımlarıyla finanse edilmesi öngörülen projelere 7 trilyon 469 milyar TL, geçmiş yıl Türkiye yardımlarıyla finanse edilmesi öngörülen projelere 6 trilyon 974 milyar TL, Türkiye kredileriyle finanse edilmesi öngörülen projelere de 2 milyar TL harcandı. 
     7 aylık dönemde Türkiye ve dış yardımlardan 58 trilyon 35 milyar TL serbest bırakıldı ve bunun 38 trilyon 664 milyar TL'si harcandı. 
     369 trilyon 298 milyar TL'lik Ocak-Temmuz 2002 fiili tahsilat dökümü ise şöyle 
     ''Dolaysız vergiler 60 trilyon 221 milyar TL, dolaylı vergiler 57 trilyon 103 milyar TL, vergi dışı bütçe gelirleri 39 trilyon 152 milyar TL, ceza ve müsadere geliri 1 trilyon 982 milyar TL, kamu kuruluşları gelirleri 21 milyon TL, hazine malları kira gelirleri 825 milyar TL, muhtelif gelirler 1 trilyon 700 milyar TL, fon gelirleri 15 trilyon 860 milyar TL, TC'den emekli fonuna katkı 22 trilyon 584 milyar TL, TC'den mudi ödemeleri için kredi 97 trilyon 498 milyar TL, TC'den et kombinası için kredi 2 milyar 373 milyon TL, cari yıl TC yardımları 46 trilyon 969 milyar TL, geçmiş yıl TC yardımları 10 trilyon 967 milyar TL, BM ve üçüncü ülkelerden sağlanan insancıl yardımlar 97 milyar 203 milyon TL.'' 
     





</TEXT>
</DOC>
