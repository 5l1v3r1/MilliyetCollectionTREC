<DOC>
<DOCNO> 110496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/spor/spo01.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL SAATLİ BOMBA 
</HEADLINE>
<TEXT>

UEFA’da perşembe günkü Sarajevo maçına kilitlenen Beşiktaş, rakibini adeta bombardımana tutacak. İmha planını hazırlayan Mircea Lucescu, başlama düdüğüyle birlikte saldırı emri verdi 
     ORHAN YILDIRIM 

     Kaset izledi 
     BEŞİKTAŞ, İnönü’de 2 - 2 berabere kaldığı FK Sarajevo’yu Bosna Hersek’te vurmanın hesaplarını yapıyor. Ankaragücü maçının ardından ara vermeden UEFA sınavı için çalışmalara başlayan Siyah - Beyazlılar, sürekli ilk maçın kasetlerini izleyip, hatalarını gözden geçiriyorlar. İmha planını hazırlayan Teknik Direktör Mircea Lucescu, dünkü antrenman öncesi futbolcularıyla toplantı yaptı ve taktiğini anlattı. 
     
     "İşi bitireceğiz" 
     RUMEN hoca, "İşi ilk 20 dakikada bitireceğiz. Düdükle beraber rakip kaleye yüklenip, gol arayacağız. Bu süre içinde mutlaka gol bulmalıyız. Yoksa strese gireriz" yorumunu yaptı. Ankaragücü maçında alınan skordan memnun olduğunu vurgulayan başarılı hoca, "Ancak oynadığımız futbolu beğenmedim. Problemler sürüyor. Sonuca gidemiyoruz. Takımı motive etmek için bazen kızıyorum. Yine eleştiriliyorum" dedi. 
     
     Sarajevo maçı 20.00’ye alındı 
     SİYAH - Beyazlı ekibin Sarajevo ile oynayacağı UEFA Kupası birinci tur rövanş maçının başlama saati değiştirildi. Daha önce Kosevo Olimpijski Stadı’nda TSİ 21.15’te başlayacağı belirtilen karşılaşmanın, UEFA tarafından TSİ 20.00’ye alındığı açıklandı. 
     
İlhan’ın öfkesi      Pascal Nouma karantinaya alındı 
     GÖZ nezlesi olan Beşiktaş’ın Fransız futbolcusu Nouma’nın Sarejova maçında forma giymesi tehlikeye girdi. Hastalığının bulaşıcı olması nedeniyle yıldız oyuncu dün takımdan ayrı olarak çalıştı. Nouma’nın hastalığının diğer oyunculara bulaşmaması için Bosna’ya götürülmeyeceği öğrenildi. 
     
     2.5 milyar ceza 
     PROFESYONEL Futbol Disiplin Kurulu, Beşiktaş kulübüne 2.5 milyar lira para cezası verdi. Kurul, 22 Eylül’de oynanan Trabzonspor karşılaşmasında çıkan olaylar nedeniyle Siyah - Beyazlı kulübü para cezasına çarptırdı. 
     
Amaral şoku      BREZİLYALI futbolcunun sol dizindeki ödem nedeniyle Sarajevo karşılaşmasında forma giyemeyeceği açıklandı. Dün MR çektiren Amaral’ın on gün takımdan ayrı kalacağı bildirildi. Yarın Bosna Hersek’e gidecek olan Siyah - Beyazlılar, dün yaptıkları tek idmanla Sarajevo maçının hazırlıkları sürdürdüler. Nevzat Demir Tesisleri’ndeki antrenmanda Lucescu’nun özellikle forvet oyuncularıyla yakından ilgilenmesi dikkati çekti. 
     



 SPOR 



























</TEXT>
</DOC>
