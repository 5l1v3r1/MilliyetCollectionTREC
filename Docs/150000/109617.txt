<DOC>
<DOCNO> 109617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/siyaset/siy07.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’e trilyonluk torpil 
</HEADLINE>
<TEXT>

İsrail şirketleriyle yürütülen eski tankların yenilenmesi projesinde, Türkiye lehine oluşan 27 milyon dolarlık farkın alınmasından vazgeçildiği anlaşıldı 
     UTKU ÇAKIRÖZER Ankara 

     Milli Savunma Bakanlığı bürokratlarının İsrail silah şirketlerine devlet kesesinden fazladan 27 milyon dolar 45 trilyon lira ödetme kararı aldığı iddia edildi. İsrail’e ihalesiz verilen projedeki usulsüzlük iddialarıyla ilgili Cumhurbaşkanı, Genelkurmay Başkanı, Kara Kuvvetleri Komutanı ve Başbakanlık Teftiş Kurulu’na gönderilen ihbar mektuplarında geniş kapsamlı soruşturma açılması istendi. 
     İsrail şirketleriyle yürütülen eski tankların yenilenmesi projesi için martta 688 milyon dolarlık sözleşme imzalayan MSB, toplam proje bedelinin kalem kalem detaylı fiyatının verilmesini şart koştu. Altı ay süren görüşmelerde, proje bedelinin 688 değil, 661 milyon dolar olduğu ortaya çıktı. 
     İş Tanımı SOW - 688 milyon dolar ile Fiyat Açıklama Dokümanı CBS - 661 milyon dolar arasında İsrail lehine ortaya çıkan 27 milyon dolarlık farkın toplam bedelden düşülmesi gerekirken, proje heyeti, sürpriz bir karar alarak 45 trilyon liralık fazlanın peşini bıraktı. 
     Heyetin bir bölümünün yoğun muhalefetine rağmen, Milli Savunma Bakanı Sabahattin Çakmakoğlu’na bağlı üst düzey bürokratların talimatıyla, bu rakamın "Risk maliyeti ve hesaplanamayan gider" olarak bütçelenerek, İsrail’in hanesine yazılmasına karar verildi. 
     
Acil teslimat, 44 ayda olur mu      İsrail’e yapılacak fazla ödemeye ilişkin iddialar A. Necdet Sezer, Org. Hilmi Özkök, Org. Aytaç Yalman ve Başbakanlık Teftiş Kurulu’na gönderilen ihbar mektuplarına da yansıdı. 
     İhalesiz verilen projeyle devletin toplam 100 milyon dolar kayba uğratıldığı ileri sürülen ihbar mektuplarında projeyle ilgili sorunlar da şöyle sıralandı 
     
     Acil denildi ama... 

</TEXT>
</DOC>
