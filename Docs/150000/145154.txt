<DOC>
<DOCNO> 145154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/siyaset/siy03.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye girerse AB ve ABD işbirliği yapacak 
</HEADLINE>
<TEXT>

     YORGO KIRBAKİ Atina 

     Avrupa Birliği AB Dönem Başkanı Yunanistan’ın Dışişleri Bakanlığı, Türk askerinin Kuzey Irak’a girmesi durumunda, Avrupa Birliği ve ABD’nin "yakın işbirliği" yapmak konusunda karşılıklı taahhüt verdiklerini açıkladı. 
     Bakanlık Sözcüsü Panos Beglitis, Yunanistan Dışişleri Bakanı Yorgo Papandreu ve ABD Dışişleri Bakan Yardımcısı Marc Grossman’ın önceki gün telefon görüşmesinde konuyu ele aldıklarını belirterek, Türkiye tarafından yapılacak olası bir operasyon konusunda AB ve ABD’nin "eşit derecede endişeli" olduğunu söyledi. Beglitis’in açıklamasına göre Grossman, büyük bir göçmen akını ve Kuzey Irak’taki Kürtlerin yaratacağı güvenlik sorunu gibi Türkiye’nin ortaya koyduğu koşulların oluşmamasına rağmen, Türk birliklerinin Kuzey Irak’a girme ihtimaliyle ilgili Amerikan endişelerini dile getirdi. Amerikan istihbaratına göre Kuzey Irak’taki Kürtlerin, Türkiye’nin güvenliğini tehdit edebilecek bir harekette bulunmadığı belirtildi. 
     


SİYASET 

















</TEXT>
</DOC>
