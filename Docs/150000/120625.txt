<DOC>
<DOCNO> 120625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/soneko06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta neler oldu... 
</HEADLINE>
<TEXT>

     Piyasalar geçen hafta yeni Bakanlar Kurulu üyelerinin açıklanması, AK Parti'nin acil eylem planı ve Avrupa Birliği AB ülkelerinde yürütülen temasları yakından izledi. 
     Önceki hafta gelen düzeltme hareketi ile iniş çıkışlı bir seyir izleyen İMKB'de geçen hafta da aynı seyir hakim oldu. İMKB Tahvil ve Bono Piyasası'nda ortalamalarda yüzde 50'nin altına gerileyen faizler tekrar yüzde 50'nin üstüne çıktı. Dövizdeki gerileme de devam etti. Dolar ve Euro'da haftalık bazda 20 bin lirayı aşan düşüşler yaşandı. Banka faizlerindeki düşüşler de devam etti. 
     Hisse senetleri haftalık bazda ortalama yüzde 0.71 oranında değer yitirdi. Altın ve dövizde düşüş yönünde bir seyir gözlendi. 24 ayar külçe altının gram satış fiyatı yüzde 1.52 oranında, Cumhuriyet altınının satış fiyatı da yüzde 1.35 oranında düştü. Dolar, haftalık bazda yüzde 1.37, Euro da yüzde 1.61 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 1.20 oranında artış kaydetti. 
     Mevduat faizlerinde geçen hafta ortalamalarda 1 puanına dolayında düşüşler oldu. Önceki hafta sonundaki oranlara göre, 1 aylık mevduat faizi ile bir haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri, haftanın ilk işlem gününde, Abdullah Gül'ün hükümeti kurmakla görevlendirilmesini ve AK Parti'nin Acil Eylem Planı'nı coşkuyla karşıladı. 
     Borsa'da hisse senetleri ortalama yüzde 3.39 değer kazandı. Dolar satış fiyatı 1 milyon 600 bin liranın altına gerilerken, bono faizi de yüzde 50'nin altına gerileyerek yılın en düşük seviyesini gördü. 
     1. seansta hızlı yükseliş yaşayan endeks, yüzde 4.50 ve 612.02 puan artışla 14,209.59 puandan kapandı. 2. seansta ise kar satışları geldi. Endeks günü 14,058.40 puandan tamamladı. Endeksteki günlük artış 460.83 puan ve yüzde 3.39 oldu. 
     Salı günü yoğun kar satışları geldi. 1. seansta, başlangıçtan itibaren gelen satışlarla 13,632.94 puana kadar gerileyen endeks, daha sonra toparlandı ve 13,500 puan seviyelerinde yatay seyre girdi. Kapanışa doğru gelen alımlarla yükselen endeks 158.05 puan ve yüzde 1.12 kayıpla 13,900.35 puandan kapandı. Kar satışlarının 2. seansta da devam ettiği gözlendi. Endeks günü 13,387.93 puandan tamamladı. Endeksteki günlük düşüş ise 670.47 puan ve yüzde 4.77'ye ulaştı. 
     Çarşamba günü kar satışlarının azalarak sürdüğü gözlendi. 1. seansta, 13,105.79 puana kadar gerileyen endeks, daha sonra kararsız bir seyir izledi. 
     Kapanışa doğru gelen alımlarla yükselen endeks, 116.65 puan ve yüzde 0.87 kayıpla 13,271.28 puandan kapandı. 2. Seansın büyük bölümünde de yine satıcılı bir seyir vardı. Son dakika gelen yoğun alımlara rağmen endeks, günlük bazda 95.92 puan ve yüzde 0.72 oranında geriledi. 
     Perşembe günü, 13,800 puan seviyelerindeki dirence takılan endeks, 13,600-13,800 aralığında dengelendi. 1. seansta 144.97 puan ve yüzde 1.09'luk artışla 13,436.98 puandan kapanan endeks, 2. Seansı en yüksek seviyesi olan 13,811.14 puandan tamamladı. Endeksteki günlük artış 519.13 puan ve yüzde 3.91 olarak gerçekleşti. 
     Haftanın son işlem gününde ilk seansta endeks, Avrupa Birliği AB ile ilgili olumlu beklentilerle 14,000 puanı aştı. Daha sonra gelen satışlarla seans 77.24 puanlık bir kayıpla kapandı. 
     Öğle saatlerinde Danıştay'ın Pamukbank ile ilgili kararı ikinci seansın tamamının satıcılı geçmesine neden oldu. 13,262.14 puana kadar gerileyen endeks, ilk yarıyı da 358.62 puan kayıpla 13,375.28 puandan geçti. Seansın ikinci yarısında da bu seviyelerdeki seyrini sürdüren endeks, son dakika alımlarıyla 13,501.38 puandan haftayı tamamladı. 
     Endeksteki günlük kayıp ise 309.76 puan ve yüzde 2.24'e ulaştı. 
     Bu gelişmelerin ardından hisse senetlerinin haftalık ortalama değer kaybı yüzde 0.71 oldu. 
     Borsa uzmanları, alternatif piyasalarda herhangi bir olumsuzluk gözlenmediğini ifade ederek, gelecek hafta, Yapı Kredi Bankası hisse senedi sırasının açılacağı düşüncesiyle yukarı yönlu bir piyasa oluşmasının beklendiğini savunuyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 96.19 puanlık kayıpla 13,597.57 puandan, 13,501.38 puana indi. Hisse senetlerinin haftalık ortalama değer kaybı yüzde 0.71 oldu. 
     İMKB Ulusal-Mali Endeksi 187.42 puan düşerek 17,588.16 puandan 17,400.74 puana ve İMKB Ulusal-Hizmetler Endeksi 45.18 puan düşerek 8,261.34 puandan 8,216.16 puana gerilerken, İMKB Ulusal-Sanayi Endeksi 57.44 puan artarak 12,628.72 puandan 12,686.16 puana çıktı. 
     Böylece, mali grup hisseleri ortalama yüzde 1.07, hizmetler grubu hisseleri ortalama yüzde 0.55 oranında değer yitirirken, sanayi grubu hisseleri ortalama yüzde 0.45 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 295 hisse senedinden 138'i değer kazandı. 126 hisse senedi değer yitirirken, 31 hisse senedinin değeri değişmedi. 
     En yüksek oranlı artış yüzde 127.59 ile Yapı Kredi Finansal Kiralama hiselerinde oldu. Yapı Kredi Finansal Kiralama hisseleri, tahtasının kapalı olduğu haftanın son seansı hariç diğer tüm seansların hepsinde tavan fiyatından kapanış yaptı. Yüzde 33.33'lük artışla Sasa hisseleri ikinci, yüzde 28.71'lik artışla Adana Çimento C hisseleri de üçüncü olarak sıralandı. 
     En yüksek oranlı düşüş ise yüzde 33.58 ile Arsan Tekstil hisselerinde oldu. Yüzde 18.15'lik düşüşle Link Bilgisayar hisseleri ikinci ve yüzde 14.04'lük düşüşle de Ege Endüstri hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 786 milyar 416.8 milyon adet hisse senedi işlem gördü ve karşılığında 6 katrilyon 20 trilyon 872.9 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta düşüşler devam etti. İstanbul serbest döviz piyasasında alınıp satılan ABD Doları yüzde 1.37 oranında, Euro ise yüzde 1.61 oranında düşüş kaydetti. 
     ABD Doları'nın Türk Lirası satış fiyatı 22 bin lira düşerek, 1 milyon 583 bin liraya, Euro'nun satış fiyatı da 26 bin lira düşerek 1 milyon 585 bin liraya geriledi. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 2.30 oranında düşerek, 2 milyon 506 bin liraya, İsviçre Frangı'nın satış fiyatı da yüzde 2.88 oranında düşerek 1 milyon 78 bin liraya indi. 
     Bugün İstanbul serbest piyasada ABD Doları 1 milyon 580 bin, Euro 1 milyon 578 bin, İngiliz Sterlini 2 milyon 511 bin ve İsviçre Frangı 1 milyon 75 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 1.52 oranında, Cumhuriyet altınının satış fiyatı da yüzde 1.35 oranında düştü. 
     Külçe altının gram satış fiyatı 250 bin lira düşerek 16 milyon 250 bin liraya, Cumhuriyet altınının satış fiyatı da 1 milyon 500 lira düşerek 109 milyon 500 bin liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.03'lük düşüşle 16 milyon 136 bin liraya indi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 1.20 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3 bin 948 puan artarak 327,727 puandan 331,675 puana çıktı. 
     Geçen haftanın en çok değer kazanan katılma belgeleri, yüzde 8.51'lik artışla Akbank A Tipi Sabancı Holding İştirak Fon, yüzde 7.86'lık artışla İş A Tipi Metal Eşya Endeks Fon ve yüzde 6.47'lik artışla da Finans A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 2.72 oranındaki düşüşle Vakıf B Tipi Yabancı Menkul Fonu, yüzde 2.54 oranındaki düşüşle YKB B Tipi Yabancı Menkul Kıymetler Fonu ve yüzde 2.30 oranındaki düşüşle de İş Bankası B Tipi Yabancı Menkul Kıymetler Fonu olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.59 ile yüzde 0.86 arasında gerçekleşti. 
     Mevduat faizlerinde vadelerine göre ortalamalarda 1 puanın altında kalan düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.70 oldu. 
     Önceki hafta sonunda ortalama faizi yüzde 44'ün biraz üzerinde olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
