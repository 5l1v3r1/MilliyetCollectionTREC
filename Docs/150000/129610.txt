<DOC>
<DOCNO> 129610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur27.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kantinden aldıkları simiti yiyen 18 öğrenci hastaneye kaldırıldı 
</HEADLINE>
<TEXT>

     Kırıkkale'de, kantinden aldıkları simitleri yedikten sonra fenalaşan 18 öğrenci, hastaneye kaldırıldı. 
     Battalgazi İlköğretim Okulu'nda bazı öğrencilerde bulantı, baş dönmesi ve halsizlik görülmesi üzerine 112 Acil Servis ile temas kuruldu. 
     Okula gönderilen ambulanslarla Kırıkkale Yüksek İhtisas Hastanesi'ne götürülen öğrencilere, serum bağlandı. Zehirlenen öğrencilerin tamamı, kantinden aldıkları simidi yedikten bir süre sonra fenalaştıklarını belirtti. 
     Acil Servis Doktoru Mahmut Saygılı, gıda zehirlenmesi teşhisi konulabilmesi için öğrencilerin yediği yiyeceklerin incelenmesi gerektiğini söyledi. 
     Çocuklarının hastaneye kaldırıldığını duyan veliler, hastaneye akın ederken, öğrencilerden 5'inin taburcu edildiği, 13'ünün gözetim altında tutulduğu belirtildi. 
     Yetkililer, okul kantinindeki simitlere el konulduğu ve soruşturmanın sürdürüldüğünü bildirdiler. 
     





</TEXT>
</DOC>
