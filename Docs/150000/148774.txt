<DOC>
<DOCNO> 148774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun05.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld'in Irak'ta ''bitirilecek iş'' listesi... 
</HEADLINE>
<TEXT>

     Amerikan Associated Press haber ajansı, ABD Savunma Bakanı Donald Rumsfeld'in ''kesin zafer'' elde edilinceye dek Irak'ta ulaşılması gereken hedeflerini şöyle sıraladı 
     1- ABD ordusu, başkent Bağdat ve diğer tam olarak ele geçmemiş önemli kentlerde kesin denetim sağlayana dek savaşacak. 2- Irak lideri Saddam Hüseyin, devlet ve ordu yönetiminde etkin oğulları Uday ile Kusay, diğer üst düzey yöneticiler ölü veya diri yakalanacak, veya bunlarla gerekli teslim anlaşması temin edilecek. 
     3- 12 yıl önceki Körfez Savaşı dahil, Amerikalı ve diğer ''koalisyon'' milletlerinden tutsaklar bulunacak. 
     4- Kuzeyde petrol alanları emniyet altına alınacak. 
     5- Olası kitle imha silahları bütünüyle tehlikesiz duruma sokulacak. 
     6- Irak sınırları emniyet altına alınacak. Saddam iktidarının üst düzey yetkililerinin kaçması engellenecek. Olası silah kaçakçılığı bitirilecek. 
     7- Irak'ın kitle imha silahlarını ne ölçüde tedarik ettiği, buna hangi ulusların yardım ettiği saptanacak. 
     8- Kitle imha silahları programlarını bilen bilimadamları tespit edilecek. 
     9- Irak'ta etkin teröristler ölü veya diri yakalanacak, bunların kitle imha silahlarına erişimi engellenecek. 
     10- Saddam iktidarının Baas Doğuş Partisi üyeleri, sakladıkları silahlarıyla birlikte ortaya çıkarılacak. 
     11- Irak'ın Özel İstihbarat Güvenlik Örgütü, Saddam Fedaileri Fedayiin örgütü, Cumhuriyet Muhafızları'nın kayıtları saptanacak bunlara el konulacak. 
     12- Irak hükümetinin yurtiçi ve yurtdışı tüm malvarlığı tespit edilecek ve bu malvarlıklarının Irak halkına iadesi sağlanacak. 
     13- Özgürlüğüne kavuşturulan tüm Iraklılarla, sürgünden dönenlerle birlikte geçici hükümet ve yeni esas hükümet için bir an evvel çalışmaya başlanacak. 
     





</TEXT>
</DOC>
