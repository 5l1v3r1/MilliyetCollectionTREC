<DOC>
<DOCNO> 111884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur17.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala'nın adını taşıyan sokak tabelası kaldırıldı... 
</HEADLINE>
<TEXT>

     Milli takım ve Galatasaray'ın futbolcusu Ümit Davala'nın adını taşıyan sokak tabelası, Narlıdere Belediyesi ekipleri tarafından söküldü. 
     Dünya Kupası'nda üçüncülük elde eden Milli Takım'da yer alması nedeniyle, 24 Haziran'da villasının bulunduğu Altı Evler Mahallesi'ndeki Fidan Sokağı'nın adını değiştirerek Ümit Davala'nın ismini veren Narlıdere Belediyesi, milli futbolcunun basın mensuplarına saldırısı nedeniyle sokak tabelasını söktü. 
     Sokağın isminin bundan böyle ''Fidan Sokağı'' olarak kalacağı öğrenilirken, Altı Evler Mahallesi Muhtarı Sultan Aksoy, ''Böyle bir olayın yaşanması bizi gerçekten üzdü. Saldırı yalnızca gazetecileri değil, Ümit Davala'nın sevenlerini ve mahalle sakinlerini de üzdü'' diye konuştu. 
     Ümit Davala ve beraberindeki iki kişi, önceki akşam Borsa Restoran'da yemek yerken, görüntü almak isteyen Akşam Gazetesi muhabiri Serhan Şarman, Yeni TV kameramanı Ercan Akgün, İzmir TV muhabiri Ünal Gümüştekin ve İzmir TV kameramanı Gönen Güven'i saldırarak dövmüş, kamera ve fotoğraf makinelerini kırmıştı. 
     





</TEXT>
</DOC>
