<DOC>
<DOCNO> 133850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun22.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz "Savaş için tek başımıza hareket etmeyeceğiz" 
</HEADLINE>
<TEXT>

     ABD Savunma Bakan Yardımcısı Paul Wolfowitz, "Irak savaşı olursa ABD'nin tek başına hareket etmeyeceğini" söyledi. 
     BBC'ye konuşan Pentagon'un iki numaralı ismi Wolfowitz, "Tek başımıza davranmayız. Birçok ülke, zamanı gelince bizim safımızda yer alacağını bildirmiş bulunuyor" dedi. 
     Wolfowitz, "Zamanın gelip gelmediğine karar vermek, kısmen öteki ülkelerin söyleyeceklerine bağlı. Ortadoğu'da hala karar verememiş ülkeler bulunuyor" diye konuştu. 
     1441 sayılı kararda operasyon için ikinci bir kararın öngörülmediğini, sadece Güvenlik Konseyi'nin ikinci kez toplanmasının öngörüldüğünü belirten Wolfowitz, Irak lideri Saddam Hüseyin'in BM uzmanlarıyla etkin işbirliği yaparak savaştan kaçınabileceğini de söyledi. 
     





</TEXT>
</DOC>
