<DOC>
<DOCNO> 119634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/magazin/mag02.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ali’ye ayıracak hiç zamanı yok" 
</HEADLINE>
<TEXT>

Menajeri Tayfun Kılınç ısrarlı. Diyor ki "O fotoğrafı Zeki Başeskioğlu çektirdi. Ayrıca Kim Smith’in işi başından aşkın. Ali’yle telefonda konuşacak zamana sahip değil" 
     MAGAZİN SERVİSİ 

     Zeki Başeskioğlu’nun torunu Ali Başeskioğlu, geçen yaz Zeki Triko’nun davetlisi olarak Türkiye’ye gelen Amerikalı top model Kim Smith’le aşk yaşadığını açıklamıştı. Ne var ki, Smith ve Türk menajeri Tayfun Kılınç Milliyet’e yaptıkları açıklamayla Başeskioğlu’nu yalanladı. Zeki Başeskioğlu, Amerika’dan gelen bu yanıtla zor durumda kalan torununa "Bu aşkı herkes biliyor. Kılınç bu ilişkiye karşı çıktığı için Türkiye’den iki gün erken döndüler" sözleriyle destek verdi. 
     
     Söyledikleri doğru değil’ 
     Smith’in menajeri Kılınç ise yaptığı açıklamada şunları söyledi "İkisinin de söyledikleri doğru değil. Kim ile Jed Hildabrand’ın ciddi bir ilişkisi var ve sürüyor. Zeki Başeskioğlu torunu Ali’yle Kim’i tanıştırdı ve onlar da ailenin diğer fertleri gibi arkadaş oldu. Başka bir şey yok. Türkiye’den de iki gün geç ayrıldık." 
     Kılınç sözlerini şöyle sürdürdü "Ali Bey, İstanbul’da pervane gibi Kim’in etrafındaydı. Zeki Bey, gittiğimiz her yere fotoğrafçı getirip, her şeyi çektiriyordu. Ali ile Kim’in fotoğrafları iki arkadaşı gösteriyor. Kim, çok meşgul. Ali’yle telefonda geçirecek zamanı yok. Zeki Bey, Kim’le yeni kampanyasında çalışmak istedi, ücreti çok yüksek buldu ve sonra da bunlar oldu." 
     



 MAGAZİN 













</TEXT>
</DOC>
