<DOC>
<DOCNO> 134150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur09.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar genç kadını yerlerde sürükledi... 
</HEADLINE>
<TEXT>

     Küçükçekmece'de genç bir kadın, çantasını alan kapkaççılara direnince yaralandı. 
     Kanarya İstasyon Caddesi'nde yürüyen Gizem Temirbuğa'nın çantası, plakası belirlenemeyen bir otomobille yanına yaklaşan 2 kapkaççı tarafından alınmak istendi. 
     Çantasını vermemek için bir süre direnen Temirbuğa, yere düşerek diz ve çeşitli yerlerinden yaralanması nedeniyle Küçükçekmece Kızılay Tıp Merkezi'ne kaldırıldı. 
     Temirbuğa'nın kapkaççılar tarafından alınan çantasında, bir miktar para ile özel eşyası bulunduğu bildirildi. 
     Bu arada alkol ve tiner bağımlısı Nejdet Serttaş 35 , Kadıköy Göztepe Sanayi Köprüsü'ne çıkarak intihar etmek istedi. 
     Trafik kazası geçirdiği için bacaklarından birini daha önce kaybeden Serttaş 35 , polislerin çabaları sırasında, bir vatandaşın ''ekonomik sorunlarına yardımcı olacağını'' söylemesi üzerine intihardan vazgeçti. 
     Öte yandan, 34 VJH 66 plakalı çalıntı otomobille Bakırköy İncirli Caddesi'nde seyir halinde olan 3 kişi, kendilerini fark eden polislerce takibe alındı. 
     Takip sırasında Osmanlı Köyü Mevkii'nde kaldırıma çıkarak kaza yapan araçtaki 1 kişi, yakalandı. Otomobilden inerek kaçmaya çalışan 2 kişiden 1'i de, kovalamaca sonucu gözaltına alındı. 
     Polis, kaçan diğer kişinin de yakalanmasına çalışıyor. 
     





</TEXT>
</DOC>
