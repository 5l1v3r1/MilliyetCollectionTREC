<DOC>
<DOCNO> 114371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yasam/yas02.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Zihni Sinir 
</HEADLINE>
<TEXT>

ABD’li Jim Bristoe’nun geliştirdiği alternatif kıyamet’ topu, bildiğimiz balkabağından mermiler’le koca arabaları dümdüz ediyor 
     DIŞ HABERLER SERVİSİ 

     ABD’de Washington ve çevresi, Keskin Nişancı’ korkusuyla başa çıkmaya çalışırken, ülkenin geri kalanında hayat şimdilik’ tüm renkleriyle sürüyor. 
     Indiana eyaletinin Elletsville kentinde yaşayan Amerikalı Zihni Sinir’ Jim Bristoe günlerini gecelerine katarak geliştirdiği Balkabağı Topu’ ile sanki keskin nişancı sapığa Sakın buralara uğrama’ mesajı veriyor. 
     Çünkü Bristoe’nun En büyük hayalim gerçekleşti’ diye tanımladığı tam 10 metre uzunluğunda ve yaklaşık 2 ton ağırlığındaki top, yakıt’ olarak kullandığı sıkıştırılmış hava sayesinde bildiğimiz bal kabaklarını saatte bin 500 kilometre hızla fırlatabiliyor. 
     
     Yarışmaya’ girecekti 
     Topun nişan alıp bal kabaklarıyla yaylım ateşi açtığı nesnelerse, yukarıdaki fotoğrafta görülen 1978 model klasik Pontiac’ın başına geldiği gibi enkaza dönüyor. 
     Aslında Bristoe bu müthiş icadını, Birinci Balkabağı Fırlatma Yarışması’nda mücadele etmek için geliştirmiş. Ancak organizatörler yarışmaya basit mancınıklarla katılan diğer yarışmacılara haksızlık olmasın diye, Bristoe’yu kabul etmemiş. 
     
     
     



 YAŞAM 

















</TEXT>
</DOC>
