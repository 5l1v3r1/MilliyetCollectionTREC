<DOC>
<DOCNO> 132262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sontur27.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Ankara Büyükelçliği "PKK ile görüşmedik" 
</HEADLINE>
<TEXT>

     ABD'nin Ankara Büyükelçiliği, ''ABD yetkililerinin PKK temsilcileri ile görüştükleri'' yolundaki iddiaların gerçekdışı olduğunu bildirdi. 
     Büyükelçilik'ten yapılan yazılı açıklamada, Türk basınında, ''Amerikan yetkililerinin PKK temsilcileri ile görüştükleri'' yolunda iddiaların yer aldığı hatırlatıldı. 
     ''Bu tarz iddialar bütünüyle gerçekdışıdır'' ifadesi kullanılan açıklamada, Amerikalı yetkililerin, PKK ya da KADEK ile hiçbir temasta bulunmadığı belirtildi. 
     Hem PKK, hem de KADEK'in, ABD hükümeti tarafından terörist örgüt ilan edildiğine dikkat çekilen açıklamada, şunlar kaydedildi 
     ''Terörizme karşı yürütülen küresel mücadelede, bu tür grupların soyutlanması, parasal kaynaklarının kurutulması, ABD ile dost ve müttefiklerine tehdit oluşturmalarını önlemede işbirliğini amaçlamaktayız. Terörizmle mücadelede uluslararası çabalar çerçevesinde diğer ülkeleri de benzer önlemleri almaları için cesaretlendiriyoruz.'' 
     





</TEXT>
</DOC>
