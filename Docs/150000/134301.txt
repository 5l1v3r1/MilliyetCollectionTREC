<DOC>
<DOCNO> 134301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/soneko25.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Türk Lirası depo alım ihaleleri Şubat'ta da sürecek 
</HEADLINE>
<TEXT>

     Merkez Bankası'nın Türk Lirası likidite fazlalığını sterilize etme işlemlerindeki etkinliğinin artırılması amacıyla başlatılan, vadeli Türk Lirası depo alım ihaleleri, Şubat ayında da sürdürülecek. 
     Merkez Bankası'ndan yapılan açıklamada, geçen yıl Nisan ayında, Bankalararası Para Piyasası'ndaki mevcut işlem çeşitlerine ek olarak başlatılan, 4 hafta standart vadeli Türk Lirası depo alım ihalelerine Şubat ayında da devam edileceği belirtildi. 
     Açıklamada, Ocak ayında olduğu gibi, Şubat ayında da Türk Lirası depo alım ihalelerinin, her hafta çarşamba ve cuma günleri düzenleneceği ve her ihalede alınacak toplam tutarın en fazla 200 trilyon Türk Lirası olacağı bildirildi. 
     





</TEXT>
</DOC>
