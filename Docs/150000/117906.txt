<DOC>
<DOCNO> 117906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/siyaset/siy02.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta Selçuk’ adı 
</HEADLINE>
<TEXT>

Bülent Akarcalı, yenilginin sorumlusu olarak Yılmaz’ı gösterirken, kulislerde başkanlık için Sami Selçuk’un adı da dolaşmaya başladı 
     NAMIK DURUKAN Ankara 

     Seçim yenilgisinin ardından Mesut Yılmaz’ın siyaseti bırakacağını açıklamasıyla genel başkan adaylarının dillendirildiği ANAP’ta eski Yargıtay Başkanı Sami Selçuk’un adı da gündeme geldi. ANAP’ta partiyi toparlayacak isimler arasında Selçuk’un da adı geçmeye başladı. Partinin Güneydoğu kanadının, demokratikleşme ve AB’yle ilgili olumlu çalışmaları gerekçesiyle toparlayıcı olacağına inandıkları Selçuk’u genel başkanlığa önerebilecekleri belirtildi. 
     Yılmaz’ın partiden gitmesinin yeterli olmayacağı, işaret edeceği adayın da kaybedeceği belirtilirken, Genel Başkan Yardımcısı Bülent Akarcalı, "Yenilginin tek sorumlusu Yılmaz’dır. Kendini bir yerlere getirmek için partiyi kullandı" dedi. 
     Akarcalı, partinin seçimden yüzde 5 oy oranıyla çıkmasının tek nedeninin Yılmaz olduğunu belirterek, "Seçime başka bir genel başkanla gitseydik, hatta kardeşi Turgut Yılmaz’la gitseydik sonuç yüzde 10’un üstünde olurdu" dedi. 
     



 SİYASET 














</TEXT>
</DOC>
