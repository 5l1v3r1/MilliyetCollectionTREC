<DOC>
<DOCNO> 137537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo06.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor Yönetim Kurulu'nda istifa... 
</HEADLINE>
<TEXT>

     Kocaelispor Yönetim Kurulu üyesi Talip Öztürk istifa etti. 
     Kulüp başkanı Hikmet Erenkaya, Metro Turizm'in sahiplerinden olan Öztürk'ün, işlerinin yoğunluğu dolayısıyla istifa ettiğini belirterek, ''Yönetimde bir anlaşmazlık sözkonusu değil'' dedi. 
     Öztürk'ün, 10 gün önce kardeşini yitirmesi üzerine iş yaşamındaki tüm sorumluluğu üzerine aldığını ifade eden Erenkaya, ''Toplantılara katılamaz hale geldi ve istifa etmek istediğini söyledi. Biz de bu kararını saygıyla karşıladık. Yönetimden ayrıldı, ancak bize maddi ve manevi yardımları devam edecek'' diye konuştu. 
     Öztürk'ten boşalan kurul üyeliğine ve üstlendiği Federasyon Temsilciliği görevine Tuncer Selim'in getirilmesi bekleniyor. 
     





</TEXT>
</DOC>
