<DOC>
<DOCNO> 130186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/zbirand.html </URL>
<DATE> 2003/01/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs’ta ince ayar başladı... 
</HEADLINE>
<TEXT>

     Bunun, 12 Aralık öncesinde gerçekleşmesi durumunda Türk tarafının çok k rlı çıkacağı ortadaydı. Ancak çeşitli nedenlerle bu fırsat kaçırıldı, Türk tarafının elindeki kartların önemli bir bölümü kaybedildi. 
     Ardından, 28 Şubat randevusu çıktı. Bu son fırsattı. Ada’da önemli gösteriler yapıldı. Kamuoyu ayaklandı. Türkiye’de son derece ağırlıklı isimler, BM Genel Sekreteri Kofi Annan planının, bazı değişikliklerle kabul edilmesi gerektiğini söylediler. 
     KKTC’yi yönetenler Cumhurbaşkanı Denktaş, Başbakan Eroğlu başta ise tam aksine ters tepki gösterdiler. Annan planının Kıbrıs’ı ve Türk varlığını yok edeceğini ileri sürdüler. Bu tartışmalarda durum giderek "çözümden yana olanlara" doğru kayıyordu ki, beklenen gelişme yaşandı. 
     Türk devletine ağırlığını koyan kurum ve unsurlar ortaya çıkıverdiler. 
     KKTC’nin ağır topları, çözümden yana olanları "vatan haini olarak" suçladılar. Türk Dışişleri Bakanlığı’nın militan kadroları "Cumhuriyetçi Türk Partisi’ni", Rumlarla işbirliği yapmakla suçladı. Genelkurmay, uzun bir suskunluktan sonra, Kıbrıs’ın "Anadolu’yu koruyan hayati bir stratejik konumda" bulunduğunu açıkladı. 
     Bütün bu gerekçelerin komikliği sorgulanmadı ve Türk tarafı, "şahinlerin" ön almalarıyla birlikte "ince ayar" operasyonunu başlattı. 
     Benim öyle bir hissim var ki, bu "ayaklanma" daha da sürecek. Hatta olaylar çıkarılacak. Kamuoyundaki "ayaklanmayı" bastırabilmek için kışkırtmalar yaşanacak. 
     Yaşasın, Kıbrıs’ı kurtardık 
     Hayırlı olsun... 
     NOT Bana sorarsanız, asıl Kıbrıs’ı şimdi kaybetme sürecine girdik... 
     
Barzani h l güvenilir lider...      Mesud Barzani’ye bazılarımız çok kızabilir. Hatta, "nankör" diye suçlayabilirler. Ancak kimse Barzani’yi kaypaklıkla suçlayamaz. Politikalarımız çatışabilir, buna rağmen KDP lideri sizi aldatmaz. 
     Bu tanımlamayı ister askerlerden, ister MİT’ten, ister KDP ile teması olan herkesten duyabilirsiniz. 
     Barzani’nin Ankara gezisi, Türkiye-KDP ilişkilerinde yeni bir başlangıç sayılabilir. Her konuda görüş birliği olmamasına rağmen, Türk yetkililer Barzani ile köprüleri atmak istemediklerini gösterdiler. 
     Doğrusu da buydu. 
     Türkiye, ABD ile birlikte Irak operasyonuna katılmadığı sürece, Kuzey Irak’ta sesini fazla yükseltemeyeceğini biliyor. Buna rağmen, Kuzey Irak’ın, Türkiye olmadan rahat edemeyeceği de ayrı bir gerçek. 
     Türkiye Kuzey Irak’ta, sadece tek tarafla iyi ilişki kurarak politika yapamaz. Hem Talabani, hem de Barzani ile belirli bir görüş birliğine ulaşmak zorundadır... 
     
ABD de Türkiye’ye duyarlı davranmalı      Dünkü yazımda, Türkiye’nin Irak konusunda büyük düşünmesi, ABD’nin ne yapmak istediğine daha çok dikkat etmesi gerektiğini yazmıştım. Bugün de, madalyonun öbür tarafına bakmak ve bu ilişkilerde ABD’nin de duyarlı davranması zorunluluğuna değinmek istiyorum. 
     Washington, "stratejik ortak" diye nitelediği Türkiye’den bir an önce karar vermesini ve tam destek sağlamasını beklemekte ne kadar haklı ise, Türkiye de Amerika’dan mümkün olduğunca açık davranmasını beklemekte haklı sayılmalı. Geç kalınıyor diye şikayet etmemek, Türkiye’nin kuşku ve kaygılarını anlamak gerekir. 
     Bazı ülkeler bırakın savaşa pasif destek vermeyi, savaşa uzaktan katılmaktan dahi korkarken, Türkiye’den topraklarına 280 uçak, 80-90 bin Amerikan-İngiliz askeri kabul etmesi isteniyor. Hem de ne Washington ne de Londra, harek tın boyutları, süresi ve uzun vadeli amaçları hakkında açık bilgi vermiyorlar. Türkler topraklarına kabul edecekleri askerlerin ne kadar kalacaklarını bilmiyor. Saddam sonrasında neler olabileceği ve Ankara’ya ne rol kalacağı da tam anlaşılamıyor. 
     Durum böylesine soyut olunca da, Ankara’daki sivil yöneticilerdeki çekimserlikler artıyor. Farklı görüştekilerin ağırlıkları büyüyor. Kafalar daha fazla karışıyor. 
     Ankara’nın bugün en büyük gereksinmesi, Washington ile Londra’dan mümkün olduğu kadar fazla bilgi almak ve ikna edilmek. 
     Bunu küçümsememek gerekir. 
     
Toplum artık medyadan da bıktı      Bizler h l farkında değiliz, ancak Türk toplumu nasıl eski politikacılardan bıktıysa, eski alışkanlıklarını sürdüren medyadan da bıktı. 
     Kötü niyetli haber, uydurma ve baştan sona yorum dolu haber istemiyor. 
     Sadece manşetten veya köşe yazılarından kavga okumak istemiyor. 
     Durmadan kavga eden gazete veya TV ekranı sevilmiyor. 
     Kendi aralarında kavga eden gazeteler ve gazeteciler bunu gelen mail’lerden birebir okudum ayıplanıyor. 
     Medya artık uyanmalı. 
     Kendi bindiği dalı sürekli kesiyor. 
     H l geçmişte yaşıyoruz. Toplum eski politikacıları silip attı, ancak medyayı atamıyor. Bizi okumayarak veya seyretmeyerek cezalandırıyor. Yeni yaklaşımla piyasaya çıkan gazetelerin aldıkları tirajlar, haber kanallarının tercih edilmeye başlanmaları, bu gidişi açıkça göstermiyor mu 
     Her alanda ince ayar yapılırken, bizim de ince ayara ihtiyacımız var. 
     Bunu da gecikmeden yapmalıyız. 
     
Musul-Kerkük çok geride kaldı’      İngiliz Savunma Bakanı Geoff Hoon çarşamba günü MANŞET programına CNN TÜRK konuk oldu. Bu gezi öncesinde Musul-Kerkük sorunu büyük bir heyecan yaratmıştı. İşin ucunu kaçırdık ve neredeyse, Musul-Kerkük’ün hesabını İngiliz Bakan’dan çıkarma noktasına kadar geldik. Irak harek tına destek vermenin karşılığında Kerkük’ü geri almak, ödenmemiş borçların tahsil edilmesi, hatta iş bu fırsattan istifade İngilizlere birşeyler ödetme çağrılarına kadar gitmişti. 
     Ben de Bakan’a bu noktayı sordum. Musul-Kerkük’ü yeniden ele alınabilecek bir dosya olarak görüp görmediklerini sordum. Nazikçe, 79 yılı geride bırakıp ileri bakmamızı önerdi. Açıkça, İngiltere’nin AB konusunda Türkiye’ye verdiği büyük desteği hatırlatıp, adeta geçmişte değil ileride yaşamayı önerdi. 
     Ben Musul-Kerkük tartışmalarına pek anlam veremiyorum. Geçmişimiz hakkında bu kadar cahil olmamızı, hangi koşullarda vazgeçildiği çok iyi bilinen Kerkük’ü sanki yeni kaybetmişiz gibi davranmamızı anlayamıyorum. Tabii ki tarihten ders almak gerekir, ancak bütün yazılanları okuyunca kendi kendime sormadan edemiyorum 
     "Beyler bugüne kadar nerelerdeydiniz Şimdi mi aklınıza geldi 79 yıl öncesinin hesabını sormak için çok geç kalınmadı mı " 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
