<DOC>
<DOCNO> 133370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/yasam/yas04.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandadan tam isabet’ 
</HEADLINE>
<TEXT>

Akraba düğününde aşka gelip’ sağa sola ateş eden maganda, amca kızını direkt’, kendini de sektirerek vurmayı başardı 
     BARIŞ DURAK DHA 

     Şanlıurfa’da akrabasının düğününde tabancayla rastgele ateş eden Lami Serpil, hem amcasının kızı Zeliha Serpil’i, hem de kendisini yaraladı. 
     Olay, Ahmet Balikan ile Yonca Balikan’ın düğününün yapıldığı Sancaktar Mahallesi Fabrika Sokak’ta meydana geldi. Dün saat 12.00 sıralarında açık alandaki düğüne gelen Serpil 34 , belindeki ruhsatsız tabancasını çekerek havaya ateş etti. 
     
     Eline sekti 
     Düğün magandası, bir kaç el ateş ettikten sonra, silahını boş zannederek yere doğru eğip iki kez daha tetiğe bastı. Bu arada tabancanın içinde kalan iki mermiden biri, karşısında bulunan kuzeni Zeliha Serpil’e 26 , seken kurşun da kendisine isabet etti. 
     Düğün kana bulanırken, Lami Serpil yaralı olarak kaçtı. Karnından yaralanan Zeliha Serpil Şanlıurfa Devlet Hastanesi’ne kaldırılarak ameliyata alındı. Düğün magandası olaydan bir saat sonra silahıyla yakalandı. Hastanede ilk tedavisi yapılan Lami Serpil, daha sonra gözaltına alındı. 
     



 YAŞAM 



















</TEXT>
</DOC>
