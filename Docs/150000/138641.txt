<DOC>
<DOCNO> 138641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/guncel/gun02.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik şantiye gibi 
</HEADLINE>
<TEXT>

ABD tezkere kararı beklerken, İncirlik Üssü’ndeki altyapı çalışmaları hızlandı. Hangar alanları açıldı, pistler boyandı 
     DHA 

     ABD’nin olası Irak operasyonu için hazırlanan İncirlik Üssü’nde son günlerde altyapı çalışmaları iyice hız kazandı. Adana kent merkezine 10 kilometre uzaklıktaki İncirlik Üssü’ne kuzeyden bakıldığında, çok sayıda iş makinesinin futbol sahası büyüklüğünde, derinliği üç metreyi bulan dev çukurlar kazdığı görülüyor. Yeni hangarların oluşturulması amacıyla yapılan hafriyat çalışmalarının yanı sıra, Kuzeyden Keşif Güç ONW askerlerinin barındığı çadır kentteki çadırların sayısı da her geçen gün artıyor. Spor salonu büyüklüğündeki dev çadırların sayısı hafta sonu üçe çıktı. 
     
     ÇADIR SAYISI ARTIRILDI 
     Bu çadırların, Türkiye’de yabancı asker bulundurulmasını öngören hükümet tezkeresinin TBMM’de kabulü durumunda, İncirlik’i "döner kapı" olarak kullanacak ABD’li askerler için kullanılacağı belirtildi. ABD’ye ait tanker uçakların bulunduğu park sahasında ise toprak, sertleştiriliyor. Pistlerdeki boyama çalışmaları da tamamlandı. 
     



 GÜNCEL 

















</TEXT>
</DOC>
