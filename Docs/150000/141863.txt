<DOC>
<DOCNO> 141863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sontur08.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz annesi 14 yaşındaki kızını erkeklere satmış.. 
</HEADLINE>
<TEXT>

p    Yalova'nın Çınarcık İlçesi'nde, öz annesi Fatma Güneş'in 45 para karşılığı erkeklere sattığı 14 yaşındaki Z.T. ile ilişkiye girdiği iddiasıyla tutuklananların sayısı 14'e yükseldi. Yalova Cumhuriyet Savcılığı, bu sayının daha da artabileceğini açıkladı. 
     Çınarcık'ta, babası Adil T.'den 5 yıl önce boşanan annesi Fatma Güneş tarafından, para karşılığı erkeklere satılan Z.T. ile ilgili soruşturma Yalova Cumhuriyet Savcılığı tarafından çok yönlü olarak devam ediyor. 
     Z.T.'nin iddialarından sonra gözaltına alınan, annesi Fatma Güneş, annesinin birlikte yaşadığı Telekom'da Amir olarak görev yapan Adil Yıldız 47 , çocuklarla para karşılığı cinsel ilişkiye girdiği ileri sürülen, AKP Yalova Yönetim Kurulu Üyesi Hakkı Bağatar'ın oğlu Bahadır Bağatar, AKP İl Başkan Yardımcısı Faruk Demirhan'ın kardeşi İdris Demirhan, Yalova Kamyoncular Kooperatifi Başkanı Kudret Er, Altınova Belediyesi'nde Şoför Sami Teke, akaryakıt istasyonu sahibi İbrahim Sade, İnşaat Mühendisi Ahmet Ekinci, büfe sahibi Fevzi Benzer, gazinoda garson olarak çalışan Ferhat Kaya, Z.T. ile küçük yaştaki kızkardeşi A.A.'yı erkeklere pazarlayan Arzum A. ve AKSA'da Kimya Teknisyeni olarak çalışan Serdal Özçiçek, geçen hafta sonu tutuklandı. 
     Olayla ilgili olarak önceki gün gözaltına alınan AKSA'ya taşeron olarak iş yapan 41 yaşındaki Orhan Aslan ile Karamürsel İlçesi'nde taksi sürücüsü Tuncay Tosun 33 , Z.T. ile ilişkiye girdiği iddiasıyla dün tutuklanarak cezavine kondular. Böylece Z.T. ile ilişkiye girdiği iddiasıyla tutuklananların sayısı 14'e yükseldi. 
     Yalova va Cumhuriyet savcılığı yetkilileri, olayla ilgili soruşturmanın çok yönlü olarak sürdürüldüğünü açıkladılar. Yetkililer, aranan kişilerin yakalanmasıyla bu sayının daha artabileceğine dikkat çektiler. 
     Öte yandan Sosal Hizmetler il Müdürlüğü'ne teslim edilen Z.T.'nin önümüzdeki günlerde İstanbul Ana Çocuk Merkezi'ne göndereceği açıklandı. 
     





</TEXT>
</DOC>
