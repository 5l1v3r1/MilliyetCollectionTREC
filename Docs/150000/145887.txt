<DOC>
<DOCNO> 145887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yasam/yas06.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tescilli güzel Açelya yüzünü gösterdi .. 
</HEADLINE>
<TEXT>

Güzellik yarışmalarında dereceye giren Açelya Deniz, annesinin kendisini aradığını okuyunca polise başvurdu 
     TESLİME TOSUN Antalya 

     Kaybolduğu ve hayatından endişe edildiği gerekçesiyle Antalya Emniyet Müdürlüğü’nce aranan Açelya Deniz dün nihayet ortaya çıktı. 
     Antalya Aqualand’de 1997’de yapılan "Miss Sun Queen" güzellik yarışmasında kraliçe seçilen, aynı yıl özel bir televizyon kanalının "Elite Model Look" yarışmasında da 5. olan Deniz, Antalya’da iş arayacağını söyleyerek 20 Ocak’ta Bartın’daki evinden ayrıldı. Deniz, bir süre sonra ailesiyle irtibatı kesti. 
     Bunun üzerine kızının hayatından endişe duyan anne Güler Deniz, Antalya Emniyet Müdürlüğü Kayıplar Bürosu’na başvurarak yardım istedi. Ancak Açelya Deniz, kaybolduğu yönündeki haberleri görünce ortaya çıktı. Antalya Emniyet Müdürlüğü’ne gelen Deniz, kaybolmadığını, İstanbul’da bir reklam şirketinde çalıştığını belirterek ifade verdi. 
     
     Bartın bana dar gelir’ 
     Annesiyle buluşan Deniz, kendisini sevenleri endişelendirdiği için üzgün olduğunu ancak kendi ayakları üzerinde durmak istediğini söyledi. Bartın’ın kendisine dar geldiğini belirten Açelya Deniz şunları söyledi "Orada ya bir memur ya da tezg htar olabilirdim. Ancak benim hedeflerim büyük. Başarıyı yakalamak için evimden ayrıldım." 
     Antalya’da iş bulamayınca 28 Şubat’ta İstanbul’a gittiğini kaydeden Deniz, cep telefonu çalınınca ailesiyle bir süre irtibatının kesildiğini belirtti. 
     


YAŞAM 




















</TEXT>
</DOC>
