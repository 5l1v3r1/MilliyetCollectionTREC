<DOC>
<DOCNO> 132106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/siyaset/siy07.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Maalesef başka bir Özal yok 
</HEADLINE>
<TEXT>

Körfez Savaşı dönemi ile bugünü kıyaslayan ABD’nin eski Ankara Büyükelçisi’ne göre aradaki fark, Özal gibi bir liderin eksikliği... 
     DIŞ HABERLER SERVİSİ 

     Körfez Savaşı sırasında ABD’nin Ankara Büyükelçisi olan Morton Abramowitz, yine savaş rüzg rlarının estiği bir sırada Washington’ın Türkiye’nin kapısını yeniden çaldığını, ancak AKP iktidarının, merhum Turgut Özal’ı arattığını belirtti. Özal’ın ileri görüşlü ve kararlı bir lider olduğunu vurgulayan Abramowitz, "O, AKP’nin aksine ABD ile pazarlık yapmadı" dedi. 
     
     ÖZAL DİNDARDI’ 
     Amerikan Wall Street Journal gazetesinde yayımlanan makalesinde o dönemin koşullarını bugünle karşılaştıran Abramowitz, koşulların aslında birbirine çok benzediğini vurguladı. Emekli büyükelçi, Özal’ın ne kadar farklı bir lider olduğunu özetle şu sözlerle vurguladı "Özal dindar bir insandı, ama Müslüman bir ülkeye saldırma düşüncesinden çekinmedi. Irak, Kuveyt’e girmeden önce Başkan Bush’a Saddam’dan kurtulmak gerektiğini söyledi. Türk ekonomisine vereceği zararı bildiği halde petrol boru hattını kapatan Özal, ABD ile asla pazarlık yapmadı, sadece ticari ilişkilerin artması gerektiğini vurguladı." 
     
     ABD İÇİN ÇOK ÜZÜCÜ’ 
     Abromowitz, sözlerini şöyle sürdürdü "Savaştan yaklaşık on yıl sonra ABD yine Türkiye’nin yardımını istiyor. Ancak AKP, Müslüman bir ülkeye yönelik savaşa karışmak istemiyor ve pazarlık yapıyor. Demokrasiye inancı sorgulanan AKP’nin Irak savaşına katılma konusunda kamuoyunu dinlemesi büyük bir tezat. ABD için bir başka Özal olmaması ne kadar üzücü..." 
     



 SİYASET 















</TEXT>
</DOC>
