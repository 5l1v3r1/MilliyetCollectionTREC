<DOC>
<DOCNO> 101732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/ekonomi/eko07.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya, Türkiye modelini uygulayacak 
</HEADLINE>
<TEXT>

Brezilya, krizden çıkışta Türkiye ile aynı yolu izleyecek. IMF kredisi ile önce finans kesimi kurtarılacak 
     EKONOMİ SERVİSİ 

     IMF’den, 30 milyar dolarlık rekor kredi sağlayan Brezilya, krizden çıkışta Türkiye’de izlenen yolu izleyecek. IMF kaynağı ile önce finans sistemi rehabilite edilecek. Finansın kredi verebilir duruma getirilmesinden sonra da reel sektör şirketlerine destek olunacak. 
     Brezilya Merkez Bankası Başkanı Arminio Fraga yaptığı açıklamada "Biz bankacılık sistemine para aktararak, bir ticari kredi ağı kurmayı hedefliyoruz" dedi. Böylece Brezilya, gelecek olan krediyi Türkiye’nin yaptığı gibi mali sektöre aktararak reel sektöre destek olacak. 
     
     Moody’s’ten not şoku 
     Bu arada uluslararası kredi derecelendirme kuruluşu Moody’s, Brezilya’nın döviz cinsi tahvil ve diğer kağıtlar için ülke tavanını B2’den B1’e, döviz cinsi banka mevduatları için ülke tavanını da B3’ten B2’ye düşürdü. Not değişikliğinin ardından bonolarda düşüş oldu. Analistler değişikliğin olumsuz ve psikolojik bir etki yapacağını belirtiyorlar. 
     



 EKONOMİ 






















</TEXT>
</DOC>
