<DOC>
<DOCNO> 142090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur27.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Genel Kurulu'nda kavga çıktı... 
</HEADLINE>
<TEXT>

     ABD askerlerinin üs ve limanlardan bazı bölgelere sevkiyatına ilişkin CHP tarafından verilen Meclis Araştırma önergesinin öncelikle görüşülmesi isteminin oylanması sırasında milletvekilleri arasında Genel Kurul'da kavga çıktı. 
     Danışma Kurulu'nda anlaşma sağlanamaması üzerine Genel KUrul'a getirilen CHP Grup önerisinin oylaması sırasında, AK Parti Adıyaman milletvekili Fehmi Hüsrev Kutlu, CHP Manisa milletvekili Ufuk Özkan'ın ''hepiniz Amerikan uşağısınız'' dediğini ileri sürerek, Özkan'ın üzerine yürüdü. Özkan'ın ayağa kalması ile çarpışan ve gözlükleri yere düşen Kutlu, ''Siz bize amerikan uşağı diyemezsiniz'' diye bağırdı. Milletvekillerinin araya girmesi üzerine Özkan ve Kutlu ayrılırken, TBMM Başkanvekili İsmail Alptekin birleşime ara verdi. 
     Verilen aradan sonra öneri oylandı. Öneri, Ak Parti'li milletvekilerinin oylarıyla reddedildi. 
     Sataşma olduğu gerekçesiyle söz alan Ak Parti Grup Başkanvekili Faruk Çelik, kendilerine çok çirkin bir saldırı olduğunu belirterek, tutanaklara bakılmasını istedi. Çelik, ''Tutanaklarda geçmişse, grubumuzdan özür dilensin'' dedi. 
     CHP Grup Başkanvekili Haluk Koç da söz isteyerek, Genel Kurul'da ''kastı aşan'' ifadeler kullanıldığını belirterek, ''Bu sözler bizim grubumuzdan gelmişse özür dilerim. Ben bu çatı altında hiçbir zaman yabancı ülkenin yanında yer alacak bir milletvekili olduğuna inanmıyorum. Bu meclis, bunu 1 Mart'ta göstermiştir, gerektiğinde yine gösterir'' dedi. 
     Koç'un sözleri üzerine tartışma sona erdi. 
     





</TEXT>
</DOC>
