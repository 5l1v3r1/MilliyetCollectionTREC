<DOC>
<DOCNO> 144844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur09.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
59. Hükümet, Anıtkabir'de... 
</HEADLINE>
<TEXT>

     Başbakan Recep Tayyip Erdoğan ve Bakanlar, 59. Hükümet'in güvenoyu alması nedeniyle Anıtkabir'i ziyaret etti. 
     Başbakan Erdoğan ve beraberindeki kabine üyeleri, TBMM'de yapılan güvenoylamasının ardından Anıtkabir'e gelerek, Büyük Önder Atatürk'ün manevi huzurunda saygı duruşunda bulundular. Başbakan Erdoğan, kırmızı beyaz karanfillerle süslenmiş, üzerinde ''59. Hükümet'' yazılı çelengi Ata'nın kabrine bıraktı. 
     Erdoğan ve beraberindekiler, daha sonra Misak-ı Milli Kulesi'ne geçtiler. Başbakan Erdoğan, Anıtkabir özel defterine şunları yazdı 
     ''Büyük Atatürk, 59. Türkiye Cumhuriyeti Hükümeti'nin güvenoyu aldığı bugünde Başbakan olarak şahsım ve Bakanlar Kurulumuzla birlikte huzurunuzdayız. Cumhuriyetimizin kurucusu olarak sizi saygıyla anıyoruz. Hükümetimiz, milletimizin refah ve mutluluğu ile ülkemizin itibarını yükseltmek için azami çaba içinde olacaktır. Aziz milletimizden aldığımız büyük destek sayesinde Türkiye'ye layıkıyla hizmet etme kararlılığındayız. Emanetin, 59. Cumhuriyet Hükümeti eliyle geleceğe taşınacaktır. Ruhun şad olsun.'' 
     Erdoğan, daha sonra Misak-ı Milli Kulesi içindeki müzeyi gezdikten sonra kabine üyeleriyle birlikte Anıtkabir merdivenlerinde hatıra fotoğrafı çektirdi. 
     





</TEXT>
</DOC>
