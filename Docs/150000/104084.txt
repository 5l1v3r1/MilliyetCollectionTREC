<DOC>
<DOCNO> 104084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur16.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Org.Kıvrıkoğlu'ndan gazetecilere ''Politikaya girmem uygun mu '' 
</HEADLINE>
<TEXT>

     Genelkurmay Başkanı Orgeneral Hüseyin Kıvrıkoğlu, emeklilik sonrasında siyasi yaşamına ilişkin gazetecilerin sorusu üzerine, "Uygun mu benim politikaya atılmam. Ben de size soruyorum. Siz ne diyorsunuz" yanıtını verdi. 
     Orgeneral Kıvrıkoğlu, 30 Ağustos'ta emekliye aylıralacak olması nedeniyle Başbakan Bülent Ecevit Başbakan Yardımcıları Devlet Bahçeli ile Mesut Yılmaz'la ayrı ayrı veda ziyaretinde bulundu. Kıvrıkoğlu, Yılmaz'la görüşmesinde gazetecilerin sorularıyla karşılaştı. Kıvrıkoğlu, "Politik hayata atılmayı düşünüyor musunuz " şeklindeki soru üzerine, bu sorunun yanıtını daha önce verdiğini anımsatarak, "Ben halen askerim. 30 Ağustos'a kadar da görevim devam ediyor. 
     Onu siz düşünün. Politika yap diyorsunuz. Uygun mu benim politikaya atılmam" diye konuştu. Bir gazetecinin, "O sizin takdiriniz" demesi üzerine de Kıvrıkoğlu, "Ben de size soruyorum siz ne diyorsunuz " karşılığını verdi. 
     Başbakan Yardımcısı Mesut Yılmaz, "Kıvrıkoğlu'nu partinizde görmek istermisiniz " sorusuna ise şu yanıtı verdi 
     "Sayın Kıvrıkoğlu siyasete katılıp katılmama konusundaki kararını evvela kendisini verecektir. Biz Türkiye'de hizmet etmiş tecrübeli herkesin Türk siyasetine katkıda bulunmasından mutlu oluruz. Gayet tabi bu şahsi bir tasarruftur. Sayın Kıvrıkoğlu'nun bu tasarrufuna saygı duyarız." 
     





</TEXT>
</DOC>
