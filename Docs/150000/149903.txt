<DOC>
<DOCNO> 149903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun03.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen ''Türkiye'nin önemi bir kez daha anlaşıldı'' 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül, AB Komisyonu Genişleme Temsilcisi Gunter Verheugen ile çalışma yemeğinde bir araya geldi. 
     Görüşmede Türkiye-AB ilişkileri, Kıbrıs ve Irak konusu öncelikle ele alındı. 
     Kuzey Irak konusuna değinen Verheugen, Irak krizi ile Türkiye'nin öneminin bir kez daha anlaşıldığını belirtti ve Müslüman ve laik bir ülke olarak medeniyetler çatışmasını önleyebilecek en önemli ülkenin Türkiye olduğunu ifade etti. 
     Verheugen Türkiye'de hükümetin arzu edilen reform paketini geciktirmemesi ve daha önce kabul edilen reformların uygulanması konusunda da gerekli gayretin gösterilmesi çağrısında bulundu. 
     Dışişleri Bakanı Gül ise Irak ile ilgili olarak ABD ve AB arasındaki soğukluğun giderilmesinde İngiltere'nin önemli rol oynayabileceğine dikkati çekti. 
     Görüşmede Kıbrıs konusu da gündeme gelirken Verheugen Rum Kesiminin üyeliğinin Kıbrıs sorununun çözümü konusunda her şeyin bittiği anlamına gelmediği ve çok şeyin yapılabileceği mesajını verdi. 
     Gül, Irak krizi nedeniyle Türkiye'nin AB'de olması gerektiğini artık herkesin gördüğünü söyledi. 
     





</TEXT>
</DOC>
