<DOC>
<DOCNO> 102854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/spor/spo07.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Olmadı sevgili hocam      Hırstı... Yenilginin getirdiği öfkeydi... Emeklerin, alın terinin yok yere yitirilmesiydi... Ne derseniz deyin. Biz yine de Hikmet Karaman’ın maçtan sonraki konuşma tarzını yadırgadık, ayıpladık... Bir an kulaklarımıza inanamadık. Evet, Kocaelispor’un belki canı yanmıştı ama, canlı yayın sırasında milyonlarca insanın önünde "Ulan" diye söze başlamak, Hikmet Karaman gibi, Türk Futbolu’nun geleceğini temsil eden başarılı bir teknik direktöre hiç yakışmadı. Önümüzdeki haftalarda kendi futbolcusu, rakip oyunculara veya hakeme saldırdığında sevgili Karaman o zaman ne yapacak, olası vahim olayları nasıl durduracak. 
     Bir paragraf da Beşiktaş yöneticisi Mete Düren için açmak istiyoruz. Bursaspor maçından sonra Metin Tokat hakkında hakarete varan eleştiriler getiren, "hırsız" damgası vuracak kadar işi ileriye götüren yönetici arkadaşlarını görmezden gelip, Kocaelispor için "Vicdan yapmasınlar" demek nasıl bir mantığa sığıyor. Düren’in Adalet Terazisi’nden bahsederken, çuvaldızı biraz da kendisine batırması gerek. 
     
Haftanın sözü      Bu Ortega’yı niye aldınız diyorlardı... Galiba haklılar 
Fenerbahçe Yöneticisi Mahmut Uslu 




 SPOR 
























</TEXT>
</DOC>
