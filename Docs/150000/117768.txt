<DOC>
<DOCNO> 117768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sondun24.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da dazlaklar büyükelçi dövdü... 
</HEADLINE>
<TEXT>

     Afrika ülkelerinden Gana'nın Moskova Büyükelçisi ve şoförü, ırkçı dazlakların saldırısına uğradı. 
     Moskova'da önceki gün meydana geldiği bildirilen olayda, 60 yaşındaki Büyükelçi Yahaya Mahama ve şoförüne altı kişilik grubun saldırdığı bildirilirken, polis, faillerin henüz bilinmediğini ve arandığını açıkladı. 
     Kentte ırkçı grupların yabancılara karşı sık sık düzenledikleri saldırılara karşı polisin yeterli önlemleri almadığı yolundaki şikayetler, Rusya Başsavcılığı tarafından da dile getirilmişti. 
     Başta Afrika ülkelerinin büyükelçileri olmak üzere, bir grup büyükelçi de ırkçılara karşı gereken önlemlerin alınması için Rusya Dışişleri Bakanlığı'na diplomatik geleneklerde pek rastlanmayacak biçimde topluca nota vermişti. 
     





</TEXT>
</DOC>
