<DOC>
<DOCNO> 121892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/ekonomi/eko03.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Apel Çelik, yurtdışında beş paravan şirket kurmuş 
</HEADLINE>
<TEXT>

Apel Çelik’in, sahibi olduğu TYT Bank’ın içini boşaltma operasyonunda beş farklı ülkede kurduğu toplam 17 şirketi kullandığı ortaya çıktı 
     NEDİM ŞENER 

     Sahibi olduğu Lapis Grubu şirketlerine, çoğunluk hisselerini elinde bulundurduğu TYT Bank’tan 300 milyon dolar usulsuz kredi aktaran Apel Çelik’in yurtdışında bu amaçla paravan şireketler kurdurduğu ortaya çıktı. 
     Yurtdışında Baldwin Speedy Printing Centers, Union Parmaceutical Ltd., Universal Transportation Ltd., Centry Automation Corp., Red Lands Cable Television Corp. adında beş şirket de dahil toplam 17 ayrı şirket kuran Apel Çelik’in, bu şirketlere açmış gibi gösterdiği kredileri Lapis Grubu’na bağlı diğer kuruluşlara aktardığı belirlendi. 
     İstanbul 6. Ağır Ceza Mahkemesi’nde görülen ve 27 Kasım’da Apel Çelik’e 3.5 yıl hapis cevesı verilmesi ile sonuçlanan davada, bilirkişinin hazırladığı 04.02.2002 tarihli rapora göre, Panama, Virgin adaları, Bahama Adaları, İrlanda, İsviçre ve Channel Adaları’nda kurulan bu paravan şirketlerin yöneticilerinin çoğunluğu Lapis Grubu çalışanları. 
     
     Rapor yok 
     Açılan krediler ise, muvazalı işlem dolayısıyla, kredibilite raporu düzenlenmeden verildi. TYT Bank’tan açılmış görünen bu kredilerle ilgili işlemleri Dündar Engin ve Selçuk Güzenge adlı kişiler yürüttü. Ancak bu kişilerin de kredileri kullanan şirketlerin temsilcisi olmadığı, şirket yöneticileri gibi Lapis Grubu’nda çalışan kişiler olduğu belirlendi. 
     Bu arada, TYT Bank davası ile ilgili olarak gazetemizde dün yayımlanan haberde, 1994 yılında bankanın yönetim kurulu başkanvekili görevini yürüten ve son davada aklanan Sabit Biter Özsulu’nun fotoğrafı, yanlışlıkla Apel Çelik olarak çıkmıştır. Düzeltir, özür dileriz. 
     



 EKONOMİ 

















</TEXT>
</DOC>
