<DOC>
<DOCNO> 113110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sonspo14.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor İkinci Başkanı "Bu cezalar fanatiklere ders olsun" 
</HEADLINE>
<TEXT>

     Bursaspor Kulübü İkinci Başkanı Fikret Üstenci, Profesyonel Futbol Disiplin Kurulu'nun PFDK Trabzonspor maçı sonrası çıkan olaylar nedeniyle Bursaspor'a verdiği ''bir maç seyircisiz oynama ve 2.5 milyar lira para cezası''nın fanatiklere ''ders olması'' gerektiğini söyledi. 
     Üstenci, olayların provokasyon olduğu yönündeki bilgileri federasyona bildirdiklerini ve gerekli itirazı yaptıklarını belirterek, cezanın Bursalı futbolseverlere layık olmadığını kaydetti. 
     PFDK'nın, aldığı kararla halkı cezalandırdığını savunan Üstenci, ''Federasyon nezdinde gerekli itirazları yapmıştık. Kaldı ki federasyon, olayın provokasyon olduğunu biliyordu. Bu ceza fanatiklere ders olsun. Umarım bir daha Bursa'da bu tip olaylar yaşanmaz ve Bursaspor böylesine ağır cezalar almaz'' dedi. 
     





</TEXT>
</DOC>
