<DOC>
<DOCNO> 112376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yasam/yas03a.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesadüfün böylesi 
</HEADLINE>
<TEXT>

Zampara işadamı otelde telekız istedi... Oda kapısı çaldı, açtı. Karşısında kızını görünce kalp krizi geçirdi. Eşi de boşanma davası açtı 
     DIŞ HABERLER SERVİSİ 

     48 yaşındaki İsrailli işadamının kaçamağı 
     İSRAİL’DE zampara işadamının kaçamağı yuvasını yıktı. Maariv gazetesine göre, 48 yaşındaki İsrailli bir işadamı, tatil için gittiği Kızıldeniz kıyısındaki Eilat limanında kaldığı otelde telekız istedi. Hazırlanan işadamı, odasının kapısına dikilen telekızın kendi kızı olduğunu görünce olduğu yerde yığılarak kalp krizi geçirdi. 
     
     Karısına anlatınca kendisini terk etti 
     HASTANEDE tedavi gördükten sonra evine dönen zampara baba, vicdan azabına dayanamayarak başından geçen olayı eşine anlattı. Bu kez gözyaşlarına boğulan eşi, kızının tövbe edip eve dönmesini istemekle yetinmeyip boşanmak için dava açtı. İşadamının ismi açıklanmazken, telekızın akıbeti konusunda bilgi edinilemedi. 
     



 YAŞAM 





















</TEXT>
</DOC>
