<DOC>
<DOCNO> 144826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo11.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Gençlerbirliği 3 maç bitti 
</HEADLINE>
<TEXT>

     Birinci Süper Futbol Ligi'nde Gençlerbirliği, deplasmanda Denizlispor'u 3-1 yendi. 
     Denizlispor ile Gençlerbirliği arasında yapılan karşılaşmanın ilk yarısı konuk ekibin 1-0'lık üstünlüğüyle tamamlandı. 
     1. dakikadaki Denizlispor atağında, İlyas'ın pasıyla Gençlerbirliği ceza alanına gelen Mustafa Özkan, çok sert vurdu. Kaleci Gökhan topu tokatlayarak kornere çeldi. 
     18. dakikadaki Denizlispor atağında, İlyas'ın kale önüne gönderdiği topla oluşan karambolde, önce Ersen Martin sonra da Bencik'in uygun pozisyonda şutlarında toplar Gençlerbirliği savunmasına çarptı. 
     20. dakikada Gençlerbirliği, Ahmet Hassan ile atak geliştirdi. Bu futbolcunun pasında, kaleci Süleyman ile karşı karşıya kalan Youla'nın vuruşunda, top kaleci Süleyman'dan döndü. Dönen topu Mustafa tamamladı. Denizlispor savunma oyuncuları araya girerek topu uzaklaştırdı. 
     25. dakikada Gençlerbirliği, Ahmet Hassan ile öne geçti. Orta alandan altığı topla Denizlispor yarı alanının ortasına dek gelen Ahmet Hassan, yaklaşık 25 metreden vurdu ve kaleci Süleyman'ın bakışları arasında top ağlarla buluştu 0-1. 
     43. dakikada Denizlispor, Bencik ile sağdan geldi. Bu futbolcunun ortasında Mustafa Özkan, uygun pozisyonda kafayı vurdu. Top direği yalayarak dışarı gitti. 
     İlk yarı, 1-0 konuk ekip üstünlüğüyle tamamlandı. 
     48. dakikada Denizlispor'un golü geldi. Sol kanattan gelişen Denizlispor atağında Ersen Martin, topu kale önüne ortaladı. İlyas'ın müdahalesi ile topla buluşan Bencik, topu ağlarla buluşturdu 1-1 
     51. dakikada konuk ekipten Youla sarı kart gördü. 
     61. dakikada Gençlerbirliği yeniden öne geçti. Bu dakikada Filip'in kullandığı köşe atışında penaltı noktasında topa iyi yükselen El Saka, düzgün bir kafa şutu ile topu ağlara gönderdi ve takımını 2-1 öne geçirdi. 
     76. dakikada Denizlispor'da Ersen Martin'in yerine Mustafa Keçeli x oyuna girdi. 
     77. dakikada Gençlerbirliği'nden Veysel sarı kart gördü. 
     78. dakikada Denizlispor'da Mustafa Özkan'ın pasıyla penaltı noktası üzerinde buluşan İlyas, müsait durumda, kötü bir vuruşla topu auta attı. Aynı dakikada Hakan Çimen'in yerine Serhat xx oyuna dahil oldu. 
     87. dakikada Gençlerbirliği farkı 2'ye çıkardı. Filip'in köşe atışında, Mustafa Keçeli'nin uzaklaştırmaya çalıştığı top, Mustafa Gürsel'in önünde kaldı. Bu oyuncunun vuruşunda defansa çarpan topu önünde bulan Veysel, topu ağlarla buluşturdu 3-1 
     Bu dakikadan sonra her iki takımın da çabaları gol getirmedi ve karşılaşma konuk ekibin 3-1'lik üstünlüğü ile sona erdi. 
     





</TEXT>
</DOC>
