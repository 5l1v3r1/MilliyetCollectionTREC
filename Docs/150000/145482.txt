<DOC>
<DOCNO> 145482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun38.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'ya kaçan eski Peru Devlet Başkanı için tutuklama kararı... 
</HEADLINE>
<TEXT>

     İnterpol, Japonya'ya kaçan eski Peru Devlet Başkanı Alberto Fujimoru hakkında, ''cinayet'' ve ''adam kaçırma'' suçlarından tutuklama kararı çıkardı. 
     Peru başsavcısı Nelly Calderon, Japonya'da bulunan Fujimori aleyhinde 1991'de 15 kişinin öldürülmesine karıştığı suçlamasıyla dava açıldığını, Mayıs 2001'de açıklamıştı. 
     Fujimori, iddianamede olayın faillerini kutlamak ve ödüllendirmek için, 3 Eylül 2000'de Peru özel servisine ait merkezlere gitmekle suçlandı. 
     Fujimori'nin suç ortaklığı ettiği saldırı, 1990'lı yıllarda ''yıkıcı eylemleri bastırmasıyla'' tanınan paramiliter grup Collina tarafından düzenlenmişti. 
     Başkent Lima'daki Barrios Alto mahallesinde biri çocuk 15 kişiyi 1991'de katleden grup, 1992'de de 1 profesör ve 9 üniversite öğrencisini öldürmüştü. 
     İnsan hakları savunucusu örgütler, suç örgütünün, birçok yolsuzluktan tutuklanan eski istihbarat şefi Vladimiro Montesinos tarafından kurulduğunu ileri sürmüşlerdi. 
     Fujimori, Montesinos'un içinde yer aldığı yolsuzluk skandalıyla patlak veren krizin ardından, Kasım 2000'de istifa etmiş ve Japonya'ya sığınmıştı. 
     




</TEXT>
</DOC>
