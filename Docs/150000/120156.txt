<DOC>
<DOCNO> 120156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun14.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsral ordusu saldırıdan önce Beytüllahim'e girdi 
</HEADLINE>
<TEXT>

     İsrail ordusuna ait çok sayıda cip ve tankın, Batı Şeria'daki Filistin özerk kenti Beytüllahim'e girdiği bildirildi. 
     AFP muhabiri, Kudüs'te sabah meydana gelen saldırıdan önce orduya bağlı birliklerin kentin yaklaşık 1 kilometre kadar içlerine girdiği ve iki ayrı aileden 6 Filistinlinin gözaltına alındığını kaydetti. 
     İsrail Başbakanı Ariel Şaron'un sözcüsü Raanan Gissin, İsrail'in intihar saldırısına hızla bir karşılık vermesi gerektiğini söyledi. 
     Gissin, Şaron'un güvenlik konusunda istişarelere başladığını kaydetti. 
     Bu arada, İsrail Dışişleri Bakanlığı sözcüsü Ron Prosor, Rusya, ABD, AB ve BM'den oluşan ''Dörtler''in hazırladığı barış planı hakkındaki bütün müzakerelerin bugünkü saldırının ardından gündem dışı kaldığını söyledi. 
     Prosor, ''Yol haritasından söz etmek pek hoş, ancak İsrailli vatandaşlar kendi okul yollarında, iş ya da evlerinin yollarında güvende değilse, yol haritaları hiçbir yere götürmez'' dedi. 
     Sözcü, ''İsrail yolları İsrailli vatandaşlar için güvenli olmadıkça, yol haritalarıyla ilerleme kaydedeceğimizi düşünenler ciddi yanılgı içindedir. Terörizm son bulmadıkça, siyasi diyalog sürdürmemizi düşünmek akılcı olmaz'' dedi. 
     





</TEXT>
</DOC>
