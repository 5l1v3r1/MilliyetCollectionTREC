<DOC>
<DOCNO> 107217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/soneko11.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpgaz ve otogaza yine zam... 
</HEADLINE>
<TEXT>

     Mutfaklarda, sanayide ve otomobillerde kullanılan likit petrol gazına LPG , illere göre yüzde 3.1'le yüzde 3.5 arasında değişen oranlarda zam yapıldı. 
     Türkiye Likid Petrol Gazcıları Derneği'nden yapılan açıklamada, bugünden geçerli zammın, petrol ve petrol ürünlerinin yurt dış alım fiyatlarında meydana gelen değişiklikler üzerine yapıldığı bildirildi. 
     Açıklamaya göre mutfaklarda kullanılan 2 kiloluk piknik tüpün İstanbul satış fiyatı yüzde 3.13 artırılarak 3 milyon 290 bin liraya, Ankara'daki fiyatı aynı oranda artırılarak 3 
     milyon 300 bin liraya, İzmir fiyatı da yüzde 3.48'lik artışla 3 milyon 270 bin liraya yükseltildi. 12 kiloluk ev tüpünün fiyatı İstanbul'da yüzde 3.46'lık artışla 18 milyon 520 bin, Ankara'da yüzde 3.49'luk artışla 18 milyon 680 bin, İzmir'de de yüzde 3.54'lük artışla 18 milyon 450 bin lira oldu. 45 kiloluk sanayi tüpünün fiyatı İstanbul'da yüzde 3.41 artırımla 69 milyon 750 bin, Ankara'da yüzde 3.46'lık artırımla 70 milyon 350 bin, İzmir'de yüzde 3.5'lik artırımla 69 milyon 450 bin liraya çıkarıldı. Otomobillerde kullanılan sıvılaştırılmış petrol gazının otogaz litre fiyatı İstanbul'da yüzde 3.4'lük zamla 883 bin liraya, Ankara'da yüzde 3.36'lık zamla 892 bin liraya, İzmir'de yüzde 3.39'luk artırımla 881 bin 200 liraya yükseltildi. 
     





</TEXT>
</DOC>
