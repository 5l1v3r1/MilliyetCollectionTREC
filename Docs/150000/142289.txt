<DOC>
<DOCNO> 142289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur05.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Nato'dan Türkiye'ye NBC desteği... 
</HEADLINE>
<TEXT>

     Genelkurmay Başkanlığı, Türkiye'nin hava ve füze savunma imkanları doğrultusunda, 2 Awacs uçağının Konya'da, 3 Patriot Bataryası'nın da 2. Ordu Komutanlığı bölgesinde göreve başladığını bildirdi. 
     Genelkurmay Başkanlığı Genel Sekreterliği Şehit Gazeteci Hasan Tahsin Basın Bilgi Merkezi'nden yapılan yazılı açıklamada, içinde bulunulan kriz ortamı nedeniyle, NATO anlaşmasının 4'ncü maddesi uyarınca, NATO'nun ilgili organlarında alınan kararlar sonucu, Türkiye'nin hava ve füze savunma imkanları, komuta kontrol unsurları ve NBC Nükleer Biyolojik ve Kimyasal açısından desteklenmesinin kararlaştırıldığı kaydedildi. 
     Açıklamada, şöyle denildi 
     ''Bu kapsamda 2 Awacs uçağı 26 Şubat 2003 tarihinde Konya'ya intikal etmiş ve göreve başlamıştır. Ayrıca 3 adet Patriot Bataryası 2'nci Ordu bölgesinde operasyonel hale getirilmiştir. 
     Destek faaliyetleri, bu haftasonu ulaştırma uçaklarıyla Diyarbakır'a nakledilecek olan Mobil Muharebe Modülü MCM ile devam edecektir.'' 
     





</TEXT>
</DOC>
