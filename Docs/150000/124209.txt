<DOC>
<DOCNO> 124209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo08.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Hasan'ın transferi şimdilik tıkandı... 
</HEADLINE>
<TEXT>

     Galatasaray'ın yeniden anlaşmaya çalıştığı yıldız futbolcusu Hasan Şaş ile yaptığı görüşmelerin, sezon sonuna kadar tıkandığı öğrenildi. 
     Futbolcunun menajerlerinden Hakan Azman, Galatasaray ile anlaştıkları şeklindeki haberlerin doğruyu yansıtmadığını belirterek, ''Şu an anlaşma yok. Kulüp en son iki hafta önce bize bir teklif getirdi. Para konusunda bir sıkıntı olmamasına rağmen, Hasan kendisine önerilen ödeme planını uygun bulmadı. Yönetim de bu teklifin son olduğunu belirtince, görüşmeler sezon sonuna kaldı'' dedi. 
     Hasan'a şu ana kadar İnter Milan ya da başka bir kulüpten resmi öneri gelmediğini yineleyen Hakan Azman, ''Bizim gizli saklı bir şeyimiz yok. Yöneticilerimizle her zaman görüşüyoruz. Gelen teklifleri de direk olarak onlara götüreceğimize dair söz verdik, bunlara da uyuyoruz'' diye konuştu. 

     
</TEXT>
</DOC>
