<DOC>
<DOCNO> 122013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/dunya/dun03.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Balkanlar AB’ye girmeden barış olmaz 
</HEADLINE>
<TEXT>

     YORGO KIRBAKİ Atina 

     Dokuzuncu Cumhurbaşkanı Süleyman Demirel, yaklaşık yarım yüzyıl sonra geldiği Atina’da,öBalkanlar’ın AB dışında bırakılması halinde Avrupa’da barış olmayacağı" uyarısında bulundu. 
     Atina’daki "Balkan Siyasi Kulübü" toplantısında konuşan Demirel, AB’yi tarihin en büyük barış projesi olarak niteleyerek, Balkanlar’ı da içine alan bir birleşmiş Avrupa vizyonu sundu. 
     Balkanlar’ın AB’nin dışında bırakılması halinde Avrupa’da barış olmayacağı uyarısında bulunan Demirel, "Bunu söylerken hiç kimseyi tehdit etmiyorum, yalnızca doğruyu söylüyorum" dedi. Demirel, " Türkiye, umuyoruz ki 10 - 12 Aralık’ta belirlenecek tarihte müzakerelere başlayacak ve 2010’u geçmemek üzere de Birlik’in tam üyesi olacak. Yakın gelecekte, Makedonya, Hırvatistan, Bosna - Hersek, Yugoslavya ve Arnavutluk AB üyesi olacaklar. Balkanları içine almayan bir Avrupa barış projesi düşünülemez" diye konuştu. 
     



 DÜNYA 













</TEXT>
</DOC>
