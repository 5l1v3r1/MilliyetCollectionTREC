<DOC>
<DOCNO> 123523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/soneko05.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, İstanbul'daki temaslarına TİM'den başladı 
</HEADLINE>
<TEXT>

     IMF Türkiye Masası Şefi Juha Kahkonen başkanlığındaki heyet, 4. gözden geçirme çalışmaları kapsamında temaslarına bugün İstanbul'da başladı. 
     IMF Türkiye Direktörü Odd Per Brek'in de yeraldığı heyet, bugün ilk olarak Türkiye İhracatçılar Meclisi TİM İcra Komitesi ile Çırağan Oteli'nde bu sabah biraraya geldi. 
     Görüşmeye, TİM Başkanvekilleri Süleyman Orakçıoğlu ve Ersin Tezol katılıyor. 
     Toplantıda TİM, IMF heyetine yeni hükümetin hedefleri ve politikaları, AK Parti programı, TİM'in kur rejimi seçim sonrası oluşan aşırı iyimser hava, rekabetçi olmayan üretim maliyetleri konusundaki çekinceleri ile beklenen uluslararası gelişmeler, devlet birimleri arasında uyum, 2003 ile ilgili düşünceler ve öneriler başlıkları altında bir sunum yapacak. 
     IMF Heyeti'nin bugün TİM'in yanı sıra Türkiye Bankalar Birliği, YASED ve TÜSİAD yöneticileri ile biraraya gelmeleri bekleniyor. 
     





</TEXT>
</DOC>
