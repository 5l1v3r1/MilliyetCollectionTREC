<DOC>
<DOCNO> 141406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/siyaset/siy05.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galiba tam doğru olmamış 
</HEADLINE>
<TEXT>

     ANKARA Milliyet 

     AKP İstanbul Milletvekili Hüseyin Besli, TBMM albümünde yer alan özgeçimişinde ilginç bir iş tanımı yaparak, "doktor yardımcısı" olarak görev yaptığını bildirdi. 
     "Böyle bir meslek dalı olur mu Doktor yardımcısı ne yapar " gibi sorular karşısında Besli, kendisini savunurken ilginç açıklamalar yaptı. Besli, "Galiba tam olarak doğru olmamış. Hani SSK’da doktorlara yardım eden görevliler vardır. Doktorun karşısında küçük masada otururlar. Hastayı muayene eden doktor küçük masadaki görevliye döner, bu hastamızın reçetesini yazalım, filanca servise nakledelim gibi şeyler söyler. Ben bir ara bu işi yaptım. Doktor yardımcısı derken o işi kastetmiştim" dedi. Besli’nin özgeçmişinde, "İstanbul Üniversitesi Edebiyat Fakültesi Psikoloji Bölümü, İşletme Fakültesi, İşletme İktisat Enstitüsü, Psikolog, Yazar, SSK Gedikpaşa Dispanseri doktor yardımcısı, Yeni Şafak Gazetesi Genel Yayın Yönetmeni, AKP Genel Başkan danışmanlığı" gibi bilgiler yer alıyor. 
     



 SİYASET 















</TEXT>
</DOC>
