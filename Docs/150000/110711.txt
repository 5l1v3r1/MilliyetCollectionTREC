<DOC>
<DOCNO> 110711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yasam/yas04.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
5 metrekareye 5 can 
</HEADLINE>
<TEXT>

Adana’da iki amca çocuğunu 5 metrekarelik arsa anlaşmazlığı yüzünden öldüren Yozcu’nun annesi, babası, eşi, kızı ve bir akrabası önce kurşunlandı, ardından otomobille birlikte yakıldı... 
     FATİH KARAÇALI, ŞAHİN ÖZER Adana DHA 

     Yumurtalık’ta altı ay önce beş metrekarelik arsa anlaşmazlığı yüzünden iki amca çocuğunu öldürdüğü için tutuklanan Mehmet Yozcu’nun ailesi, kan davasının kurbanı oldu. Yozcu’yu cezaevinde ziyaretten dönen annesi, babası, eşi, 8 aylık kızı ve bir akrabası, tüfekle öldürüldükten sonra otomobille birlikte yakıldı. 
     Narlıören köyünde oturan Yozcu 26 , 10 Nisan’da, komşusu olan amca çocukları İsmet 32 ve Halit Yozcu 48 ile, arsalarının arasında kalan 5 metrekarelik yer için kavga etti. Kavga sonucu Mehmet Yozcu, pompalı av tüfeğiyle kardeşleri rastgele ateş açarak öldürdü. Tutuklanan Yozcu’yla ilgili dava Ceyhan Ağır Ceza Mahkemesi’nde görülürken, ailesi de, can güvenliği kalmadığı gerekçesiyle evlerini terk ederek Doruk köyündeki bir tanıdıklarının evine yerleşti. 
     
     Saldırganlar kaçtı 
     Yozcu’nun babası Durdu 54 , annesi Emine 49 , eşi Emine 26 ve 8 aylık kızı Merve, akrabaları Osman Abadan’ın 23 kullandığı otomobille, Ceyhan Özel Tip Cezaevi’ne ziyarete gitti. Saat 14.30’da ziyaretten dönen aile, bir başka araç tarafından Narlıören ile Doruk köyleri kavşağı yakınındaki sulama kanalı köprüsünde sıkıştırıldı. Av tüfeğiyle ailenin bulunduğu otomobile ateş eden saldırganlar, 5 kişiyi öldürüp araçla birlikte yaktıktan sonra kaçtı. 
     



 YAŞAM 














</TEXT>
</DOC>
