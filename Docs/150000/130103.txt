<DOC>
<DOCNO> 130103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko08.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’e özel Nescafe Classic... 
</HEADLINE>
<TEXT>

     EKONOMİ SERVİSİ 

     Nescafe Türkiye, üç yıl araştırma yaptı. 800 Türk ailesine farklı kıvam ve aromada kahveler tattırarak, Türk damak tadına en uygun’ yeni Nescafe Classic üretti. 
     Türkiye’deki hazır kahve tüketiminin yüzde 80’ini karşılayan Nescafe’nin araştırması, insanların rahat ortamlarda kahve içtiği’ varsayımıdan hareketle, ailelerin evlerine gönderilerek yapıldı. Üç yıl boyunca değişik aromaların gönderildiği ailelerin yüzde 80’i tarafından kabul gören aroma, yeni Nescafe Classic olarak belirlendi. 
     Araştırmada, hazır kahve tüketiminin ağırlıklı olarak gençler tarafından tercih edildiği de saptandı. Bu saptama da yeni Classic’in reklam kampanyasında gözönüne alındı. Üç kısa reklamdan oluşan kampanyada genç oyuncular Tuba Ünsal ve Devrim Yalçın rol aldı. 
     Firmanın İçecekler Grup Müdürü Derya Köken Gedikli 25 milyar dolarlık dünya pazarının yüzde 80’ini ve Türkiye pazarının da yüzde 58’ine sahip olduklarını belirterek, yeni Classic Kahve’nin aroması ve imajıyla Türkiye nüfusunun büyük bir oranını temsil eden gençleri hedeflediğini söyledi. Kahvenin çoğunlukla 20 - 28 yaş arası genç tüketiciler tarafından kullanıldığını ifade eden Gedikli, en çok kahveyi Ege Bölgesi ve İstanbul’da sattıklarını da vurguladı. 
     



 EKONOMİ 























</TEXT>
</DOC>
