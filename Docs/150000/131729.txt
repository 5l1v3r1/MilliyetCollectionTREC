<DOC>
<DOCNO> 131729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/ekonomi/eko08.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Digiboard, Atatürk Havalimanı’nda yayında 
</HEADLINE>
<TEXT>

     TAV ve Saben işbirliği ile kurulan Digiboard, Atatürk Havalimanı Dış Hatlar Terminali’nde yayına giriyor. 
     Kapalı devre sistemiyle 75 adet plazma ekranında, günde 72 ekranla 18 saat yayın yapan Digiboard, günde 59 bin, ayda 900 bin ve yılda yaklaşık 12 milyon kişinin ağırlandığı alanda, ulusal ve uluslararası markaları, yerli - yabancı kitlelerle buluşturuyor. Digiboard, aynı anda tüm ekranlarda ortak yayın yapıyor ve istenildiği zaman yenilenip, güncellenebiliyor. 
     Taylor Nelson Sofres Siar tarafından Aralık 2002’de yapılan araştırma sonuçlarına göre, İstanbul Havalimanı Dış Hatlar Gidiş Geliş Terminali’ndeki yolcu profilinin yüzde 60’ı 25 ile 44 yaş arasında, yüzde 59’u üniversite mezunu, yüzde 55’i şirket sahibi, profesyonel ve üst düzey yönetici, yüzde 30’unun geliri 4 bin dolardan fazla, yüzde 47’sinin geliri ise bin ile 3 bin dolar arasında. Araştırmaya göre, yolcuların yüzde 44’ü iş amaçlı, yüzde 36’sı ise turizm amacıyla seyahat ediyor. 
     



 EKONOMİ 

















</TEXT>
</DOC>
