<DOC>
<DOCNO> 141655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sonspo04.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe taraftarı Oğuz Çetin'i tartışıyor... 
</HEADLINE>
<TEXT>

     Fenerbahçe'de teknik sorumluluk görevine getirildiğinde camia içinde başarılı olup olamayacağı çok konuşulan Oğuz Çetin konusundaki tartışmalar yeniden başladı. 
     İnternetteki bazı web sitelerinde Fenerbahçeyle ilgili konularda söyleşen taraftarlar, derbi yenilgisi sonrası Oğuz Çetin'in teknik adamlığı konusunda görüş ayrılığına düştü. 
     ''www.antu.com'' adlı sitenin ''forum'' bölümünde birbirleriyle mesajlaşan taraftarlardan bazıları Oğuz Çetin'i istifa etmesi gerektiği yönünde görüş belirtirken, buna tepki gösterenler de oldu. 
     Taraftarların tartışmalarında yeni transferler de yer almaya başladı. Washington'un yerine alınan Beschastnykh'nin performansı da büyük bir kesim tarafından beğenilmezken, daha önce eleştirilmesine karşın Brezilyalı oyuncu Washington'un yokluğunun da arandığı ifade edildi. 
     Bu arada Galatasaray maçında etkili olamayan Ceyhun da eleştirilerden payını aldı. 
     





</TEXT>
</DOC>
