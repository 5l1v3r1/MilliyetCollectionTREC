<DOC>
<DOCNO> 147656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/siyaset/siy02.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Gül’den hesap sordu 
</HEADLINE>
<TEXT>

Meclis Başkanı, Dışişleri Bakanı’na sordu Türkiye savaşın neresinde , Gül hemen yanıt verdi Savaşın içinde değiliz 
     ANKARA Milliyet 

     TBMM Başkanı Bülent Arınç, "Türkiye’nin koalisyonun içinde olduğunu" söyleyen Dışişleri Bakanı Abdullah Gül’den dün "Türkiye’nin yerini açıklamasını" istedi. Yanıt veren Gül de "Savaşın içinde değiliz" dedi. 
     Gül’ün ABD Dışişleri Bakanı Colin Powell ile basın toplantısında, Türkiye’nin koalisyonda yer aldığına ilişkin sözleri Arınç’ın tepkisine neden oldu. Gül’ün sözlerine açıklık getirmesini isteyen Arınç, "Türkiye nasıl oluyor da koalisyonun içinde oluyor Herhalde Dışişleri Bakanı’nın izah edeceği sözleri vardır. Koalisyon denen güçler, ABD, İngiltere ve birkaç ülkeden meydana geliyor. Bildiğim kadarıyla onların içinde Türkiye sayılmıyor" diye konuştu. Romanya Dışişleri Bakanı Mircea Geona ile basın toplantısında soruları yanıtlayan Gül de, Arınç’ın sözlerinin anımsatılması üzerine "Türkiye, ABD’nin müttefikidir ve bunun gereği hava koridorunu açmıştır. Ancak Türkiye savaşan, savaşa açık, aktif destek veren bir ülke değildir. TBMM buna yetki vermedi" dedi. Gül, Kuzey Irak’a geçişine izin verilen ABD cipleri konusunda ise "Bu araçlar asker ve silah taşımıyor. O nedenle TBMM’den alınan yetki aşılmış değildir" diye konuştu. 
     


SİYASET 

















</TEXT>
</DOC>
