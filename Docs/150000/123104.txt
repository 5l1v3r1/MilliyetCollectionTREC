<DOC>
<DOCNO> 123104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/spor/spo02.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER’İN ÇİVİSİ CIKTI 
</HEADLINE>
<TEXT>

Yönetimin, Lorant’ın gidişini geciktirmesi kriz üstüne kriz yarattı. Alman hocaya tepki koyan menajer Kemal Dinçer, Diyarbakır’a götürülmedi, eleştiri okları artık başkana dönmeye başladı 
     YALÇIN TÜRK 

     Oğuz bırakmadı 
     FENERBAHÇE Teknik Direktörü Lorant görevde kaldıkça, Sarı - Lacivertli ekip her geçen gün bataklığa sürükleniyor. Alman hocaya ilk tepki önceki gün İdari Genel Koordinatör Kemal Dinçer’den gelmişti. Lorant ile yürümeyeceğini belirten Dinçer yönetimin isteğiyle Diyarbakır’a gitmedi. Bu arada Dinçer’in aynı düşüncede olduklarını söylediği antrenör Oğuz Çetin ise "Ben görevimin başındayım" açıklamasını yaptı. 
     
     Lorant kaçtı 
     MİLLİYET Gazetesi ile yaptığı röportajda Fenerbahçe’de tiyatro oynandığını söyleyen, hem futbolculara, hem de yöneticileri ağır dille eleştiren Teknik Direktör Werner Lorant dün basın toplantısına gelmedi. Yönetim kanadı ise Alman çalıştırıcının demeçlerine yorum getirmezken tepki de koymadı. Bu son gelişmeler kritik Diyarbakırspor maçı öncesi takım içinde gerginlik yarattı. 
     
     Yanlışa devam 
     YÖNETİMİN, Lorant konusunda aldığı kararı uygulamamaya sokmaması takımdaki huzuru iyice kaçırırken, Diyarbakır’a da her türlü spekülasyona rağmen Lorant’la gidilmesi eleştirilerin Başkan Aziz Yıldırım’a yönelmesine neden oluyor. Lorant’ın gönderilmesi konusu bugünkü karşılaşma sonrası açıklığa kavuşacak ve takım büyük bir ihtimalle Oğuz Çetin’e bırakılacak. 
     
Yönetimden baskı gördüm’      LORANT hakkındaki açıklamaları yüzünden görevinden olan menajer Kemal Dinçer, yönetimden baskı gördüğünü söyledi. Dinçer, "Eğer gazetelerde çıkan haberleri yalanlasaydım, bugün görevimin başında olacaktım. Beni Mahmut Uslu ile Murat Özaydınlı aradı ve maça gelme’ dediler. Pazar günü görüşeceğiz. Ama etik açıdan arkasında duramadığım bir teknik direktör ile çalışmam" diye konuştu. 
     DİNÇER, Başkan Aziz Yıldırım’ın Samandıra’da kendisine çıkıştığını da belirtti, "Lorant ile de görüştüm ve kendisiyle çalışamayacağımı söyledim. Arkadan konuşacak değilim. Oğuz ile ilgili olumsuz görüşüm yok. Beraber gelmedik ki beraber gidelim. Oğuz’a sevgim var. Fenerbahçe’ye yararlı olabilecek bir antrenör. Zaten onun adına konuşamam" ifadesini kullandı. n YUSUF KOBAL 
     
Yıldırım’a protesto      FENERBAHÇE Başkanı Aziz Yıldırım’a memleketi Diyarbakır’da tepki yağdı. Sarı - Lacivertli kafile havalimanında çiçeklerle karşılanmasına rağmen konaklayacağı otele geldiğinde yaklaşık 50 kadar taraftar küfürlü protestolarla Aziz Yıldırım’ı hedef aldı. Otelin önünde bir süre Fenerbahçe başkanı aleyhine tezahürat yapan gruba emniyet güçleri engel oldu. Bu arada Başkan Aziz Yıldırım Atatürk Havalimanı’nda futbolcuları VİP Salonu’nda biraraya getirerek kısa bir toplantı yaptı ve moral verdi. Yusuf Dursun 
     
Hagi iddiası      ROMANYA’DA yayınlanan Prosport gazetesi, Hagi’nin Fenerbahçe ile temasta olduğunu iddia etti. Gazetede yayınlanan haberde Hagi’nin yarınki derbiyi izlemek için İstanbul’a geleceği ve Sarı - Lacivertli yöneticilerle görüşeceği ileri sürüldü. Bu arada Fenerbahçe’nin menajerler aracılığıyla İtalya’da teknik direktör arayışına girdiği, listenin başında Zaccaroni’nin yer aldığı belirtildi. 
     
Kaptana el kalkmaz’      HÜSEYİN YAVUZ 

     KONYASPOR maçı sonrası soyunda odasında Revivo ile kavga eden Fatih Akyel dün düzenlediği basın toplantısında olayın abartıldığını söyledi. Tecrübeli oyuncu, "Aramızda yumruklaşma olmadı. Maçın stresi yüzünden ufak bir tartışma yaşadık. Revivo’nun o gün kolunda kaptanlık bandı vardı. Fenerbahçe’de kaptana el kalkmaz" diye konuştu. 
     BEŞ haftadır üst üste kazanan bir takımı eleştirmenin anlamsız olduğunu ileri süren Fatih sözlerini şöyle devam etti "İyi giderken neden kötü yazılıyor. Ufak tefek olaylar çok büyütülüyor. Benim en samimi arkadaşım Ümit Özat. Saha içinde onunla bile tartışıyorum. Lorant ile de bir sorunumuz yok. Biz onu seviyoruz." 
     



 SPOR 























</TEXT>
</DOC>
