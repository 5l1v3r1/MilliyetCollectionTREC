<DOC>
<DOCNO> 128262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sondun11.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'tan Erdoğan'a örtülü yanıt... 
</HEADLINE>
<TEXT>

     KKTC Cumhurbaşkanı Rauf Denktaş, Cumhuriyet Meclisi'nde temsil edilen siyasi partilerin başkan ve temsilcileriyle bir araya geldi. 
     Denktaş, görüşmenin başında yaptığı açıklamada, ''Temel konularda birlik içerisinde miyiz, değil miyiz Bunu anlayalım'' dedi. 
     KKTC Cumhurbaşkanı, Kıbrıs sorununu halka ''Denktaş'ın meselesi'' gibi göstermenin en büyük yanlış olduğunu vurguladı ve AK Parti Genel Başkanı Recep Tayyip Erdoğan'ın açıklamalarına atıfta bulunarak, '' Denktaş, bu Denktaş'ın meselesi değil, milletin meselesi demiştir ve halkın istemine uymak zarureti üzerinde durmuştur'' diye konuştu. 
     Denktaş, ''Toplantının maksadı, Klerides ile yapılacak görüşmelerde Türk tarafı olarak korumak istediğimiz ilkeler hususunda hemfikir miyiz, oy birliği var mı, yoksa görüş ayrılıkları nelerdir, bunları birleştirme imkanları var mı '' ifadesini kullandı. 
     BM Genel Sekreteri'nin birinci önerisi masaya konulduğunda ''Bu temel olarak alınamaz'' dediklerini anımsatan Denktaş, nelerin Türk tarafına dokunduğunu Genel Sekreter'e yazdıklarını, aynısını Rum tarafının da yaptığını, ancak ''Rumlar belgeyi kabul etti, Denktaş kabul etmedi'' diye yansıtıldığını, bunun doğru olmadığını kaydetti. 
     BM Genel Sekreteri'nin iki tarafın şikayetlerini dikkate alarak yeni bir belge sunduğunu belirten Denktaş, ''Bir-iki noktasında bize yaklaştığı görüldü, diğer noktalarda yine Rumları memnun etmek siyaseti devam etti. Biz yine Rum tarafıyla görüşmek istiyoruz. Görüşmemiz için fırsat verin diye direttik. Hasta yatağımdan ben kalkıp görüşmeye gidemem, ama zaman verilsin'' diye konuştu. 
     ''BM Genel Sekreteri'nin iyi niyet misyonunu Avrupa Birliği'nin takvimine bağlamanın büyük hata ve büyük haksızlık olduğunu'' ifade eden Denktaş, ''AB'ye müracaatın Kıbrıs tarafından değil, Kıbrıs Rumları tarafından maksatlı, silahla yapamadıklarını tamamlamak için yapıldığını'' kaydetti. 
     ''Bu duruma işaret ederek, AB'ye girilmesi konusunda Türk tarafının nelere ihtiyacı olduğunu, ne gibi delegasyonlara, müdafaa haklarına ihtiyaçları olduğunu, görüştükleri her diplomata anlattıklarını'' belirten Denktaş, ''Türkiye'siz AB'ye Kıbrıs'ın girmesi 1960 anlaşmalarına da aykırıdır. Bu konuda da görüşlerimizi ilettik. Bu konuda da Türkiye ile anlaşarak esneklik gösterdik, ama bunların hiçbir kıymeti olmadı. Rum tarafı, kendi bildiğini yapmak için ileriye gitti'' dedi. 
     Türk tarafının, halkın yıllardır can ve mal pahasına koruduğu ilkeleri görüşmelerde müdafaa etmenin ötesine gitmediğini ifade eden Denktaş, müdafaayı meclisin ve Türkiye'nin kararları çerçevesinde yaptıklarını, yapmaya da devam ettiklerini söyledi. 
     ''Halkın isteği nedir Bunları anlamak için ben bugün bu toplantıyı yapıyorum'' diyen Denktaş, şunları söyledi 
     ''Halk egemenlikten vazgeçti mi, siyasi eşitlikten vazgeçti mi, Rumların içine gelmesini ve şu kadar yıl sonra oy kullanmasına razı mı, müşterek bir hayat başlayacaksa, kendi yasaları çerçevesinde mi olur şu kadar yıl sonra İçimize gelecek Rumların geçmişte yaptıkları var ise bunlar ne olur Bütün bu konular görüşülmeye değer, görüşülmesi gerekir. Barış isterken hangi barışı istediğimizi söylemezsek dünyayı da yanıltırız, halkımızı da yanıltırız, kendi kendimizi de yanıltırız.'' 
     





</TEXT>
</DOC>
