<DOC>
<DOCNO> 101196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur22.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli 2. Ordu Komutanı "Ak Parti'ye gireceğim yalan" 
</HEADLINE>
<TEXT>

     2. Ordu Komutanı Orgeneral Edip Başer, insanlara hizmetin sadece üniforma ile olmayacağını söyledi. 
     Sivas'ın Gürün İlçesi'nde düzenlenen 4. Alabalık Festivali'ne katılmak üzere ilçeye gelen ve Yüksek Askeri Şura kararları gereğince 30 Ağustos'ta emekliye ayrılacak olan 2. Ordu Komutanı Orgeneral Edip Başer, burada yaptığı konuşmada, şöyle dedi 
     ''İnsanlara hizmet sadece üniforma ile olmaz. Emekli olduktan sonra hizmetimi başka alanlarda sürdüreceğim. Türk Silahlı Kuvvetleri'nin onurlu bir mensubu olarak sizlere hizmet etmiş olmaktan çok gururluyum. Çünkü sizlere hizmet etmek ibadetlerin en büyüğüdür.'' Orgeneral Başer, A.A muhabirinin bir gazetede hakkında Ak Parti'nin kendisine milletvekili adaylığı teklifinde bulunacağı yönündeki haberler hakkındaki görüşlerini sorması üzerine şunları söyledi 
     ''Siyaset aklımın ucundan dahi geçirmediğim bir konu. Milletvekili adayı olacağıma ilişkin bütün haberler yalan. Bu konuda ne bir fikrim oldu, ne de kimseye birşey söyledim''dedi. 
     





</TEXT>
</DOC>
