<DOC>
<DOCNO> 102023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun07.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un danışmanı ''Saddam'a karşı harekete geçmek zorundayız'' 
</HEADLINE>
<TEXT>

     ABD Başkanı George Bush'un Ulusal Güvenlik Danışmanı Condoleezza Rice, Irak lideri Saddam Hüseyin'e karşı harekete geçmekten başka seçenekleri olmadığını söyledi. 
     Rice, BBC radyosuna yaptığı açıklamada, ''Hiçbir şey yapmamak gibi bir lüksümüz yok. Rejim değişikliği konusunun çok etkili olduğuna inanıyoruz'' dedi. 
     Bush'un, bu sorunun üstesinden nasıl geleceği konusunda henüz karara varmadığını belirten Rice, Saddam Hüseyin'in nükleer silah elde etmeye ''sanılandan daha yakın'' olduğunu savundu. Rice, ''Saddam, kendi başına hareket etme ve kitle imha silahlarını elde ederek bunları kullanma izni verilmesi halinde, komşularıyla kendi ülkesinde kargaşaya neden olacak kötü bir adam'' diye konuştu. 
     





</TEXT>
</DOC>
