<DOC>
<DOCNO> 115393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/spor/spo01.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PAZARA KADAR 
</HEADLINE>
<TEXT>

Lucescu, Malatyaspor galibiyeti sonrası oyuncularına, "Pazar gününe kadar sevinin, sonra Aleves’i düşünün. Ya Avrupalı olacağız, ya da bunu elimizin tersiyle iteceğiz" uyarısında bulundu 
     ORHAN YILDIRIM 

     İlginç konuşma 
     BEŞİKTAŞ Teknik Direktörü Lucescu, Malatya maçı sonrası oyuncularıyla ilginç bir konuşma yaptı. Rumen hocanın, "Bu galibiyet bizi sadece klasmanda üst sıralara taşıdı, o kadar. Kazanılan birşey yok. Sırada sezonun en önemli maçı var. Bunun için sevincinizi pazar günkü idman saatine kadar yaşayın ve sonra Alaves’i düşünün. Bu maç büyük futbolcu kimliği ve büyük takım olma yolunda final maçı. Ya Avrupalı olacağız, ya da bunu elimizin tersi ile iteceğiz" dediği öğrenildi. 
     
     Yönetime övgü 
     FUTBOLCULARINA uyarılarda da bulunan Lucescu, "Ayaklarınız yere bassın. Unutmayın ki, hiçbir maç oynanmadan kazanılmaz" dedi. Tecrübeli hoca, yönetime de övgüler yağdırdı, "Yıldırım bey her gün bizimle birlikte. Sadece idmana çıkmıyor, 30 kişi ile tek tek maddi ve manevi olarak ilgileniyor. Eğer bu maçları alamasaydık onun yüzüne bakamazdık. Takımın son haftalardaki çıkışında büyük katkısı var. Esas önemli nokta işte burada" diye konuştu. 
     
Havamızı buldukKaptan Tayfur, Beşiktaş’a geldiği günden bu yana ilk kez böyle güçlü bir havanın yakalandığını söyledi, "Çizgimiz daha da üst seviyeye çıkacak" dedi 
     MALATYASPOR karşısında alınan farklı galibiyet ve iyi futbol Beşiktaş’ta yüzleri güldürdü. İnönü sendromunu bitiren, İlhan ve Nouma gibi yıldızlarını yeniden kazanan Siyah - Beyazlı takım maç sonrası soyunma odasında müthiş bir kutlama yaşadı. Kaptan Tayfur, "Kaç yıldır Beşiktaş’tayım. Böyle bir havayı ilk kez yakaladık. Çizgimizi daha da yukarılara çıkaracağız" ifadesini kullandı. 
     MENAJER Sinan Engin ise Beşiktaş’ın şu an yüzde 50 kapasite ile oynadığını savundu, "Bunun arkası gelecek. Biraz daha basır istiyoruz. İskelet kadro bir oluşsun önümüzde kimse duramaz" iddiasında bulundu. Engin, bu yıl tüm rekorları alt üst edeceklerini de kaydetti, "Sezon başı bunları söylerken herkes bizi kulak arkası ediyordu. Ama işte takımın durumu ortada" diye konuştu. 
     
Ahmet Dursun seferberliği      SAKATLIĞI yüzünden Malatya maçında oynamayan Ahmet Dursun’un perşembe gününe yetişmesi için sağlık ekibi seferber oldu. Kulüp doktoru Yalçın Yavuzer, golcü oyuncunun oynama ihtamalinin yüksek olduğunu söyledi. Bu arada dünü izin yaparak geçiren Beşiktaş çalışmalarına bu sabah başlayacak. 
     
Lucescu ile yola devam      İKİNCİ Başkan Hüsnü Güreli, Teknik Direktör Lucescu’yu kesinlikle bırakmayacaklarını ve uzun yıllar takımın başında tutacaklarını söyledi. Güreli, "Bizim bu sezonki en büyük transferimiz hocamız. En kısa zamanda kendisiyle oturup sözleşmesini uzatmak için anlaşma zemini arayacağız. İki taraftan da sorun çıkmayacağını sanıyorum" diye konuştu. 
     
Sorunumuz yok’      DİVAN Kurulu dün yaptığı olağanüstü toplantıda bilanço konusunda yönetim ile yaşanan gerginliği masaya yatırdı. Divan üyeleri, "Bizim yönetimle problemimiz yok. Biz seçilmiş kuruluz. Tüzük gereği görevimizi yapıyoruz" derken, söz alan Bülent Subaşı, Ali Rıza Dizdar, Erdoğan Tuncer ve Mete Kılıç, "Biz aracı olalım, yönetimle divanın arasını bulalım" önerisini getirdiler. 
     
İşte Cordoba bu’      SEZON başından beri bir türlü istikrarlı oynayamayan Kolombiyalı kalecinin, Malatyaspor karşısındaki performansı herkesi memnun etti. Cordoba, "Sadece görevimi yaptım" derken, Lucescu, "Kendisini bu yüzden basın önünde eleştiriyordum. İşte gerçek Cordoba bu. Ama daha da iyi olacak" ifadesini kullandı. Sergen ise "O gol yese de, yemese de bize güven veriyor. Onun ismi yeter" yorumunu yaptı. 
     



 SPOR 





























</TEXT>
</DOC>
