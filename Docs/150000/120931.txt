<DOC>
<DOCNO> 120931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/soneko15.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yüzde 3.57'lik değer kaybıyla seansı tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 481.64 puan kayıpla 1. seansı 13,019.74 puandan tamamladı. Hisse senetleri ortalama yüzde 3.57 değer kaybetti. 
     Endeks, 1. seansta 71.58 puan artışla 13,572.96 puan seviyesinde açıldı. 
     Seansın açılışındaki artış eğilimi daha sonra yerini satışlara bıraktı. Seansın ilk yarısı 277.70 puan kayıpla 13,223.68 puandan geçilirken, Endeks seans içinde en düşük 12,973.56, en yüksek de 13,580.18 puanı gördü. 
     Borsa uzmanları, Pamukbank'la ilgili gelişmelere IMF'nin tavrının ne olacağına ilişkin tedirginliğin satışlarda etkili olduğunu dile getirdiler. 
     Seans kapanışında mali endeks 667.41 puan kayıpla 16,733.33 puana, sanayi endeksi 394.24 puan kayıpla 12,291.92 puana, hizmetler endeksi de 254.10 puan kayıpla 7,962.06 puana geriledi. 
     Böylece önceki kapanışa göre mali grup hisseler ortalama yüzde 3.84, sanayi grubu hisseler ortalama yüzde 3.11, hizmetler grubu hisseler ortalama yüzde 3.09 oranında değer yitirdi. 
     1. seansta işlem gören toplam 280 hisse senedinden 243'ü değer kaybederken, 21 hisse senedi değer kazandı. 16 hissenin fiyatında ise değişiklik olmadı. 
     Seansta, 364 trilyon 244 milyar 985 milyon liralık işlem hacmi oluştu. 
     1. seansta Yapı Kredi Bankası, Doğan Holding, Turkcell, İş Bankası C ve Garanti Bankası en yoğun işlem gören hisseler oldu. 
     Bu arada, Danıştay İdari Dava Daireleri Genel Kurulu'nun Pamukbank kararının ardından Cuma günü işleme kapatılan Çukurova Grubu şirketlerinin hisseleri de bugün yeniden işlem görmeye başladı. 
     





</TEXT>
</DOC>
