<DOC>
<DOCNO> 106207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/bbas.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TAM DİŞİMİZE GÖRE 94-86 
</HEADLINE>
<TEXT>

Çeyrek final vizesi alamayan ve hayal kırıklığı yaratan Basketbol Milli Takımı, Çin karşısında iyi oynadı, galibiyete kolay ulaştı. 12 Dev Adam bugün Rusya ile 9.’luk maçı oynayacak 
     Üç eksik vardı 
     BASKETBOL Milli Takımımız, 2002 Dünya Şampiyonası’nda Çin ile oynadığı klasman maçını zorlanmadan kazanarak bugün Rusya ile Dünya 9.’luğu için karşılaşmaya hak kazandı. Kerem, Ömer ve Asım’ın sakatlıkları nedeniyle yer almadığı karşılaşmada rakibi karşısında rahat bir oyun ortaya koyan Ay-Yıldızlı ekibimiz, henüz ilk yarıda sekiz sayılık farka ulaştı. 
     
     Hidayet sahnede 
     ÜÇÜNCÜ çeyrekte bir ara bocalayan 12 Dev Adam, son periyotta Hidayet, Mehmet, İbrahim ve Harun’un sayılarıyla kontrolü elinde tutarak sahadan galip ayrıldı. Hidayet Türkoğlu 21 sayı, 9 asist ve 5 ribaundluk performansıyla karşılaşmanın yıldızı olmayı başardı. 12 Dev Adam bugün Conseco Fieldhouse’da Angola’yı 77-66 yenen Rusya ile TSİ 18.45’te karşı karşıya gelecek. 
     
Rüyaların sonu gelmediABD’nin üst üste iki yenilgi alarak elenmesi şok yarattı 
     Kehaneti tuttu 
     1992 yılından bu yana NBA yıldızlarından oluşan ve "Rüya Takım" olarak adlandırılan Amerika Milli Basketbol Takımı, Arjantin yenilgisinin şokunu atlatamadan, Yugoslavya’ya yenilerek, madalya şansını yitirdi. Şampiyona öncesinde "Bizi yenebilecek iki takım, Yugoslavya ve Arjantin" diyen ABD coachu George Karl’ın korktuğu da bu sonuçlarla başına gelmiş oldu. 
     
     Bu bir kutlama’ 
     COACH Karl, Shaquille O’Neill ve Kobe Bryant gibi NBA yıldızlarının milli takımda yer almama kararlarına ilişkin bir soruya karşılık, "NBA yıldızları burada olsaydı çok iyi olurdu. Ancak Yugoslavya ve Arjantin’in başarısını küçültmek istemiyorum" dedi. Karl ayrıca, "Bu sonuç, basketbol için büyük bir kutlama. Dünyada basketbolun ne kadar geliştiği belgelendi" dedi. 
     



 SPOR 




























</TEXT>
</DOC>
