<DOC>
<DOCNO> 119293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/dunya/tur.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Tutuklu El Kaideci Belçika’yı karıştırdı 
     GÜVEN ÖZALP Brüksel 

     11 Eylül saldırılarının hemen ardından Belçika’da düzenlenen operasyonlar sonrası tutuklanan ve geçtiğimiz gün tutuklu bulunduğu hapishaneden basına demeç veren Nizar Trabelsi, ülkede büyük siyasi tartışmaya neden oldu. 
     Tunus asıllı Trabelsi, Belçika devlet televizyonu RTBF’e telefonla verdiği demeçte, Usame bin Ladin’e çok yakın olduğunu ve amacının Belçika’da nükleer silahlar bulunduğu belirtilen Kleine Brogel adlı Amerikan Üssü’ne saldırı olduğunu söyledi. Belçika’yı karıştıran ise Trabelsi’nin verdiği demecin içeriğinden çok demecin nasıl verildiği oldu. Normalde Trabelsi’nin dışarıyla bağlantısı yok, ancak yargı tarafından izin verilen birkaç numarayı arama hakkı var. 
     Belçika Adalet Bakanı Marc Verwilghen, hatanın dosyayı izleyen sorgu h kiminden kaynaklandığını açıkladı. Sorgu h kiminin, hapishane yönetimine dört telefon numarası vererek, teröristin bu telefonları aramasına izin verilmesini istediği, numaralardan birinin ise demeci alan gazeteciye ait olduğu belirlendi. H kimin numaraları incelemeden onayladığı tahmin ediliyor. Basın ise yetkilileri ağır dille eleştiriyor. 
     
Denktaş için Nobel fırsatı      DIŞ HABERLER SERVİSİ 

     İngiltere’de yayımlanan The Economist dergisi, BM Genel Sekreteri Kofi Annan’ın Kıbrıs planını kabul etmesi halinde, KKTC Cumhurbaşkanı Rauf Denktaş’ın, Rum lider Glafkos Klerides ile birlikte Nobel Barış Ödülü’ne aday olabileceğini bildirdi. The Economist, "Bakalım, bu ödül liderleri ikna etmeye yetecek mi " diye sordu. Şimdiye kadarki çözüm çabalarında bu soruya Türk ve Rum liderlerin olumsuz yanıt verdiğini hatırlatan dergi, "Oysa şimdi Ankara’da yeni bir hükümet oluşması, Denktaş’ın sağlığının bozulması ve tüm taraflarca dile getirilen iyi dilekler, iyimser bir hava yaratıyor" dedi. Dergi, "Ankara’da, Denktaş’ın nekahat devresinin uzun sürmesi halinde, müzakere için başka bir ismin tercih edilmesinin bile söz konusu olabileceği konuşuluyor" iddiasında bulundu. 
     
     



 DÜNYA 











</TEXT>
</DOC>
