<DOC>
<DOCNO> 100402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sontur42.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral "Ödeneğin 55-60 trilyon lirasını ise YSK'ya vereceğiz" 
</HEADLINE>
<TEXT>

     Maliye Bakanı Sümer Oral, TBMM Plan ve Bütçe Komisyonu'nda kabul edilen, seçimler için 150 trilyon liralık ödeneğin bir bölümünün Yüksek Seçim Kurulu YSK bir bölümünün de siyasi partilere yardım olarak verileceğini söyledi. 
     Bütçe içinde seçim harcamalarını karşılayacak yeterli ödenek olmadığını için ek ödenek talebinde bulunduklarını belirten Oral, "Bazı milletvekilleri yeterli ödeneğin olduğunu söylüyor. Yanımda Bütçe Genel Müdürü var, soruyorum ödenek yok diyor" dedi. 
     Oral, istenen 150 trilyon liralık ek ödeneğin 85-90 trilyon lirasının partilere, 55-60 trilyon lirasının ise YSK'ya aktarılacağını belirterek, 2002 yılında partilere yapılan yardımları aktardı. Buna göre, bu yıl DSP'ye 9 trilyon 624 milyar lira, MHP'ye 7 trilyon 798 milyar lira, ANAP'a 5 trilyon 734 milyar lira, DYP'ye 5 trilyon 209 milyar lira, CHP, SP ve AK Parti'ye ise 3 trilyon 777'şer milyar lira Hazine yardımı yapıldı. yapılan yardımların toplam tutarı ise 39 trilyon 700 milyar lira olarak gerçekleşti. 
     Her yıl yapılan yardım, aynı yıl seçim yapıldığı takdirde ödenek 3 kat artırılarak veriliyor. Ancak partilerin alacağı paydan 2002 yılı başında verilen yardım miktarı düşürülüyor. Yasal düzenlemeye göre, seçim nedeniyle DSP 19 trilyon 249 milyar lira, MHP 15 Trilyon 596 milyar lira, ANAP 11 trilyon 469 milyar lira, DYP 10 trilyon 419 milyar lira, CHP, SP ve AK parti 7 trilyon 555'şer milyar lira olmak toplam 79 trilyon 401 milyar lira ödeme yapılacak. 
     





</TEXT>
</DOC>
