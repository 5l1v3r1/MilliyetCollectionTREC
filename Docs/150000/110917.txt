<DOC>
<DOCNO> 110917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yasam/yas04.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari Orhan’a 2.5’ yıl yetecek 
</HEADLINE>
<TEXT>

Dolandırdığı paralarla Ferrari koleksiyonu yapan Orhan C. Baydemir için 6 yıl istendi. Baydemir, bu cezayı alsa bile 2.5 yıl yatıp özgür kalacak 
     İSTANBUL Milliyet 

     Hazine’ye ait değerli araziyi sahte belgelerle sattığı, parasıyla da lüks bir yaşam sürdüğü iddiasıyla tutuklanan Orhan Cem Baydemir ile iki sanık hakkında, 6’şar yıla kadar ağır hapis cezası istemiyle dava açıldı. 
     Beyoğlu Cumhuriyet Savcılığı, Milli Emlak’e araziyi sahte evrakla Harun Aslan ve Ali Vedat İrdelp’e sattığı iddiasıyla tutuklanan Baydemir ile gıyabi tutuklu sanıklar Ahmet Mustafa Keskin ve Ayşegül Ertik hakkında yürüttüğü soruşturmayı tamamladı. 
     İddianamede, çeşitli aralıklarla işadamlarından 750 bin dolar yaklaşık 1.2 trilyon lira alan sanıkların, dolandırıcılık’ ve evrakta sahtecilik’ suçlarını işledikleri belirtildi. Savcılık, bu suçlamalarla sanıklar için, TCK’nın 345 ve 503 1 maddeleri uyarınca 2 - 6’şar yıl arasında ağır hapis, elde ettikleri haksız menfaat kadar da ağır para cezası istedi. İnfaz yasası gereği, bu cezaya çarptırılsa bile sanıklar en çok 2 yıl 149 günü cezaevinde geçirecek. 
     
     Lüküs hayat yaşıyordu 
     Baydemir’in aylık 3 bin dolar kira ödeyerek oturduğu Suadiye’deki lüks evinin garajında 5 Ferrari, 2 BMW, 2 Mercedes, Porsche ve Lamborghini otomobiller ile 2 adet Harley Davidson motosiklet ele geçirildi. Baydemir’in araçlarına el koyan polis, söz konusu evde ayrıca, fiyatları 7 - 35 bin dolar arasında değişen 43 saatlik bir koleksiyon buldu. 
     



 YAŞAM 




















</TEXT>
</DOC>
