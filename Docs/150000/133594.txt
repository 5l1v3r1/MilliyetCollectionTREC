<DOC>
<DOCNO> 133594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/guclu.html </URL>
<DATE> 2003/01/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
AKP’nin hızlı değişimi 
</HEADLINE>
<TEXT>

     Seçim öncesi AKP ile iktidardaki AKP çok farklı görüntü veriyor. Tüm bunlar gösteriyor ki büyük lokma yiyip, büyük konuşmamalı. Dün kıyasıya eleştirdiklerinizi, bugün siz yapıyorsanız oturup biraz düşünmeniz gerekmez mi 
     Türkiye değişiyor. Hem de çok hızlı. Ayak uydurabilene aşk olsun. Ama görülüyor ki bu değişime en hızlı ayak uyduranlar, değişime en fazla karşı olanlar. 
     AKP, fakir fukaradan oy olarak iktidara geldi. Ama sanki onları unuttu görünümü veriyor. Beş yıldızlı otellerde iftar yemekleri, görkemli kutlamalar ve Davos’ta dillere destan Türk geceleri. Hepsi iyi güzel. Afiyet olsun. Ama ne olur şakşakçıların kumpasına gelmesinler. 
     Gezmek, eğlenmek, liseli şıklar gibi el ele, göz göze fotoğraflar çektirmek, arada bir efk r dağıtmak için rakı yudumlamak, insan olmanın bir gereği olarak el sıkışmanın elbette anormal bir tarafı yok. Ama en azından daha önce söyledikleri sözlere ve kamuoyuna saygının bir gereği olarak işi fazla abartmasınlar. 
     Dün Özal’ı alkışlayan çevreler şimdi AKP kurmaylarına methiye düzüyorlar. Dün Semra Hanım’ın, Berna Hanım’ın peşinde koşanlar, onlara methiyeler düzenler şimdi Emine Hanım’ı, Hayrünnisa Hanım’ı anlata anlata bitiremiyorlar. 
     Umarım bu ışıltılı geceler onları da halktan kopartmaz. Kopanların sonu ortada .. 
     
Af ne olacak      Kimsenin aklında af yokken öğrencilerin kafasına af fikrini sokan AKP iktidarı oldu. Yasa teklifi bile verdiler. Üstelik alt ve üst komisyonlarda da görüşüldü. Sonra ne olduysa oldu ve yasa teklifi bir anda buharlaşıp uçtu. 
     Madem çıkartılmayacaktı neden boşuna umut yaratıldı Madem vazgeçildi, mazeretleri ya da başarısızlıkları nedeniyle atılma durumuna gelenlere üniversite senatoları bir hak daha veremez mi Bu o kadar zor mu 
     Öğrenim harcını yatıramadığı ya da ailesine bakmak zorunda olduğu için devamsızlıktan atılan var. Ayrıca hocaların taktıkları da. Bu konu bir kez daha düşünülmelidir .. 
     Dünyanın hiçbir ülkesinde böylesine katı kuralla üniversiteden atılma söz konusu değil. Tıp ya da mühendislikte son sınıfa gelmiş bir öğrenciyi alıp kapıya koyma insafsızlığını başka bir yerde göremezsiniz. 
     Fakülteler arası yatay ve dikey geçişler çok daha serbesttir. Dahası, öğrenci harcını yatırdığı sürece öğrenciliğini koruyabilmektedir. 
     Özetin özeti Türkiye’de üniversiteye girmenin güçlüğünü yaşayanlar bilir. Hiçbir öğrenci keyfinden atılma noktasına gelmez. Sistemin çarpıklığının yanında, öğrencinin tembelliği, çok hafif kalır... 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
