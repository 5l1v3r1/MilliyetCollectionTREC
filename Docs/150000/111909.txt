<DOC>
<DOCNO> 111909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/ekonomi/aeko.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seneye de gelmeyecekler 
</HEADLINE>
<TEXT>

Yabancı Sermaye Derneği Başkanı Yöneyman, büyüme umudunu yabancı yatırıma bağlayan partilere "Yabancı lafa bakmaz" diyerek, 2003’ün de kaybedilebileceği uyarısında bulundu 
     EKONOMİ SERVİSİ 

     Yabancı Sermaye Derneği YASED Başkanı Faruk Yöneyman dernek üyelerinin eylül ayı tahminlerini içeren anketin sonuçlarını açıkladığı toplantıda, 2002’nin dört ayında 75 milyon dolarda kalan yabancı yatırımların, 2001’de 1.9 milyar dolar olduğunu hatırlattı. Yöneyman "Türkiye’nin önünün açılması için ulusal ve yabancı yatarım şart" dedi. 
     
     Laf değil uygulama önemli’ 
     Özelleştirme ve doğrudan yatırımları çekmek için gayret sarfedilmesi halinde 2003’ün kazanılabileceğini kaydeden Yöneyman şöyle dedi "Seçimlerden sonra iktidara gelecek partilerin çizgilerini görmek ve buna göre planlar yapmak açısından olaya bakarsak, 2003 ortasına kadar Türkiye’ye zorunlu durumlar haricinde - sermaye artışı ve tevsi yatırımlar - yatırım girmeyeceğini söylemek falcılık olmaz. Partilerin niyet, politika ve uygulamalarını ortaya koyan bir çalışma olması lazım, artık yatırımcı sadece laflara bakmıyor, uygulamaya bakıyor." 
     
     Enflasyon yüzde 6 olmalı’ 
     YASED Yönetim Kurulu üyesi Gilles Serra da yüzde 35’e gerileyen enflasyonun h l çok yüksek olduğunu söyledi ve "Makul olan oran yüzde 6 - 7 seviyesidir. Yüzde 35 ya da 70 olması bir anlam ifade etmez, ikisi de yüksek" dedi. 
     
Borsada 9.1 milyar dolar kaybettiler      Türkiye’ye doğrudan yabancı sermaye gelmiyor. Menkul kıymet yatırımı olarak gelen de eridi gitti. Türkiye Sermaye Piyasası Aracı Kuruluşları Birliği’nin TSPAKB yayınladığı aylık bültene göre, 1999 yılı sonu ile 2002 Haziran dönemi arasındaki 2.5 yılda yabancı yatırımcıların borsadaki portföy değeri 11.6 milyar dolar gerileyerek 15.3 milyar dolardan 3.7 milyar dolara düştü. Düşüşün 2.5 milyar doları net satıştan, 9.1 milyar doları da portföylerindeki değer kaybından kaynaklandı. 
     Dünyanın en spekülatif borsaları arasında gösterilen İMKB’de kısa vadeli al sat yapmanın da hızı düştü. Yabancı yatırımcının ortalama olarak hisse senedini elde tutma süresi 2001’de 169 gün iken, 2002’de 230 güne uzadı. Yerli yatırımcı ise 2001 yılında 14 günde bir portföy değiştirirken, 2002’de 23 günde bir değiştirdi. Böylece hem yerli hem de yabancı yatırımcılar hisse senetlerini daha uzun süre elde tuttular ve dolayısıyla daha az işlem yaptılar. 
     İnternetten işlem yapan müşteri sayısı da bu yılın ilk yarısında geçen yılın aynı dönemine göre yüzde 49.04’lük artışla 479 bin 733’e yükseldi. 
     
     Hisse senedini elde tutma süresi uzadı 

</TEXT>
</DOC>
