<DOC>
<DOCNO> 111072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/siyaset/siy04.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Yeterince örgütlendik 
</HEADLINE>
<TEXT>

     GÖKÇER TAHİNCİOĞLU Ankara 

     DEHAP, seçime girebilmesi için gerekli örgütlenmeye sahip olup olmadığını araştıran Yargıtay Başsavcısı Sabih Kanadoğlu’na, başsavcılık tarafından partinin örgütlenmesinin tamamlandığını gösteren disketi gönderdi. Kanadoğlu ise, HADEP hakkında açılan kapatma davasına ilişkin ek bilgileri Anayasa Mahkemesi’ne iletti. DEHAP, Kanadoğlu’nun partiye gönderdiği "Sadece altı ilde örgütlenmeniz tamamlanmış durumda" şeklindeki yazısına yine başsavcının belgeleriyle yanıt verdi. DEHAP, Yargıtay Başsavcılığı Siyasi Partiler Sicil Müdürlüğü’nce yaklaşık iki ay önce kendisine gönderilen, 63 ilde örgütlenmesini tamamladığına ilişkin bilgileri içeren disketi, Kanadoğlu’na savunma olarak geri gönderdi. 
     



 SİYASET 
















</TEXT>
</DOC>
