<DOC>
<DOCNO> 107668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/siyaset/siy03.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmaklara yine çıkmaz boya 
</HEADLINE>
<TEXT>

Mükerrer oy kullanılmasını engellemeye yönelik Hint malı çıkmaz boya için 2 trilyon liralık sipariş verildi 
     GÖKÇER TAHİNCİOĞLU Ankara 

     Yüksek Seçim Kurulu YSK , her seçim döneminde "yine mi boyanacağız " eleştirilerine neden olan Hint malı çıkmaz boya için 2 trilyon liralık sipariş verdi. 
     Seçimlerde ikinci kez oy kullanılmasını engellemek için kullanılan çıkmaz boya, bu seçimde de işaret parmağımızı süsleyecek. Günlerce parmak üzerinde kalan ve kimyasal temizleyiciler dahil, hiçbir şekilde çıkartılamayan boya, ödeneksizlik nedeniyle bilgisayar sistemine geçemediği için "mükerrer oyölardan çekinen YSK’nin en büyük güvencesi olacak. Kırmızı renkteki boyanın alımı için Devlet Malzeme Ofisi’ne 2 trilyon liralık sipariş veren YSK, yayımlayacağı genelgeyle, boyanın nasıl kullanılacağını da sandık kurullarına bildirecek. YSK’nin geçmişteki genelgelerine göre, boya sol el işaret parmağına, etle tırnağın kesiştiği noktaya görünür biçimde sürülecek. 
     YSK, oy pusulalarını işaretlemek için kullanılan mürekkebin, pusulalar katlandığında, seçilen parti dışındaki bir partinin amblemine bulaşmaması için de önlem aldı. Buna göre, oy verme kabininde bulunacak stampalarda su bazlı boya kullanılacak. 
     



 SİYASET 



















</TEXT>
</DOC>
