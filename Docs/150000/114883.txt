<DOC>
<DOCNO> 114883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sonspo06.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...NBA'de sezon öncesi hazırlık maçları sürüyor... 
</HEADLINE>
<TEXT>

     ABD Profesyonel Basketbol Ligi'nde NBA takımlar sezon öncesi hazırlık maçlarını sürdürüyor. 
     Detroit Pistons'ın, evinde Washington Wizards'ı 86-66 yendiği maça Mehmet Okur, yedek oyuncu olarak sahaya çıktı. 13 dakika forma giyen Okur, bu süre içinde 1 savunma ribaundu aldı, 1 top çaldı, 1 de blok yaptı. 4 kez 2 sayılık, 1 kez de 3 sayılık atış denemesinde bulunan ancak bunlarda başarılı olamayan Mehmet Okur, maçı sayısız tamamladı. 
     Detroit Pistons'da Richard Hamilton, 15 sayıyla en çok sayı atan oyuncu olurken, Ben Wallace ise 11 ribaunt aldı. 
     Konuk takım Washington Wizards'da ise sonradan oyuna girmesine karşın 23 dakika oynayan Michael Jordan, 14 sayıyla en çok sayı üreten oyuncu oldu. Jordan, aynı zamanda 6 ribaunt aldı, 1 asist yaptı, 1 de top çaldı. 
     





</TEXT>
</DOC>
