<DOC>
<DOCNO> 112649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/guncel/gun12.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıklama 
</HEADLINE>
<TEXT>

     10 Ekim 2002 tarihli Milliyet gazetesinde "Oy vereceğiniz lideri tanıyın" başlıklı sayfada İşçi Partisi Genel Başkanı Doğu Perinçek’i de tanıtmışsınız. Başlık Almanya’da işçiydi. Fotoğraf Chevrolet marka otomobile binerken. 
     Sizi kutlarım. Müthiş bir "siyasi gazetecilik" buluşu. 
     28 yıldır gazetecilik yapıyorum. Takdir etmemem mümkün değil. 
     Doğu Perinçek, basına otomobille ilgili ayrıntıları defalarca açıkladı. 1979 model zırhlı otomobil, dönemin cumhurbaşkanları için özel üretilmiş 80’li yıllarda kullanıldıktan sonra ihaleyle satılmış. 1998’de İşçi Partisi tarafından 3 milyar liraya alınmıştır. 
     Ayrıca, Doğu Perinçek’le 34 yıldır aynı siyasi örgütlenme içindeyim, 30 yıldır da aynı evi paylaşıyoruz. Çocuklarımızla birlikte özel yaşantımız, kaderini ömrü boyunca Türkiye halkıyla birleştirmiş bir parti genel başkanının ve ailesinin olması gerektiği gibidir. Seçimden seçime bir gösteri aracı da hiçbir zaman olmamıştır. 
     Özümüz ve sözümüz birdir. Tek malvarlığımız 10 bin kitabımız, müzik kasetlerimiz, dostlarımızın armağanı duvarlarımızdaki tablolarımızdır. 
     Hepsinden önemlisi de varlık nedenimiz yüreklerimizdeki yurt sevgisi ve milli onurumuza, bağımsızlığımıza olan düşkünlüğümüzdür. 
     
     Şule Perinçekİşçi Partisi M. K. Üyesi 

     



 GÜNCEL 























</TEXT>
</DOC>
