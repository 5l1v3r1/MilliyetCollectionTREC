<DOC>
<DOCNO> 131547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur22.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş karşıtları TÜSİAD'ı protesto etti 
</HEADLINE>
<TEXT>

     "Savaşa Hayır Platformu" üyeleri, Türk Sanayici ve İşadamları Derneği TÜSİAD Başkanı Tuncay Özilhan'ın Irak konusundaki açıklamalarını protesto etti. 
     Odakule önünde toplanan yaklaşık 60 kişilik grup, ellerinde taşıdıkları "Savaşa hayır" pankartlarıyla TÜSİAD'ın Meşrutiyet Caddesi üzerindeki binasına yürüdü. 
     Burada grup adına bir açıklama yapan Plaform Sözcüsü ve KESK MKYK üyesi Nihat Değer, savaş karşıtı olarak ne Irak'ta, ne de dünyanın başka bir köşesinde çatışma istemediklerini söyledi. 
     Değer, 11 Eylül saldırılarından sonra başını ABD'nin çektiği terörle mücadele ittifakının icraatlarının ortada olduğunu dile getirdi. 
     Bu arada, Türkiye Kamu-Sen'e üye bir grup memur da savaş yanlısı olarak nitelendirdikleri Türk Sanayicileri ve İşadamları Derneği TÜSİAD önüne siyah çelenk bıraktı. 
     Öte yandan, "Savaşa ve İşgale Hayır Platformu" üyeleri, Eminönü'nde esnafa vitrinlerine asmak üzere "Savaşa Hayır" pankartı dağıttı. 
     Esnafın bir bölümü aldıkları pankartları hemen vitrinlerine asarken, bazılarının da eyleme alkışlarla destek verdiği görüldü. 
     





</TEXT>
</DOC>
