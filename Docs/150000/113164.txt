<DOC>
<DOCNO> 113164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun10.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzede anne DNA sonucu bekliyor 
</HEADLINE>
<TEXT>

     BAHAR KAYMAKÇI DHA 

     Marmara Depremi’nde enkaz altından sağ çıkarıldıktan sonra bir daha izine rastlanmayan oğlu Serkan Yapıcı’nın 20 bulunması için mezarların açılmasını sağlayan anne Emine Cebeci’nin umudu arttı. Gölcük’te açılan son beş mezardan çıkan iki erkek cesedinden birinin 20 yaşlarında bir gence ait olduğu belirlenirken, kesin sonucun DNA testi sonrası saptanacağı belirtildi. 
     Kocaeli Üniversitesi Tıp Fakültesi Adli Tıp Uzmanı Doç. Dr. Ümit Biçer ve ekibi tarafından açılan mezarlardan iki çocuk, iki erkek ve bir kadın cesedi çıktı. 
     
     Adli Tıp inceleyecek 
     Erkek cesetlerden birinin 20 yaşlarında bir gence ait olduğunu belirten Biçer, "Bu cesedin Serkan Yapıcı’ya ait olup olmadığını henüz belirleyemedik. DNA testi için Adli Tıp Kurumu’na göndereceğiz. Diğer erkek cesedi 40 yaş üstünde" dedi. 
     



 GÜNCEL 























</TEXT>
</DOC>
