<DOC>
<DOCNO> 107118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy04.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’de Temizel’e şok 
</HEADLINE>
<TEXT>

Prenslerini ilk sıralara oturtan Rahşan Ecevit, DSP listelerine damgasını vurdu. Eski Maliye Bakanı Zekeriya Temizel, İstanbul 3. Bölge’den 5. sıra adayı olabildi 
     DSP’nin listesine Genel Başkan Yardımcısı Rahşan Ecevit damgasını vurdu. Rahşan Ecevit’in prens ve prensesleri olan parti yöneticileri ile istifaların ardından bakanlık koltuklarına oturtulan isimler ilk sıraları paylaştı. 
     
     Üzülen ünlüler 
     İstanbul 3. Bölge’den 5. sıra adayı yapılan eski Maliye Bakanı Zekeriya Temizel şoke oldu. Temizel, Ecevit’in koruma müdürü Recai Birgün’ün de arkasına konuldu. 
     İstanbul Milletvekili Yücel Erdener 1. bölge 10. sırada Müzisyen Atilla Özdemiroğlu da İstanbul 2. bölge 6. sırada yer aldı. 
     Prof. Dr. Hüseyin Pazarcı Balıkesir 1. sıra, Yargıtay Cumhuriyet eski Başsavcısı Vural Savaş İzmir 2. Bölgeden 2. sıra, gazeteci Orhan Birgit Afyon 1. sırada yer aldı. Muhalif "9’larödan Tahir Köse Amasya’dan birinci, Fırat Dayanıklı Tekirdağ’dan ikinci sırada yer buldu. 
     DSP’li bakanların tümü liste başı veya seçilecekleri sıralarda bulunurken, milletvekilleri de sevindi. Başbakan Yardımcısı Şükrü Sina Gürel İzmir 2. bölge , Devlet bakanları Tayyibe Gülek Adana , Zeki Sezer Ankara 2. bölge , Mehmet Kocabatmaz Denizli , Erdoğan Toprak İstanbul 3. bölge , Milli Eğitim Bakanı Necdet Tekin Kırklareli , Çevre Bakanı Fevzi Aytekin Tekirdağ , eski Adalet Bakanı Hikmet Sami Türk Trabzon listebaşı oldu. Devlet bakanları Melda Bayer Ankara 1. bölge 3. sıra , Tayfun İçli Ankara 2. bölge 2. sıra , Masum Türker İstanbul 3. bölge 2. sıra , Orman Bakanı Nami Çağan İstanbul 1. bölge 2. sıra seçimlere avantajlı girecek. 
     
     61 ilde kadın yok 
     Gülek dışında PM üyesi Sabahat Vardar Bilecik, Ülkü Varol Niğde’den listebaşı olurken Neşe Atmaca Diyarbakır, Zeyneti Bayrı Ünal Düzce’de 2, Saniye Turan Antalya, Emel Dokuzlar Eskişehir, Nurdoğan Öztaban Kocaeli’de 3. sırada yer aldı. Kadın adaylara seçilemeyecekleri sıradan yer veren DSP, 61 ilde kadın aday göstermedi. 
     
     Lider ve kurmayları 
     Ecevit İstanbul 1. bölgeden listebaşı. DSP Genel Sekreteri Süleyman Yağız aynı bölgeden 4, Genel Muhasip Mecit Şekercioğlu Ankara 1. Bölge’den 4, Grup Başkanvekili Aydın Tümen Ankara 1. Bölge’den 2. sırada. Emrehan Halıcı Konya’dan listebaşı oldu. DSP listesinde esnaf, mühendis, eğitimci, veteriner, diş hekimi, gazeteci ve avukatların ağırlıklı olduğu gözlendi. 
     



 SİYASET 
















birinci sırada 








</TEXT>
</DOC>
