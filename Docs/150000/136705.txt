<DOC>
<DOCNO> 136705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun01.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de en rağbet gören sevgililer günü hediyesi grip ilacı 
</HEADLINE>
<TEXT>

     Çin'de 5 kişinin ölümüne yol açan virüs, Sevgililer Günü'nde hediye olarak çiçek ya da çikolata yerine grip ilacına talebi artırdı. 
     Basında çıkan haberlerde, ülkenin geleneksel bitki özlü grip ilacı Banlangen ve kaynatılınca havadaki mikropları öldürdüğü söylenen sirke satışlarında artış gözlendiği bildirildi. 
     Ülkenin güneydoğusundaki Fujian'da antibiyotik ve sirke fiyatlarının kontrol altına alındığı belirtilirken, öldürücü virüsün ortaya çıktığı Guangdong bölgesinde Banlangen fiyatının 3'e katlandığı kayldedildi. 
     Sevgililer Günü'nde cep telefonu ve elektronik posta mesajlarında, aşıklara hediye olarak Banlangen veya sirke alınması önerisi de yapılıyor. 
     Sevgiliye, bir kutu Banlangen almak, ''Senden hoşlanıyorum'', 10 kutu Banlangen almak ''Kalbimdesin'', 77 kutu Banlangen almak ''Benimle evlen'' anlamı taşıdığı belirtiliyor. 
     Çinliler, bin kutu grip ilacının, ''ölümüne sevda'' ifadesi olduğunu düşünüyor. 
     





</TEXT>
</DOC>
