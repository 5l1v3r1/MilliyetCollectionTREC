<DOC>
<DOCNO> 114928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur24.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz AKP ve CHP bir elmanın iki yarısı 
</HEADLINE>
<TEXT>

     ANAP Genel Başkanı Mesut Yılmaz, AKP ile CHP'nin "bir elmanın iki yarısı" gibi olduklarını belirterek "Biri istismarcıdır, birisi yasakçıdır. Al birini, vur ötekine" dedi. 
     Tekirdağ'da halka seslenen Yılmaz, kalkınmanın iş bilen kadrolarla yapılacağını, bir siyasi partinin adaylarının, kimlerle nasıl hizmet edileceğinin bir göstergesi olduğunu dile getirerek vatandaşlardan ANAP'ın Tekirdağ milletvekili adaylarına destek istedi. 
     Meydandaki kalabalığın "Vur vur inlesin, Recep Tayyip dinlesin" sloganları üzerine Yılmaz, bu meydana daha önceki 3 seçimde de geldiğini, ancak bu kez 1999, 1995, 1991 seçimlerinden daha iyi gördüğünü söyledi. 
     "Ya benim gözlerim yanlış görüyor, ya bu anketler yalan söylüyor" diyen Yılmaz'a, kalabalık "İşte anket" diye karşılık verdi. Yılmaz da, "Dün İzmir'de, bugün Tekirdağ'da gördüm ki, bu şişirme ampullerin 10 günlük ömrü kaldı" dedi. 
     





</TEXT>
</DOC>
