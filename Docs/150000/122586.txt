<DOC>
<DOCNO> 122586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/siyaset/siy04.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl Yeniden adayım 
</HEADLINE>
<TEXT>

İstanbul’da limuziniyle gelmesiyle Uludağ Et Lokantası’nda oruç açan Fadıl Akgündüz, "Bu kez daha çok oy alacağım. Tayyip Bey’le yarışmak onur verici" dedi 
     BÜLENT ÖZDEMİR İstanbul 

     YSK’nın Siirt’teki seçimin iptal edilmesinin ardından İstanbul’da ortaya çıkan Bağımsız Milletvekili Fadıl Akgündüz, "Bu kez daha çok oy alacağım" dedi. 
     Beylikdüzü Jetkent’teki evinden dün akşam saatlerinde çıkan Akgündüz, Florya’da bulunan Uludağ Et Lokantası’na geldi. Akgündüz, orucunu açtıktan sonra, restoranın mescidinde tek başına namaz kıldı. Çıkışta sorularımızı yanıtlayan Akgündüz, şunları söyledi 
     "Siirt halkı iptalden çok rahatsız oldu. YSK’ya dün kararın yeniden gözden geçirilmesi için müracaat ettik. Seçim tümüyle tekrar edilecek olursa daha yüksek bir oy alacağım görünüyor. Hakkımda kaçacak, Rodos’a geçecek’ diyorlar. Bunların hepsi uydurma." 
     AKP Genel Başkanı Tayyip Erdoğan’la aynı şehirden aday olmasının da kendisi için onur verici olduğunu kaydeden Akgündüz, "Eğer sadece Erdoğan’ın Başbakan olması için iptal olduysa yanlış uygulamadır. Tayyip Bey’le aynı seçimde bulunmak onur verici. Tatlı bir rekabet olacak. Bu seçimde Siirt başbakanlığa yakışacak iki kişiyi Meclis’e gönderecek." 
     



 SİYASET 















</TEXT>
</DOC>
