<DOC>
<DOCNO> 131151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/spor/spo15.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu turu... 
</HEADLINE>
<TEXT>

Gençler atakta      GENÇLERBİRLİĞİ, Bayern Münih’te oynayan Erdal Kılıçarslan için düğmeye bastı. Başkent ekibinin menajeri Cem Onuk, "Erdal sezon başından bu yana listemizde bulunuyordu. Kendisi ile görüşmelerimiz devam ediyor" diye konuştu. 
     
İndirim yok      GAZİANTEPSPOR Futbol Şube Sorumlusu Asım Atmaz, Kemal hakkında çıkan dedikodulara son noktayı koydu. Atmaz, bu futbolcu için 2.5 milyon dolar fiyat biçtiklerini dile getirip, "Bir kuruş indirim yapmamız söz konusu değil" dedi. 
     
Bursa’dan takip      TRANSFER çalışmalarını sürdüren Bursaspor, yabancı futbolcu arayışlarını hızlandırdı. Yeşil - Beyazlı takımın Glauber ve Kozminski ile prensip anlaşmasına vardığı açıklandı. İki futbolcu önümüzdeki günlerde imza atacak. 
     
Körfez bekliyor      MADDİ sıkıntılar nedeniyle transferde adım atamayan Kocaelispor, Volkan konusunun netleşmesini bekliyor. Körfez ekibinin yöneticileri, "Eğer Volkan’ı satarsak, gelecek olan parayla takıma takviyeler yapacağız" diye konuştular. 
     
Oktay sevinci      FENERBAHÇE’DEN Samsunspor’a transfer olan Oktay ilk hazırlık maçında teknik heyetten tam puan aldı. Gaziantep Belediyespor maçında attığı penaltı golüyle Karadeniz ekibini galibiyete taşıyan Oktay, "Oynamayı özledim" dedi. 
     
Adanaspor tam gaz      LİGİN ilk yarısında beklenen futbolu sergileyemeyen Adanaspor, Antalya’da tempo artırdı. Turuncu - Beyazlı takım dün iki antrenmanla hazırlıklarını sürdürdü. Teknik Direktör Bahri Kaya, "Çıkış yapacağız" diye konuştu. 
     
Alp sıkıntısı      GÖZTEPE’DE Alp’in transferinde halen olumlu bir sonuca ulaşılamaması Sarı - Kırmızılı teknik heyeti tedirgin ediyor. Teknik direktör Mustafa Fedai bu transferin bir an önce netleştirilmesi için yönetime başvurdu. 
     
Yordanov sır      KOCAELİSPOR’DAN parasını alamadığı için İstanbulspor ile antrenmanlara çıkan Yordanov’un durumu bilmeceye döndü. Teknik heyet bu konuda açıklama yapmaktan kaçınırken, Bulgar futbolcunun durumuna yönetimin karar vereceğini açıkladı. 
     
Kongre kararı      MALATYASPOR’DA yönetimde kan değişikliğine gidilmesi için kongre kararı alındı. 18 Ocak’ta Hikmet Tanrıverdi’nin başkanlığında yeniden oluşturalacak olan yönetimin yanı sıra, Sarı - Kırmızılı kulübün amblemi de değiştirilecek. 
     
Hazırlık maçları      Kocaelispor - Ribun 1 - 0 
     Denizlispor - A.Bielefeld 2 - 2 
     Gençlerbirliği - Adana Demir 4 - 3 
     Ankaragücü - Kalsruhe 2 - 1 
     



 SPOR 



























</TEXT>
</DOC>
