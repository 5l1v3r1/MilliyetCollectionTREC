<DOC>
<DOCNO> 110080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/dunya/dun01.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski başbakandan gizli aşk itirafı 
</HEADLINE>
<TEXT>

İngiltere’de muhafazak r kadın politikacı Edvina Currie, anılarında 1984 - 88 yılları arasında eski Başbakan John Major ile gizli aşk yaşadığını yazdı, Major ilişkiyi doğruladı 
     NEVSAL ELEVLİ Londra 

     İngiltere eski başbakanlarından John Major’ın başbakan olmadan önce kendi partisinden bir kadın politikacı ile 4 yıl süreyle evlilik dışı gizli aşk yaşadığı ortaya çıktı. Anılarını The Times gazetesinde yayımlamaya başlayan 56 yaşındaki kadın politikacı Edwina Currie, 1984 - 1988 arasında Major’la gizli aşk yaşadığını itiraf etti. 
     Demir Lady Margaret Thatcher’dan sonra 1990’dan 1997’ye kadar Muhafazak r Parti lideri ve Başbakan olan Major 59 , böyle bir ilişki yaşadığını doğruladı ancak bundan çok utandığını ve ortaya çıkmasından çok korktuğunu söyledi. 1970’te evlendiği karısı Norma’nın gizli ilişkisini bildiğini kaydeden Major, "Ancak o beni affetti" dedi. 
     
     Kabineye girince bitirdik 
     Currie, anılarının ilk bölümünde, ilişkinin 1984 yılında, kendisi milletvekiliyken Major daha başbakan olmadan önce başladığını vurguladı. 
     Major’ın, eski Başbakan Margaret Thatcher tarafından hazineden sorumlu bakan yardımcısı olarak kabineye girmesinden hemen sonra 1988 yılında ilişkilerini bitirdiklerini belirten Currie, kendisinin de o sırada Thatcher’ın Sağlık Bakanı olarak görev yapmakta olduğunu hatırlattı. 
     "İlişkimizi bitirdik, zira ikimiz de kabineye girmiştik ve yakalanma riskini göze alıp bu ilişkiyi sürdüremeyeceğimizi anlamıştık’’ diyen Currie, Major’ın Başbakan olduktan sonra kendisini kabineye almamasına çok kırıldığını ifade etti. 
     Geçtiğimiz yıllarda yayımladığı biyografisinde kendisinden söz etmediği için Major’a bir kez daha kırıldığını ve hayal kırıklığına uğradığını belirten Currie, "John Major o dönemde hayatımın en büyük aşkıydı’’ dedi. 1972’de evlendiği kocasından 1997’den beri ayrı yaşayan Edwina Currie, halen bir radyoda programcılık yapıyor. 
     
     Major’ın zevkine eleştiri 
     Major’ın gizli aşkının ortaya çıkması Muhafazak r Parti’de dönemin önde gelen isimleriyle öteki kabine üyelerini şaşırttı. Böyle bir ilişkiden hiç kuşkulanmadıklarını belirten siyasiler Major’ı, kaçamak yapmasından ziyade Edwina Currie gibi fiziki görünüşü pek de güzel olmayan birini seçmesinden dolayı eleştirdiler. Skandalla ilgili olarak, "Major’ın zevki geçici bir süre iptal olmuş" esprisi yapıldı. 
     



 DÜNYA 












</TEXT>
</DOC>
