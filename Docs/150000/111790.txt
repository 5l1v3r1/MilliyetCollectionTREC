<DOC>
<DOCNO> 111790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun11.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da uçak pistinde yangın... 
</HEADLINE>
<TEXT>

     Belçika'nın Bierset Havaalanı'nda, dün gece uçak pistinde çıkan yangın, seferlerin aksamasına neden oldu. 
     Yetkililer, muhtemelen bir kamyonla getirilerek piste dökülen 30 metreküp inşaat atığının kimliği bilinmeyen kişilerce ateşe verildiğini duyurdular. 
     Sabotajın, havaalanındaki gece uçuşlarını engellemeyi hedeflediği sanılıyor. İtfaiye ekipleri ve alan polisinin uzun çabaları sonunda yangının söndürüldüğü, ancak bu sırada hava trafiğinin geniş ölçüde aksadığı bildirildi. 
     Liege kenti yakınlarındaki Bierset Havaalanı, özellikle gece uçuşlarında ve kargo seferlerinde, Brüksel alanının yükünü hafifletmek amacıyla kullanılıyor. Çevre sakinleri, bu havaalanında geceleri yapılan gürültülü uçak seferlerini protesto amacıyla, uzun süreden beri eylemler düzenliyor. 
     Alan polisi, olayla ilgili soruşturmayı sürdürüyor. 
     





</TEXT>
</DOC>
