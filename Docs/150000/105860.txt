<DOC>
<DOCNO> 105860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/yazar/cetiner.html </URL>
<DATE> 2002/09/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ya, başbakan Derviş diye bağırırlarsa 
</HEADLINE>
<TEXT>

     İstanbul’da Fransız Lisesi’ni bitirmiş, Amerika’da öğrenim yapmış yüksek mühendis olmuş bir genç ile sohbet ediyorduk. 
     - Kime oy vereceksin, diye sordum 
     Geçen seçimlerde ANAP’ı tercih ettiğini zaten hiçbir parti ile yakın bağı olmadığını söyleyen genç, şunları ilave etti 
     - CHP’ye oy vermek istiyorum ama Deniz Baykal eğer seçimi kazanırlarsa başbakan olmayacağını şimdiden ilan ederse 
     - Neden Baykal’a taktın, diye sordum Bak partisini bugünlere, iktidara aday günlere getirdi.. 
     - İşte bence şu son cümleniz yanlış dedi genç adam. Halkın güvenini filan kazanmış değil, sadece siyasi ortam uygun hale geldi. DSP parçalanmasaydı, ANAP ölü toprağı serpilmişçesine yatmasaydı, DYP böylesine kaprisli ve bencil olmasaydı CHP, geçen yıl sınıfta kaldığı yerin bir parça üstünü ancak bulabilirdi 
     - Ya Derviş için ne diyorsun 
     - Derviş’in ekonomi politikalarında iyi şeyler yaptığına ve yapacağına inandığım için CHP’ye oy vermeyi düşünüyorum. Doğrusu ya, şimdilik seslerini çıkartmayan, Derviş politikasının tam karşıtı politika güden, işe başladığı günden itibaren Derviş ile ters görüşlerini ilan eden CHP’nin ekonomi kurmayları şimdi ne yapacak bilemiyoruz, endişem bu 
     
     Sol kanat üçe bölündü 
     Yukarıda okuduğunuz diyalogdaki görüşler aşağı yukarı pek çok aydın kişinin üzerinde birleştiği saptamalar. CHP’nin ve Baykal’ın bünyesini çok iyi bilenler ile de konuştum, kısacası endişeleri şöyle 
     - Bir defa Derviş eski Derviş değil. Bakan olduğu günlerin Derviş’i değil çok puan kaybetti. Niçin önce DSP’yi böldü, sonradan da Yeni Türkiye’yi yarı yolda bırakıp, bir vücut çalımıyla CHP’ye girdi Henüz hepsi DSP’de iken Baykal ile anlaşıp Cem’i de aynı partide buluşturma yollarını arayabilirdi 
     - Acaba Baykal ile Derviş’in hazırlamış oldukları bir tertip olabilir mi bu olay Böyle söyleyenler de var Bir başka hava tahmin raporu gibi, tahmin de şöyleydi 
     - Deniz Baykal eski huyundan vazgeçemez. Hele ileride bir gün toplantılarda "Başbakan Derviş, başbakan Derviş" diye bağırmaya başlarlarsa görürsünüz ne olacağını Derviş’in kendi başına gol atması, fazla sivrilmesi fevkalade başarılı olması mümkün değil. Ama muhtemel bir başarısızlık Derviş’in hanesine yazılır. 
     
     Baykal’ın yapamadığı 
     Böylesine olumsuz düşünenlere "insaf artık dedim zamanla ve aradan geçen olaylarla politikacılar olgunlaşırlar, ben sizler kadar umutsuz değilim" diye yorumumu söyledim ilave ettim, "Sanırım Baykal ve bazı arkadaşları da geçmişindeki hatalarını tekrarlamazlar." 
     - Siz böyle düşünün diye diretti bazı eski partililer. Baykal hala kendisine rakip olurlar endişesiyle CHP’ye büyük hizmetler veren kişileri çağıramıyor, Erdal İnönü, Altan Öymen ve daha başkalarına el uzatamıyor gelin aday yapalım sizi diye Hiç değilse teklif 
     
     CHP içinde böyle konuşmalar, çekişmeler bitmez. Bazıları ise bunu hareketlilik, sağlık işareti diye yorumlar Peki ama sağ partiler nerede Onlar yokmuş gibi, CHP’yi hemen iktidar koltuğuna oturtuyoruz, Baykal’ı başbakan yapıyoruz Halbuki kazın ayağı öyle değil Hele bir adaylar belli olsun, kürsülerde konuşmalar başlasın, halkın tepkilerini görelim 
     Ve hele sandıklar açılsın 
     







Sezen’in konseri 


Saydamlık seli gümbür gümbür geliyor... 


İstanbul için... 


İttifaklar... 


CHP’de Derviş olgusu ne mi .. 


Ya, başbakan Derviş diye bağırırlarsa 


Dev aynası 


Veriler gecikirse kriz gözlenemez 


Biz de bu dünyada yaşamıyor muyuz 


Türk doktorun Ermeni hastası... 


Sezen’e DEHAP çengeli 


Keşke AKP’nin 1 değil 10 Mumcu’su olsa... 


Bizim Kemal’in işi zor mu zor 


Diyanetfetva bekle 


</TEXT>
</DOC>
