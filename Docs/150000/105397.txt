<DOC>
<DOCNO> 105397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/guncel/gun12.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bayraklı kıyafet serbest 
</HEADLINE>
<TEXT>

     ANKARA Milliyet 

     Milli Savunma Bakanlığı MSB , "dizden aşağı olmamak kaydıyla, vücudun üst kısmına giyilebilecek her türlü materyalde Türk bayrağının gururla taşınmasına" yönelik yasa tasarısı hazırlayarak, bakanlıklara gönderdi. 
     Turizm Bakanı Mustafa Taşar, tasarının bakanlığına da gönderildiğini belirterek, şöyle konuştu "İnsanlar bayraklarıyla gurur duymak istiyor, o bayrağı kalbinin üstünde, taşımak istiyor. Bunu çağdışı kalmış yasaklarla engellemenin anlamı yok". 
     
Kimlere ceza geldi      Geçen yıl İzmir Selçuk’ta Türk bayraklı tişört satan 8 esnafa, yasaya muhalefetten 3 ay hapis ve 35 milyon lira ceza kesildi. Modacı Atıl Kutoğlu’nun New York’ta düzenlediği defilede Türk bayrağı motifli kıyafetler kullanıldı. Bunun üzerine Kutoğlu hakkında soruşturma açıldı. 
     



 GÜNCEL 




















</TEXT>
</DOC>
