<DOC>
<DOCNO> 106251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sondun03.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Başbakanı Blair ABD'ye gitti 
</HEADLINE>
<TEXT>

     İngiltere Başbakanı Tony Blair'in, ABD Başkanı George W. Bush ile Irak konusunda görüşmelerde bulunmak üzere bugün uçakla ABD'ye gittiği bildirildi. 
     Gözlemciler Blair ile Bush arasında Bush'un Camp David'deki Başkanlık ikametgahında yapılacak görüşmelerin amacının Irak'a karşı yapılması muhtemel bir askeri operasyon için uluslararası bir koalisyon oluşturmak olduğunu belirtiyorlar. 
     Blair, pazar günü BBC tarafından yayınlanacak belgesel programda yaptığı açıklamada, Amerikalıların, ''kriz durumunda sempati duymak ve destek görmekten daha fazlası konusunda İngiltere'ye güveneceklerini bilmelerinin önemli olduğunu kaydederek ''Saldırı başladığı zaman yanlarında olup olmayacağını bilmeliler'' diye konuşmuştu. 
     





</TEXT>
</DOC>
