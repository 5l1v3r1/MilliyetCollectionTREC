<DOC>
<DOCNO> 142261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sonspo12.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ikinci yarıda gol yiyor... 
</HEADLINE>
<TEXT>

     İtalya'nın SS Lazio Roma takımıyla yarın karşılaşacak olan Beşiktaş, bu sezon UEFA Kupası'nda yaptığı 8 maçın 4'ünü kazanırken, 3 beraberlik, 1 de yenilgi aldı. 
     Yaptığı 8 maçta 16 gol atan siyah-beyazlılar, kalesinde ise 7 gol gördü. İlk turda Bosna-Hersek'in FK Sarajevo, 2. turda İspanya'nın CD Alaves, 3. turda Ukrayna'nın Dinamo Kiev takımlarını eleme başarısını gösteren Beşiktaş, 4. turda da Çek Cumhuriyeti'nin SK Slavia Prag takımını kupa dışında bıraktı. 
     
     EN GOLCÜSÜ PANCU 

     Beşiktaş'ta, yapılan 8 UEFA Kupası maçında en golcü futbolcu Rumen Daniel Gabriel Pancu oldu. 
     Pancu, takımı adına 8 gole imza atarken, Ahmet Dursun 3, İlhan Mansız ile Ronaldo ise 2'şer gol attı. 
     
     İKİNCİ YARILARDA GOL YİYOR 

     Siyah-beyazlılar, UEFA Kupası'nda en çok karşılaşmaların ikinci yarılarında gol yedi. 
     Yaptığı 8 karşılaşmada kalesinde 7 gol gören Beşiktaş, bunların 7'sini 2., yalnızca 1'ini ilk yarılarda yedi. 
     ''Kara Kartallar'', attıkları 18 golün 8'ini ilk, 8'ini ise ikinci yarılarda kaydetti. 

     
</TEXT>
</DOC>
