<DOC>
<DOCNO> 122797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/spor/spo03.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçı ciddiye aldık 
</HEADLINE>
<TEXT>

Fenerbahçe’nin Konyaspor’a elenmesinden ders çıkaran Galatasaray, işi sıkı tuttu ve kazandı. Terim, "Futbolcularım bu maçın telafisinin bulunmadığını biliyordu" dedi 
     ERHAN TELLİ 

     Kazanmayı bildik’ 
     FENERBAHÇE’NİN Konyaspor karşısındaki hezimeti, Galatasaraylılar’a ders oldu. Futbolcularının ciddiyet içinde hareket ettiğini söyleyen Teknik Direktör Fatih Terim, "Kazanmamız gereken bir maçtı ve kazandık. Maçı ciddiye aldık. Çünkü, bu karşılaşmanın telafisinin olmadığını her futbolcum biliyordu" diye konuştu. 
     
     Hocalar değil takım’ 
     BEŞİKTAŞ ile oynanacak derbi maçına da değinen Teknik Direktör Terim, "Bu maç, ligin ilk yarısının sonucunu etkileyecek. Kendi seyircimiz önünde, Ali Sami Yen’de neler yaptığımız ortada" dedi. Fatih hoca ayrıca, "Bu maçta Lucescu ile Terim değil, Galatasaray ile Beşiktaş oynayacak" yorumunu yaptı. 
     
Hakan Ünsal çabuk döndü      3.5 hafta önce artroskopi geçiren Hakan Ünsal, yine beklenenden önce sahalara döndü. Ligin ilk yarısını kapattığı söylenen Sarı-Kırmızılı futbolcu, dün Bülent’in yokluğunda Yozgatspor karşısına kaptan olarak çıktı. Hakan, bundan önce yaşadığı sakatlıkta da çabuk iyileşmişti. 
     
Almaguer sakatlandı      UZUN bir aradan sonra şans bulan Sergio Almaguer, sol diz arka adalesinden sakatlandı. 32. dakikada yerini Mehmet Polat’a bırakmak zorunda kalan futbolcu, sakatlanmasa bile oyundan alınacaktı. Yarım saatte Almaguer’in yaptığı yanlışlara kızan Terim, Mehmet’i ısındırıyordu. 
     
Derbi maçı Müftüoğlu’nun      GALATASARAY ile Beşiktaş arasında pazar günü oynanacak kritik derbi maçını Kuddusi Müftüoğlu yönetecek. Karşılaşma Ali Sami Yen Stadı’nda 19.00’da başlayacak. 
     



 SPOR 































</TEXT>
</DOC>
