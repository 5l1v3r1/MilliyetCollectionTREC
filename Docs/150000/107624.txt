<DOC>
<DOCNO> 107624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sontur10.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzla tersanesi'ndeki yangın söndürüldü... 
</HEADLINE>
<TEXT>

     Tuzla Tersaneler Bölgesi'nde kurulu Desan Tersanesi'nde onarım gören kuru yük gemisinde çıkan yangın söndürüldü. Gemide soğutma çalışmalarına başlandı. 
     ''Zorbey'' adlı kuru yük gemisinin kaptan köşkünde, saat 10.00 sıralarında başlayan ve makine dairesine de sıçrayan yangın, itfaiye ekipleri, tersane çalışanları ile bölgedeki deniz söndürme araçlarının çalışmalarıyla söndürüldü. Halen duman çıktığı gözlenen gemide, soğutma çalışmalarına başlandı. 
     Yangının çıkmasıyla uzaklaşmak isterken 6 metre yüksekliğindeki gemi ambarına düşerek yaralanan Aydın Gemi Sanayi Ticaret Limited Şirketi ortağı Musa Gökçe de, Pendik Şifa Hastanesi'nde tedavi altına alındı. 
     Hastane yetkilileri, Gökçe'nin hayati tehlikesi bulunduğunu belirterek, yaralının kafa ve beden travması geçirdiğini, el bilekleri ile kalça kırığı bulunduğunu, ancak bilincinin açık olduğunu kaydettiler. 
     Yangının, onarım sırasında oksijen tüpüyle kesim yapılırken çıktığı sanılıyor. 
     





</TEXT>
</DOC>
