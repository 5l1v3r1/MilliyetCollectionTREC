<DOC>
<DOCNO> 138265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo39.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da Yılmaz Vural işbaşında... 
</HEADLINE>
<TEXT>

     Birinci Süper Futbol Ligi takımlarından Adanaspor, deplasmanda yapacağı Trabzonspor karşılaşması için İstanbul'a gitti. 
     Adanaspor İdari Menajeri Erdoğan Yılmaz, Bahri Kaya'dan boşalan teknik direktörlüğe getirilen Yılmaz Vural ile sözleşme imzaladıklarını söyledi. 
     Yılmaz Vural'ın, sözleşme imzaladıktan sonra, İstanbulspor Tesisleri'nde takıma ilk antrenmanını yaptırdığını belirten Yılmaz, şunları kaydetti 
     ''Son haftalarda sürekli kaybediyoruz. Bu durum sporcuları olumsuz etkiliyor. Yeni teknik direktörümüz Yılmaz Vural kendini kanıtlamış ve deneyimli bir antrenör.'' Takımın bugün Trabzon'a geçeceğini ifade eden ve Trabzonspor'un gücünü bildiklerini belirten Yılmaz, ''Tüm olumsuzluklara rağmen, kaybetmeye tahammülümüz kalmadı. Trabzon'dan puanla döneceğiz'' dedi. 
     Yılmaz, kart cezalısı İbrahim'in dışında eksiklerinin bulunmadığını sözlerine ekledi. 
     





</TEXT>
</DOC>
