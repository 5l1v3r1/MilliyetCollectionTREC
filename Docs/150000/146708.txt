<DOC>
<DOCNO> 146708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/yazar/akyol.html </URL>
<DATE> 2003/04/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kitap okumak 
</HEADLINE>
<TEXT>

     Bizim Milli Kütüphane’mizde 1 milyon 970 bin kitap ve sair materyal’ var bu rakam Azerbaycan’da 3 milyon 700 bin 
     İngiltere’de 28 milyon 
     Dün Milli Kütüphane salonundaki bir toplantıda bunları anlattım. 
     "39. Kütüphane Haftası" dolayısıyla dört günlük bilimsel etkinlik dün başladı. Milli Kütüphane Başkanı Sayın Tuncel Acar, etkinliğin "Açılış Konferansı"nı benim vermemi rica etmişti. Onur duyarak kabul ettim. 
     Konuşmamı hazırlarken acı gerçeklerle karşılaştım. 
     Nüfusları İstanbul kadar olan Yunanistan ile Bulgaristan’ın Milli Kütüphane’lerindeki materyal’ sayısı bizdekinden yaklaşık bir milyon daha fazla 
     Hem yıllık kitap yayın sayımız, hem kitap tirajlarımız içler acısı 
     Sayısı 1438’i bulan halk kütüphanelerimizde, 1998’den 2002 yılına, üye’ sayısı 498 binden 421 bine düşmüş 
     
     NEDEN okumayı sevmiyoruz 
     Bunda lonca sisteminin bizde matbaayı iki asır geciktirmiş olmasının rolü çok büyük. 
     Köylü toplumlar okumazlar şehirleşmenin bizde 1950’lere kadar gecikmiş olmasının rolü de çok büyük. 
     "Okuyan toplum" haline gelemeden, televizyonla birdenbire "seyirci toplum" oluverdik 
     Eğitimin de rolü önemli... İnsanı okumaya yönelten asıl faktör, meraklardır, tecessüslerdir, zihinlerdeki soru işaretleridir. Bizde eğitim’ hemen her devirde zihinlerde "sorular" yaratmak yerine, beton döker gibi "cevaplar" akıtır 
     Ve yanlış politizasyon 1978 yılında dönemin iktidarı, Milli Kütüphane’nin başına kendinden’ bir ismi getirmek istedi. Milli Kütüphane Genel Müdürü Müjgan Cumbur gibi kütüphaneciliğimizin büyük bir ismini görevden alabilmek için Genel Müdürlüğü lağvetti Milli Kütüphane’yi "Müdürlük" yaptı 
     Kitaba, bilgiye bakışımızın tipik bir simgesidir bu olay 
     Milli Kütüphane 1984 yılında "Başkanlık" yapıldı, tekrar Genel Müdürlük yapılmalı. 
     
     AVRUPA Birliği’ne Doğu Avrupa ülkelerinin neden daha çabuk girdiğinin sebeplerinden biri bu okuma düzeyimizdir 
     Elbette demokrasi bilgi yarışması değildir vatandaşlar ihtiyaçlarına ve değerlerine göre oy verirler çünkü... Ama okuyan’ bir toplumda hayatın maddi ve manevi kalitesi yükselir ve demokrasi güçlenir. 
     Yine de umutsuz değilim. Ekonomik gelişme, dışa açılma ve üniversite sayısının artması "araştırma" ihtiyacımızı da artırıyor. Umut verici bir dinamiktir bu. 
     Milli Kütüphane Başkanı Sayın Tuncel Acar’ın başarılı yönetiminde, "Türkiye Makaleler Bibliyografyası" CD olarak yayımlandı 566 bin makalenin bibliyografyası. 
     Yine CD olarak yayımlanan "Eski Harfli Türkçe Eserler Bibliyografyası"ında 50 bibliyografik bilgi bulunuyor. 
     Araştırmacıların dikkatine sunuyorum. 
     Kıt imkanlara rağmen Milli Kütüphane’mizdeki gelişmeleri başka bir gün yazacağım. 
     Şimdi, milli kütüphaneciliğimizin büyük ismi Adnan Ötüken’i rahmetle, Müjgan Cumbur’u saygıyla anıyorum. Bugünkü Başkan Tuncel Acar’ı kutluyorum. 
     
     







</TEXT>
</DOC>
