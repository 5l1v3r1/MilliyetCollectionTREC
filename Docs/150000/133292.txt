<DOC>
<DOCNO> 133292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sonspo07.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ve Beşiktaş'ın hazırlıkları sürüyor... 
</HEADLINE>
<TEXT>

     İkinci yarı hazırlıklarını Samandıra Tesisleri'nde sürdüren Fenerbahçe, son hazırlık maçını bugün Kocaelispor ile yapacak. 2 Şubat'ta Beşiktaş ile oynanacak erteleme karşılaşması öncesi son sınav özelliğini taşıyan müsabakada, teknik sorumlu Oğuz Çetin, takımını bir kez daha görecek, eksikleri belirleyecek, sistemini yerleştirmeye çalışacak. İsmetpaşa Stadı'nda saat 20 00'de başlayacak maç Kanal D'den naklen yayınlanacak. 
     
     BEŞİKTAŞ SPARTA PRAG KARŞISINDA 

     Cuma gecesi Sportul Bükreş'i 2-0'lık sonuçla deviren Siyah-Beyazlılar, bugün de Sparta Prag ile karşılaşıyor. UEFA Kupası 4. turunda Slavia Prag ile eşleşen Beşiktaş için bu mücadele Çek Futbolu'nu gözlemlemek açısından ayrı bir önem taşıyor. Avrupa macerasına Denizlispor'un son verdiği Sparta Prag, dün gece İstanbul'a geldi. Rumenler gibi Çekler'in tüm masraflarını da Kartal üstlendi. İnönü Stadı'nda oynanacak karşılaşma saat 18 15'te TGRT'den naklen yayınlanacak. 

     
</TEXT>
</DOC>
