<DOC>
<DOCNO> 137553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur01.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara kar altında, okullar tatil değil... 
</HEADLINE>
<TEXT>

     Ankara'da gece başlayan ve devam eden kar yağışı, yaşamı etkiliyor. 
     Valilik tarafından, kar yağışı yüzünden okulların tatil edilip edilmeyeceği yönünde herhangi bir açıklama yapılmadı. Ancak, konuyla ilgili bilgi edinmek isteyen vatandaşlar, valilik, belediye ve basın-yayın kuruluşlarına yoğun telefon ettiler. 
     Yoğun kar yağışı nedeniyle şehir içinde ara yollarla ana caddeler karla kaplandı. Belediye ekipleri, kar yağışının artması üzerine tuzlama ve kar süpürme çalışmalarına başladılar. Ancak bazı bölgelerde, ekiplerin yetersiz kalması yüzünden buzlanma meydana geldiği ve yollarda kar birikmesinin görüldüğü bildirildi. 
     Başkenti çevre illere bağlayan şehirlerarası yollarda da aşırı kar yağışı nedeniyle zaman zaman buzlanma meydana geldiği Karayolları ekiplerince, ulaşıma kapanan ve buzlanan yolların açılmasına çalışıldığı öğrenildi. 
     Bu arada, şehir içi ve şehir dışı yollarda, kar yağışı ve buzlanma nedeniyle çok sayıda maddi hasarlı ve yaralamalı kaza meydana geldi. Yaralıların durumlarının iyi olduğu kaydedildi. 
     Meteoroloji yetkilileri, gün içerisinde kar yağışının etkili bir şekilde devam edeceğinin tahmin edildiğini, sürücülerin kar yağışı konusunda dikkatli olmaları gerektiğini bildirdiler. 
     





</TEXT>
</DOC>
