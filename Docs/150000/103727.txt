<DOC>
<DOCNO> 103727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sondun05.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'taki El Kaide militanları... 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, Kuzey Irak'ta El Kaide militanları bulunduğuna ilişkin haberleri yalanladı. 
     İttihad dergisine demeç veren Ramazan, Kuzey Irak'ta El Kaide militanlarının bulunduğu yolundaki haberleri ABD'nin ''uydurduğunu'' söyledi. ''El Kaide'yi izleme bahanesiyle Kuzey Irak'ta varlıklarını meşru kılmanın yolunu arıyorlar'' diyen Ramazan, ''El Kaide korkusu Kuzey Irak, Afganistan ya da başka bir bölge ülkesiyle de sınırlı değil. Bu psikoz, Beyaz Saray'da bile ortaya çıkabilir'' ifadesini kullandı. 
     Ramazan, Kürt liderlerinden Celal Talabani'yi de ''işbirlikçi'' olmakla suçladı. Ramazan, ''Bütün işbirlikçiler gibi Talabani de, Amerikalıların kollarına atılarak, ABD'ye Irak'ı vurma kolaylığı sağlayarak Kürt halkının başına geçebileceğini sanıyor'' diye konuştu. 
     Batı basınında son günlerde çıkan haberlerde, El Kaide militanlarının Kuzey Irak'ta faaliyette bulundukları öne sürülmüştü. 
     





</TEXT>
</DOC>
