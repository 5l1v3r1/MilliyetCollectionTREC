<DOC>
<DOCNO> 127953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur05.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlamanın tadını kaçıran magandalar havaya ateş açtı 
</HEADLINE>
<TEXT>

     Mersin ve İzmir'de, yılbaşı dolayısıyla ''silahlı kutlama'' yapan kişiler yüzünden 2 kişi yaralandı. 
     Alınan bilgiye göre, Mersin'in Alsancak Mahallesi 7625. Sokak Gündüz Apartmanı önünde, Nadire Şimşek 19 , bir kişinin tabancasından çıkan kurşunla ayağından yaralandı. 
     Şimşek, Devlet Hastanesi'nde tedavi altına alındı. 
     İzmir'in Şirinyer semtinde de, bir binanın 3. katındaki evlerinin balkonunda bulunan Esna Şenel 20 , kimin silahından çıktığı henüz belirlenemeyen bir kurşunla başından hafif şekilde yaralandı. 
     Ana Okulu Öğretmeni olduğu öğrenilen Esna Şenel, yakınları tarafından Bozyaka SSK Hastanesi'ne kaldırıldı. Esna Şenel'in tedavisi ayakta yapıldı. 
     Olaylarla ilgili soruşturmanın sürdürüldüğü belirtildi. 
     






</TEXT>
</DOC>
