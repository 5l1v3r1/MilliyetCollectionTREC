<DOC>
<DOCNO> 147699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yazar/sazak.html </URL>
<DATE> 2003/04/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP’den savaş takiyesi 
</HEADLINE>
<TEXT>

     Malum, ABD, Irak’a BM Güvenlik Konseyi’nden karar çıkartmadan savaş açtı’. 
     Bush yönetimi Irak politikasına destek veren ülkeleri gönüllüler koalisyonu’ olarak tanımlıyor. 30’dan fazla ülke bu kapsamda. 
     Arınç’ın içine sinmese’ de Türkiye bu listede yer alıyor 
     ABD askerlerine kuzeyden geçiş izni’ veren tezkere TBMM’den geçseydi Türkiye’nin savaştaki konumu tam işbirliği’ olacaktı. 
     Siirt seçimleri ardından Abdullah Gül başbakanlığı Tayyip Erdoğan’a devrettikten sonra, AKP lideri Bush yönetimine telefon açıp Tezkereyi ilk haliyle geçirmeye hazırız’ demesine karşın Amerikalılar B planı’nı devreye soktular. Colin Powell’ın yanıtı, Kuzey cephesinden vazgeçtik, hava sahanızı açmanız bize yeter’ oldu. 6 milyar dolarlık destek ise bu karar nedeniyle masadan kalktı. 
     Hükümet ise ABD’nin sınırlı destek’ istemine Türk askerinin yabancı ülkelere gönderilmesine izin veren ve hava sahasını açan’ üçüncü tezkereyle karşılık verdi. 
     Türkiye o sayede 8.5 milyar dolar kredi kullanacak. 
     AKP troykası’ böyle zamanlarda seçmene selam’ politikası yapmayı iyi biliyor. Erdoğan, Gül ve Arınç arasında roller paylaşılmış’ Parti içi muhalefeti Arınç yapıyor. 
     Erdoğan - Gül ikilisi Irak politikasında ABD rotasından çıkmamaya çalışırken, Meclis Başkanı Arınç, partinin dinci tabanına Irak’taki Müslüman halkın üzerine yağan bombaların Amerika’nın işi olduğunu, AKP’nin en fazla bu koalisyonun gönülsüz bir üyesi’ sayılacağını anlatmaya çalışıyor. 
     Son günlerdeki manzara da budur. 
     Tayyip Erdoğan’a başbakanlık yaramadı, Saddam gibi sığınağa’ girdi, kayboldu. Onun yerine El Sahaf misali yıkılmadık ayaktayız’ diyen Abdullah Gül’ü izliyoruz. 
     Bülent Arınç ise, Ne demek koalisyonun içindeyiz ’ fırçasıyla AKP tabanındaki mazlumlara sesleniyor. 
     Savaş takiyesi’ işte böyle yapılır. 
     TBMM Başkanı’na sormak gerekiyor, Türk hava sahasından geçen B 52’ler Hint Okyanusu’na turist mi taşıyor Bağdat’a, Musul’a fırlatılan füzeler yolunu şaşırdığı için mi, Urfa’ya düşüyor 
     Elbette bu görüntüler, çoluk çocuk demeden insanları öldürdüğü için yüreklerimizi parçalıyor. Arınç da herkes gibi üzüntü duyuyor. 
     Türkiye hiç olmazsa Amerikan askerlerine topraklarını açmadı, dökülen kana ortak olmadı diye içimizi rahatlatabiliriz ama hala koalisyonun içinde miyiz, dışında mıyız ’ diye siyaset yapmanın alemi yok. 
     Kerhen de olsa Türkiye ABD ile birlikte hareket etmektedir. 
     Gül’ün Powell ziyaretinde söylediği budur. 
     
     







</TEXT>
</DOC>
