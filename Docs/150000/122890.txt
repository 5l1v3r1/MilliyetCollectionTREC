<DOC>
<DOCNO> 122890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/dunya/dun01.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta çözüm Türkiye - AB ilişkilerinde tatlı bir müzik etkisi yaratır’ 
</HEADLINE>
<TEXT>
Tarih zor çıkar sinyal garanti 
Avrupa Parlamentosu Başkanı Pat Cox Tarih konusuna takılmayın. Önemli olan sürecin olumlu gelişimini sağlayacak bir adım atılması’ 
     GÜVEN ÖZALP Brüksel 

     Avrupa Parlamentosu AP Başkanı Pat Cox, gönlü Kopenhag Zirvesi’nde Türkiye’yle ilişkileri bir adım daha ileri götürecek bir karar çıkmasından yana olsa da son günlerde giderek kızışan "formül savaşları"nda taraf olmamaktan yana. Milliyet’e değerlendirmelerde bulunan Cox, son gelişmeler doğrultusunda Kopenhag’da Türkiye açısından olumlu bir sonuç çıkma olasılığını yüksek görüyor ancak doğrudan tarih verilmesini uzak bir ihtimal olarak değerlendiriyor. 
     Cox’un bu konudaki mesajı ise, "Tarih konusuna takılmayın. Bu bir süreç. Önemli olan ifade şekli ne olursa olsun sürecin olumlu gelişimini sağlayacak bir adım atılması" oldu. 
     
     Sinyalle yetinin 
     Türkiye’nin, beklentileri konusunda gerçekçi olması gerektiğine dikkat çeken Cox, "Gerçekçi derken kastettiğim her türlü sonuca hazırlıklı olmak. Tabii bunun olumlu bir sonuç olmasını diliyorum. Mevcut koşullara baktığımda olumlu bir sinyalin garanti olduğunu söyleyebilirim" diyor. Avrupa Konvansiyonu Başkanı Valery Giscard d’Estaing’in Türkiye’yle ilgili açıklamalarına en açık tepki veren isimlerden biri olan Cox, Kopenhag’da tarih beklentisinin gerisinde kalsa bile Giscard d’Estaing gibi düşünenlere, "Hayır teşekkürler, biz başka yönde ilerlemek istiyoruz" anlamına gelebilecek bir mesaj vermelerinin dahi son derece derin bir taahhüt anlamı taşıyacağı görüşünde. 
     
     Olumluluk ve onaylama 
     AB’nin aday ülkelerle ilişkisinin "tarih" gibi anlık olaylardan çok bir süreç olduğunu söyleyen Cox, "Sürecin belli bir momentumu var mı yoksa olduğu yerde sayıp duruyor mu Önemli olan bu" diyor ve ekliyor "Kopenhag’da devlet ve hükümet başkanlarının Türkiye konusunda süreçte olumlu nitelikte bir adım attıklarını gösteren bir açıklama yapmaları beni memnun edecek. Her iki taraf açısından da saygı duyulan ve olumlu bir karar sürece yardımcı olacaktır. Burada can alıcı nokta olumluluk ve onaylamaya dayalı bir adım mı, geriye dönük bir adım mı atıldığı." 
     
     İleri bir adım 
     Cox, AP’nin Türkiye’yle ilişkilerin bir sonraki aşaması konusunda bölünmüş durumda olduğunu saklamıyor. Ancak ona göre geçtiğimiz ay genişleme raporlarının oylanması sırasında AP’nin benimsediği yaklaşım son derece güçlü bir mesaj. "Kopenhag’da zirve sırasında yapacağım konuşmada liderlere size verdiğim mesajın aynısını ileteceğim. Bu da Parlamento bölünmüş bir görüşe sahip ancak buna karşın net bir çoğunlukla alternatif bir statü yerine Helsinki’de belirlenen statüyü korumayı tercih etti’ olacak" diyor. Nihai kararın liderlere ait olacağını vurgulayan Cox’un kişisel görüşü ise "Erdoğan’ın gerçekleştirdiği başkentler turu ve gösterdiği kararlılık çerçevesinde ileri bir adım atılabilir" şeklinde belirginleşiyor. Buna karşılık Cox, "doğrudan müzakere tarihi" verilmesini Kopenhag’dan çıkabilecek olası sonuçlardan biri olarak görmüyor. 
     
     Kıbrıs köprü olur 
     Kıbrıs konusuna h kimiyetiyle de tanınan Cox, Annan Planı’nı "bir nesilde bir kez gündeme gelen bir fırsat" olarak tanımlıyor. "Bu ileriye doğru adım atabilmek için en iyi şans. Benim tüm taraflara çağrım bu fırsatı iyi kullanmaları" diyen Cox, Kıbrıs’ta çözümün birden fazla alanda olumlu etki yapacağını söylüyor. Cox’un bu konudaki yaklaşımı da son günlerde giderek ağırlığı hissedilen "Kıbrıs’ta adım işinizi kolaylaştırır" mesajlarını doğrular nitelikte "Kıbrıs’ta çözüm Türkiye - AB ilişkileri açısından tatlı bir müzik etkisi yaratır. AB - Türkiye arasındaki diğer ilişkiler açısından da köprü rolü oynar." 
     



 DÜNYA 













</TEXT>
</DOC>
