<DOC>
<DOCNO> 125824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sondun10.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler futbol ve seks haberlerini seviyor... 
</HEADLINE>
<TEXT>

     Yapılan araştırmalara göre, İngiliz halkını ne Irak savaşı, ne füze savunma sistemleri, ne de ülkesinin para birimiyle ilgili haberler çok yakından ilgilendiriyor. İngilizler için en mutluluk verici anlar, futbolla, ya da seks skandallarıyla ilgili haberleri okudukları anlar. 
     Araştırmalara göre, İngiliz halkı en çok futbol, seks skandalları, sadakat, evlenenler, boşananlar, çocuk sahibi olanlar gibi haberleri okurken mutlu oluyor. 
     Smile adlı internet sitesinin 6 bin katılımcıyla yaptığı araştırmaya göre, İngiliz halkı, 2002 yılında en çok David Beckham'ın Arjantin milli takımına attığı penaltı golü sırasında mutlu oldu. Buna ilişkin haberleri okurken bu mutluluğu doruğa oluşan İngilizler için ikinci sırada ise eski Muhafazakar Partili başbakanlardan John Major'ın, partisine mensup bir milletvekili olan Edwina Curie ile yasak aşkı var. 
     İngiliz halkının büyük ilgiyle okuduğu haberler arasında üçüncü sırada, ünlü ''hard-rock'' ve ''heavy metalci'' müzisyen Ozzy Osbourne'un Buckingham Sarayı'nda verdiği konserle ilgili haber bulunuyor. 
     İngiliz milli takımı teknik direktörü Sven Goran Eriksson'un Ulrika Johnson ile ilişkisi hakkındaki haber ise İngilizler için hem futbol, hem de yasak aşk içermesi açısından bir başka anlam içerdi. İngiliz halkı, bütün bulvar gazetelerini teker teker okuyarak, bu konudaki merakını gidermeye çalıştı. 
     





</TEXT>
</DOC>
