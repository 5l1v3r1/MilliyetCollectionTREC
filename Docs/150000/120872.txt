<DOC>
<DOCNO> 120872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yasam/yas07.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşlere abladan fuhuş’ kurşunları 
</HEADLINE>
<TEXT>

24 yaşındaki Funda, fuhuş yaptıkları gerekçesiyle 22 yaşındaki Havva ve 19 yaşındaki Neslihan’ı vurdu. Havva öldü, Neslihan yaralandı 
     M. AKİF ERDEM 

     Fuhuş yaptıkları gerekçesiyle ablaları tarafından tabancayla vurulan iki kız kardeşten biri öldü, diğeri ağır yaralandı. 
     Anne ve babaları ayrılan kardeşlerden Funda Can, annesiyle kalmayı tercih etti. Havva Fatih’te, Neslihan da Eyüp’te erkek arkadaşlarının evine yerleşti. İddiaya göre, Neslihan bir erkek arkadaşından aldığı ruhsatsız tabancayı kardeşlerine gösterdi. Silahı satarak parasını paylaşacaklardı. Tabancayı Funda’ya emanet ettiler. Bir süre sonra Havva, Funda’ya giderek tabancayı istedi. "250 milyon liraya sattım" karşılığını alan Havva, erkeklerle birlikte olarak para kazandığını belirterek, "Nasıl bize sormadan satarsın" dedi. 
     Kardeşlerini fuhuş yapmamaları konusunda birkaç kez uyaran Funda, daha önce "Sattım" dediği tabancayı çantasına koyarak Havva’nın Fatih’teki evine gitti ve kardeşini ensesinden vurarak öldürdü. Ardından küçük kardeşinin Eyüp’teki evine geçti. Neslihan’ı da kasığından vuran Funda kayıplara karıştı. Polis Funda’yı, Eyüp’teki evinde ele geçirdi. 
     



 YAŞAM 


















</TEXT>
</DOC>
