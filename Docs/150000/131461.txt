<DOC>
<DOCNO> 131461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko13.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Arjantin ile anlaşmak üzere... 
</HEADLINE>
<TEXT>

     Uluslararası Para Fonu IMF , Arjantin ile anlaşma imzalanmasına yakınlaşıldığını bildirdi. 
     IMF Dış İlişkiler Direktörü Tom Dawson'ın, basın mensuplarına açıklamasına göre, bir iki konunun daha çözüme kavuşturulmasıyla, yeni anlaşmanın imzalandığının bugün geç saatlerde duyurulması bekleniyor. 
     Arjantin ile bir ara programı tamamlamak için özenle çalışıldığını belirten Dawson, bu anlaşmanın, sağlanan ilerlemeyi sürdürme çabası olup, yeni kredileri serbest bırakacak tam programın yeni hükümet seçilinceye kadar müzakere edilmeyeceğini anlattı. Dawson, Arjantin'e ne kadar yeni yardım verileceğini ise açıklamadı. 
     Bu arada IMF'in yeni yaklaşımını eleştiren çevrelere göre, IMF, ekonomik krizden çıkış için hangi adımların atılacağına dair ayrıntılı bir plan sunamayan bir ülkeye, yeni krediler temin ederek kötü emsal oluşturuyor. 
     Wall Street Journal gazetesinin bu haftaki başmakalesinde, ''Arjantin'e verilip tamamı IMF'ye geri dönecek milyar dolarlık kurtarma paketinin, bu ülkenin ekonomik şartlarında hiçbir değişiklik yaratmayacağı'' yazıldı. 
     IMF'ye bugün 1 milyar dolar borç ödemesi gereken Arjantin'e, 5 milyar dolar yeni yardım sunulup, IMF ve diğer çoktaraflı kredi kuruluşlarına yükümlülüklerini, 27 Nisan'daki devlet başkanlığı seçimlerine kadar yerine getirmesinin sağlanması bekleniyor. 
     





</TEXT>
</DOC>
