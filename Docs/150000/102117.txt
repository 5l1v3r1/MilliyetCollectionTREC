<DOC>
<DOCNO> 102117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur23.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP Genel Sekreteri Kemal Derviş'e yüklendi... 
</HEADLINE>
<TEXT>

     DSP Genel Sekreteri Süleyman Yağız, Kemal Derviş'in, ''DSP'yi ucube bir ittifakın içine çekmeye çalışmasına anlam veremediklerini'' ifade ederek, ''Size bir misyon yükleyenlerin şu ya da bu amaçla sizi cilalayanların dolduruşuna gelmeyin'' dedi. 
     Yağız, yaptığı yazılı açıklamada, Derviş'in ''DSP'nin bölünmesine çanak tutanların arasında yer aldığını'' ve ortada belirsizlik yokken ''baskın seçime'' neden olduğunu savunarak, ''Bunu neden ve hangi amaca hizmet için yaptınız Sizin Türk siyaseti üzerindeki rolünüz nedir '' diye sordu. 
     Süleyman Yağız, açıklamasında şunları kaydetti 
     ''Yoksa bu ittifak turlarıyla, bazı uluslararası çevrelerin de planlı biçimde büyütmeye çalıştığı AKP'ye mi hizmet ediyorsunuz. Yoksa, asıl amacınız bu mudur İttifak terane ve turlarınız sadece bir kamuflaj mıdır DSP'nin ilkesiz hiçbir ittifakın içinde yer almadığını ve yer almayacağını açıklamasına karşın, partimizi de içine alacak bir ittifaktan söz etme gayretkeşliğinizin anlamı ve nihai amacı nedir '' Derviş'in, DSP Genel Başkanı ve Başbakan Bülent Ecevit'e ''vefa borcu bulunduğunu'', ancak DSP'ye zarar verecek her türlü girişimin içinde yer aldığını savunan Yağız, daha sonra şöyle dedi 
     ''Size bir misyon yükleyenlerin şu ya da bu amaçla sizi cilalayanların dolduruşuna gelmeyin. Bu çevreler, işiniz bittiği andan itibaren sizi hemen devre dışı bırakırlar. 
     Bizim için asıl önemli olan etik ve niteliktir. O nedenle bizden kopanlar ve kopartılanlar bizim için kesinlikle kayıp değildir. Bu kopmalar partimizi en az ikiye katlayarak büyütmüştür. 
     Yineliyoruz, ilkesiz ittifaklara ihtiyacımız yoktur. Ve tekrar görev aldığımızda da kimseye, hiçbir güç odağına, hiçbir plana, hiçbir ilkesiz ittifaka teslim olmayız.'' 
     





</TEXT>
</DOC>
