<DOC>
<DOCNO> 140278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sondun25.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez'in kaprisleri bitmek bilmiyor... 
</HEADLINE>
<TEXT>

     Ünlü şarkıcı ve oyuncu Jennifer Lopez, Londra'da bir sinemada gideceği tuvaletin bulunduğu katı boşalttırdı. 
     Sun gazetesindeki habere göre, ünlü şarkıcı, rahatsız edilmemek için ''ihtiyacını gidermek'' istediği tuvaletin bulunduğu katı boşaltma emrini korumalarına verdi. 
     Lopez'in, kaldığı otelin çalışanlarını da sinirlendirdiği kaydedilen haberde, güzel şarkıcının, daha önce eksi sevgilisi Puff Daddy'nin kaldığı odada geceyi geçirmek istemediği için bavullarını başka odaya taşıttığı belirtildi. 
     Otelde çalışan bir görevli, Mirror gazetesine yaptığı açıklamada, Lopez'in kahvaltıda yumurta siparişi verdiğini, fakat beyazını istemediğini belirterek, ''Kimse, ona artık büyümesi gerektiğini söylemeye cesaret edemedi'' dedi. 
     Lopez, Londra'da kaldığı Metropolitan Hotel'de 14 oda için gecelik toplam 13 bin euro ödüyor. 
     Ünlü şarkıcı, daha önce kendi otelinden 100 metre uzakta olan başka bir otele gitmek için 6 limuzinini önden göndermiş ve bu yolu 15 dakikada kat etmişti. 
     





</TEXT>
</DOC>
