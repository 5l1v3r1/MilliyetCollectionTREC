<DOC>
<DOCNO> 137251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/yazar/pulur.html </URL>
<DATE> 2003/02/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
TRT’ye 23 soru... 
</HEADLINE>
<TEXT>

     Konuya, kuru bir mantıkla bakarsak, adamlar haklı, adam sana bedava televizyon seyrettiriyor, sen kalkıp hesap soruyorsun, basıyorsun düğmeye dünyayı ayağına getiriyorlar, sen hala üzümün çöpü armudun sapını arıyorsun 
     
     BUNU, TRT yönetimi dışında, her televizyon yöneticisi söyleyebilir, ama TRT değil 
     Nedeni de şu 
     TRT’de vergi ödeyen her vatandaşın hakkı vardır, dolayısıyla eleştiri ve hesap sorma hakkı vardır. 
     Üstelik her vatandaş, kullandığı elektrik faturasından da TRT’ye pay vermektedir. 
     
     MESELA şunları sorabilir... 
     TRT’nin açtığı bazı ihaleleri kazanan şirketlerin yasal kurucuları ve ortakları arasında TRT çalışanları ya da onların yakınları var mıdır Bu şirketlere ne kadar ödeme yapılmıştır Bir şirkete yaptırılan halı temizliği ihalesinde, teftişe konu ödeme olmuş mudur, sonuç nedir 
     
     BİR başka soru... 
     TRT’nin danışman kadrosunda kimler vardır, kimlere ne kadar danışmanlık ücreti ödenmektedir, danışmanlar hangi programların danışmanlarıdır Danışmanlık ücreti, mavi boncuk gibi dağıtılmakta mıdır 
     
     YİNE bir soru... 
     TRT’de 10 binin üzerinde personel çalışmaktadır. Bunların 440’ı prodüktördür. Buna rağmen dışarıdan program satın almanın, personel gideri hariç, kurum gelirinin yarısının bu satın almalara ödenmesinin mantığı nedir 
     
     BU sorular çoğaltılabilir... 
     Mesela bizim de çok yakından ilgilendiğimiz, bu köşede tartıştığımız bir konu vardır "Salkım Hanımın Taneleri" 
     Biz ısrarla "varlık vergisi"ni hedef alan bu filmin maksatlı olarak TRT’de yayımlandığını, romanın aslına sadık kalınmayarak, değiştirildiğini, adeta Ermeni azınlığını mağdur gösteren bir hale getirildiğini ileri sürmüşüzdür. Romanın yazarı ANAP milletvekili Yılmaz Karakoyunlu’nun buna ses çıkarmaması ve kendisinin ileride TRT’den sorumlu bakan oluşu, eleştirileri etkisiz kılmıştır. 
     
     AMA şimdi bir başka soru var 
     "Salkım Hanımın Taneleri, adlı TV filmi ile ilgili olarak senaryo ve firma tercih sebepleri nelerdir Bu film dolayısıyla yayın aşamasına kadar, kime, neden ve ne kadar ödeme yapılmıştır " 
     Soruyu soran biz olsak duymazlığa gelip, geçebilirler ama, bu soruyu ve yukarıdaki soruları bir milletvekili sormuşsa ve bu milletvekili AKP Grup Başkanvekili Salih Kapusuz ise TRT 23 soruya cevap vermek zorundadır. 
     
     TAMAM TRT bir okuldur, TRT her şeye rağmen tarafsızlığını yitirmemek için direnmiştir, yayın seviyesini düşürmemiştir... 
     Tamam, bunlar doğrudur, ama bütün bunlar, bu soruların sorulmasına engel değildir. 
     Hele cevaplar bir gelsin 
     
     







Stratejik Derinlik’ 


Yakınmayı bir ıslıkla kurşuna dizerken... 


Kader tezkeresi 


TRT’ye 23 soru... 


Barışa bir şans daha 


Başka bir dünya kurulur 


Meclis’in tezkeresi kaç milyar dolar eder 


Avrupa yaşlanıyor sigortalar çöküyor 


</TEXT>
</DOC>
