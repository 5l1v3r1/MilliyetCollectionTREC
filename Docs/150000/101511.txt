<DOC>
<DOCNO> 101511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur23.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SP Trabzon milletvekili "Erbakan seçimde bağımsız adaydır" 
</HEADLINE>
<TEXT>

     SP Trabzon Milletvekili Şeref Malkoç, Necmettin Erbakan'ın, 3 Kasım Pazar günü yapılacak seçimde bağımsız aday olmasının önünde hiçbir engel bulunmadığını savundu. 
     SP Başkanlık Divanı, Genel Başkan Recai Kutan'ın başkanlığında, yaklaşık 3 saat süren bir toplantı yaptı. 
     Trabzon Milletvekili Şeref Malkoç, toplantıdan sonra yaptığı açıklamada, Başkanlık Divanı'nda, seçim hazırlıklarıyla ilgili raporların değerlendirildiğini, genel merkezin bu dönemde illere yapacağı katkıların görüşüldüğünü söyledi. 
     Fransız modeli olarak yansıtılan ve TBMM'ye getirilmeye çalışılan ittifak tekliflerinin de değerlendirildiğini belirten Malkoç, Fransız modeli ve benzeri ittifakların seçimlere hayrı olmayacağı kanaatine vardıklarını, TBMM'ye gelmesi durumunda da reddetmeyi kararlaştırdıklarını ifade etti. 
     Bir gazetecinin, ''Erbakan seçimlere girebilir mi '' sorusuna Malkoç, şu yanıtı verdi 
     ''Bu konu epey zamandır kamuoyunun gündeminde. Sayın Erbakan ile ilgili Anayasa Mahkemesi'nin kararı, 5 yıllık bir süreyi içermektedir. Bu süre içerisinde Anayasa'ya göre 4 şeyi yapamaz. Bir partinin kurucusu olamaz, üyesi olamaz, yöneticisi olamaz ve denetçisi olamaz. Bunun dışındaki tüm siyasi faaliyetlerde bulunur, bağımsız aday olur. Bununla ilgili Anayasa'da ve Siyasi Partiler Yasası'nda sınırlayıcı bir hüküm yoktur.'' 
     





</TEXT>
</DOC>
