<DOC>
<DOCNO> 122779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/siyaset/siy02.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordudan atılmıştı, TBMM Milli Savunma Komisyonu Başkanı seçildi 
</HEADLINE>
<TEXT>
Bak şu tesadüfe 
AKP Aksaray Milletvekili Ramazan Toprak, 28 Şubat sürecinde irticai faaiyetleri’ gerekçesiyle ihraç edilmişti. Toprak artık orduyla ilgili önemli kararların alındığı komisyonu yönetecek... 
     BARKIN ŞIK Ankara 

     İrticai faaliyetlerde bulunduğu gerekçesiyle 28 Şubat sürecinde Yüksek Askeri Ş ra YAŞ kararıyla Türk Silahlı Kuvvetleri’nden TSK ihraç edilen AKP Aksaray Milletvekili Ramazan Toprak, TBMM Milli Savunma Komisyonu Başkanı seçildi. Toprak’ın, orduyla ilgili önemli kararların alındığı komisyonun başkanı olması, TSK’da sıkıntı yarattı. 
     Toprak, Ağustos 1997’de yapılan YAŞ toplantısında, altında 55. Hükümet’in Başbakanı Mesut Yılmaz’ın da imzasının bulunduğu kararla ordudan uzaklaştırıldı. Toprak, 18 Nisan 1999 seçimlerinde kapatılan FP’den milletvekili seçildi. 
     FP’nin kapatılmasının ardından kurulan SP’de yaşanan bölünmede AKP saflarına katılan Toprak, 3 Kasım seçimlerinde Aksaray milletvekili oldu. 
     Toprak, Milli Savunma ihtisas Komisyonu’na önce üye, daha sonra başkan oldu. Üst düzey askeri yetkililerle çalışmalarını yürüten komisyonun başkanının "irticai faaliyetler" nedeniyle ordudan uzaklaştırılan eski bir h kim binbaşı olması TSK’da rahatsızlık yarattı. Toprak, Milliyet’in sorularına "Değerlendirmede bulunmak istemiyorum" yanıtını verdi. Milli Savunma Komisyonu, Askerlik Kanunu’na ilişkin tasarılarla TSK Personel Kanunu, TSK İç Hizmet Kanunu, Askeri Ceza Kanunu ve savunma sanayi güvenliğine ilişkin çalışmalarda bulunuyor. 
     Komisyonun çalışmalarına katılan uzmanlara yine komisyon başkanı gerekli gördüğü zaman söz veriyor. 
     



 SİYASET 

















</TEXT>
</DOC>
