<DOC>
<DOCNO> 138316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/ekonomi/eko04.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel’e talibiz ama bilgi alamıyoruz’ 
</HEADLINE>
<TEXT>

Alkollü içecek devi Allied Domecq’in Yönetim Kurulu Başkanı Phillip Bowman Tekel’e talibiz ama karar vermek için rakamlara ulaşamıyoruz 
     ŞULE YÜCEBIYIK 

     Ballantine’s, Teacher’s, Canadian Club, Malibu, Campari, Jack Daniels gibi tanınmış içki markalarının sahibi, alkollü içecek devi Allied Domecq’in Başkanı Phillip Bowman, özelleştirilmesi gündemde olan Tekel’e talip olduklarını açıkladı. 
     100’ü aşkın ülkede faaliyet gösteren ve dünyanın en popüler 100 içkisinden 13’ünü üreten Allied Domecq’in, son iki yılda birleşmeler için 2 milyar pound yatırım yaptığını ve kısa vadede 750 milyon euroluk yeni yatırm planladığını anlatan Bowman, "Tekel’de rakamların belirsizliği sorunu var. Süreci görmek istiyoruz. Yatırım koşulları ortaya çıkınca durumu değerlendireceğiz. Eğer koşullar uygun olursa Tekel yatırımı öncelikli hale gelir" diye konuştu. 
     Tekel için yatırım danışmanı raporunu beklediklerini belirten Allied Domecq Türkiye Genel Müdürü Selçuk Tümay ise Tekel’in alınması halinde şirket cirosuna yüzde 10 - 15 katkı yapacağını vurguladı. Tümay, "Tekeli, hiç bir içki üreticisi gözardı edemez. Biz rakının Türkiye’nin dört bir yanına ulaşan dağıtım kanallarından faydalanmak istiyoruz" dedi. Tümay geçen yıl Türkiye’de 1.6 milyon dolarlık yatırım yapan şirketin bu yıl da 5 milyon euro yatırım yapacağını söyledi. 
     
     İslami parti risk değil’ 
     Şirket Başkanı Bowman sorular üzerine, Türkiye’de İslami eğilimleri baskın’ bir partinin iktidarda olmasının bir risk olmadığını ifade etti. Bowman, "İslami hükümetler tarafından yönetilen birçok ülkeyle iş yapıyoruz" dedi. 
     



 EKONOMİ 
























</TEXT>
</DOC>
