<DOC>
<DOCNO> 124686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/ekonomi/eko08.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İKV AB için 2003 sonuna hazırlanalım 
</HEADLINE>
<TEXT>

İKV’nin açıklamasında, 2004 sonu beklenmeden, gerekli düzenlemelerin tamamlanması ve AB’den müzakereleri 2003 sonunda başlatılmasının talep edilebileceği belirtildi 
     İktisadi Kalkınma Vakfı İKV , asıl hedefin Avrupa Birliği’yle müzakerelerin başlatılması değil tamamlanması olduğunu belirterek, Türkiye’nin AB ile ilişkilerde zamanı iyi kullanması gerektiğini bildirdi. 
     İKV’den yapılan açıklamada, AB’nin bir yıl içinde Türkiye’nin katedeceği mesafe ve 2003 raporunun sonuçları ne olursa olsun 2004 yılı sonundan önce müzakereleri başlatma eğiliminde olmadığı vurgulandı. Açıklamada, "AB ilk genişleme ile ilgili sorunları çözmeksizin ve süreç tamamlanmaksızın, Türkiye gibi büyük nüfus ve ekonomik sorunlara sahip bir ülke ile müzakerelere başlamayı göze almamıştır" denildi. 
     Türkiye’nin beklentisinin tam olarak karşılanmadığı ve bir yıllık bir gecikmenin sözkonusu olduğu belirtilen açıklamada, şöyle devam edildi "Siyasi kriterlere uyum hedefi 2004 yılına ertelenmemeli. 2003 yılı içinde gerekli tüm düzenlemeler tamamlanarak, AB’den Kopenhag’da aldığı kararı, müzakereleri 2003 yılı sonunda başlatacak şekilde gözden geçirmesi talep edilmelidir." 
     



 EKONOMİ 
















</TEXT>
</DOC>
