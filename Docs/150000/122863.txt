<DOC>
<DOCNO> 122863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/son/sonspo03.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Arif'in önlemez düşüşü... 
</HEADLINE>
<TEXT>

     Birinci Süper Futbol Ligi'nde Galatasaray'ın golcü futbolcusu Arif Erdem, son 3 ayda performans düşüşü yaşadı. 
     Lige fırtına gibi bir giriş yapan ve oynadığı bütün maçlarda gol bulmayı başaran Arif, 31 Ağustos'ta oynanan Malatyaspor maçı sonrasında gollerine adeta ara verdi. 
     Malatyaspor maçının 29. dakikasında golle buluşan Arif, bu tarihten sonra 3 ay içinde ligde sadece 2 gol kaydedebildi. 
     Teknik Direktör Fatih Terim'in Christian'ın gelişinden sonra zaman zaman ilk 11'de şans verdiği Arif, forma bulduğu dönemlerde de istikrarlı bir grafik çizemedi. 
     
     AĞUSTOS AYINDA COŞTU 
     Ligde 8 golü bulunan Arif, ağustos ayında coşarken, oynadığı Samsunspor, Denizlispor, Bursaspor ve Malatyaspor maçlarında toplam 6 gole imzasını attı. 
     Milli futbolcu, eylül ayında sadece Kocaelispor maçında bir gol bulabilirken, ekim ayında ise gol atmayı başaramadı. 
     Yıldız futbolcu, kasım ayında sadece Trabzonspor maçının 66. dakikasında golle buluşabilirken, attığı bu gol takımına galibiyeti getirdi. 
     Arif, Avrupa Şampiyonlar Ligi'nde ise sadece Lokomotiv Moskova ile deplasmanda oynanan karşılaşmada gol kaydedebilmişti. 
     - 
     





</TEXT>
</DOC>
