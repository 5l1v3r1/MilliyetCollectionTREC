<DOC>
<DOCNO> 108947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo05.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZAL’DAN TESELLİ 
</HEADLINE>
<TEXT>

Dünya Grekoromen Güreş Şampiyonası’nda dün mindere çıkan dört güreşçimizden sadece Mehmet Özal çeyrek finale çıktı. Şeref Tüfenk, Mahmut Altay ve Yekta Yılmaz Gül havlu attı 
     HAMİT TURHAN 

     Yunan’ı yıktı 
     RUSYA’NIN Başkenti Moskova’daki Dünya Grekoromen Şampiyonası’nda yaprak dökümü dün de devam etti. Dün mindere çıkan dört sporcumuzdan sadece 96 kiloda Mehmet Özal madalya şansını sürdürdü. Özal, ilk maçında Gürcü Ramar Nozadze’yi 1.05 dakikada tuşladıktan sonra, akşam seansında da Yunan Georgios Koutsioubas’a 3 - 1 yenerek, çeyrek finale yükseldi. Milli sporcumuz, bugün Özbek Alexei Cheglakov karşısında yarı finale çıkmak için ter dökecek. 
     
     Hayal kırıklığı 
     60 kiloda Şeref Tüfenk, Kırgız Valentin Malutin’i 7.07 dakikada sayı tuşuyla devirdi, ancak ABD’li James Gruenwald’a 4 - 2 teslim oldu. Diğer maçta Amerikalı, Kırgız’ı yenince, Tüfenk elendi. 74 kiloda Mahmut Altay, Ermeni Mosves Karapetyan’ı 5 - 0’la geçti, Rus Varteres Samurgashev’a ise 3 - 2 boyun eğdi. 120 kiloda Yekta Yılmaz Gül, Litvanyalı Mizgaitis’i 4 - 2 yendi, Yunan Xenofon Koutsioubas’a 7 - 2 yenilip, mindere veda etti. 
     
     
     



 SPOR 
























</TEXT>
</DOC>
