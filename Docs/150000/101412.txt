<DOC>
<DOCNO> 101412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sondun09.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de dilencilerin sayısı artıyor. 
</HEADLINE>
<TEXT>

     Almanya'nın başkenti Berlin'de, sayıları hızla artan dilenciler vatandaşları rahatsız etmeye başladı. 
     B.Z gazetesi, insanların vicdanını sömürerek para dilenen ve aralarında yabancıların da bulunduğu sakatların örgütlenmeye ve şebekeler halinde çalışmaya başladıklarını yazdı. 
     Almanya'da dilenmenin yasak olmadığı ve 1974 yılından bu yana bir suç olayı teşkil etmediği hatırlatılan haberde, buna rağmen vatandaşları sıkça rahatsız eden, yollarını kesen ve kollarından tutan dilencilerin ceza görebileceğine dikkat çekildi. 
     Vatandaşların görüşlerine de yer verilen haberde, Spandau semtinde yaşayan Beatrice Kaennste'nin 33 , ''Ben Mitte semtinde büyüdüm ve yetiştim. Dilenciler son yıllarda özellikle burada arttı. Açık yerlerde rahatça oturup bir patates kızartması bile yiyemez hale geldik. Hemen birisi geliyor ve senden para istiyor'' şeklindeki sözlerine yer verildi. 
     Patrich Gaenge 21 adlı genç bir asker de, ''Dilencilerin laf atmaları da insanı sinirlendiriyor. Özellikle pankçılarla kötü tecrübelerim oldu. Pankçının teki bana 'Nazi' diye hakaret etti'' dedi. 
     Ingrid Flegel 63 adlı bir kadın da, ''Dilencilerin sayısı gittikçe artıyor. Bir defasında hesap ettim. Sokakta benden para isteyen her dilenciye 50 sent versem, günde 6 euro harcamış oluyorum'' diye konuştu. 
     





</TEXT>
</DOC>
