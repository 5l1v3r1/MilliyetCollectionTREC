<DOC>
<DOCNO> 117092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/spor/spo06.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRK CEVHERİ 
</HEADLINE>
<TEXT>

İspanyol basını, Real Sociedad’ı, Villereal’e attığı tek golle liderlikte bırakan Nihat’ı manşetinden indirmedi. Gazeteler, milli oyuncumuzun, inatçı kişiliğinden de söz etti 
     MEHMET ÇİFTÇİ 

     İspanya basını, Villareal deplasmanında attığı tek golle takımı Real Sociedad’ın liderlikte kalmasını sağlayan Nihat’ı yine göklere çıkardı. İşte gazete başlıkları 
     El Mundo Deportivo Nihat, Kovaceviç’in yokluğuna, golü ile cevap verdi. Burada benim sözüm geçer’ dedi. 
     Diario As Nihat affetmiyor. El Turco, önüne konan engelleri birer birer geçerek, kendisini gol krallığına, takımını da şampiyonluğa koşturuyor. 
     Diario Basco Real’in gol ayağı Nihat, takımını liderlikten indirmedi. Real Sociedad, Villareal deplasmanında son dakikaya kadar acı çekti. Nihat olmasaydı, Valencia liderliğe oturacaktı. 
     Marca Real Sociedad, Nihat’ın altıncı golüyle liderlik koltuğunda kaldı. Nihat inatla takımını yenilmez liderliğe taşıyor. Bu Türk’te cevher var. 
     Sport Villareal’in uykularını kaçıran Nihat sadece ligin değil, gol krallığına koşan dünyanın en önemli futbolcularını da tehdit ediyor. Nihat, 7 gollü Makaay’ın ardından ikinci sırada bulunuyor. 
     
Gözalıcı ve renkli      İTALYA Ligi lideri İnter’de forma giyen Emre Belözoğlu, Como maçı sonrası basından yine övgü aldı. Corriere dello Sport, milli oyuncumuz için "İlk yarı ayakta kalmayı başarabilen ender oyunculardan biriydi. Göz alıcı, canlı, gerekli. İkinci yarı ise daha fazla boşluk bulup, destek vermeyi başardı" diye yazdı. La Gazzetta dello Sport ise "Bravo. Gerektiğinde kendini feda etmesi gerektiğini biliyor" yorumunda bulundu. Bu arada Okan’ın, Torino’nun ocak ayı listesine girdiği de ileri sürüldü. 
     



 SPOR 

























</TEXT>
</DOC>
