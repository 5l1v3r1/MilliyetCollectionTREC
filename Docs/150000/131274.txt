<DOC>
<DOCNO> 131274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko58.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Dış İlişkiler Direktörü Türkiye kazanımlarını korumalı 
</HEADLINE>
<TEXT>

     Uluslararası Para Fonu'nun IMF Dış İlişkiler Direktörü Tom Dawson, Türkiye'nin ekonomik programıyla şimdiye kadar elde ettiği önemli kazanımların korunması gerektiğini söyledi. 
     Dawson, Washington'daki IMF merkezinde düzenlediği basın toplantısında, Türkiye'deki son ekonomik gelişmelerin genel olarak değerlendirilmesinin istenmesi üzerine, ''programın uygulanmasında şimdiye kadar çok önemli ilerleme elde edildi. Türkiye'nin elde edilen kazanımları koruması ve genişletmesi çok önemli. Bu çerçevede faiz dışı bütçe fazlası hedefinin sağlanması ve yeniden yapılanma çabalarının sürmesi gerekiyor'' dedi. 
     IMF 1. Başkan yardımcısı Anne Krueger'in Türkiye temaslarına işaret eden Dawson, Türk basınında bu temaslara atfen yayımlanan ''Türkiye'nin, IMF destekli programının yeni fonlarla genişletilebileceği'' haberlerini ise yalanladı. 
     





</TEXT>
</DOC>
