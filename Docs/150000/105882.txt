<DOC>
<DOCNO> 105882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun14.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da şiddetli yağışlar zarara yolaçtı... 
</HEADLINE>
<TEXT>

     İtalya'nın orta ve kuzey bölgeleri gün içerisinde yağan şiddetli yağmurlardan zarar gördü. 
     Özellikle Toscano bölgesinde bulunan Elbe adasında çok sayıda ev ve işyerini su bastığı, bazı mahallelerin boşaltıldığı bildirildi. 
     Maddi zararın büyük olduğu belirtilen Elbe adası için devletten olağanüstü durum ilan edilmesi istendi. 
     Toscano dışında, Marche ve Basilicata bölgelerinde de ciddi hasarlar yaratan yağmurdan dolayı toprak kayması ve çökmelerin meydana geldiği belirtiliyor. 
     Roma'daki Fiumicino havaalanında da bazı uçuşlar rötarlı yapıldı. 
     Bu arada, yağışların başta domates olmak üzere birçok tarım ürününe ciddi hasarlar verdiği kaydedildi. 
     Yetkililer, neredeyse 1 haftadır devam eden ve gün içerisinde aniden indiren ve 2-3 saat süren şiddetli yağışların hafta sonuna kadar süreceğini ifade etti. 
     





</TEXT>
</DOC>
