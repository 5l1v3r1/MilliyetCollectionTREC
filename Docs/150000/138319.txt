<DOC>
<DOCNO> 138319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/ekonomi/eko07.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardemir - Erdemir tartışması büyüyor 
</HEADLINE>
<TEXT>
Siz Erdemir’i BDDK mı sandınız 
Erdemir Yönetim Kurulu Başkanı Recai Berber, Kardemir’in Erdemir’e bağlanacağı açıklamalarına Biz, BDDK gibi çalışmıyoruz’ yanıtını verdi 
     EKONOMİ SERVİSİ 

     Erdemir Yönetim Kurulu Başkanı Recai Berber, "Kardemir’in fabrikamıza devredilmesi durumunda tökezleriz" dedi. Berber, düzenlediği basın toplantısında, fabrikalarının Bankacılık Düzenleme ve Denetleme Kurulu BDDK gibi çalışmadığını, Kardemir ile birleşmelerinin ise şu anda mümkün olmadığını söyledi. 
     Erdemir ile ona bağlı olan İsdemir, Romanya LBE ve Çelik Çekme Boru Sanayi ve Ticaret’in geçen yıl toplam zararının 61 milyon dolar olduğunu, bunun da kendilerini tasarruf tedbirleri almaya zorladığını anlatan Berber, şöyle dedi 
     "Genel seçimler öncesinde yüzde 80’i ilkokul mezunu, kalifiye olmayan taşeron personelin kadroya geçirilmesiyle birlikte 8 bin 400 personeli olan fabrikamızda çalışanların sayısı şişirilmiştir. Bu eğitim seviyesiyle dünya çelik şirketleriyle rekabet etmek hayaldir. Kardemir’in fabrikamıza devredilmesi durumunda tökezleriz." 
     
     Personel çıkarılacak’ 
     Erdemir için öncelikli hedefin üretimi artırarak 3 milyon 250 bin tondan 3 milyon 350 bin tona yükseltmek olduğunu belirten Berber, "Tasarruf tedbirleri doğrultusunda, ilk olarak 36 milyon dolarlık bir rakam tespit ederek uygulamaya başladık. Gereksiz personel çıkarılacak, emekliliği gelenler de emekli edilecek ve lüks araçlarda satılacak" diye konuştu. 
     



 EKONOMİ 
























</TEXT>
</DOC>
