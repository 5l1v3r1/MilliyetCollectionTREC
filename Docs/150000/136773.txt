<DOC>
<DOCNO> 136773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/soneko06.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatlarındaki yükseliş sürüyor... 
</HEADLINE>
<TEXT>

     Birleşmiş Milletler BM silah denetçilerinin Güvenlik Konseyi'ne verecekleri brifing sonrasında Irak'a askeri operasyona yakınlaşılacağı endişesi, petrol fiyatlarını yükseltmeye devam etti. 
     Londra Borsası'nda Brent ham petrolünün varil fiyatı TSİ bugün öğleyin 19 sent artışla 32 dolar 65 sente yükselerek, 2000 yılı sonlarından bu yana görülmedik düzeylere çıktı. 
     New York borsasında Batı Teksas petrolünün varil fiyatı da TSİ dün gece 14 sent daha artışla 36.5 dolara çıkmıştı. Batı Teksas petrolünün varil fiyatı Pazartesi gününden beri 2 dolardan fazla arttı. 
     Bir borsa uzmanına göre, Irak'a askeri operasyon halinde ham petrolün varil fiyatının 45-50 dolara kadar tırmanabileceği tahmini abartılı, fiyatlar bu düzeyde pek kalamaz, çünkü, Kuzey yarımküresindeki ülkelerde kış mevsisinden çıkılıyor. 
     ABD'de akaryakıt stoklarının iyice azalması, Ortadoğu'da savaqş tendidi ile Venezüella'daki grevin ABD'ye petrol sevkiyatını kısması nedeniyle ham petrol fiyatları Aralık ayı başlarından bu yana yüzde 35'den fazla arttı. 
     Singapur borsasında Amerikan Batı Teksas petrolünün Mart ayı teslimatı fiyatı TSİ bu sabah 30 sent artışla 36 dolar 66 sente çıktı. 
     





</TEXT>
</DOC>
