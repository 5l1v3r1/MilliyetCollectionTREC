<DOC>
<DOCNO> 116743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sontur07.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel sandık başında... 
</HEADLINE>
<TEXT>

     Türkiye'nin 9. Cumhurbaşkanı Süleyman Demirel, Kendi yöneticilerini kendi hür iradesiyle çıkarmasının bir milletin en önemli işi olduĞunu belirterek, bunun aynı zamanda dünyaya karşı bir sınav olduğunu söyledi. 
     Demirel, eşi Nazmiye Demirel'le birlikte saat 11.00'da geldiği Çankaya İlköğretim Okulu'nda 1174 nolu sandıkta oy kullandı. 
     Demirel, okuldan ayrılırken gazetecilere yaptığı açıklamada, genel seçimin hayırlı olmasını diledi. Kendi yöneticilerini kendi hür iradesiyle çıkarmasının bir milletin en önemli işi olduğunu ifade eden Demirel, şunları kaydetti 
     ''Milletimiz için genel seçim huzur içinde, sükun içinde yapılacaktır. Bir sınavdır bu dünyaya karşı ve milletin hür iradesiyle kendi yöneticilerini çıkaracağı en önemli bir iştir hayırlı olsun gurur verici bir iştir.'' Demirel, seçim tahminine ilişkin bir soru üzerine, ''Onlar ayrı bir iş... Onu sandık çıkaracak'' dedi. 
     Bir gazetecinin ''Heyecansız bir seçim gibi görünüyor'' sözleri üzerine Demirel, ''Heyecanlı veya heyecansız gibi şeyler genellikle biraz keyfi ölçülerdir. Şimdi sandık gösterecek onu. Umuyorum ki büyük bir iştirak olacaktır. Halkımızın en önemli elindeki vasıtasıdır yöneticisini çıkarmak. Eğer kendi yöneticisinden memnun olmak istiyorsa işte yeri burası, buyursun gelsin'' diye konuştu. 
     Demirel, seçim sonucunda nasıl bir tablo çıkacağını soran bir başka gazeteciye de ''Akşama kadar bekleyeceksin'' yanıtını verdi. 
     Öte yandan Genelkurmay 2. Başkanı Orgeneral Yaşar Büyükanıt da saat 10.50'de geldiği Çankaya İlköğretim Okulu'ndaki 1167 nolu sandıkta oyunu kullandı. 
     





</TEXT>
</DOC>
