<DOC>
<DOCNO> 116688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/yazar/asik.html </URL>
<DATE> 2002/11/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Londra’da pide 
</HEADLINE>
<TEXT>

     Geçenlerde bir iş gezisi için Londra’ya giden okurumuz Ayhan bey, Thames nehrinin kıyısında gezinirken bir restorana rastlamış "Tas Pide"... Restorana yanaşıp cama asılı menüde kuşbaşılı, kaşarlı, ıspanaklı, pastırmalı, sucuklu pide çeşitlerini görünce meraklanıp içeri girmiş... Türkler tarafından işletilen bu restoranın özelliklerini anlatıyor 
     - Aydınlık temiz restoranda göze ilişen ilk şey taş fırın... Nizip’in kara taşlarından inşa edilen bu fırında odun ateşiyle pide yapılıyor. Duvarlar İznik çinileri ve Safranbolu bakırlarıyla süslü. Masalar, sandalyeler, tabak, çatal, bıçak, bardak, ne varsa hepsi Turk motifleriyle süslü, hepsi Türkiye’den getirilmiş. Memleketim insanıyla gurur duydum. 
     Devam ediyor okurumuz 
     - Tas Pide, meşhur oyunların ayakta izlendiği Shakespeare Globe tiyatrosunun hemen yanında. İçerdeki müşterilerin hemen tamamı İngilizdi. Restoran’ın kurucusu Önder Şahan’la konuştum. Waterloo ve London Bridge’de iki lokantası daha varmış. Yanında çalışan güvendiği elemanları şirkete ortak yapmış. Gelecekten umutluydu. Avrupa’da ne yazık ki yüzümüzü ağırtan lezzet elçilerimiz çok değil.. Londra’daki "Sofra" bunlardan biriydi... Şimdi "Tas" lokantaları da eklenmiş. Çok iyi olmuş. 
     
Gerçek dostlar yıldızlara benzerler. Karanlık çökünce ilk onlar gözükürler. 
Goethe 

Tütün öldürür      Fransa Millet Meclisi kabul ettiği yeni bir yasayla sigara paketlerinin üzerindeki uyarıyı değiştirdi.. Bundan böyle sigara paketlerinin üzerinde "Nuit gravement a la sante - Sağlığa ciddi şekilde zararlıdır" yerine "Le tabac tue - Tütün öldürür - yazılacak... Ayrıca sigaraların üzerinde "Light" yazılmayacak. Çünkü aynı ölçüde zararlı sigaranın "Light" adı altında yutturulduğu anlaşıldı. Ve de vergi oranının yüzde 20 arttırılması öngörüldü. Bütün bunların sebebi mi Sigaranın yol açtığı hastalıklar yüzünden Sosyal Sigortaların giderlerinin son yıllarda roketlenmesi... 
     
Üç öğün simit...      Brezilya’da Devlet Başkanı Seçilen Lula Da Silva’nın sloganlarından biri neydi biliyor musunuz 
     "Günde üç öğün yemek" 
     Sloganı okuyunca aklımıza bir okurumuzun sorusu geldi 
     - İki liderimiz televizyonda çocukken simit sattıklarını anlattılar. Ancak en son ne zaman simitle karın doyurduklarını söylemediler... 
     Uğur Dündar geçenlerde bir simitçiyle konuşmuş. Simitçi simit alanların sık sık pazarlık ederek fiyatı düşürmeye çalıştıklarını anlatmış... "Günde üç öğün simit" kimi yurttaşlar için cazip bir vaat olabilir gelecek seçimde 
     
İrfanım öyle bir mertebeye yükseldi ki Bilgisiz olduğumu şimdi anladım 
Hak m Senayi 

Ekrem Akurgal      Cumhuriyet’in yetiştirdiği en parlak bilim adamlarından birini, arkeolojinin babası Ord. Prof. Ekrem Akurgal’ı kaybettik. Profesör Celal Şengör onu, dünyanın yedi harikasından biri olan İskenderiye Feneri’yle kıyaslıyor 
     "O muhteşem Abide, yalnız çok uzakları aydınlatmakla kalmıyordu dost, düşman, zorlu denizlerde yol arayan herkese yol gösteriyordu aynı benim tanıdığım Ekrem Bey gibi.." 
     "A KUR GAL" bir Sümer kralının adıydı... "A su, kur ülke, gal büyük" anlamına geliyor... 
     Doğumu 1911 yılında Suriye topraklarındadır 
     - Ben doğduktan sonra büyükannem, adet olduğu üzere, sol omuzuma altın yerine Fatih Sultan Mehmet döneminden kalma bir Osmanlı sikkesi takmış, diyor Akurgal anılarında, sanki arkeolog olacağımın kanıtı... 
     1931 yılında liseyi birincilikle bitirince devlet bursuyla Almanya’ya gönderilir, 9 yıl orada arkeoloji öğrenimi görür. 1941 yılında Ankara Dil ve Tarih Coğrafya Fakültesinde asistan olarak çalışmaya, 1948 yılında da kazılara başlar. Eski izmir, Foça, Sinop, Daskyleion, Pitane ve Erythrai kazılarını gerçekleştirir... 
     1956 yılında "Anatolia" adlı bir dergi yayınlamaya başlar. 1961 darbesinden sonra bu yüzden solcu diye damgalanır, dergi başkasına verilir. Adı Anadolu olur. 12 Eylül yönetimi umutlarını kırmıştır... Der ki 
     "1983’te Türk Tarih Kurumu’nun kapatılmasıyla, daha doğrusu devletleştirilmesiyle, tarih ve arkeoloji çalışmaları niteliğini kaybetmiştir. Yetiştirdiğimiz gençler ancak Avrupa’da yapabildikleri ile Türk ismini ve Türk ilmini sürdürüyorlar." 
     Basit ama doğru ve çok yararlı bir önerisi olmuştur 
     - Yarı bilimsel, yarı popüler, her aydının anlayabileceği şekilde kitaplar yazılmalı. Nitekim ben de başladım böyle kitaplar yazmaya... 
     Bugün TÜBİTAK, popüler bilim kitaplarıyla bilim dünyasından halk katmanlarına çok anlamlı bir bilgi aktarımı sağlıyor... 
     Akurgal’ı saygıyla anıyoruz... 
     
     Şair Salih Bolat’ın Ankara tanımı 
     "Güneşin eskort eşliğinde doğduğu kent" 
Kum dergisi Şubat 2002 

     ATASÖZÜ 







Sözüm meclisten dışarı... 


Londra’da pide 


Demokrasi kültürü 


Bir parti, bana öylesine bir hayal çizdi ki 


Tek bir oy 


Keşke... 


Seçim, seçim, seçim 


Temel’in biri bir gün... 


Kıssadan hisseyi siz çıkarın 


Yeni toplum düzeni 


Türkiye yollarında bir virtüöz 


Renkli çocukların renksiz ülkesi 


Asıl sorun güven meselesi 


Ekonomide her şey yeni iktidara bağlı 


"Elim kırılsaydı" sendromu 


Oy verdik işimiz başladı 


</TEXT>
</DOC>
