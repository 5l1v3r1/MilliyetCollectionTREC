<DOC>
<DOCNO> 119648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy13.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP kongresi 11 Ocak’ta 
</HEADLINE>
<TEXT>

Yılmaz, 27 Kasım’da yapılacak MKYK toplantısında genel başkanlıktan istifa edecek 
     NAMIK DURUKAN Ankara 

     Seçim yenilgisinin ardından politikayı bırakacağını açıklayan ANAP Genel Başkanı Mesut Yılmaz, 27 Kasım’da yapılacak MKYK toplantısında genel başkanlıktan istifa edecek. ANAP’ın yeni liderinin seçileceği olağanüstü kongre de 11 Ocak’ta yapılacak. ANAP Başkanlık Divanı, dün İstanbul’dan gelen Yılmaz’ın başkanlığında yaklaşık bir saatlik bir toplantı yaptı. Olağanüstü kongrenin 11 Ocak’ta yapılması için MKYK’ya teklif götürülmesi benimsendi. Başkanlık Divanı üyeleri Yılmaz’dan, partinin başında kalmasını istedi. Ancak Yılmaz kararını verdiğini ve genel başkanlıkla birlikte aktif politikadan ayrılacağını tekrarladı. Rüştü Kazım Yücelen’den boşalan genel sekreterlik görevine Genel Başkan Yardımcısı Fevzi İşbaşaran’ın getirilmesi benimsendi. 
     
     



 SİYASET 




















</TEXT>
</DOC>
