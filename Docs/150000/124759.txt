<DOC>
<DOCNO> 124759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/yilmaz.html </URL>
<DATE> 2002/12/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Beklenen değil olanlayetinmek 
</HEADLINE>
<TEXT>

     Bundan yaklaşık iki ay önce TÜSİAD Başkanı Tuncay Özilhan görüşmemizde, "Yeniden aday olmayacağım, işlerimle ilgilenemiyorum" demişti. Kopenhag’a hızlı bir turla hazırlanan TÜSİAD, yürüttüğü AB lobisinden yorgun olduğu kadar birikimli de çıktı. 
     Geçen cuma günü Yüksek İstişare Konseyi YİK toplantısının yapıldığı Sheraton Oteli lobisinde karşılaştığımız Özilhan’a "Başkanlık süreniz, verilecek tarihe bağlı gibi" dediğimde, ayrılma kararlılığını bir kez daha yineledi. 
     TÜSİAD’ın ağır toplarından duyduklarıma göre gönüllerindeki başkan adayı, babasından devraldığı Enka patronluğuna yoğunlaşan Sinan Tara ancak niyeti yok. Güler Sabancı üniversite vs... gibi işinden kaynaklanan nedenlerle sıcak bakmıyor, yönetim kurulundaki diğer Sabancı, Ömer Sabancı ise kararsız... 
     TÜSİAD kongresinde kararlı tek üye CHP milletvekili adayı da olan Tuğrul Erkin. Erkin basına kapalı YİK toplantısında TÜSİAD Yönetim Kurulu seçiminin demokratik yollarla olmasını talep eden bir konuşmaya hazırlandı, bu konuda yazdığı mektubu da yönetime verdi. Erkin’e göre TÜSİAD başkanlarının kongreden önce üyelere gönderdiği 10 kişilik liste demokratik değil, bu sayının 16’ya çıkması gerekiyor. Olmazsa Erkin’in istifası gündeme gelebilir. 
     İzlenimlerime göre TÜSİAD üyeleri kurulu düzeni bozmaya yanaşmıyorlar. Savundukları tez de şu "Demokratik katılımlı bir liste oluşmuyor ama sonuç iyi oluyor. Grupların h kimiyeti gibi bir durum da çıkmıyor." 
     
Tasarruf ön planda      TÜSİAD kokteylinde İSO’da aldığım izlenimleri Maliye Bakanı Kemal Unakıtan’a iletme fırsatı da buldum, aslında soru İSO Meclis Başkanı Hüsamettin Kavi’ye aitti "Hükümete güven için bütçeyi görmemiz gerekir bakalım gelir bütçesi hazırlayacaklar mı " 
     Unakıtan kamuda israfın altını çizdi, vergi gelirlerinin ise tabana yayılmasının hedeflendini söyledi. 
     Bilmiyorum bu yaklaşım İSO’yu tatmin eder mi 
     Harvard Üniversitesi öğretim üyesi Dani Rodrik’in İSO’da tepkiye yol açan bir analizini de YİK’te test etme imk nı buldum. Rodrik, Türkiye’nin tekstil ve hazır giyim sektöründe rekabet avantajını yitirdiğini söylüyordu. 
     Mavi Jeans Yönetim Kurulu Başkanı Sait Akarlar ve Orjin Grubu Yönetim Kurulu Başkanı Zafer Yıldırım ile konuyu görüştüm. Her ikisi de Batı pazarlarında önemli paylara sahip, marka ve kalite üstünlüklerine sahip çıkan şirketler. Akarlar tek üründe yılda 90 milyon dolar ihracat yapıyor New York’un yanı sıra Kaliforniya’da 300 metrekarelik yeni bir Mavi Jean mağazası da açacak olan Akarlar, markalı ürün pazarından umutlu. Yıldırım’ın da görüşü farklı değil, dünyanın her yerinden malzeme alıyorlar, kalite standartlarına uygun üretim yapıyorlar ve dünyanın en lüks mağazalarına ürün satıyorlar. 
     Rodrik’in söylediği de aslında bunlara ters değildi. Rodrik rekabetin şirketler bazında avantaj sağlayacağını, ülkelerin verimlilik ilkesinden hareket etme gerekliliğine işaret ediyordu. 
     Beşiktaş eski Yönetim Kurulu Üyesi Zafer Yıldırım ile D. Kiev maçının izlendiği saatlerde bu konuları konuşmak kolay değildi elbette. 
     
Özilhan da beklemiyordu      Kopenhag açıklamalarına dakikalar kala Özilhan ile yeniden karşılaştık Özilhan, "Şartlı tarih çıkmayacak. Önemli olan bu" yorumunu yapıyordu. Ne var ki 2004 Kasım’ındaki randevu, 2004 Ekim’inde AB’nin hazırlayacağı İlerleme Raporu’na bağlı olacak, işler iyi gitmişse 2005’te geri sayım yaşanabilecek. 
     Cek ve cak bölümüne devam... 
     En önemlisi de sanayicilerin AKP’ye 3’er, 6’şar ve birer yıllık kısa vadeli beklentilerin yanı sıra, 2.5 yıllık orta vadeli hedef koyması. 
     Hükümetin kurulduğu günlerdeki olumlu hava, temkinli bir bekleyişe dönüşmüş durumda. AB’de binlerce kilometre tur atıp, el sıkışan AKP yerine merkez partilerden biri acaba aynı çabayı gösterseydi durum ne olurdu, bu soru akla gelmiyor değil. Henüz AKP ile ilişkilerde gelinen nokta negatiften, sıfıra gelmiş... Bize ise artı lazım. Hem de milyar dolarlık yatırımları çekebilecek bir artı 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
