<DOC>
<DOCNO> 111012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sontur04.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana-Ankara karayolunda trafik faciası 9 ölü... 
</HEADLINE>
<TEXT>

     Adana-Ankara karayolunda meydana gelen trafik kazasında, ilk belirlemelere göre 9 kişi öldü. 
     Alınan bilgiye göre, Orhan Kıran yönetimindeki 38 AS 228 plakalı yolcu otobüsü ile karşı yönden gelen Gani Aydınlık'ın kullandığı 35 KKB 50 plakalı kamyonet çarpıştı. 
     Yolcu otobüsünün hatalı sollama yapması sonucu meydana geldiği bildirilen kazada, 9 kişi can verdi. 
     Aksaray Bölge Trafik Müdürlüğü yetkililerinden alınan bilgiye göre, Aksaray'dan Kayseri'ye giden Kent Turizm firmasına ait Orhan Kıraç yönetimindeki 38 AS 228 plakalı yolcu otobüsü, sabah, Aksaray-Adana karayolunun 20. kilometresinde, karşı yönden gelen Gani Aydınlık'ın kullandığı 35 KKB 50 plakalı kamyonetle çarpıştı. 
     Aksaray Emniyet Müdürü Mahmut Nas, Adana-Ankara karayolunda 9 kişinin ölümüyle sonuçlanan trafik kazasına yolcu otobüsünün hatalı sollamasının neden olduğunu, otobüsün kaza yapmadan 10 dakika önce mola verdiğini bildirdi. 
     Nas, A.A muhabirine yaptığı açıklamada, Adana-Ankara karayolunun Aksaray-Niğde il sınırı yakınlarında saat 05.00 sıralarında meydana gelen kazada, Orhan Kıran yönetimindeki Kent Turizm'e ait 38 AS 228 plakalı yolcu otobüsünün önündeki aracı hatalı sollarken karşıdan gelen Gani Aydınlık'ın kullandığı 35 KKB 50 plakalı minivanla çarpıştığını kaydetti. 
     
     TAKOGRAF İNCELEMEDE 

     Yolun dar ve zeminin kayganlığının kazaya yol açan önemli etkenlerden biri olduğunu belirten Nas, şunları söyledi 
     ''Şu anda tek kusurlu gibi görünen yolcu otobüsünün takografını incelemeye aldık. Otobüs kaza yapmadan 10 dakika önce Gökgözler Dinlenme Tesisleri'nde mola vermiş. Şoförün yorgun ya da uykusuz olma olasılığı çok zayıf. Otobüs, kamyoneti yaklaşık 100 metre kadar sürüklemiş. Ne yazık ki kamyonette bulunan 9 kişi öldü. Şoför Kıran gözaltına alındı.'' Kuzeyi, güneye bağlayan bu çok önemli yolun en kısa sürede çift yol yapılması gerektiğine dikkati çeken Nas, ''Yük ve yolcu taşımacılığının yüzde 95'inin karayoluyla yapıldığını göz önünde tutarsak bu çok hareketli yolda acilen altyapı çalışmasının yapılması kaçınılmaz'' dedi. 
     Aksaray Emniyet Müdürü Mahmut Nas, cesetlerin Aksaray Devlet Hastanesi'ne kaldırıldığını, kaza sırasında otobüste ayakta bulunan muavinin olayı hafif sıyrıklarla atlattığını, başka yaralı olmadığını söyledi. 
     Otobüs sürücüsünün hatalı sollaması sonucu meydana geldiği bildirilen kazada, kamyonet sürücüsü Gani Aydınlık ile aynı araçta bulunan Zeliha Tuğba Aydınlık 10 , Nurhayat Gülay Aydınlık 25 , Müzeyyen Aydınlık 47 , Sevim Delice 23 , Filiz İşbar 30 , İrem Nur İşbar 3 , Kübra Nur İşbar 1 ve Yakup İşbar 30 olay yerinde öldüler. 
     





</TEXT>
</DOC>
