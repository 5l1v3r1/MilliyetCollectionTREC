<DOC>
<DOCNO> 118286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sonspo14.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapaiç attığı golle dikkatleri çekti... 
</HEADLINE>
<TEXT>

     Fenerbahçe'de bu sezon fazla forma şansı bulamayan Hırvat futbolcu Milan Rapaiç, Samsunspor karşısında attığı golle takımına galibiyeti getirirken, dikkatleri üzerine çekti. 
     Bu sezon sakatlıkları ve formsuzluğu nedeniyle 10 maçta toplam 74 dakika forma giyen Rapaiç, 79. dakikada oyuna girdiği Samsunspor maçında, bu sezon ilk golünü atarken, takımının galibiyetinde de büyük rol oynadı. 
     Sarı-lacivertlilerin ligde yaptığı 11 maçın 5'inde forma giyen Rapaiç, hiçbir maça ilk 11'de başlamadı. 1. haftada Trabzonspor karşısında 18, 2. haftada Ankaragücü maçında 7, erteleme maçında Gaziantepspor kaşısında 45, 8. haftada Altay maçında 4 dakika oynayan Hırvat futbolcu, son 11 dakika görev yaptığı Samsunspor maçında 81. dakikada takımının galibiyet golüne imza attı. 
     
     İLK SEZONUNDA 11 GOL 
     Fenerbahçe'ye transfer olduğu 2000-2001 sezonunda 29 maçta 11 gol atan Rapaiç, ilk sezonunda önemli maçlarda attığı kritik gollerle şampiyonlukta büyük pay sahibi oldu. 
     İlk sezonunda 8. haftada Çaykur Rizespor maçında attığı golle takımına 3 puan kazandıran Rapaiç, özellikle 29. haftada ilk yarıyı 3-0 geride tamamladıkları Gaziantespor maçında 2. yarıda attığı 2 gol biri galibiyet golü ve 32. haftada da zorlu Erzurumspor deplasmanında attığı galibiyet golüyle, takımını şampiyonluğa taşıdı. 
     2001-2002 sezonunda forma giydiği 16 maçta 3 gol atabilen ve pek fazla başarılı olamayan Rapaiç, 23. haftada Galatasaray'a attığı güzel golle takımınına 3 puan getirmişti. 
     





</TEXT>
</DOC>
