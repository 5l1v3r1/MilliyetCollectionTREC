<DOC>
<DOCNO> 108432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/altan.html </URL>
<DATE> 2002/09/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Hayali bir çağdaşlıktan, öz gerçeklere doğru... 
</HEADLINE>
<TEXT>

     Frak, yahut smokinle, yerli yersiz "Onuncu Yıl Marşı" söylemeye koşullanmış gizli bir cüzzamlının, soyunup dökünmeye başlaması ve gerçek durumunun ortaya çıkması karamsarlık mı yaratmalıdır izleyicilerde, yoksa iyimserlik mi 
     Sanal bir görünüm, yani yapay bir "imaj" çağdaşlığından kendi öz gerçeğiyle yüz yüze gelmeye doğru kayma hem objektif bir bilimsellikle beyinselliğin, hem politik demagojileri filitleyen bir düşünce özgürlüğünün de, dönemini başlatabilir. 
     Türkiye, pek de alışık olmadığımız böylesi yeni bir eşiğin üstünde. 
     
     Prof. Dr. Eser Karakaş’dan öğreniyoruz ki, 63 bin okulumuzun sadece 2 bininde bilgisayar var. İstanbul’da Esenler’deki bir okulda çağdaş ölçülere göre 30 öğrencinin bulunması gereken bir sınıfta, tam 103 öğrenci okumada... Daha doğrusu okumada sözde... 
     Avrupa Birliği’nde öğrenci başına düşen yıllık resmi harcama 4 bin 500 dolarken, bizde 4 yüz 50 dolar yani efendim çağdaş ölçülerin 10 kat altında... 
     Hem de neredeyse yüz yıla yakın bir süredir, her sabah ilkokul çocukları, koro halinde, "Türküm, doğruyum, çalışkanım..." duasını okudukları halde... 
     Dünya’daki tüm ülkeler arasında, sadece 4 tanesi silah alımlarını artırıyormuş bunlardan 2 tanesi Türkiye ile Yunanistan... 
     Dileriz Yunanistan, Türkiye’nin ekonomisini çökertmek için artırmıyordur kendi silah alımlarını... 
     
     Çeşitli partilerin milletvekilleri, TV’lerdeki açık oturumlara katıldıklarında "biz milleti düşünüyoruz"a dayalı bir laf ebeliği dışında, asla yanaşmıyorlar Türkiye’nin gerçek yüzünü göstermeye ve bu alanda neler yaptıklarını açıklamaya. Belki de bazılarının haberi bile yok hükümet bütçesinde hangi alanlara ne kadar pay ayrıldığından örneğin 3 bin mahkeme binası eksiği bulunan Adalet Bakanlığı’na, sadece binde 8’lik bir pay düştüğünden... 
     Bu arada bendenizin gözüne iliştiği kadarıyla, bir Mesut Yılmaz açıkladı son 15 yıllık hükümet bütçelerinin ortak röntgeniyle dökümünü... 
     Resmi bayramlardaki resmi konuşmalara hiç yansımayan ucube bir tabloydu bizim bütçeler... 
     
     İşte resmi bayramlardaki "sanal imaj" konuşmaları ve işte bütçe gerçekleri... 
     Ve bir soru 
     - Böylesi bir siyah - beyaz böylesi bir zıtlık böylesi bir yapay vitrin - öz gerçek ayırımı ulusal çıkarlara mı daha çok uygun, yoksa oligarşik çıkarlara mı 
     Yanıtını siz bulun. 
     
     Son 70 yılda ne kadar kitap, tiyatro piyesi, sinema filmi yasaklandı bizim ülkede... 
     Ve ne kadar yazı adamının başı derde girdi. 
     Özellikle Soğuk Savaş yıllarında Washington Sovyetler’in burnu dibinde, ucuz bir insan deposu olarak bakıyordu bize iç talan, yolsuzluk ve vurgunlar umurunun teki bile değildi. Gerçek durumun kamuoyunun bilincine yansıtılmasını da, asla istemiyordu. 
     
     Bugün ise Washington Türkiye’nin de, Avrupa Birliği düzeyine erişmesini istemede Türkiye’nin öz gerçeklerinin ortaya çıkması, biraz da bundan... 
     Hele şu Irak sorunu da, bir noktalansa çok değişik ve - son toplamda - olumluya dönük, çeşitli dönemler yaşayabilir Türkiye. 
     
     Doğal olarak güncel konu, seçimler... 
     Seçimlerden sonra hükümet bütçeleri, çok daha tutarlı mı biçimlenecek Tutarlı biçimlenecekse, nasıl biçimlenecek 
     h l daha 40 bin köyü ve 20 bin mezrası olan ülkede, "bütçeler" konusunda bir bilinç netliği yok kamuoyunda... 
     Mesleksiz yığınlar, h l daha 
     - Padişah efendimiz bizlere de ihsan - ı şahanede bulunsun, ayaklarında... 
     Bir bakıma, ekonomik kaynağı meçhul, sanal "görüntü yaşam" tiryakilerinin, nereye doğru sürüklendikleri bilincinden yoksun olmaları benzeri... 
     
     Bir kez seçimler ertelenmeyecek gibi... Ne Washington istiyor bunu, ne Avrupa Birliği... 
     Yeni iktidar ise, hem Kıbrıs sorununun üstesinden gelmek zorunda kalacak hem de bir Irak hareketlenmesinin ülkede yaratacağı etkilerin üstesinden... 
     
     Belki de şimdiden hesaplanmaktadır böylesi bir sorumluluğun kime ve kimlere verilebileceği... 
     Kimbilir... 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
