<DOC>
<DOCNO> 107531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/spor/spo01.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İNÖNÜ YIKILACAK 
</HEADLINE>
<TEXT>

Beşiktaş Asbaşkanı Fikret Orman, 55 yıllık İnönü Stadyumu’nun artık metal ve beton yorgunu olduğunu söyledi, "En ideali yıkıp baştan yapmak. İlk kazma 19 Mayıs 2003’te vurulacak" dedi 
     ATIF KEÇECİ 

     Kolları sıvadılar 
     BEŞİKTAŞ Yönetim Kurulu, tarihi İnönü Stadı için kolları sıvadı. Tesislerden Sorumlu Asbaşkan Fikret Orman, İnönü Stadı’na ilk kazmayı 19 Mayıs 2003 tarihinde vuracaklarını açıkladı. İnönü Stadı için dört avam proje hazırladıklarını belirten Asbaşkan Fikret Orman, "55 yılın getirdiği metal ve beton yorgunluğu var. En ideal proje stadı yıkıp, yeniden yapmak" dedi. 
     
     "Yıkmak ekonomik" 
     ANITLAR Kurulu’ndan izin alınması halinde, stadı sıfırdan yapmanın daha ekonomik olacağını savunan Orman, projenin onay görmesi halinde kapasitenin 40 bine çıkacağını belirtti. Orman, "Maliyeti 25 milyon dolar. Stadın yeniden yıkılıp yapılması halinde yıllık gelirimiz ikiye katlayacak 20 trilyona çıkacak. UEFA’nın aradığı şartlar yerine getirilecek" diye konuştu. 
     
     Çevresi genişliyor 
     YENİ açık tribünün arkasında bulunan İETT’ye ait yerin alınması için girişimlerin son aşamaya geldiğini de vurgulayan Orman, "Buraya katlı otopark, iş ve ticaret merkezi ile konferans salonları yapacağız. Bu proje kulübe mali yük getirmeyecek, yap - işlet - devret modeli uygulayacağız. Burayı alacak firma, İnönü Stadı’nın yapımına da parasal katkıda bulunacak" yorumunu yaptı. 
     
     1.PROJE 
     STAT zemini iki metre aşağıya çekilecek. Tribünler yanlardan 5 metre, kale arkalarından 6 metre sahaya yakın olacak. Bu proje seyirci kapasitesini 7 bin artırarak 28 bine çıkaracak. Bu stadın maliyeti 5 milyon dolar olacak. 
     
     2.PROJE 
     Yeni açık tribünün üst katı tamamen yıkılacak ve balkon sistemi kullanılacak. Balkon şeklinde uzanacak bölüm, kapalı ve numaralı tribünlerin saçaklarıyla birleşecek. 11 milyon doları bulan proje, kapasiteyi 34 bine yükseltecek. 
     
     3.PROJE 
     Yıkıp, yeniden yapmak. Statik güvenliğe yapılacak masraf hesaba katılırsa, daha ekonomik olacak. Stadın tamamı kapalı olacak. Bunun için Anıtlar Kurulu’nun onayı şart. Kapasite 40 bin olacak. Maliyeti ise 25 milyon dolar. 
     
     4.PROJE 
     Eski açık tribüne dokunmadan genişleyen ve yükselen bir mimari uygulanacak. Bu projede 50 loca ve 30 dükkan yapımı da yer alıyor. Kapasite 34 bine yükselecek. Maliyeti yaklaşık 23 milyon dolar. Mevzi imar planlarına notlar düşüldü. 
     
Medyaya yasak      BEŞİKTAŞ’TA yöneticilerden sonra futbolculara da konuşma yasağı getirildi. Ümraniye Sosyal Tesisleri’nde yer alan panoya, bundan böyle futbolcuların yazılı ve görsel medyayla röportaj yapmamaları için uyarı asıldı. Göztepe maçı hazırlıkları için tesislere gelen Siyah - Beyazlı futbolcular, bu sürpriz konuşma yasağı karşısında şaşkınlıklarını gizleyemediler. 
     GÖZTEPE maçının hazırlıklarını sürdüren Beşiktaş’ta, Teknik Direktör Lucescu, Pancu’nun yanında forvette kime forma vereceği konusunda kararsız kaldı. Rumen hocanın ilk tercinin ayak bileğindeki stres kırığı tamamen geçen Ahmet Dursun olduğu bildirildi. Sağ kanatta Tamer’e görev vermeyi planlayan Lucescu, futbolcularını da uyardı. Rumen hoca, "Üç puan istiyorum" dedi. 
     
Miniklerin büyük günü      SERKAN HACIOĞLU 

     BEŞİKTAŞ Kulübü’nün Çilekli Tesisleri’nde açtığı yaz okulunda dün mezuniyet sevinci yaşandı. Altyapıdan sorumlu yönetici Fikret Orman, menajer Sinan Engin ve futbolculardan Tayfur, Ali Eren, Yasin, Serdar ve Zafer’in katıldığı törende, mezuniyet belgeleri dağıtıldı. Minik Kartallar, Siyah - Beyazlı takımın yıldızlarıyla tanışmanın heyecanını ve gururunu yaşadı. 
     
Samba sevgiyle yapılır      ORHAN YILDIRIM 

     BEŞİKTAŞ’IN Brezilyalı yıldızı Ronaldo, başarısındaki en büyük payın eşi Julianna’ya ait olduğunu açıkladı. Ronaldo, Siyah - Beyazlı renklerin kendisi için çok özel olduğu dile getirip, "Mükemmel bir kadromuz var. Zago ile oynamak bir rüyaydı. Amaral saha dışında pek futbolcu gibi gözükmüyor ama sahada sambanın kralını yapıyor. Hedefimiz şampiyonluk" dedi. Bayan Ronaldo ise eşini överek, "Ronaldo ile çok mutluyuz. Türkiye muhteşem. Onunla Rio Karnaval’ı hariç dünyanın her yerine giderim. Rio’da çok güzel kızlar var, riske giremem" dedi. 
     
     



 SPOR 































</TEXT>
</DOC>
