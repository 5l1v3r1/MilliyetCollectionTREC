<DOC>
<DOCNO> 148734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/spo15.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Güneş’e ödül      TSYD tarafından geleneksel olarak verilen Sportif İletişim Ödülü’nün 2002 yılı sahibi, Milli Takımlar Teknik Direktörü Şenol Güneş oldu. Güneş’e ödülü, TSYD’nin 40. kuruluş yıldönümünün çeşitli etkinliklerle kutlanacağı 14 Nisan günü, TSYD Levent Sosyal Tesisleri’nde takdim edilecek. 
     
Milli sınav      12. Avrupa Futbol Şampiyonası Eleme Grubu’nda, İsrail’in sahasında yapması gereken 2 maçı güvenlik nedeniyle Antalya’da oynayacağı bildirildi. İsrail’in 7 Haziran’daki Slovenya ve 9 Haziran’daki Malta maçı Atatürk Stadı’na alındı. 
     
İkinci darbe      BEŞİKTAŞ maçında İbrahim’e yaptığı hareket nedeniyle PFDK’dan 4 maç ceza alan Denizlisporlu Ali Tandoğan’a kulübü 15 milyar lira ceza kesti. Feridun Basmacı, yıldız futbolcuya cezayı takımı yalnız bıraktığı için verdiklerini açıkladı. 
     
Mitroviç tamam      EROL Tok’un istifasının ardından teknik direktör arayışına giren Elazığspor, Gaziantepspor’un eski çalıştırıcısı Mitroviç ile anlaşmaya vardı. Öte yandan yönetim, takım kaptanlığına da Ümit’i getirdi. 
     
Göztepe atakta      SÜPER Lig’de istediği sonuçları alamayınca Teknik Direktör Mustafa Fedai’nin görevine son veren Göztepe yönetimi, İlyas Tüfekçi ile görüşmelere başladı. İki taraf arasında prensip anlaşmasına varıldığı öğrenildi. 
     
Taylor zorda      MİLLİ futbolcumuz Alpay Özalan ile sorunlar yaşayan Aston Villa Deknik Direktörü Greame Taylor veda sinyalleri verdi. Taylor, "Venables ve Wilkinson bu sezon görevlerinden ayrıldılar. Bir sonraki isim ben olabilirim" diye konuştu. 
     
Başlamadan bitti      TÜRKİYE 3. Ligi’nde dün oynanması gereken Bitlis Özgüzelderespor ile Diyarbakır Kayapınar Belediyesi arasındaki erteleme maçı bu kez de iptal oldu. Maçtan önce yaşanan olaylar nedeniyle Diyarbakır ekibi sahaya çıkmadı. 
     
2.Lig’de dün      Hakkari - Ş.Urfa Bld. 2 - 2 
     
3.Lig’de dün      Nusaybin - Ağrıspor 2 - 0 
     


SPOR 






























</TEXT>
</DOC>
