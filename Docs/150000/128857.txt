<DOC>
<DOCNO> 128857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yasam/yas01.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara Prozac 
</HEADLINE>
<TEXT>

Çocuklardaki depresyon ve zihinsel takıntı bozukluğunu tedavi için üretilen Prozac ilacına, ABD Gıda ve İlaç Dairesi onay verdi 
     DIŞ HABERLER SERVİSİ 

     7 - 17 yaş grubuna 
     ABD Gıda ve İlaç Dairesi FDA , "Eli Lilly Co." firması tarafından, çocuklardaki depresyon ve zihinsel takıntı bozukluğunu tedavi amacıyla üretilen Prozac ilacına onay verdi. İlaç 7 ila 17 yaş grubuna reçete edilecek. Çocuk Prozac’ı FDA tarafından depresyon ve öteki ruhsal bozuklukları tedavi için izin verilen ilk ilaç oldu. İzinde, yapılan 2 araştırma etkili oldu. 
     
     Yan etkileri aynı 
     ÇOCUK Prozac’ı, büyükler için kullanılan Prozac ile aynı yan etkilere sahip. Testlerde, ilacın bazı bünyelerde uykusuzluk, yorgunluk, asabiyet, uyku hali ve konsantrasyon bozukluğu yarattığı belirlendi. İlacın ayrıca çocukların boylarının uzamasını yavaşlattığı ve yavaş kilo almalarına neden olduğu gözlendi. Ancak bu etkiler düşük ölçülerde kaldı. 
     



 YAŞAM 















</TEXT>
</DOC>
