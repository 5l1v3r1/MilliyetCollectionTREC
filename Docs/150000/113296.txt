<DOC>
<DOCNO> 113296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo10.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da gol provası... 
</HEADLINE>
<TEXT>

     Diyarbakırspor maçının hazırlıklarını sürdüren Galatasaray'da, Teknik Direktör Fatih Terim, forvet oyuncularına gol çalışması yaptırdı. 
     Florya Metin Oktay Tesisleri'nde gerçekleştirilen idmanda sarı-kırmızılı futbolcular, top kampa çalışmasının ardından istasyon hareketleri yapıp, dar alanda çift kale maç oynadılar. 
     Milli futbolcuların yanı sıra sakatlığı süren Sarr'ın katılmadığı idmanın son bölümünde Teknik Direktör Fatih Terim, forvet oyuncuları Christian, Pinto ve Ümit Karan'a özel olarak gol çalışması yaptırdı. Forvet oyuncuları, kanatlardan yapılan ortalarla gol vuruşu çalıştılar. Bu çalışmada özellikle, sarı-kırmızılı formayla henüz resmi maçlarda golü bulunmayan Christian'ın attığı goller dikkat çekti. 
     Galatasaray, hazırlıklarını yarın basına kapalı yapacağı idmanla sürdürecek. 
     





</TEXT>
</DOC>
