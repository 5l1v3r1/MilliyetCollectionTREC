<DOC>
<DOCNO> 131528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur03.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Film çekilirken suni yağmur yağdıran görevli ağaçtan düştü 
</HEADLINE>
<TEXT>

     Bartın'ın Amasra ilçesinde, Türkan Şoray ile Kadir İnanır'ın rol aldığı ve Yusuf Kurçenli'nin yönettiği ''Gönderilmemiş Mektuplar'' adlı filmin çekimleri sırasında, ağaçtan düşen set görevlisi ağır yaralandı. 
     Alınan bilgiye göre, filmde yer alan yağmur sahnesini gerçekleştirmek amacıyla setin yakınlarındaki bir ağaca çıkarak suni yağmur yağdırmaya çalışan set görevlisi Cüneyt Kayer 39 , ayağının kayması sonucu beton zemine düştü. 
     İlçedeki sağlık ocağına kaldıran ve daha sonra Bartın Devlet Hastanesi'nde tedavi altına alınan Kayer, Ankara'ya sevk edildi. 
     Bu arada, annesi ve babasının kalp rahatsızlığı olduğu için Cüneyt Kayer'in fotoğrafını çekmek isteyen gazetecilere izin verilmedi. 
     





</TEXT>
</DOC>
