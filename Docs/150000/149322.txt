<DOC>
<DOCNO> 149322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun28.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder'e Putin'in üniversitesinden fahri doktora... 
</HEADLINE>
<TEXT>

     Rusya Devlet Başkanı Vladimir Putin, Fransa Cumhurbaşkanı Jacques Chirac ve Almanya Başbakanı Gerhard Schröder, Rusya'nın St. Petersburg kentinde yaptıkları Irak ile ilgili görüşmelerini tamamladı. 
     Toplantılarına dün başlayan üç lider, Irak'ta Saddam Hüseyin rejiminin devrilmesinin ardından BM'nin merkezi rol üstlenmesi gerektiğine dikkati çekti. 
     Schröder'e, St. Petersburg'dan ayrılmadan önce, Putin'in de eğitim gördüğü San Petersburg Hukuk Üniversitesi tarafından fahri doktora unvanı verildi. 
     Bunun kendisi için gurur verici olduğunu belirten Schröder, öğrencilere yaptığı konuşmada, ''Üniversiteniz, üniversitem köklü bir tarihe sahip ve öğrencilerin burada eğitim görmekten gurur duyduğunu biliyorum'' dedi. 
     Vladimir Putin de, Schröder'e verilen unvanı ''Rusya Avrupa ilişkilerinin kurulmasında bir taş parçası'' olarak nitelendirdi. 
     Üç lider dünkü görüşmelerinde Rusya, Fransa ve Almanya'nın Irak konusundaki tutumunun değişmediğini açıklamıştı. 
     Rusya Devlet Başkanı Putin, ''Uluslararası sorunların çözümünde BM'nin tek çözüm organı olarak rol oynaması gerektiğini'' söylemişti. 
     





</TEXT>
</DOC>
