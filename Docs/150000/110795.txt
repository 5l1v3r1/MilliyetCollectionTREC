<DOC>
<DOCNO> 110795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sonspo18.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray medyaya kapandı... 
</HEADLINE>
<TEXT>

     Galatasaray, Elazığspor ile 5 Ekim Cumartesi günü deplasmanda yapacağı lig maçının hazırlıklarına, ara vermeden bugün başladı. 
     Teknik direktör Fatih Terim yönetiminde Florya Metin Oktay Tesisleri'nde gerçekleştirilen ve 1.5 saat süren antrenmanda, dünkü karşılaşmada 90 dakika forma giyen futbolcular koşu yapmakla yetindi. Diğer futbolcular ise koşunun ardından dar alanda top kapma çalışması yapıp, çift kale maç oynadı. 
     Gaziantepspor'dan Murat Erdoğan ile takas yapılarak transfer edilen, daha sonra da sakatlığı nedeniyle oynama şansı bulumayan Mehmet Polat, bugün takımla birlikte ilk kez antrenmana katıldı. 
     Emre Aşık, Ümit Davala ve sakatlığı nedeniyle MR'ı çekilen Bülent antrenmana katılmazken, Ergün, Felipe ve Hasan, koşunun ardından çalışmayı bıraktı. Bu arada sakatlığı nedeniyle İstanbulspor ve Club Brugge karşılaşmalarında forma giyemeyen Almaguer de takımla birlikte çalışırken, bu oyuncu şut idmanında yer almadı. 
     
     CUMA GÜNÜ GİDECEKLER 
     Teknik direktör Fatih Terim, antrenmanın ardından çalışmaları Elazığspor maçına kadar çalışmaları medyaya kapattı. 
     Sarı-kırmızılılar, bu sezon genellikle uyguladıkları 2 gün önceden basına kapalı çalışma geleneğini, Elazığspor maçında da sürdürdü. 
     Galatasaray, Elazığ'a 4 Ekim Cuma günü 15.10'da uçakla gidecek. 
     





</TEXT>
</DOC>
