<DOC>
<DOCNO> 107784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/ekonomi/eko01.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK denetimine karşıyız 
</HEADLINE>
<TEXT>

FİDER Başkanı Dursun Akbulut, leasingin bir servis hizmeti olması nedeniyle BDDK’nın banka iştiraki olmayan leasing şirketlerini denetlemesini doğru bulmadıklarını söyledi 
     FİNANS SOHBETLERİ KADİFE ŞAHİN 

     Finansal Kiralama Derneği FİDER Başkanı ve BNP Ak Dresdner Finansal Kiralama Genel Müdürü Dursun Akbulut, dernek olarak leasing şirketlerinin Bankacılık Düzenleme ve Denetleme Kurumu BDDK denetimine alınmasına karşı olduklarını söyledi. 
     Banka iştiraki olan leasing firmalarının konsolide bazda BDDK tarafından denetlendiğini vurgulayan Akbulut, yatırım mallarının orta ve uzun vadeli finasmanı anlamına gelen leasing işleminin bir servis hizmeti olduğunu ve bu nedenle de bu amaçla kurulmuş olan banka iştiraki olmayan leasing şirketlerinin BDDK tarafından denetlenmesinin doğru olmayacağını belirtti. Leasing şirketlerinin denetiminin BDDK’ya devredilmesi, IMF’ye verilen niyet mektubundaki kriterlerden biriydi. Mektupta, denetimin Temmuz 2003’te BDDK’ya devredilmesini içeren kanun taslağının 2003 Mart sonuna kadar Meclis’e sevkedileceği belirtilmişti. 
     Bazı bankaların batık kredilerini gizlemek için iştirakleri olan leasing firmalarını kullandıkları yolundaki murakıp değerlendirmeleri üzerine gündeme gelen mevzuat değişikliğini değerlendiren Akbulut, sorularımızı şöyle yanıtladı 
     
     Yüzde 145’lik büyüme 
Bazı bankaların iştirakleri olan leasing şirketini kötü kredilerini gizlemede kullandığına ilişkin denetim sonuçlarını nasıl değerlendiriyorsunuz 
     Bankalardaki kötü alacakların leasing firmalarına aktarılması gibi birşey şirket bazında olabilir. Ancak biz FİDER olarak bu hangi şirketin yaptığını bilemeyiz. Çünkü dernek olarak böyle bir data toplamıyoruz. FİDER’in topladığı bilgiler, işlem tutarları, k rlılık, aktif büyüklükler ve personel sayısıdır. 
     İşlem bazında bilgi isteme hakkımız yok. Dolayısıyla bu tür işlemler var veya yok şeklinde birşey söylemeyeceğim. Bunu ancak yapan şirket bilebilir. Ayrıca BDDK zaten bankaların iştiraki olan leasing firmalarını dolaylı yoldan denetliyor. 
     
Krizden bu yana rakamlarda önemli bir artış veya düşüş oldu mu 
     Elimizdeki veriler, işlem hacminde bir önceki yıla göre muazzam bir artış olduğunu gösteriyor. Bir önceki yıla göre işlem hacmi 356 milyon dolarken bu yıl 527 milyon dolara yükselmiş. 
     
Kriz ortamındaki bu artışı neye bağlıyorsunuz 
     Ben iyi niyetli olarak konuşmak istiyorum çünkü açıkçası detayını bilmiyorum. Detayını bilmediğim bir konu hakkında görüş belirtmem yanlış olur. İşlem hacminde özellikle ikinci dönemde çok büyük bir artış var. Geçen yıl ikinci üç aylık dönemde nisan, mayıs, haziran 142 milyon dolar olan işlem hacmi bu yıl aynı dönemde 348 milyon dolara yükseldi. Bu önceki döneme göre yüzde 145’lik bir artış olduğunu gösteriyor. Geçen yılın ilk dönemine göre ise bir düşme var. Geçen yılın ilk üç aylık döneminde 214 milyon dolar olan işlem hacmi krizin etkisi ile bu yıl 179 milyon dolara düşmüş. 
     
     Tekstilin payı arttı 
Sizce bu yüzde 145’lik bir büyüme normal mi 
     Normal. Çünkü bir önceki yıl tekstil makinalarının toplam işlem hacmindeki payı yüzde 8. Bu yıl yüzde 22’ye çıktı. Tekstildeki ihracat rakamlarında da büyüme var. Bu payın yüksek olması kaynakların gerçek yatırımlara aktarıldığını gösteriyor. 
     
Bir leasing firması hangi limitlerde kredi verebilir 
     Leasing firması özsermayesinin 30 katından fazla kredi veremez. Bir grup firmasına ise özsermayesinin yüzde 15 katı kadar kredi veremez. 
     
     Geçmişte leasing kullanılmış olabilir’ 
     Geçmişte bankacılık kurallarına uygun olmayan firmalara leasing firması aracılığıyla kaynak aktarılmış olabileceğini ifade eden Akbulut, "Ayrıca yeni dönemde de şöyle olabilir" dedi "Bankacılık kuralları gereği bir banka sermaye yeterlilik oranına göre bir firmaya kredi veremeyebilir. Dolayısıyla bunu kendi leasing firması aracılığıyla verebilir. Zaten şu anda BDDK, sermaye yeterlilik oranını konsolide bazda göz önüne alıyor. Bir banka sermaye yeterlilik oranına göre bir firmaya kredi veremiyorsa mevcut bankacılık kurallarına göre kendi leasing firmasından kredi verebilir." 
     
     Denetim müşteri bazında olmalı’ 
     Leasing şirketlerinin Hazine Müsteşarlığı’nca sermaye yeterliliği, pozisyon açığı ve k r zarar yönünden denetlendiğini bildiren Akbulut şöyle konuştu "Şu anda yapılmayan tek şey müşteri bazındaki denetimdir. Aslında bununla ilgili bilgi istendi ancak limit getirilmedi. Yani konsolide olarak bir bankanın iştiraki olan leasing şirketinin bir şirkete verebileceği toplam kredi miktarı şu kadardır veya oranı şudur’ diye bir kural yok. Bunun getirilmesi gerekir, buna itirazımız olmaz. Ancak banka iştiraki olmayan bir leasing firmasının BDDK’yı ilgilendiren bir özelliği yok." 
     



 EKONOMİ 

















</TEXT>
</DOC>
