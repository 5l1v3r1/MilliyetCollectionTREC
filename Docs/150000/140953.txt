<DOC>
<DOCNO> 140953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/cemal.html </URL>
<DATE> 2003/03/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Orgeneral Özkök’le ikinci tezkere hattı... 
</HEADLINE>
<TEXT>

     Genelkurmay Başkanı Orgeneral Hilmi Özkök’ün tezkere açıklaması ne anlama geliyor 
     Özeti şöyle olabilir 
     1 Asker, TBMM kararına elbette saygı duyuyor. 
     2 Ama tezkerenin reddedilmesinden rahatsız. 
     3 Hükümetle aynı görüşte... 
     4 İkinci tezkere’ için de yeşil ışık yakmış oluyor asker... 
     Genelkurmay Başkanı Özkök’ün bu açıklamasının hafta sonundan itibaren Ankara’yla Washington arasında açılmış olan ikinci tezkere hattı’nı hem hareketlendirdiği, hem de bir bakıma rahatlattığı söylenebilir. 
     Hafta başında Başbakan Gül’ün, Tayyip Erdoğan’la yakın çevresinin TBMM’de yeni bir tezkere denemesi için bazı beklentiler içinde oldukları dikkati çekmişti. Bunların gerçekleşmesi halinde ellerinin güçleneceğini, AKP Meclis Grubu’nu daha kolay ikna edebileceklerini belirtiyorlardı. 
     Bu beklentilerden biri askerden yeşil ışık, öteki Washington’dan yeni bazı jestlerdi. Orgeneral Özkök’ün açıklamasıyla birinci beklenti gerçekleşmiş oldu. Nitekim Başbakan Gül, "Çok güzel bir açıklama" dedi Genelkurmay Başkanı’nın sözleri için... 
     Şimdi sıra Washington’da 
     Orgeneral Özkök’ün açıklaması önemli. Bunlar benim de katıldığım görüşler. Çünkü öylesine bir bakış açısı ki, hem savaşa karşı çıkıyor, hem de Türkiye’nin engelleyemeyeceği bir savaşta ülkesinin çıkarlarını kollamayı öngörüyor. 
     Bu nedenle, Genelkurmay Başkanı’ın tezkereyi asker olarak neden desteklediklerini açıklayan sözlerini köşeme aynen alıyorum 
     1 "Şu bir gerçektir ki, Türkiye savaşı tek başına önleme olanak ve yeteneğine sahip değildir." 
     2 "Savaş çıkarsa, ne yapacağımızı hesaplamamız gerekirdi. Bu hususta seçeneğimiz maalesef iyi ile kötü arasında değil, kötü ile daha kötü arasındadır." 
     3 "Ya tamamen dışında kalacağız, ya da savaşanlara yardımcı olup sürece katılacağız. Hiç katılmamakla savaşın aynı zararlarını göreceğiz. Fakat zararımızın telafi edilmesi ve savaş sonrasında söz sahibi olmamız asla mümkün olmayacaktır." 
     4 "Şayet savaşanlara yardımcı olursak, zararımızın bir kısmı telafi edilebilecek. Savaşanların yanına katılmadan sadece Kuzey Irak’ta mültecilere insani yardımda bulunacağız. Kuzeyden cephe açılacağı için savaş kısa sürecek, acılar azalacak, beklenmedik gelişmeler olmayacak ve daha az insan ölecek diye düşündük. Bir tek kurşun atmadan görevimizi tamamlayarak dönecektik." 
     5 "Beklenmeyen gelişmelere müdahale etmek zorunda kalırsak, savaşanlar buna karşı çıkmayacaklardı." 
     6 "Bütün bunlar ve diğer hususlar bir belgeye bağlandı, nispeten garantiye alındı. Ekonomik yardım, yapacağımız işbirliğinin bir bedeli olarak değil, savaşanların bize verecekleri zararın hiç olmazsa bir kısmının telafisi için istendi." 
     7 "Dileğim, savaştan kaçınmak için seçtiğimiz hareket tarzının bizi, savaşanları da karşımıza alarak bazı hareketler yapmak zorunda bırakmamasıdır." 
     Bu bakış açısını paylaşıyorum. 
     Bir başka deyişle, hem savaşa karşı olmak, hem de barış ve tezkere’den yana olmak mümkün... 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
