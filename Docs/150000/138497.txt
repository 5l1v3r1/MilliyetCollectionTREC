<DOC>
<DOCNO> 138497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/spor/aspo.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BEYAZ İŞKENCE 
</HEADLINE>
<TEXT>

Süper Lig yine kara teslim oldu. Kocaelispor - Bursaspor maçı bugüne ertelendi, Galatasaray Malatya ve İstanbulspor - Samsunspor karşılaşmalarının oynanması için yoğun çaba harcanıyor 
SPOR DEĞİL EZİYETİstanbul’a kar yüzünden uçakla gelemeyen Malatyaspor, Futbol Federasyonu’nun ertelemeye yanaşmaması üzerine kara kışta yollara düştü. Sarı-Kırmızılı ekibin seyahati 20 saat sürdü 
     Ateş püskürdüler 
     MALATYASPOR Kulübü Başkanı Hikmet Tanrıverdi, Galatasaray ile oynayacakları lig maçının ertelenmesi talebinin reddedilmesi nedeniyle Futbol Federasyonu’na ateş püskürdü. Kötü hava şartları yüzünden uçakla İstanbul’a gelemeyen Sarı - Kırmızılı ekip, kara yoluyla 20 saatlik bir yolculuk yaptı. Büyük bir risk altında seyahat ettiklerini vurgulayan Tanrıverdi, federasyonun çifte standart uyguladığını ileri sürdü. 
     
     G.Saray gelir miydi ’ 
     FEDERASYONUN kendilerini adeta İstanbul’a gelmeye zorladığını kaydeden Hikmet Tanrıverdi, "Aynı şartlar Galatasaray için sözkonusu olsaydı ve maç Malatya’da oynansaydı acaba Galatasaray’ı Malatya’ya gönderme gücü bulabilirler miydi " dedi. Tanrıverdi, yayıncı kuruluşla yapılan sözleşme gereği ve puan silinmesi korkusuyla yola çıktıklarını da vurguladı, "Sadece hükmen mağlup olacağımızı bilseydik, gitmezdik" diye konuştu. 
     
     Oynamak istiyoruz’ 
     ZOR koşullar altında İstanbul’a ulaşmaya çalıştıklarını ifade eden Hikmet Tanrıverdi, "Eğer maç olumsuz hava koşulları nedeniyle ertelenirse buna sert tepki göstereceğiz. Biz bu şartlar altında yola çıktık, geldik. İstanbul’da artık Kar çok, bu maç oynanmaz’ sözleriyle karşılaşmak istemiyoruz" dedi. Malatyaspor’u İstanbul’a gelişinde de şanssızlıklar yakasını bırakmadı. Otobüslerinin mazotu biten Sarı-Kırmızılılar taksilerle idmana gitti. 
     
     
     



 SPOR 























</TEXT>
</DOC>
