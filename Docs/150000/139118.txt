<DOC>
<DOCNO> 139118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yazar/gureli.html </URL>
<DATE> 2003/02/26/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
By-pass’lı tezkere 
</HEADLINE>
<TEXT>

     Amerikalı ünlü yönetmen Oliver Stone’un deyişiyle "eski alkolik" Bush, gitgide kabalaşarak siz bu sözcüğün yerine başka sıfatları da koyabilirsiniz , - elimiz bir yana - kolumuzdan bile daha fazlasını istiyor. 
     Misyonu ve konumu gereği, AKP iktidarının bu gidişi frenlemesi beklenirdi. Ama ne yazık ki, Tayyip Erdoğan’ın Amerika gezisinden sonra, elimizden kolumuzdan da fazlasını ne bilelim toprağımızı, limanlarımızı, ulusal onurumuzu vd. isteyen Bush’a dur deme olanağının kullanılamadığı anlaşılıyor. 
     Baksanıza, "modernizasyon" bahanesiyle, füzeye varıncaya kadar bir sürü savaş aracı ve Amerikan askeri topraklarımıza indiriliyor. Şu meşhur "tezkere" çoktan "by - pass" edilmiş durumda. 
     Türkiye, evrensel hukukun ve ulusal iradesinin dışında ve de Anayasa’sını ihlal ederek, sonu karanlık kanlı bir savaşın içine sürüklenmeye zorlanıyor. Bir bela olmasına karşın, Saddam asıl hedef değil, bahane. Asıl hedef, ABD’yi dünyanın tek hakimi haline getirmek, enerji kaynaklarına el koymak. 
     ABD Enerji Ajansı’nın internet sayfasındaki www.eia.doe.gov emeu veriler Amerika’nın asıl amacını açıklıyor. ABD’nin bilinen petrol rezervleri 2010 yılında tükenmekte. Oysa ABD’nin petrole gereksinimi giderek artıyor. Şu anda bilinen petrol rezervi 112 milyar varil olan Irak, bugünkü üretim temposuyla daha 56 yıl üretim yapacak durumda. 
     Türkiye’yi damardan ilgilendiren gerçek ise, bor rezervleri. Pek çok stratejik üretimde kullanılan ve dünyanın en önemli madenlerinden biri bor madeninin dünyada bilinen rezervlerinin yüzde 70’e yakını Türkiye’de. Bu rezerv, 300 yıl yetecek miktarı ifade ediyor. 
     ABD’nin petrolden sonra bora yüklenmesi ayan beyan ortada. 
     Her şeye rağmen, şu anda ABD saldırısını önleyecek en büyük koza Türkiye sahip. Ya bugün Bush’a boyun eğmeyip dünya dengesini sağlamaya katkıda bulunacaksınız ya da yarın Amerikan hegemonyasına karşı direnecek dünya önünde boynu bükük kalacaksınız. Dahası, bor madenlerinizin peşkeş çekilmesine karşı da direnemeyeceksiniz. 
     Türkiye tarihsel bir şansla ya da kahredici bir tehlikeyle karşı karşıya. 
     
Bir şiir      Türk Eğitim Vakfı’na bağlı, Gebze’deki Özel İnanç Lisesi öğrencilerinin yayımladığı Ayaküstü dergisinde hazırlık sınıfı öğrencilerinden Ece Filiz’in dizeleri 
     "Bizde kara bulutları çeken bir tılsım mı var ne Her bahar umutlarla yeşertiyoruz papatyalarımızı Derken o bulutlar, ah o karalar solduruyor papatyaları. Çaresiz başka bahara’ diyoruz, başka bahara Başka bahara’ diye diye Baharlarımızı tüketiyoruz." 
     
     







Kırk katır, kırk satır 


Kış çilesi, "tezkere" ham hum şaralopu ve Köyceğiz... 


Yol arkadaşı... 


Uçaksavarlar kime 


Kuzey Irak’ta Kürt devleti 


Tavşan kakası 


Sabreden kazanır mı 


Yardımla beraber bütçe ve borç finansmanı 


By-pass’lı tezkere 


Kuzey Irak’a müdahale nedeni 


Dürüst promosyon yapan gazeteye, yüksek tiraj hediye 


Pazarlık ve genç hariciyeci Macit 


Küresel muhalefete ABD katkısı 


Kar kuşları 


Bankaları yüksek bono faizi yaşatıyor 


</TEXT>
</DOC>
