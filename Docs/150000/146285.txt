<DOC>
<DOCNO> 146285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun02.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşim, akıllı ol 
</HEADLINE>
<TEXT>

     ABDULLAH KARAKUŞ Ankara 

     Başbakan Erdoğan, eski Özel Kalem Müdürü Balıkesir vekili Turhan Çömez’in tavsiyesi üzerine uçağı kaçıran Özgür Gençaslan’la yaptığı telefon konuşmasında "Ne istiyorsun kardeşim Özgür, akıllı ol, teslim ol. Ankara’ya gel, ben sana yardım ederim" dedi. İşte yaşanan diyalog 
     Erdoğan Neden yaptın bu işi, ne istiyorsun kardeşim Özgür. Birçok kişiyi üzüyorsun. Aileler perişan. 
     Gençaslan Almanya’ya gitmek istiyorum. Annem ve kızkardeşim sıkıntıda. Onları özledim. Bana yardımcı olun. 
     Erdoğan Yaptığın yanlış. Teslim ol. Akıllı ol, kimseye zarar verme. Böyle yaparak sonuç alamazsın. 
     Gençaslan Benim size sevgim ve saygım var. Ben terörist değilim. Kötü bir niyetim yok. Siz gerçekten Başbakan mısınız 
     Erdoğan Seninle Başbakan olarak konuşuyorum. Sen bu işi bırak ben sana yardımcı olurum. Esenboğa da ben seni karşılarım. 
     Gençaslan Ben nasıl inanayım 
     Erdoğan Yaparım. Sen sakin ol ve teslim ol. Oradakilere kötü bir şey yapma. 
     Gençaslan Siz Atina’ya gelin. 
     Erdoğan Büyükelçimiz ve vekillerimiz orada. Kabul etmezsen Esenboğa’ya geleceksin 
     Gençaslan Tamam. Hepsini bırakacağım. 
     
Emine Erdoğan da devrede      Pilotların hava korsanının üzerinde bomba değil mum olduğunu öğrenme aşaması da ilginçti. Çömez, Gençaslan’ın üzerinde sadece mum olduğunu, İçişleri Bakanlığı yetkililerine eylemcinin kimliğini verdikten sonra öğrendi. Korsanın havaalanına "mum" soktuğunu öğrenen Çömez, Erdoğan, Gençaslan’la görüşürken Başbakan’ın eşi Emine Erdoğan’ı aradı. Uçuş ekibinin bomba sandığı malzemenin mum olduğunu Başbakan’ın pilotlara iletmesini istedi. Eşi tarafından uyarılan Başbakan korsanla görüşürken pilotu telefona istedi ve "Üzerinde sadece mum var. Sakin olun" dedi. 
     
Polise, Eşim hamile’ dedi      Havaalanında Yunan polisince 12 saat sorgulanan Özgür Gençaslan eylemi, "Alman makamlarının kendisine vize vermemesi nedeniyle Almanya’da yaşayan imam nik hlı hamile eşini ziyaret etmek amacıyla" gerçekleştirdiğini söyledi. Dün savcılığa sevk edilen Gençaslan’ın bir süre Almanya’da yaşadığı, ancak sınırdışı edildiği, ruhsal durumunun da iyi olmadığı belirtildi. İstanbul’da düğün salonlarında saz çalarak geçimini sağlayan Gençaslan’ın dosyasının hazırlanması için savcıdan 28 saat isteneceği, sonra tutuklanacağı bildirildi. 
     


GÜNCEL 




























</TEXT>
</DOC>
