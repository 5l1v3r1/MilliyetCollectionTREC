<DOC>
<DOCNO> 108963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/yazar/bila.html </URL>
<DATE> 2002/09/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İbre Gül’den yana 
</HEADLINE>
<TEXT>

     AK Parti lideri Tayyip Erdoğan’ın milletvekili adaylığı YSK tarafından kabul edilmeyince, partinin başbakan adayı kim olur, sorusu gündeme geldi. 
     Kamuoyu yoklamalarına göre seçimden birinci olarak çıkma olasılığı en yüksek parti olarak gösterilen AK Parti için bu sorunun sorulması kaçınılmaz 
     Erdoğan başbakan olamayacağına göre kim olur 
     Henüz YSK kararını vermeden de bu soruya yanıt aranıyordu. Bu görev için ismi öne çıkanların başında Abdullah Gül, Bülent Arınç, Vecdi Gönül, Abdüllatif Şener geliyordu. 
     Erdoğan da CNN - Türk’te Taha Akyol’un benzer sorusunu yanıtlarken ismi kamuoyunda konuşulan bu isimlerden birinin olabileceği anlamında bir mesaj verdi. AK Parti’ye verilecek oyları etkilememek, parti içinde bir mücadele varmış gibi hava yaratmamak amacıyla Erdoğan, seçime kadar bir isim telaffuz etme niyetinde değil. Parti yönetimi de bu kararın doğru olduğu görüşünde. 
     Ancak, bu dört isim arasında ibrenin Gül’den yana olduğu yönünde yaygın bir kanaat var. AK Parti kulislerinde bunun nedeni şöyle sıralanıyor 
     1 - Başbakanı seçme yetkisi Sayın Cumhurbaşkanı’nın. Parti genel başkanları engelli olduğu zaman Cumhurbaşkanı parti tüzüğüne bakıyor. Sayın Ecevit, Köşk’e sağlık nedenleriyle çıkamayınca, Sayın Sezer DSP tüzüğüne bakmış ve Genel Başkan’dan sonra yetkili görünen Genel Sekreter’i Çankaya’ya davet etmişti. Yine aynı ölçüyü kullanırsa, AK Parti tüzüğüne göre, Genel Başkan’dan sonra yetkili olan ve ona vek let eden Siyasi İşlerden Sorumlu Genel Başkan Yardımcısı’dır. O da Abdullah Gül’dür. 
     2 - Abdullah Gül, başından beri Tayyip Erdoğan’ın en yakın çalışma arkadaşıdır. O kadar ki, Erdoğan, Ankara dışındayken, partide yapılan toplantılar için "vek letim Abdullah Bey’ dedir" der. 
     3 - Gül, Fazilet Partisi kongresinde Recai Kutan’a karşı aday olmuş ve genel başkanlığı çok az bir oyla kaybetmiştir. Kongreden sonra da teşkilatı il il, ilçe ilçe gezip görüşlerini almış ve AK Parti’nin kurulmasında teşkilattan aldığı bu izlenim ve geliştirdiği ilişkiler çok etkili olmuştur. Bu nedenle de Gül, AK Parti teşkilatı tarafından en çok sevilen isimlerin başında gelir. 
     4 - Gül, ekonomi doçentidir. Dil bilir. Yurtdışı ilişkileri vardır. Devlet Bakanlığı deneyimine sahiptir. Büyükelçilerle sık sık bir araya gelir. Türkiye’nin ekonomik ve dış sorunları düşünülürse Gül’ün birikimi başbakanlık için daha uygun görülebilir. 
     5 - Gül, hoşgörülü, uyumlu ve anlayışlı bir kişiliğe sahiptir. 
     Eğer AK Parti, 3 Kasım seçimlerinden birinci parti çıkarsa kimin başbakan adayı olarak belirleneceğine partinin yetkili kurulları karar verecek. Ancak bugün yukarıda özetlenen gerekçelerle bu göreve en yakın ismin Abdullah Gül olduğu belirtiliyor. 
     İbre şimdilik Gül’den yana görülüyor. 
     
     







Havanda dövdüğümüz su, "demokrasi" oluyor mu 


Kıyamet günü 


İbre Gül’den yana 


Ölüm değil yaşam, savaş değil barış ama 


Parantez 


İşgal, silah ve şiir 


Ne olacak bu gençlerin hali 


Pazarınızı zehredecek kadar sıkı’ bir yazı 


Yasaklı seçim 


Her koleksiyon, sonu olmayan bir serüven... 


Piyasalardaki sük net devam edebilir mi 


"Yok" derken şimdi de "çok" diye üzülüyoruz 


Temizel’den Çiller’e yanıt gecikmedi 


</TEXT>
</DOC>
