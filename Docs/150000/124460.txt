<DOC>
<DOCNO> 124460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo25.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet, antrenmanlara başladı... 
</HEADLINE>
<TEXT>

     ABD Profesyonel Basketbol Ligi NBA takımlarından Sacramento Kings'de forma giyen ve 1 haftayı aşkın zamandır sakat olan Hidayet Türkoğlu, antrenmanlara başladı. 
     30 Kasım'da el bileğini burkan ve o zamandan bu yana oynayamayan Hidayet ile birlikte geçen sezon meydana gelen ayağındaki sakatlıklar yüzünden uzun süre topallayan ve bu sezon hiç oynayamayan Mateen Cleaves de ilk çalışmasını yaptı. 
     Hidayet ve Cleaves, sağ ayak topuğundaki iltihaplanma nedeniyle 9 maç oynayamayan ancak salı günü Houston Rockets maçının kadrosunda yer alan Yugoslav forvet Predrag Stojakoviç ile birlikte çalıştı. 
     Sacramento Kings'de sakat olan diğer basketbolculardan Mike Bibby'nin hafif çalışmalara başladığı, Scot Pollard'ın ise antrenman için henüz hazır olmadığı bildirildi. 
     Bütün bu sakatlıklara rağmen son 14 maçında 12 galibiyet elde eden Kings, Batı Konferansı Pasifik Grubu'nda 24 maçta 18 galibiyetle lider durumda bulunuyor. 
     





</TEXT>
</DOC>
