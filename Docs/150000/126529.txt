<DOC>
<DOCNO> 126529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yazar/guclu.html </URL>
<DATE> 2002/12/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Gazeteci olmanın zorluğu 
</HEADLINE>
<TEXT>

     Herhangi bir konuda yazı yazdığınızda aldığınız övgü kadar, ağır eleştiriler de geliyor. Toplumun önemli bir kesimi, olaylara h l ak ya da kara perspektifinden bakıyor. Önyargılarından h l kurtulabilmiş değiller. Anlaşılan o ki objektif olmaları daha çok uzun süre alacak... 
     YÖK konusunu ele alalım. YÖK’ü ve Başkanı Gürüz’ü benden daha fazla eleştiren yok. Arşivler ortada. Durum böyle iken Rektörler Komitesi’nin önceki gün yayımladığı bildiriyi köşeme taşıdığım için bir çuval dolusu ağır hakaret içeren mail geldi. Hiçbirinin de tutarlı bir mantığı yok. Pek çoğunun altında da akademik unvanlı imzalar var. Bu da gösteriyor ki eğitimi ne olursa olsun önyargısı olanlar bildiğini okumaya devam ediyor. Bir ilkokul mezunuyla bir profesör aynı konuda aynı düz mantığın savunucusu olabiliyorsa alınan onca eğitim boşuna mı sorusu akla geliyor... 
     Eğer 76 üniversite rektörü bir bildirinin altına imza atıyorsa bu önemli bir olaydır ve dikkate alınması gerekir. YÖK Başkanı’nın bu bildiriyi açıklarkenki sözleri tartışılır. Ama esas olan, dikkate alınması gereken Rektörler Komitesi’nin yayımladığı bildiridir. Biz de öyle yaptık. Ama nedense YÖK’e karşı hıncı olanlar, bu bildiriyi görmezlikten gelip, Gürüz’ün aşırıya kaçan sözlerine takılıp kaldılar... 
     Peki bu konuda YÖK Başkanı maksadı aşan beyanda bulundu da hükümet masum mu Acil Eylem Planı’na konulan maddeler ve YÖK’ün canına okuyacağız, üniversiteleri hizaya getireceğiz söylemlerinin bu sert çıkışta hiç payı yok mu 
     TBMM Milli Eğitim Komisyonu’nun yapısı konusunda da önyargılı eleştirilerin haddi hesabı yok. Sanki doğru bir iş yaptılar da biz alkışlamadık gibi. 
     Eğitim birikim, uzmanlık ve deneyim gerektiren bir iş. Bu konuda ehliyeti olanlar işbaşına gelselerdi daha iyi olurdu. Boşuna zaman kaybolmazdı dedik. Ama ipin ucunu alıp nerelere çektiler... 
     Bakan’ın, danışmanlarının, Milli Eğitim Komisyonu’nun konunun acemisi olduğu bir ortamda hata yapma riski ve zaman kaybı çok daha fazla olur ki bu da hükümeti yıpratmanın ötesinde bir işe yaramaz. 
     Bu arada bazılarınca yaratılmaya çalışılan kutuplaşmanın da yine hiç kimseye bir yararının dokunmayacağı iyi bilinmeli. Önyargılardan kurtulup iş üreten kazanacak, laf üretenler ise unutulup gidecektir... 
     
Mumcu iyi niyetli      Milli Eğitim Bakanı Mumcu, haftalardır geceli gündüzlü çalışıyor. Bunu yakından izliyoruz. Yakında il il dolaşıp sorunları yerinde dinleyecek. Ardından da Milli Eğitim Ş rası’nı toplayarak alacağı kararları sağlam bir zemine oturtacak. 
     Üniversiteler ile samimi bir diyalog içerisine girmek istediği de kesin. Her ne kadar kendisine kuşkuyla bakan rektör sayısı çok gibi gözükse de samimiyetine inananlar da bir hayli fazla. 
     Ama zaman hızla akıp gidiyor. İcraat için harcanacak zaman daha önce bin defa tespit edilmiş sorunları bir kez daha tespit etmekle hovardaca harcanıyor. Uzmanlık ve birikim işte bu yüzden önemli. Mumcu eğer Milli Eğitim değil de Turizm Bakanı olsaydı şimdiye kadar pek çok konuda çok önemli kararlar almıştı. Çünkü sorunları da, neler yapılması gerektiğini de biliyordu. Şimdi ise her şeye sıfırdan başlıyor. 
     İyi de eğitimin kabahati ne 20 yıldır gazeteci olarak eğitimi yakından izliyorum. Hep konunun acemisi bakanlar geldi. Aylarca hatta yıllarca konuları ve sorunları öğrenmek için zaman harcadılar. Tam her şeyi öğrenip icraata sıra geldiğinde ise onlar gitti yerine yine bir başka acemi geldi. Bu yüzden de eğitimin sorunları bir türlü çözülemiyor... 
     Özetin özeti Eğitim camiası gerginlik değil sorunlarına çözüm istiyor. Hem de hemen .. 
     
     







Saddam’ın intiharı 


Hindistan’dan... 


Aktif duruş 


İstikrar öcü değil 


Silahsız savaş 


Savaşı bilen, savaştan korkar 


Gazeteci olmanın zorluğu 


Irak’la savaşın sonucu 


Neden olmasın 


ANAP’ın geleceği 


Fazıl Say, alkışlamamıza da izin verse... 


Avrupa duraklamada, Türkiye büyüyor 


Rusya önemli Tayyip Bey 


</TEXT>
</DOC>
