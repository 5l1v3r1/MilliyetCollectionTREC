<DOC>
<DOCNO> 107699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/spor/spo15.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Osmaniye’den anlamlı bağış      ÜÇÜNCÜ Lig 1. Grup’ta yer alan Osmaniyespor, bugün sahasındaki Vanspor maçının gelirini trafik kazası geçiren Sakaryaspor’a bağışlayacak. Genel Kaptan Oğuz Besen, "Taraftarlarımızın bu maça her zamankinden daha fazla ilgi göstermelerini bekliyoruz" dedi. 
     
Vedat Bayram’dan yeni bir proje      İSTANBUL Gençlik ve Spor İl Müdürü Vedat Bayram, "100 Gönüllü 100 Tesis" projesinin ardından başlattığı "100’lerden 100 Binlere Spora Katılım Projesi"ni tanıttı. Her yaştan İstanbullu’ya bilinçli spor hizmeti vermeyi amaçlayan projenin tanıtımına Milli Takım Teknik Direktörü Şenol Güneş de katıldı. Vedat Bayram, "İnsanlarımızın topluca ve disiplinli bir şekilde spor yapmasını sağlamak istiyoruz" dedi. Öte yandan Şenol Güneş ve ekibinin, 23 - 25 Eylül tarihlerinde Polonya’da düzenlenecek olan 5. Milli Takım Teknik Direktörleri Konferansı’na katılacağı açıklandı. 
     
Elvan Can 8. oldu      FRANSA’NIN başkenti Paris’te yapılan Grand Prix atletizm yarışlarının finalinde Elvan Can 3000 bin metre bayanlarda 9.01.50 ile sekizinci oldu. Can, bu sonuçla klasmandaki yerini korudu ve para ödülüne hak kazandı. 10 atletin mücadele ettiği yarışta Rumen Gabriela Szabo 8.56.29’luk derecesiyle birinciliğe uzandı. 
     
Yağmur engeli      KEMER Kulüp Binicilik Tesisleri’nde başlayan Sonbahar Kupası yarışmaları, şiddetli yağmur nedeniyle, 2. yarıştan itibaren kapalı maneje alındı. 100 santim engelli yarışta birinciliği Sinan Gencer "Antonio" adlı atıyla, 110 santim engelli yarışı da Tunç Çapa "Formonabil" isimli atıyla ilk sırada tamamladılar. Yarışmalar bugün sonuçlanacak. 
     
Ay’dan Türkiye rekoru      ÇORUM’DA devam eden Büyük Erkekler ve Bayanlar Bireysel Türkiye Halter Şampiyonası’nın ikinci günü büyük çekişmeye sahne oldu. Bayanlar koparmada üçüncü hakkında 95 kilo kaldıran Döndü Ay, Türkiye rekoru kırdı. 
     
Emre’yle üç dakika      İTALYA Ligi’nin ilk haftasında Emre Belözoğlu ve Okan Buruk’un takımı Inter, Torino’yu 1 - 0 yenmeyi başardı. Inter’in bu karşılaşmadaki tek golünü 23. dakikada Vieri atarken, Emre Belözoğlu bitime 3 dakika kala Recoba’nın yerine girdi. Teknik Direktör Hector Cuper, bir diğer temsilcimiz Okan Buruk’u ise kadroya almadı. 
     
Gençlerden 2 altın 4 gümüş, 2 bronz      33. Balkan Gençler Atletizm Şampiyonası’nın ilk günü kızlarda 55 puanla üçüncü, erkeklerde ise 59 puanla dördüncü olduk. Burhan Felek Kompleksi’ndeki yarışlarda 400 engellide Serpil Koçak 1.01.62, ciritte de Berna Demirci 46.44 ile birinci oldu. Bayanlar 400’de Özge Gürler 56.68 , erkekler çekiçte Mertcan Üçem 63.95 , 1500’de Halil Akkaş 3.52.45 ve 5 binde Selahattin Selçuk 14.40.26 gümüş, bayanlar 1500’de Arzu Berk 4.32.80 ve diskte Şirin Ekin 41.24 bronz kazandı. Yunanlı çekiççi Papantoniou 70.28 ile Balkan Rekoru kırdığı müsabakalarda bayanlar 3 adım ve sırıkla atlama yarışları yağış nedeniyle ertelendi. n SEDAT HARDAL 
     
Üsküdar Belediye 2. turda      BAYANLAR Avrupa Hentbol Federasyonu Kupası ilk tur rövanş maçında Kıbrıs Rum kesiminin Latsia Lefkoşa takımını 45-25 yenen Üsküdar Belediyespor, 2. tura yükseldi. Temsilcimiz karşılaşmanın ilk yarısını ise 21 - 13 önde kapadı. Bu arada maç öncesinde Üsküdar Belediyesporlu oyuncular, rakiplerine birer gül verdi. Konuk ekip oyuncuları bu gülleri tribündeki taraftarlara atarak, büyük alkış aldılar. Erkekler Şampiyonlar Ligi’nde ise ASKİ, Yunanistan’ın Panellinios takımına 26-25 yenilerek elendi. 
     



 SPOR 
































</TEXT>
</DOC>
