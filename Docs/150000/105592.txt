<DOC>
<DOCNO> 105592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun05.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
E.’yi yufkacı kurtarmış 
</HEADLINE>
<TEXT>

Fatih’teki bir evde üç gün tecavüze uğrayan 21 yaşındaki E.’nin pencereden attığı notu bulan yufkacı çırağı, "Onu öldüreceklerini yazmıştı, şok oldum" dedi 
     M. AKİF ERDEM İstanbul 

     Fatih’te bir doktor tarafından eve kapatılarak tecavüz edilen E.Y.’nin 21 pencereden attığı notu bularak kurtulmasını sağlayan 17 yaşındaki yufkacı çırağı N. Ç., korku dolu dakikaları anlattı. "Karşı apartmanın üçüncü katında, bir genç kız pencereden eliyle işaretler yapıyordu" diyen Ç. sözlerini şöyle sürdürdü 
     "Onu daha önce hiç görmemiştik. Önce kime işaret yaptığını anlamaya çalıştık. Bir şeyler anlatmaya çalışıyordu. Apartmanın hemen altındaki bakkalı çağırmamızı istiyor diye düşündük. Ancak, şaşkınlıktan ne yapacağımızı bilemedik. Sadece ona bakıp, Ne istiyor’ diye düşündük. Oldukça tedirgindi. Pencereden bir k ğıt attı. Şaşkınlığımı attıktan sonra, karşı kaldırıma geçip attığı k ğıdı aldım. Katlanmış k ğıdı açtığımda, Yalvarırım hemen polise haber verin. Acilen kurtarın, beni öldürecekler’ yazısını okudum. Bir kez daha şok oldum. Doğru mu acaba ’ diye düşünürken, bir taraftan da ne yapmam gerektiğine karar vermeye çalışıyordum." Ç.’nin koşarak notu ilettiği kahvehane işletmecisi Cahit Dumrul da, kızın yazdıklarını okuyunca durumun ciddi olduğunu anladığını ve 155 Polis İmdat’ı aradığını söyledi. 
     
     POLİS ÇİLİNGİR ÇAĞIRDI’ 
     Dumrul, "Kısa süre sonra polis ekibi geldi. Onlara kızın bulunduğu daireyi gösterdik. Polis kapıyı çaldı, ancak evdekiler açmadı. Bunun üzerine çilingir çağırdılar. Çilingirin yardımıyla kapıyı açtıktan sonra içeri giren polis, genç kızı korkudan titrerken buldu. Şoka girmişti. Daha sonra göz doktoru ve psikiyatr arkadaşı evden çıkarıldı." 
     
     E.Y.’nin babasından şok iddia 
Kızımın akli dengesi bozuk’      Göz doktoru Y.K’nin 3 gün boyunca tecavüzüne uğradığı iddia edilen E.Y.’nin babası Kemal Y. de, Fatih Cumhuriyet Savcısı’na verdiği ifadede, kızının akli dengesinin bozuk olduğunu, birkaç yıl önce yaklaşık bir ay tedavi gördüğünü ve ilaç aldığını belirtti. Y.K.’nin, kızının aciz durumundan yararlandığını öne süren Kemal Y., sanıktan şik yetçi olduğunu söyledi. Savcılık, genç kızı, akli durumunun tespiti için Adli Tıp Kurumu’na sevk etmeye karar verdi. 
     



 GÜNCEL 





















</TEXT>
</DOC>
