<DOC>
<DOCNO> 143057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/sontur16.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, geçen hafta Türkiye'ye gelmiş... 
</HEADLINE>
<TEXT>

     Irak Kürdistan Demokratik Partisi IKDP önde gelen isimlerinden Neçirvan Barzani'nin geçen hafta Türkiye'ye çağrılarak Silopi'de yetkililerle görüştüğü öğrenildi. 
     8 Mart'ta Silopi'ye davet edilen Neçirvan Barzani'ye, Türkiye'nin, Kuzey Irak'ı işgal etmek gibi bir planının olmadığı, Irak'ın toprak bütünlüğünden yana olduğu ve bölünmesine izin vermeyeceği mesajı verildi. 
     Görüşmede, Türkiye'nin Kuzey Irak'ta 11 yıldır süren güven ortamına katkısı dile getirildi ve bazı kaygıların basın yoluyla değil, doğrudan görüşme yoluyla giderilmesinin daha doğru olacağı belirtildi. 
     Olası savaşta yeni bir insani dramın yaşanmaması için Türkiye'nin her türlü önlemi aldığı, bu bağlamda Kuzey Iraklı Kürtlerin en büyük güvencesinin Türkiye olduğu anlatıldı. 
     IKDP'nin Ankara temsilcisi Sefin Dizayi'nin Neçirvan Barzani ile yapılan görüşmeden sonra Dışişleri Bakanlığı'na çağrılarak, IKDP lideri Mesut Barzani'ye iletilmek üzere Türkiye'nin görüşlerini içeren bir mektubun verildiği öğrenildi. 
     





</TEXT>
</DOC>
