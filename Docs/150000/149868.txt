<DOC>
<DOCNO> 149868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/spor/spo03.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
100 AĞARTAN TABLO 
</HEADLINE>
<TEXT>

Altay maçındaki golüyle "Dalya" diyen Arif Erdem, Galatasaray tarihinde görev yapan futbolculardan 120'si ile birlikte oynadı. 8 teknik direktörle de beraber çalıştı 
     ASLIHAN ÇİL 

     Kupalara doymadı 
     YIL 1991-1992... Mustafa Denizli'nin ilk kez ona Galatasaray formasını giydirdiğinde henüz çok küçüktü. Aradan geçen 11 yıllık süreçte Arif Erdem büyüdü. Denizli ile başlayan serüvende Sarı - Kırmızılı yıldız, Feldkamp, Hollmann, Saftig, Müfit Erkasap, Souness, Lucescu ve Fatih Terim ile birlikte çalıştı. Bu dönem içerisinde 7 lig şampiyonluğu, birer kez de Süper Kupa'yı ve UEFA Kupası'nı kaldırmanın mutluluğunu yaşadı. 
     
     Kimler geldi, geçti 
     SON olarak Altay'a attığı golle "100'ler Kulübü"nün 23. üyesi olan Arif Erdem, 319 oyuncunun görev yaptığı Galatasaray'da 120'si ile birlikte forma giydi. Yani, Cim - Bom'un tarihinde oynayan futbolculardan 3'te biri, Arif Erdem ile birlikte sahaya çıktı. Üstelik, bunlardan 96'sını da yolcu etti. Jardel, Hakan Şükür, Adrian İlie, Boliç, Kubilay, Roman Kosecki gibi Avrupa'nın yıldızları geldi geçti ama o yine Galatasaray formasıyla sahada... 
     
Aslan'da işbaşı      GALATASARAY, cuma günü deplasmanda oynayacağı Göztepe maçının hazırlıklarına dün akşam yaptığı antrenmanla başladı. Çalışmaya sakat olan Ergün dışında tüm futbolcular katılırken hafif sakatlığı bulunan Hakan Ünsal düz koşu yaptı. Bu arada aslarla yedekler arasında yapılan maç kıran kırana geçerken Emre Aşık ve Ayhan sakatlanarak antrenmanı yarıda bıraktı. Berkant'ın iyileşerek çalışmalara başlaması teknik heyeti memnun etti. 
     
Herkes para vermeye hazırEski yöneticilerin, "Üzerimize düşeni yapmaya hazırız" demesi, Başkan Canaydın'ı mutlu etti 
     HALİL ÖZER 

     GALATASARAY Yönetimi tarafından düzenlenen "Arama Konferansı", Başkan Özhan Canaydın'ın yüreğine su serpti. Toplantıya katılan 80 kişinin çoğunluğu, üzerine düşen mali yükümlülüğü yapmaya hazır olduklarını belirtti, para vermeye hazır olduklarını ifade etti. Bundan mutluluk duyan Canaydın, prensipler çerçevesinde bu işin gerçekleşmesini istedi. 
     BUNA göre, eski bir yönetici transfer edilecek futbolcunun masrafını üstlenirken, bazıları da bir araya gelip yeni projelere kaynak yaratacak. Öte yandan mevcut borç yapısının yeniden düzenlenmesini isteyen eski idareciler, bunların uzun vadeye yayılmasını istedi. Mali kaynak arayışının yanında, kulüpte tasarruf için de ciddi çalışma yapılacak. 
     
Canaydın 1905'te      1905 GSYİAD Galatasaraylı Yönetici ve İşadamları Derneği tarafından Hilton Oteli'nde düzenlenen yemeğe katılan Özhan Canaydın, burada Sarı - Kırmızılılar'a umut dağıttı. Canaydın, kulüpte mali ve idari disiplini sağladıklarını belirterek, "Borcumuz 105 milyon dolar. 100. yılımız olan 2005'te borçları sıfırlamayı planlıyoruz. Florya'da petrol kuyusu yok. Bu yüzden uzun vadede borçlanarak sorunları aşacağız. Haziran ya da Temmuz'da stadın yıkımına başlanacak" dedi. 
     


SPOR 



























</TEXT>
</DOC>
