<DOC>
<DOCNO> 103476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy09.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvrıkoğlu son kez katıldı 
</HEADLINE>
<TEXT>

     ANKARA Milliyet 

     Genelkurmay Başkanı Hüseyin Kıvrıkoğlu, görev süresinin dolması öncesinde son kez Milli Güvenlik Kurulu MGK toplantısına katıldı. Cumhurbaşkanı Ahmet Necdet Sezer ve Başbakan Bülent Ecevit, toplantıda Kıvrıkoğlu için birer teşekkür konuşması yaptı. MGK ağustos ayı olağan toplantısı, dün Cumhurbaşkanı Ahmet Necdet Sezer’in başkanlığında Çankaya Köşkü’nde gerçekleştirildi. Yeni atanan bağımsız bakanlar İçişleri Bakanı Muzaffer Ecemiş ve Adalet Bakanı Aysel Çelikel ise ilk kez bir MGK toplantısına katıldı. MGK’da, YÖK yetkililerinin de katılımı ile yükseköğretim kurumlarının sorunları masaya yatırıldı. Kurul üyeleri, YÖK’ten geçen öğretim yılında sağlanan "huzurun" devamını isterken, irticai faaliyetler ile aşırı sol akımlara "nefes" aldırılmamasını istedi. Kurulda, KDP’nin günlük yayın organında yer alan "küstah" tehditler de masaya yatırıldı. 
     



 SİYASET 





















</TEXT>
</DOC>
