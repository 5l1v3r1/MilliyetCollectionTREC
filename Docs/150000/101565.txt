<DOC>
<DOCNO> 101565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/spo08.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginsiniz yine 
</HEADLINE>
<TEXT>

Kara Tahta 
     Lige taze bir başlangıç yapmak için verilen mesajlar, "Aman temiz olsun" diye edilen dualar ne çabuk unutuldu Yani "olay" başlığını atmak için mutlaka yumrukların havada uçuşması, küfürlerin "bip" sansürüyle mikrofonlara yansıması mı gerekiyor Hayır... Soğuk savaşın düğmesine basılması, gerginlik yaratılması da "olay" sözcüğünün manşetlere taşınması için yeterli olabilir... 
     Lafı uzatmadan Bursaspor - Beşiktaş maçı sonrası gelişen gerginliğe bir göz atalım. Metin Tokat penaltıyı vermiş, artık karardan hatta beraberlik skorundan dönüş yok.. Hata yapmış ya da yapmamış... Ama yöneticilerin verdiği demeçlere bakın "Hakem oyunları yine mi başladı Bu taraftarı nasıl engelleriz ". Eee, "aba altından sopa göstermek" için daha erken değil mi İnsaf beyler, dakika bir gol bir... Bakın dün ne oldu Metin Tokat mahkemeye gitti. Hakemler, İnönü Stadı’nı bırakarak, Beşiktaş’ı protesto etti. Ve Beşiktaşlı yöneticilere, federasyonun Disiplin Kurulu resti ile ortam yine gerildi... Daha 33 hafta var. Nasıl biter, bu maraton nasıl sürer, meçhul... Düşünün beyler... Bir kez daha düşünün... 
     
     HAFTANIN SÖZÜ 
     Fenerbahçe’nin iyi bir sonuç alması için Feyenoordlu futbolcuların sahada kalçalarını ısırması gerekiyor. 
Erman Toroğlu 





 SPOR 

























</TEXT>
</DOC>
