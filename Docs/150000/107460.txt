<DOC>
<DOCNO> 107460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur12.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakıcılık yaptığı çocuğun ölümüne neden oldu... 
</HEADLINE>
<TEXT>

     Kayseri'de, evinde baktığı bebeğin ölümüne neden olduğu iddiasıyla yargılanan bakıcı kadına, 7 yıl 5 ay hapis cezası verildi. 
     Kayseri 1. Ağır Ceza Mahkemesi'nde yapılan duruşmada, tutuklu sanık Fatma Adsız, bakıcılığını yaptığı 11 aylık Didem Yaşar'ın ölümünde herhangi bir ihmali ve kastının bulunmadığını söyledi. 
     Didem'in, oyun oynadığı sırada kanepeden başının üstüne düştüğünü, bu nedenle hayatını kaybettiğini anlatan Adsız, mahkeme heyetinden beraatini istedi. 
     Mahkeme heyeti, ölüm ve otopsi tutanaklarında yer alan, ''bebeğin kafatasındaki çatlakların, sert bir cisimle vurulması sonucu ortaya çıktığı'' ibaresini esas alarak, kasten adam öldürmek suçundan yargılanan sanığa, 7 yıl 5 ay hapis cezası verdi. 
     Abit Yaşar'ın kızı Didem Yaşar, bakıcısı Fatma Adsız'dan alındıktan 1 saat sonra, tedavi için götürüldüğü Erciyes Üniversitesi Tıp Fakültesi Hastanesi'nde hayatını kaybetmiş, Yaşar ailesinin şikayeti üzerine bakıcı kadın tutuklanmıştı. 
     





</TEXT>
</DOC>
