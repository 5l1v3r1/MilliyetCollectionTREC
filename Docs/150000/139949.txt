<DOC>
<DOCNO> 139949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sontur20.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Genel Başkanı Özdemir "Anavatan Partisi dimdik ayakta" 
</HEADLINE>
<TEXT>

     Anavatan Partisi Genel Başkanı Ali Talip Özdemir, partisi hakkında yürütülen soruşturmayla ilgili olarak, "ANAP'ın kapatılması spekülasyonu gündeme geldi. Hiç kimsenin şüphesi, endişesi olmasın, Anavatan Partisi dimdik ayakta" dedi. 
     ANAP İstanbul İl Başkanlığı'nda partisine katılımlar nedeniyle düzenlenen törende konuşan Özdemir, partisinin yükselişe geçtiği zamanlarda kamuoyunda entrikalar baş gösterdiğini ileri sürerek, şunları söyledi 
     "ANAP'ın kapatılması spekülasyonları gündeme geldi. 'Nereden çıktı' diye inceledik. Bize resmi bir şey intikal etmemiş olmasına rağmen basında ciddi bir dedikodu gündeme getirildi. 20 yıl bu ülkeye onurla haysiyetle hizmet ettik. Eğer bir sıkıntı varsa, bazı arkadaşlarımızın birtakım meselelerini ön plana çıkarmışsa, o mutlaka izale edilir. ANAP kuruluşundan itibaren büyük bir partidir. Hiç kimsenin endişesi olmasın, hiçkimse moralini bozmasın. Anavatan Partisi dimdik ayakta. İnşallah iktidara doğru yürümekte." 
     





</TEXT>
</DOC>
