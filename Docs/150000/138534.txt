<DOC>
<DOCNO> 138534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yazar/sazak.html </URL>
<DATE> 2003/02/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ceyar Bush’a karşı 
</HEADLINE>
<TEXT>

     Ceyar, geçenlerde Bush’un Amerika’yı faşizme götürdüğünü savundu. 
     11 Eylül’den sonra ABD’nin demokrasi ve insan hakları alanında kabuk değiştirdiği görünür bir gerçek. 
     İnsanların yaşamını "korkular" belirliyor, yönetim ise her gün biraz daha "militan demokrasi"ye kayıyor. Irak’a demokrasi getirme iddiasındaki Bush yönetimi, ülkesinde tersini uyguluyor. ABD’nin dünyayı yeniden parsellemeye dönük "askercil politikalarını" tartışmanın zemini yok. Soğuk savaş yıllarında bile kamuoyu daha duyarlıydı. Amerikan medyası toplumu sadece "görünmeyen düşman"a şartlıyor. 
     New York’taki rafineri yangınının akla kazadan önce 11 Eylül’ü getirmesi de bu yüzden. Bush yönetimi, haftalardır ABD’nin kimyasal ya da nükleer saldırıya uğrayacağı konusunda uyarılar yapıyor. 
     Bakanlar televizyona çıkıp, 17 Ağustos depremi sonrasında İstanbul’u saran korku gibi, kitlesel imhaya yol açacak bir eylem sonrasında "aileler kent dışında buluşma yeri seçmelerini" ve sağ kalanların bulundukları yeri terk etmelerini öneriyorlar. 
     TV ekranlarında şimdiden "turuncu" terör alarmı var. Bu renk "kırmızı"ya döndüğünde Amerikalılar arabalarına binip "Independence Day" filmindeki gibi kentleri terk edecekler. 
     Her gün bu haberlerle şartlanan ABD kamuoyunda Bush’un politikasını özgürce tartışmak olası mı 
     Ceyar dizisi gibi, Bush’u da izlemek zorundasınız. Daha kötüsü, yangın, kaza gibi olayların bile "terör" korkusunu tetiklemesi sonucu Amerikan toplumunun giderek içe kapanması, dışarıdan geleceği varsayılan tehlikelere karşı "yabancı düşmanlığının" artması. Özgür tartışmadan, eleştiriden kaçan, tutucu ve katı milliyetçi bir dönüşüme uğruyor ABD. 
     Dünyanın her yanında çarpışan ama bunu niye yaptıklarını bilmeyen "evrenin askerleri" gibi, savaş makinesi robotlar. Ve onlara her gün, "kötülerin silahsızlandırılması" gerektiğini anlatan Başkanları. 
     Sıradan Amerikalı ne yapsın 
     Uzay mekiği Columbia’nın düşen parçalarına bakıp "nükleer savaş başladı mı" diye düşünmekten başka çareleri var mı 
     Şikago’da bir gece kulübünde eğlenirken korumaların sıktığı göz yaşartıcı spreyden paniğe kapılıp birbirini ezen, dumandan boğulan onlarca gence ne demeli Köşe başındaki doğal gaz hattında kaçak alarmı verilse, Washington’un yarısında hayat durabiliyor. 
     Bush yönetiminin arkasındaki petrol ve silah lobisi 11 Eylül trajedisini "dünyayı istilanın" aracı olarak kullanıp Amerika’yı "korku imparatorluğu" haline getirdi. 
     Faşizme sürüklenmekten yakınan Ceyar Bush’un yanında masum kaldığını söylüyor. 
     
     







Çıktım erik dalına, anda yedim üzümü 


Kanalda diyalog 


Uzlaşmaya doğru 


Tayyip Erdoğan’la daldan dala... 


Rötarlı Sevgililer Günü 


Krizde bir başbakan portresi 


YÖK yasası bu haliyle TBMM’den geçer mi 3 


Hangi ünlünün yatağında uyumak istersiniz 


Kıssadan hisseyi siz bulun 


Ceyar Bush’a karşı 


Lezzetlerin seyahatleri engellenemez 


İmparatorluk ve sokaklar 


Gezi tazminatı 


Bir maraza çıksa da ekonomiyi kurtarsak 


İstanbul’da gökdelen yapılacak arsa kalmadı 


</TEXT>
</DOC>
