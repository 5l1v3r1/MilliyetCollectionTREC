<DOC>
<DOCNO> 136231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sontur19.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Levent Rotary Kulübü'nün kurucusu boğazı kesilerek öldürüldü 
</HEADLINE>
<TEXT>

     Levent Rotary Kulübü'nün kurucusu ve eski başkanlarından Ali Asaf Yenisey, gasp amacıyla evine gelen 2 kişi tarafından öldürüldü. 
     İl Jandarma Komutanlığı'ndan alınan bilgiye göre, Zekeriyaköy Vişne Mahallesi 1 B Sokak 15 numarada eşi Mihriban Ayten Yenisey'le 75 yaşayan Ali Asaf Yenisey'in evine 85 , 2 kişi geldi. 
     Kendilerine direnmeye çalışan Asaf Yenisey'i bıçakla boğazını keserek öldüren 2 kişi, Ayten Yenisey'den tehditle 250 milyon lira alarak kaçmaya başladı. 
     Yenisey'in alarm düğmesine basması üzerine harekete geçen Zekeriyaköy Jandarma Karakolu ekipleri, yolda karşılaştıkları Ermeni uyruklu Gagok Gerigora 27 ve Ali Sunar'ı 37 yakalayarak gözlem altına aldı. 
     Karakola getirilerek sorgulanan 2 kişiden Gerigora'nın, aynı mahallede bahçıvanlık yaptığı ortaya çıktı. 
     Zanlıların sorgularında, birlikte alkol aldıktan sonra gasp amacıyla Yenisey'in evine gittiklerini ve Ali Sunar'ın kendilerine direnmeye çalışan Yenisey'in boğazını bıçakla keserek öldürdüğünü anlattıkları öğrenildi. 
     Bu arada Mihriban Ayten Yenisey de jandarma karakoluna giderek olaya ilişkin ifade verdi. 
     Cesedi Adli Tıp Kurumu Morgu'na kaldırılan Asaf Yenisey'in, 1972 yılında kurulan Levent Rotary Kulübü'nün kurucu üyelerinden olduğu, 1973-74 yıllarında da başkanlığını yürüttüğü bildirildi. 
     





</TEXT>
</DOC>
