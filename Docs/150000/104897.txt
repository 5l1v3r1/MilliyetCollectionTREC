<DOC>
<DOCNO> 104897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/ekonomi/eko07a.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz ağustosta terletti 
</HEADLINE>
<TEXT>

Ağustosta dolara yatırım yapanlar yüzde 4, euro’ya yatıranlar yüzde 3.4 zarara uğrarken, faizdeki yatırımcılar kazançlı çıktı 
     EKONOMİ SERVİSİ 

     Ağustos ayında dövize yatırım yapanlarlar zarar etti. Seçim kararının alınmasının ardından Türk Lirası karşısında değer kaybetmeye başlayan dolar, ağustosta yatırımcısını yüzde 4, euro da yüzde 3.4 kayba uğrattı. Ağustosta yalnızca mevduat ve kamu kağıtlarına yatırım yapanlar kazanç sağlayabildi. Ağustosta zarara uğratmasına rağmen, ilk sekiz ay itibariyle dolar yüzde 12.1, euro yüzde 24.7, sterlin yüzde 19, Japon Yeni de yüzde 24.8 oranında kazanç sağlandı. Ağustosta borsaya yatırım yapanlar ise yüzde 6.7 oranında kayıpla karşılaştı. Borsa yatırımcısının ilk sekiz aylık dönemdeki kaybı yüzde 30.7’ye ulaşırken, son bir yıldaki kaybı yüzde 3.4 düzeyinde oluştu. Ağustosta altın yatırımcısının kaybı yüzde 1.8 olurken, ilk sekiz ayda ise yüzde 26.7’lik kazanç sağladı. Altına yatırım yapanların yıllık getirisi ise yüzde 34.4 oldu. 
     
     Faiz kazandırdı 
     Ağustosta sadece mevduat ve kamu kağıtlarına yatırım yapanlar kazanç sağladı. Ay başında açılan üç ay vadeli mevduatın stopajdan arındırılmış aylık net getirisi yüzde 3.6 olarak gerçekleşti. Bir ay vadeli kamu kağıtlarının getirisi de yüzde 2.3 oldu. 
     
Yatırım araçlarının ağustos ayı getirileri Yatırım aracı Ağustos Ocak - Ağustos Son bir yıl Mevduat Üç ay 3.6 34.8 63.5 Altı ay 3.8 37.6 65.4 Biryıl 4.2 39.2 57.6 Döviz Euro -3.4 24.7 28.6 Dolar -4.0 12.1 19.4 Döviz sep. -3.7 17.2 23.2 Sterlin -5.4 19.0 26.5 Japon Yeni -2.2 24.8 20.4 Hazine bonosu Bir ay 2.3 19.2 33.0 Üç ay 3.5 27.0 43.3 Altı ay 6.3 39.2 61.4 Altın -1.8 26.7 34.4 İMKB -6.7 -30.7 -3.4      
     



 EKONOMİ 






















</TEXT>
</DOC>
