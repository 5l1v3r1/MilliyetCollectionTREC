<DOC>
<DOCNO> 117672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko08.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan ortak TIM, Aria’daki aktiflerinin değerini düşürdü 
</HEADLINE>
<TEXT>

     EKONOMİ SERVİSİ 

     Türkiye’de faaliyet gösteren GSM cep telefonu şirketi Aria’nın İtalyan ortağı TIM Telecom İtalia Mobile , Aria’daki aktiflerinin defter değerini’ 1 milyar 258 milyon Euro düşürdüğünü açıkladı. 
     TIM Yönetim Kurulu’nun dün yaptığı toplantı sonrasında yapılan yazılı açıklamada, yüzde 49 hissesine sahip olunan Aria’daki katılımın defter değerinin düşürüldüğü belirtildi. Basın bürosundan yapılan açıklamada da değer düşürme işleminin ortaklığın değeri’ ile ilgisi olmadığı, aktiflerin defter değerinin azaltılması’ işlemi olduğu bildirildi. 
     TIM, Türkiye’deki Aria dışında, Venezüella’daki Digitel Venezüella şirketindeki ortaklığının defter değerini de 75 milyon Euro düşürürken, genel sebep olarak "Piyasa değerleriyle denkleştirme ve büyüme planında yeniden yapılanma" gösterildi. 
     Bu arada açıklanan raporda, TIM’in 2002’nin 9 ayında bir önceki yılın aynı dönemine göre yüzde 16.5’lik artışla 1 milyar 252 milyon Euro’luk k r elde ettiği, kaybın ise 43 milyon Euro olduğu bildirildi. 
     TIM böylelikle, yurtdışındaki yatırımlarından sadece Türkiye ve Venezüella’da aktiflerin defter değerini azaltma yoluna giderken, İspanya, Avusturya, Yunanistan ve Brezilya’da bu uygulamayı yapmadı. 
     



 EKONOMİ 


















</TEXT>
</DOC>
