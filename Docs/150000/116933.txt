<DOC>
<DOCNO> 116933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun52.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Senegal devlet başkanı, hükümeti feshetti... 
</HEADLINE>
<TEXT>

     Senegal Devlet Başkanı Abdulaye Wade, Başbakan Mame Madior Boye hükümetini feshetti. 
     Devlet radyosunun haberine göre, devlet başkanlığı kararnamesinde, ''Başbakan Mame Madior Boye'nin başbakanlığı sona ermiştir. Sonuç olarak bakanların görevleri de son bulmuştur'' denildi. 
     Radyonun haberinde, feshedilen hükümetin, yeni başbakan ve bakanlar kurulu belirleninceye kadar geçici hükümet olarak görev yapacağı belirtildi. 
     Senegal'in hiçbir partiye mensup olmayan ilk kadın başbakanı Boye, göreve Mayıs 2001'de gelmişti. Devlet Başkanı'nın, lideri olduğu Demokratik Senegal Partisi'nden birini başbakan atamak istediği öne sürülüyor. 
     





</TEXT>
</DOC>
