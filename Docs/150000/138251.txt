<DOC>
<DOCNO> 138251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo25.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de transfer... Gary Payton Milwaukee Bucks'a transfer oldu 
</HEADLINE>
<TEXT>

     ABD Profesyonel Basketbol Ligi NBA'de Batı Konferansı Pasifik Grubu altıncısı Seattle Supersonics'in oyun kurucusu Gary Payton, Doğu Konferansı Merkez Grubu üçüncüsü Milwaukee Bucks'a transfer oldu. 
     2 takım, takas yoluyla toplam 5 oyuncu değişikliği yaptı. 
     Cuma günü 1000. kez Supersonics'in formasını giyen Payton, eski antrenörü George Karl ile de yeniden biraraya geldi. 
     Payton ile birlikte Dasmond Mason da Bucks'a giderken Ray Allen, Kevin Ollie ve Ronald Murray, Bucks'dan Supersonics'e transfer oldu. 
     Supersonics, Elden Campbell karşılığında Kenny Anderson'ı da New Orleans Hornets'a vermişti. 
     NBA Ligi'nin önde gelen oyun kurucularından olan ve 9. kez All-Star takımına seçilen 34 yaşındaki Gary Payton, 13 sezon formasını giydiği Supersonics ile geçen yıl 7 yıllık sözleşme imzalamış, bu sezon da takımdan 13 milyon dolar almıştı. 
     Seattle Supersonics forması altında son maçında 31 sayı kaydeden Payton'ın, maç başına 20.8 sayı ve 8.8 asist ortalaması bulunuyor. 
     25 yaşındaki Mason'ın 3 sezonda 14.1 sayı, 6.4 ribaunt, 71 milyon dolara 6 yıllık sözleşme yapan ve 4 sezon All Star'da oynayan 27 yaşındaki Allen'ın, 21.3 sayı, 3.5 asist, 30 yaşındaki Ollie'nin 5.7 sayı ve 3.4 asist ortalaması var. 23 yaşındaki Murray ise bu sezon yalnızca 12 maçta oynayabildi. 
     





</TEXT>
</DOC>
