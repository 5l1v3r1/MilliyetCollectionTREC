<DOC>
<DOCNO> 104131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/siyaset/siy09.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hikmet Çetin de çağrı bekliyor... 
</HEADLINE>
<TEXT>

     ANKARA Milliyet 

     CHP, milletvekili aday adaylarının gözdesi oldu. DSP’li 6’lar ve TDP Genel Başkanı Sema Pişkinsüt, CHP Genel Başkanı Deniz Baykal’ın çağrısını beklerken, Dışişleri Bakanlığı’ndan TBMM Başkanlığı’na kadar birçok önemli görevde bulunan Hikmet Çetin de aday adaylığı başvurusu yaptı. Çetin, Ankara, İstanbul ve İzmir’in "uygun yerlerinden" aday gösterilmek isteyince, talebini ileteceği Baykal’ı bulamadı. Çetin’in özellikle Baykal ile görüşmek istediği, ancak amacına ulaşamayınca Genel Sekreter Önder Sav’la görüşmekle yetindiği belirtildi. Çetin, Milliyet’in sorusu üzerine hangi ilden aday olmak istediğini açıklamazken, bu yönde talebinin olmadığını ancak isterse yöneticilerle görüşebileceğini söyledi. 
     



 SİYASET 



















</TEXT>
</DOC>
