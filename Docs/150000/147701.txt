<DOC>
<DOCNO> 147701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yazar/theper.html </URL>
<DATE> 2003/04/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Mali raporları inceleyin 
</HEADLINE>
<TEXT>

     Siz şirketten hisse senedi almakla şirkete ortak olmuşsunuz. Şirkete ortak olduktan sonra şirketin karından pay alabilirsiniz, o da şayet şirket kar etmişse. Kar etmemişse ödenecek para da yoktur. Dolayısı ile size para ödenebilmesi için önce şirketin kar etmesi sonra bunların dağıtımına dair karar alması gerekir. Şirket zarar etti ise size de dağıtacak parası yoktur. Peki şirketin kar mı ettiğini zarar mı ettiğini nasıl bileceksiniz 
     Bunu öğrenmek için bir kere şirketin her yıl yapılması zorunlu olan olağan genel kurullarını takip edeceksiniz. Gene kurulları takip edemiyorsanız şirkete başvurup şirketin mali raporlarından bir örnek talep edebilirsiniz. Buradan şirketin karda mı, zarar da mı olduğu anlaşılacak. Bu anlattıklarım kar payı yönünden. 
     Hisse senetlerinin devri konusuna gelince 
     Şirketin anapara ödeyemeyeceği yanıtı doğru. Şirket kendi hisse senetlerini bazı istisnalar dışında geri alamaz. Ancak siz bunlara dışarıdan bir müşteri bulabilirseniz satacaksınız. Yani bir pazarlama meselesi. Ancak karlı görünen bir şirketin hisseleri satılır, sizinki karlı görünmüyorsa müşteri bulmakta da zorlanacaksınız. Biliyorsunuz bir şirket batarsa ortaklarını da batırır. Bir şirkete ortak olmanın riski de vardır karı da. Bu büyük çapta şirketin nasıl yönetildiğine bağlıdır. Dolayısı ile hisse senedi alırken dikkat edilecek husus şirketin karlılığı ve yönetimidir. Beğenmezsem geri veririm düşüncesi ile hisse senedi alınmaz. Dolayısı ile size "şirketin mali raporlarını inceleyin, kar varsa kar payınızı alın, yoksa yapabileceğiniz fazla bir şey yok" demek zorundayım. 
     
     







</TEXT>
</DOC>
