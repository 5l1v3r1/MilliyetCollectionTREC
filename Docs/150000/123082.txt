<DOC>
<DOCNO> 123082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/magazin/amag.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Maksim eğlence merkezi oluyor 
</HEADLINE>
<TEXT>

Gazinocular Kralı’, Maksim’de dört farklı tarz ve mekandan oluşacak bir eğlence kompleksi kuruyor 
     DENİZ ALTUNTAŞ 

     ŞEFİK Öztek ile yollarını ayırıp Laila evliliğini noktalayan Fahrettin Aslan, Maksim’in farklı bir hizmetle kapılarını açacağını söyledi. Aslan, Maksim’de Elma Kabare, underground disco, Maksim Club ve restoran halinde dört ayrı işletme olacağını Elma Kabare’de alaturka müzik yapılacağını kaydetti. 
     
     Sanatçılar indirim yaptı 
     MAKSİM’DE sahne almak isteyen sanatçıların fiyatta fedakarlık yapmasıyla bu işe giriştiğini söyleyen Aslan, kuracakları üç ayrı kadronun hepsinde Mehmet Ali Erbil’in olacağını, ayrıca Seda Sayan ve Muazzez Ersoy’un yer alacağını belirtti. Diğer kadrolar içinse "Kimin öne çıkıp çıkmayacağını kurayla belirleyeceğiz" dedi. 
     
     "Sezen tek başına gazino" 
     ASLAN, Sezen Aksu ve İbrahim Tatlıses’le çalışma konusuna ise şöyle açıklık getirdi "Sezen’in çalışma sistemine giremem. Sezen başlı başına bir gazino. İbrahim Tatlıses’le de fiyatında indirim yapmaması nedeniyle çalışamayız". 
     



 MAGAZİN 











</TEXT>
</DOC>
