<DOC>
<DOCNO> 120045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sontur23.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül'ün adı internette 50 bin dolar... 
</HEADLINE>
<TEXT>

     Kayseri'de bir reklam firmasının seçimlerden önce aldığı ve Başbakan Abdullah Gül'ün adını taşıyan, ''abdullahgul.com'' domaini, 50 bin dolara satışa çıkarıldı. 
     Kayseri'de, reklam ve tanıtım üzerine faaliyet gösteren Anadolu Tanıtım Merkezi ATM yetkilisi Mustafa Bayram, seçimlerden önce Kayseri'nin önde gelen siyaset adamlarını halkla bütünleştirmeyi amaçladıklarını, Başbakan Gül ve bazı siyasiler için internette ''domain-alan adı'' satın aldıklarını kaydetti. 
     Bu kişilerin, partileri kanalıyla kendilerinden, isimlerini taşıyan bu domainleri satın almadıklarını öne süren Bayram, şunları söyledi 
     ''Domainler, siyasilerce ilgi görmedi. Kendi isimleriyle internette web sayfası hazırlayıp tanıtımlarını yapabileceklerdi. Biz, bu işin ticaretini yaptığımız için domainleri satışa çıkardık. AK Parti Kayseri İl Başkanlığı, abdullahgul.com domaini için 50 dolar teklif etti. Biz de kabul ettik. Ancak ücreti ödemede geciktikleri için anlaşmayı tek taraflı bozup, domaini açık artırmayla satışa çıkardık. Şu anda bu domain için Almanya'dan bir gurbetçi, 50 bin dolar ödemek istiyor.'' Mustafa Bayram, satışa çıkardığı domainlerden ''tugrulturkes.com''a 1400, ''sadikyakut.com''a 1150, ''salihkapusuz.com''a 1800, ''mustafaelitas.com'' ve ''akpartikayseri.com''a 750, ''sevgiesen.com''a 200 dolar ücret ödemek isteyenlerin bulunduğunu belirtti. 
     Bayram, internette yer alan ''abdullahgul.com'' sitesinde başlatılan açık artırmanın bu akşam sona ereceğini, daha sonra talepleri değerlendireceklerini bildirdi. 
     





</TEXT>
</DOC>
