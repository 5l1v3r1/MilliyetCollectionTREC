<DOC>
<DOCNO> 111141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun18.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukraynalı porno yıldızı ''Ronaldo ile 7 kez birlikte oldum'' 
</HEADLINE>
<TEXT>

     İtalya'nın Milano kentinde yaşayan Ukraynalı porno yıldızı Axen, Brezilyalı futbolcu Ronaldo ile 7 kez birlikte olduğunu öne sürdü. 
     Milano'da katıldığı bir gösterinin ardından gazetecilere açıklama yapan 26 yaşındaki Axen, ''Milano'nun dışındaki otellerde 7 kez Ronaldo ile birlikte oldum. O dönemde İnter'de oynadığı sırada Ronaldo, sakatlığından dolayı futbol oynamıyordu'' dedi. 
     ''Asla para almadım, arzuladığım için onunla beraber olurdum'' diyen Axen, şu anda Real Madrid'de top koşturan Brezilyalı futbolcunun kendisine yüzlerce kırmızı gül hediye ettiğini de iddia etti. 
     1.70 boyunda, sarışın, mavi gözlü Axen, Ronaldo ile karşılaştıktan sonra birbirlerinden hoşlandıklarını ve telefon numaralarını verip, daha sonra buluştuklarını söyledi. 
     Porno yıldızı, ''Ronaldo, yatakta büyük değil. Az fantazisi var. Yaptığım iş gereği, benim fantazilerim daha fazla'' diye konuştu. 
     Aralarındaki ilişkiden dolayı evli olduğu için Ronaldo'nun endişe duyması gerektiğini, kendisinin rahat olduğunu söyleyen Axen, Brezilyalı futbolcu ile artık görüşmediğini, telefonlarının da değiştiğini belirtti. 
     Porno yıldızı Axel, işiyle ilgili olarak da ''İtalyan yasaları porno film çevrilmesini yasaklıyor. Bu yüzden, filmleri dışarıda çekiyoruz ve daha sonra İtalya'ya satıyoruz. Hepsi Kilise'nin suçu'' dedi. 
     





</TEXT>
</DOC>
