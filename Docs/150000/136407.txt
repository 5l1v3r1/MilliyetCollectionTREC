<DOC>
<DOCNO> 136407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/spor/spo03.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Xavier’in iştahı kabardı 
</HEADLINE>
<TEXT>

Portekizli yıldız, "Bir an önce forma giyip kendimi göstermek istiyorum" dedi 
     MEHMET DEMİRCAN 

     En doğru karar’ 
     İNGİLTERE’NİN Liverpool takımından kiralık olarak alınan Abel Xavier, Galatasaray’ı seçmekle en doğru kararı verdiğini söyledi. Takımda arkadaşlığın süper olduğuna değinen Portekizli yıldız, "Avrupa’nın en güçlü takımlarından birindeyim. Fatih Terim’i de çok iyi tanıyorum. O yüzden zorluk çekmiyorum. Bir an önce de formamı giyip sahada kendimi göstermek istiyorum" ifadesini kullandı. 
     
     Formumu bulacağım’ 
     TÜRKİYE’YE gelmesinde, A Milli Takım’ın Dünya Kupası’nda gösterdiği performansın önemli etki yaptığını söyleyen Xavier, "Bana başka teklifler de vardı ama burada olmak çok güzel. Türk insanı çok sıcak. Galatasaray’da yine eski formumu yakalayacağım" dedi. Portekizli oyuncu, İngiltere - Türkiye maçını da sabırsızlıkla beklediğini kaydetti, "Müthiş bir maç olacak" yorumunu yaptı. 
     
Savaş korkusu      Galatasaray yönetimi, kafasının rahat olması için Revivo’nun ailesini İstanbul’a getirecek 
     ERHAN TELLİ 

     GALATASARAY yönetimi yaklaşan savaş nedeniyle büyük korku yaşıyor. Körfez’de yaşanacak hareketli günlerde İsrail’in hava sahasını kapatacak olmasını tahmin eden Sarı - Kırmızılılar, Revivo’yu düşünerek şimdiden düğmeye bastı. İsrailli yıldızın kafa olarak rahatlaması için ailesini de İstanbul’a getirmeyi planlayan yönetim, bu konuyu Revivo’ya iletti ve elini çabuk tutmasını istedi. 
     
Aslan’dan işbaşı      KURBAN Bayramı nedeniyle dünü izin yaparak geçiren Galatasaray, Bursaspor maçının hazırlıklarına bugün çift antrenmanla başlayacak. Sakatlıkları süren Ümit Karan ve Suat Kaya’nın da tedavilerine devam edilecek. Teknik Direktör Fatih Terim, milli oyuncuların fazlalığı nedeniyle kısıtlı bir kadro ile çalışmak zorunda kalacak. 
     
Büyük revizyon      YILBAŞINDA personele yüzde 30 oranında zam yapan Galatasaray yönetimi maddi yükün artması üzerine 100 kişinin işine tazminatlarını ödeyerek son verdi. Kulübün çeşitli departmanları arasında da görev değişikliklerinin gerçekleştiği öğrenildi. Fazla personel bulunan bölümlerdeki kişilerin ihtiyaç olan diğer mevkilere aktarıldığı kaydedildi. 
     



 SPOR 


























</TEXT>
</DOC>
