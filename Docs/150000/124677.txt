<DOC>
<DOCNO> 124677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/dunya/dun03.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim, ne dedi 
</HEADLINE>
<TEXT>

     Kopenhag’da tarihi kararlara imza atarak yeni Avrupa’yı yaratan liderler, zirve sırasında ve daha sonra zirve hakkında şu değerlendirmeleri yaptılar 
     
     Yeni Avrupa doğdu 
     "Özgürlük ve demokrasi için zafer, AB’nin gurur duyacağı bir an. Yeni üye olan dostlarımıza Ailemize hoş geldiniz’ diyorum. Yeni Avrupamız doğdu." Danimarka Başbakanı Anders Fogh Rasmussen 
     
     Avrupa Dayanışması 
     "Polonya bugün Dayanışma Sendikası’nın Polonyası’ndan Dayanışmanın Avrupası’na girdi." Polonya Başbakanı Leszek Miller 
     
     Bugün büyük gün 
     "Hem Avrupa, hem de Almanya için büyük gün. Çünkü biri olmadan öteki olmaz." Almanya Başbakanı Gerhard Schröder 
     
     Bölünmüşlüğe son 
     "10 yeni üyenin katılımı Avrupa’nın bölünmüşlüğünü sona erdirecek. Tarihte ilk kez Avrupa, halkların kendi rızasıyla birlik oluyor." Avrupa Birliği Komisyonu Başkanı Romano Prodi 
     
     Tarihi zirve 
     "Bu zirve, Avrupa’nın yeniden tanımlandığı bir toplantı, Avrupa tarihinde olağanüstü bir an." İngiltere Başbakanı Tony Blair 
     
     Duygusal bir an 
     "Bu akşam, 20. yüzyılın savaşlarını, Anti semitizm kurbanlarını, insanoğlunun ahmaklıklarını düşünmeden edemiyoruz. Duygusal bir an." Fransa Cumhurbaşkanı Jacques Chirac 
     



 DÜNYA 












</TEXT>
</DOC>
