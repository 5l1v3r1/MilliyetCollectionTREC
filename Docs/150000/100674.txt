<DOC>
<DOCNO> 100674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yasam/yas01.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB raporu 
</HEADLINE>
<TEXT>
En kısa ömürlüsü Türk kadını 
AB’nin yaptığı bir araştırmaya göre, aday ülkeler arasında en fazla nüfus artışı ve bebek ölümü bizde. Yaşama umudu en kısa olan da Türk kadınları 
     Nüfus binde 4 arttı 
     AB istatistik kurumu Eurostat ile Avrupa Konseyi, AB ülkeleri ile aday ülkelerin nüfus artış hızıyla ilgili ortak bir araştırma yaptı. AB verilerine göre, 2001’de 15 AB ülkesinin tamamında nüfus artışı kaydedildi. Nüfusun ortalama binde 4 arttığı, artışın dış göçlerden kaynaklandığı açıklandı. 
     
     Adayların nüfusu azaldı 
     EN büyük nüfus artışı İrlanda yüzde 1.5 ve Lüksemburg’da yüzde 1.1 , en düşük artışsa Almanya ve Avusturya’da binde 2 oldu. Veriler, AB’ye aday olan 13 ülkenin 9’unda nüfusun azaldığını gösterdi. Adaylardan sadece Türkiye yüzde 1.7 , Kıbrıs ve Malta binde 8 ile Slovenya’da binde 2 nüfus arttı. 
     
     Bebek ölüm oranları 
     AB’DE bebek ölüm oranı binde 4.6 çıktı. En yüksek bebek ölüm oranı, binde 5.9 ile Yunanistan’da. Aday ülkeler arasındaki en yüksek oran ise binde 38.7 ile Türkiye’de. AB’deki kadınların yaşama umudu 81 yıl, erkeklerinse 75 yıl. Yaşama umudu en kısa olan kadınlar, 71 yılla Türkiye’de bulunuyor. 
     



 YAŞAM 




















</TEXT>
</DOC>
