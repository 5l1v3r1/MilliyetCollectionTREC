<DOC>
<DOCNO> 130937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/altan.html </URL>
<DATE> 2003/01/15/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Curcuna mı, değişim fırtınası mı 
</HEADLINE>
<TEXT>

     -Tanrı kimseyi değişim dönemlerinde yaşatmasın... 
     Fransız İhtilali sırasında Paris’te yaşamayı ister miydiniz 
     Cellat Sanson’un, Concorde Meydanı’nda sabahtan akşama çalıştırdığı giyotin... 
     Paris Adalet Sarayı’nın yan bölümündeki ortaçağdan kalma ünlü cezaevi "Conciergerie"den alınarak, saçlarının ense tarafından koskoca bir makasla şöyle bir kesilip, elleri arkadan bağlandıktan sonra saman arabasında dimdik ayakta, caddelerden geçirilerek Concorde Meydanı’ndaki giyotinin yanına getirilen idam mahk mları... 
     
     Başlangıçta ihtilalden yana olan, sonra da aşırıya giden "şiddet"e karşı çıkan ve giyotinle kafası kesilerek idam edilen, İstanbul doğumlu ünlü şair Andre Chenier... 
     Ve Chenier’nin işaret parmağını şakağına koyarak, cellat Sanson’a söylediği son söz 
     - Her şeye rağmen burada bir şey vardı. 
     
     Kendi bilim alanında, "Hiçbir şey yeniden varolmaz ve hiçbir şey yok olmaz, ama sürekli hep biçim değiştirir" diyerek, evrensel bir ihtilal yapmış olan unutulmaz kimyacı Lavoisier... 
     Ve İhtilal Mahkemesi’nde kendisini suçlayan Savcı Fouquier - Tinville’in eşek sözü 
     - İhtilalin kimyacıya ihtiyacı yoktur. 
     
     Ve yine giyotinde ölen Fouquier - Tinville ile ihtilalin büyük hatibi Danton... 
     Ve Danton’un cellat Sanson’a söylediği son söz 
     - Halka göster kafamı, gösterilmeye değer bir kafadır bu... 
     
     İster miydiniz Paris’in böyle bir döneminde yaşamayı 
     Şimdi Ortadoğu da, tam bir değişim döneminde... 
     ABD Başkanı Bush’un, Saddam’a karşı askeri bir hareketlenmeye geçmesinin asıl amacı, ister Irak petrollerine el koymak olsun, ister ABD’li silah yapımcılarına avanta sağlamak... 
     Ne var ki, bir başka açıdan bakıldığında tarihsel değişim, Ortadoğu diktatörlükleriyle saltanatlarını süpürüp götürecek bir fırtınayı hazırlamakta... 
     Nitekim pazartesi günkü Radikal’de, Thomas L. Friedman’ın New York Times’den alınmış bir yazısı vardı. Friedman orada şöyle diyordu 
     "Müslüman liderler kaçamayacakları bir fırtınayla karşı karşıya. Ama nicedir keyfini sürdükleri denetimi elden kaçırmadan nasıl değişeceklerini bilmiyorlar." 
     
     İktidarın keyfini elden kaçırmadan, toplumsal bir değişimi gerçekleştirmeyi kim başarabildi ki .. 
     Türkiye’nin son 200 yılına şöyle bir bakınız... 
     III. Selim de, köklü bir devrim yapmak istiyordu yönetim düzeninde. Başına gelmedik bela kalmadı ve yeğeni IV. Mustafa tarafından boğdurularak öldürüldü. 
     Hoş, IV. Mustafa da, kardeşi II. Mahmut’un emriyle boğularak öldürüldü. 
     
     21. yüzyılla birlikte büsbütün şiddetlenmeye başlayan değişim depremi, Ortadoğu ülkelerini de, en az 30 - 40 yıl sarsıp sarsıp duracaktır. 
     Ne yaparsanız yapın, Türkiye de AB üyesi oluncaya dek, bundan nasibini alacaktır. 
     Ama şöyle alacaktır, ama böyle alacaktır, ama mutlaka alacaktır. 
     Son 100 yıllık gazete koleksiyonları, bunun en somut göstergesi... 
     
     Tarihsel bir değişim depremi içinde, bireyler ne yapacak 
     Kimi çeşitli ayak oyunlarıyla paçasını kurtarmaya çalışacak kimi ziyan olmasını, kaderinin kötülüğüne bağlayacak kimi "statüko"yu savunayım derken, eriyip gidecek kimi de hiçbir şeyin farkına varmadan, zar zor da olsa, sürdürecek yaşamını... 
     
     Türkiye, bir hayli uzun süreceğe benzeyen Ortadoğu depremini, daha kolay atlatamaz mı 
     Şayet evrensel boyutlu kurumlar, bizde de gelişmiş olsaydı "değişmez"i daha kökten sallayan tarihsel depremler, aşırı bir etki yapamazdı Türkiye’de... 
     Ama bizde de "onlar - biz" ayrımıyla iyice nasırlaşmış olan "statüko"culuk öyle bir pekişmiş ki kolay değil, 21. yüzyıl değişimleriyle ve globalleşmeyle özdeşleşmeyi sıkıntısız ve çırpıntısız gerçekleştirmek... 
     
     En azından bendenize öyle geliyor. İnşallah aldanıyorumdur. 
     Siz yine enseyi karartmayın. 15 - 20 hafta sonrasını bekleyin. Bakalım neler olacak kimler ölecek, kimler kalacak, kimler kaybolacak 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
