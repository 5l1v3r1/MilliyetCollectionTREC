<DOC>
<DOCNO> 132940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sonspo15.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, Kocaelispor'dan Sedat'ı renklerine bağladı... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, Birinci Süper Lig takımlarından Kocaelispor'da oynayan orta alan oyuncusu Sedat'ı renklerine bağladı. 
     Teknik direktör Hüsnü Özkara, ikinci yarı hazırlıklarının günde çift antrenmanla sürdüğünü belirterek, futbolcuların moral ve kondisyonunun en üst düzeyde olduğunu kaydetti. 
     Antalya'da yapılan kampta, ilk yarıda oynayamayan teknik kapasiteleri üstün bazı futbolcuların da takıma kazandırıldığını vurgulayan Özkara, şöyle konuştu 
     ''İlk yarıda güzel futbol oynamamıza karşın gol bölgelerinde çok etkili olamadık. Takıma bir türlü ısınamayan forvet oyuncumuz Mustafa, bundan sonra yararlı olamayacağı düşünülerek gözden çıkarıldı. Şampiyonluğa ulaşmak için takımdaki tüm eksiklikleri gidermeye çalışıyoruz. Bu çerçevede, Kocaelispor'da oynayan orta alan oyuncusu Sedat'ı transfer ettik. Futbol tekniği çok üstün olan Sedat'ın takıma çok şeyler kazandıracağına inanıyorum.'' Özkara, takıma bir forvet oyuncusu kazandırmak istediklerini de ifade ederek, ''Bu konuda girişimlerimiz sürüyor. Uygun bir futbolcu alarak, forvetteki sıkıntımızı gidermeyi hedefliyoruz'' dedi. 
     





</TEXT>
</DOC>
