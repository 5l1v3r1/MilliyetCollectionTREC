<DOC>
<DOCNO> 147497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun45.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf ''Havaalanının etrafı kuşatıldı. Operasyon bu akşam..'' 
</HEADLINE>
<TEXT>

     Irak Enformasyon Bakanı Muhammed Said Essahaf, başkent Bağdat'taki Saddam Havaalanı'nda bulunan Amerikan-İngiliz birliklerinin etrafının ''tamamen kuşatıldığını'' söyledi. 
     Essahaf, bu gece havaalanına ''alışılmadık bir operasyon'' düzenleneceğini ve koalisyon askerlerinin canlı çıkmasının mümkün olmadığını da kaydetti. 
     Irak Enformasyon Bakanı Muhammed Essahaf, istilacı güçlere karşı ''bir çeşit şehitlik operasyonları'' düzenleyeceklerini söyledi. 
     Essahaf, ''konvansiyonel olmayan'' yöntemler kullanacakları tehdidine rağmen, istilacı güçlere karşı kimyasal ya da biyolojik silah kullanma planları olmadığını bildirdi. 
     Essahaf düzenlediği basın toplantısında, Irak'ın kitle imha silahları kullanıp kullanmayacağının sorulması üzerine ''Hayır, ancak bir çeşit şehitlik operasyonları düzenleyeceğiz'' dedi. 
     Essahaf ayrıca, Amerikan birliklerinin Bağdat havalimanında ''tecrit edilmiş bir adada'' bulunduklarını belirterek, ''Saddam havalimanında çevrilmiş ABD güçlerinin buradan canlı çıkmaları kolay olmayacak'' diye konuştu. 
     





</TEXT>
</DOC>
