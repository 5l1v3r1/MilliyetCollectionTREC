<DOC>
<DOCNO> 107121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy07.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP listelerinde ünlüler geçidi 
</HEADLINE>
<TEXT>

CHP’de Ankara, İstanbul ve İzmir’de üst sıraları, Merkez Yönetim Kurulu üyeleriyle, partiye yeni katılan ünlü isimler paylaştı 
     CHP’de Genel Başkan Deniz Baykal yine Antalya 1. sırayı alırken, CHP’nin en "ünlü" transferi Kemal Derviş, İstanbul 1. bölge 1. sıradan aday oldu. Derviş’i, Zülfü Livaneli, Baykal’ın ekonomi kurmayı Algan Hacaloğlu ve CHP Kadın Kolları Başkanı Güldal Okuducu izledi. 
     Genel Sekreter Yardımcısı Mehmet Sevigen, Baykal’ın başdanışmanı Bülent Tanla, eski SSK Genel Müdürü Kemal Kılıçdaroğlu, eski İSO Başkanı Memduh Hacıoğlu İstanbul 2. bölge adayları oldu. Prof. Yaşar Nuri Öztürk İstanbul 3. bölge 1. sıra, emekli büyükelçi Şükrü Elekdağ da 2. sıradan aday olarak listeye girdi. 
     
     Çetin giremedi 
     Baykal’ın kurmayları Önder Sav, Eşref Erdem, Oya Araslı, Yılmaz Ateş, İnönü’nün torunu Gülsün Toker Ankara 1. bölge, Türk - İş Genel Başkanı Bayram Meral de Ankara 2. bölge 1. sırada yer aldı. Emekli diplomat İnal Batu Hatay, Fikret Ünlü Karaman, Sefa Sirmen Kocaeli, Nurettin Sözen Sivas, TÜRMOB Başkanı Mustafa Özyürek de Mersin’de ilk sıralarda gösterildi. 
     Baykal’ın sağ kolu Adnan Keskin, eski Genel Sekreter Ertuğrul Günay, TBMM eski Başkanı Hikmet Çetin, Eskişehir Milletvekili Mail Büyükerman, gazeteci Hurşit Güneş liste dışı kaldı. Onur Öymen İstanbul 2. bölge 8. sıra, Hasan Fehmi Güneş İstanbul 2. bölge 7. sıradan listeye girebildi. Gazeteci Zeynep Göğüş İstanbul 1. bölge 13. sıra, balerin Alev Baymur İstanbul 1. bölge 21. sıra, eski basketbolcu Erman Kunter de İstanbul 2. bölge 12. sırada yer aldı. 
     
     60 ilde kadın yok 
     Gaye Erbatur Adana 1. sıradan aday olurken, Ankara’dan 7, İstanbul’dan 9, İzmir’den 4, Kütahya ve Manisa’dan 2’şer kadın aday gösterildi. Toplam kadın aday sayısı 40’ta kalırken, 60 ilde kadın aday gösterilmedi. Adayların çoğunun üniversite mezunu olması dikkat çekti. Öğretim üyeleri, mühendis, doktor, avukatlar çoğunlukta yer aldı. 
     



 SİYASET 
















birinci sırada 








</TEXT>
</DOC>
