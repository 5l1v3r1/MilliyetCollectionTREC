<DOC>
<DOCNO> 106068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun26.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Karzai'ye suikast girişimini kınadı. 
</HEADLINE>
<TEXT>

     Avrupa Birliği AB , Afganistan Devlet Başkanı Hamid Karzai'ye düzenlenen suikast girişimini ve Kabil'deki bombalı saldırıyı kınadı. 
     AB'nin Afganistan özel temsilcisi Francesc Vendrell, yaptığı açıklamada, ''çirkin eylemlerden şaşkına uğradığını'' belirtti. 
     AB dönem başkanı Danimarka tarafından yayınlanan açıklamada Vendrell, ''Komutan Ahmed Şah Mesud suikasti ve ABD'deki terör saldırılarıyla aynı zamana denk geldiği görülen terörizmin aşağılık eylemleri, barış sürecini raydan çıkarmamalıdır'' dedi. 
     AB Ortak Savunma ve Dış Politika Yüksek Temsilcisi Javier Solana da Brüksel'den yaptığı açıklamada, suikast girişiminden ve Kabil'deki bombalı saldırıdan duyduğu üzüntüyü dile getirdi. 
     





</TEXT>
</DOC>
