<DOC>
<DOCNO> 116456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/ekonomi/eko05.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank’ın 150 trilyonluk tüm gayrimenkulleri satışta 
</HEADLINE>
<TEXT>

Eskidji, Vakıfbank’a ait 619 gayrimenkulü, açık teklif alma usulü ile satışa çıkardı. Satıştan 150 trilyon gelir bekleniyor 
     EKONOMİ SERVİSİ 

     Vakıfbank’ın İstanbul, Ankara, İzmir ve Adana’da bulunan 619 gayrimenkulü satışa çıkarıldı. Eskidji Müzayede Evi tarafından satılacak gayrimenkullerden 150 trilyon civarında gelir elde edilmesi planlanıyor. Değerleri 600 milyondan 17 trilyona kadar değişen arsa, tarla, daire, işyeri ve villayı 10 günde açık teklif alma usulü ile satmayı planladıklarını kaydeden Eskidji’nin sahibi Dikran Masis, "Şu ana kadar bir kerede satışa çıkarılmış en büyük gayrimenkul portföyü. Gayrimenkullerin muhammen bedelleri 122 ile 156 trilyon lira arasında değişiyor" dedi. 
     279 arsa, 176 işyeri, 164 meskenden oluşan gayrimenkullerin, Vakıfbank’ın elindeki tüm gayrimenkul portföyü olduğunu belirten Masis, "Kimse bu portföyü görmeden gayrimenkul almasın, satmasın. Her bütçeye ve isteğe uygun gayrimenkul burada. Vakıfbank ekzpertiz değerlerinin altına, üstelik vadeli satmaya yetki verdi. Bir gayrimenkul önce peşin daha sonra vadeli olarak satışa çıkarılacak. Banka da uygun bulduğu teklife gayrimenkulü satacak" diye konuştu. 
     Bugüne kadar binlerce gayrimenkul sattıklarını ancak Vakıfbank kadar kararlı satıcı görmediklerini belirten Masis, 10 gün içinde bir rekora imza atılacağını söyledi. 
     



 EKONOMİ 



















</TEXT>
</DOC>
