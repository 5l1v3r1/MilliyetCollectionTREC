<DOC>
<DOCNO> 134707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/spor/aspo.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DERBİ 9 DOĞURDU 0-1 
</HEADLINE>
<TEXT>

Beşiktaş, Kadıköy kuyusundan Ahmet Dursun’un golüyle üç altın puan çıkardı, ezeli rakibini 9 puan farkla solladı. Fenerbahçe, Fatih’in atılmasından sonra toparlanamadı, ikinci yarıdaki çırpınışlarını sonuca yansıtamadı, bu yenilgiyle zirveden çok uzak kaldı 
90 dakika      MEHMET DEMİRKOL 

     Bilerek ya da bilmeyerek, ama iki kez İbrahim’in üzerine basarken acaba ne düşünüyordu Hareketi gayri ihtiyari olsa bile hakemin Ali Aydın olduğu akıldan çıkacak bir şey midir Yani en azından böyle bir dikkatsizlik nasıl yapılır 16’da kırmızı kartla dışarıda kaldığında Lucescu, Pancu’yu İlhan’ın yanına yolladı. Ve bundan sonraki 12 dakika boyunca Fenerbahçe şoktan çıkamadı. Aslında maç boyunca demeli ya. 28’de Serhat bire birde Cordoba’ya takıldığında bu Fenerbahçe’nin biraz olsun kendine gelişiydi. Beşiktaş bu bölümde oyunun üstünlüğünü eline almıştı. Ama kırmızı kartın başrollerinden İbrahim’in etkisizliği, Fatih’in yokluğundan yararlanamamalarına, fazla pozisyon bulamamalarına neden oldu. Kırmızı kart sonrası Oğuz Çetin’in müdahalesi ise dizilişi 3 - 4 - 2’ye çevirmek oldu. Defansif anlamda başarılı da oldu. Bu on iki dakikada Beşiktaş’ın tek pozisyonu var. 27’de Pancu’nun Rüştü ile karşı karşıya kaldığı, ama milli kaleciye takıldığı ilk yarının en net gol şansı. Sonraki bölümse çok ağır saha şartları, zeminin adeta bir göle dönüşmesi, futbol oyununu engelledi. Ama mücadele hep vardı. İbrahim’in etkisizliğine Tayfur’un, Ceyhun’la adam adama oynayışı eklenince Beşiktaş çok geride kaldı. Devrenin son beş dakikasında Fenerbahçe’nin yorulması, Yasin’in yerine Ahmet Dursun’un girişi Siyah - Beyazlılar’ın oyuna yeniden hakim olmasına neden oldu. 38’de Abdullah’ın, Kaan’ı ceza sahası içinde düşürmesine Ali Aydın devam dedi. 45’te Sümer’in kornerinde ise Ahmet Dursun topu iki metreden auta attı. 
     İkinci yarıya Fenerbahçe yeniden doğmuş gibi girdi. Çok düşük performansla Tuncay’ın yerine Mustafa Doğan’ın girişi Fenerbahçe’yi baskılı bir 3 - 4 - 1 - 1’e getirmişti. İlk on dakikadaki müthiş seyirci desteği de bu baskının nedenlerinden biriydi. Ama 57’de Tümer, Johnson’dan kaptığı topla soldan çizgiye indi ve geriye çıkardığı mükemmel pasla Fenerbahçe savunmasını alt üst etti. Ahmet Dursun’un ters köşeye vurduğu güzel şutla skor 1 - 0’a geldi. 
     Oğuz Çetin bu skor zaafını, oyunu temelinden sarsacak bir değişiklikle gidermeye çalıştı ve Beşiktaş’ı geride tutan, Lucescu’yu titreten Ceyhun’un yerine Ortega’yı oyuna sürdü. Bu havuz gibi sahada incecik Arjantinli’nin ne yapmasını umuyordu acaba Ortega bir de en uçta görevlendirilince Beşiktaş orta sahası iyice rahatladı ve adeta dinlenmeye başladılar. Siyah - Beyazlılar’ı zorlayan tek oyuncu Fenerbahçe’nin en iyi oyununu oynayan Abdullah’tı. Ama bu da Sarı - Lacivertliler’in pozisyon bulmasına yeterli olmadı. Beşiktaş son beş dakikada oyunu rölantiden çıkarıp Fenerbahçe kalesine yüklendi. Ama onlar da farkı arttıracak şansları yakalayamadılar. 
     
Konuşmak için erken’Teknik Direktör Lucescu, henüz ligin bitmediğini sadece şampiyonluk yolunda bir avantaj yakaladıklarını söyledi 
     ORHAN YILDIRIM 

     GALATASARAY’DAN sonra Beşiktaş derbisini de kazanan Beşiktaş’ın Teknik Direktörü Mircea Lucescu, avantaj yakaladıklarını ancak ligin bitmediğini ifade etti. Rumen teknik adam, "Şampiyonluk için konuşmak çok erken. Fenerbahçe ve Galatasaray iyi transfer yaptılar. Şimdi onları da oynatacaklar. Gençlerbirliği, Gaziantep ve Trabzon’u da unutmamak lazım" dedi. 
     FENERBAHÇE karşısında zor şartlarda kazandıklarını açıklayan Lucescu, rakibin 10 kişi kalmasıyla daha rahat atak yaptıklarını vurguladı. Beşiktaş’ın çalıştırıcısı şöyle devam etti "Rakibi ilk başta üstümüze çekip yorduk. Oyuncularım çok hırslı ve motive olarak oynadı. Sakin olan kazanacaktı. Bunu başardık. Hakem için yorum yapmayacağım." 
     
Kartal uçuyor      ŞAMPİYONLUKTAKİ en büyük rakiplerinden Fenerbahçe’yi Şükrü Saracoğlu Stadı’nda devirmeyi başaran Beşiktaş zirvede iyice yalnız kaldı. Siyah - Beyazlılar, Galatasaray’ın beş, Fenerbahçe’nin ise dokuz puan önüne geçti. İkinci yarıya büyük bir avantajla girecek olan Kartal, ezeli rakiplerini de rövanş maçlarında evinde ağırlayacak. 
     
Fatura Fatih’eOğuz Çetin, yıldız oyuncunun atılmasından etkilendiklerini ifade etti, "Kimse takım bütünlüğünü bozamaz" dedi 
     Pes etmeyeceğiz’ 
     TEKNİK Direktör Oğuz Çetin, Beşiktaş yenilgisine rağmen sezon sonu için umutlu konuştu, "16 maç sonra Fenerbahçe layık olduğu yeri bulacak" iddiasında bulundu. Üç puanlık sistemde inançlarının kaybolmayacağını belirten Çetin, "Çok iyi mücadele ettik. Taraftarın maç bitiminde destek vermesi çok önemliydi. Yolumuzdan dönmeyeceğiz" dedi. 
     
     Katlamalı ceza 
     KIRMIZI kart gören Fatih Akyel’e de tepki gösteren Fenerbahçe’nin hocası, "Takım bütünlüğünü kimse bozamaz. Onunla ilgili ne gerekiyorsa yapılacak. Kendisiyle konuşacağım" ifadesini kullandı. Bu arada yönetimin tecrübeli oyuncuya ağır ceza vereceği öğrenildi. Daha önce de 25 bin dolar ceza alan Fatih’in cezası katlanacak. 
     
Ben aptal mıyım ’      KARŞILAŞMANIN 16. dakikasında İbrahim’e yaptığı hareket sonrası oyundan atılan Fatih kendini savundu. Tüm eleştirileri üzerinde toplayan milli oyuncu, "Ben aptal mıyım Böyle bir maçta bilerek böyle bir hata yapılır mı " ifadesini kullandı. 
     POZİSYON sırasında dengesini kaybettiğini söyleyen Fatih, "Eğer İbrahim’e kasti bir hareket yapsaydım bunu söylerdim. Bugüne kadar her maç sonrası dürüst davrandım. Bu kez haksızlığa uğradım. Yenildiğim için çok üzgünüm" diye konuştu. 
     
     Maçın hakemi 
     Aydın formsuzdu 
     ALİ Aydın için kötü bir 90 dakikaydı. Fatih’e kırmızı kart gösterdiği pozisyon tartışılırdı. Ancak Aydın, Fenerbahçeli futbolcunun hareketini kasti olarak değerlendirdi. Bu pozisyon sonrası kontrolü elinden kaçırdı. Örneğin İbrahim’e gösterdiği sarı kart gereksizdi. Ayrıca Abdullah’ın, ilk yarının sonlarında Kaan Dobra’yı düşürüşü net bir penaltıydı. İkinci yarıda Ümit’in, Ahmet Dursun’u düşürüşüne de penaltı çalınabilirdi. Aydın, faul düdüklerinde, klasına yakışmayacak tespitlerde de bulundu. 
     
     Göze batanlar 
     FENERBAHÇE 
     FATİH AKYEL Gereksiz yere kendini oyundan attırdı. Belki zeminden dolayı kendini kontrol edemedi. Ancak ikinci, üçüncü hareketler gereksizdi. Bu hareketi, Fenerbahçe’nin mağlubiyetini hazırladı. 
     JOHNSON Hazırlık maçlarının aksine daha diri ve istekli gözüktü. Gereksiz top kayıpları ve fantaziyi seçmesi olumsuz yanlarıydı. Fenerbahçe’nin yediği golün başlangıcı da maalesef Johnson’un top kaybından oldu. 
     RÜŞTÜ İlk yarıda kalesinde fazla pozisyon görmedi. Gol sonrası Fener’in oyunu riske etmesi nedeniyle, çoğu kez Beşiktaş forvetiyle karşı karşıya kaldı, farkı önledi. 
     HAKAN BAYRAKTAR Ağır saha koşulları nedeniyle bilinen performansından uzak kaldı. Genelde savunma ağırlıklı oynamayı tercih etti. Zaman zaman yaptığı top kayıpları da genç oyuncunun bir diğer eksi yönüydü. 
     
     BEŞİKTAŞ 
     CORDOBA Maç süresince çok büyük iş düşmedi. Ancak ilk yarıda çok kritik bir pozisyonda topa zamanında çıkışı mükemmeldi. 
     ZAGO Cezalı Ronaldo’nun görevine soyundu, savunmayı toparladı, sırıtmadı, riske girmedi, hava toplarında da geçit vermedi. 
     PANCU Orta alanda çok koştu, pres yaptı, ikili mücadelelerde ayakta kaldı. Savunmaya destek verdi, disiplinden hiç kopmadı. 
     AHMET DURSUN Yasin Sülün’ün yerine oyuna girdi. Kartal’ın hücum gücünü arttırdı. Bir gol attı, bir de kaçırdı. 
     TÜMER Gizli kahramandı. Müthiş mücadele örneği gösterdi, topu sürekli rakip alana yıktı. Gol onun yaratıcılığından geldi. 
     
     Maçın adamı 
     ABDULLAH 
     90 dakika boyunca hem Fenerbahçe’nin, hem de sahanın en iyisiydi. Savunmaya geldi top aldı. Hücuma çıkıp arkadaşlarına pozisyon hazırladı. Sarı - Lacivertliler’in sol kanadını çok iyi kullanırken, Beşiktaş’ın da bu bölgesini bir hayli hırpaladı. Ancak özellikle ikinci yarıda getirdiği topları Serhat sürekli olumsuz kullandı, bir anlamda Abdullah’ın çabaları sonuçsuz kaldı. 
     
     Notlar 
     Fatih maçı bitirdi 
     16. dakikada Fatih Akyel, İbrahim’in kontrolünü kaçırdı. Rakibinin önce sol ayağına bastı, ardından dengesini yitirdi, İbrahim’in sırtına basmaktan kendini kurtaramadı. Bu davranış affedilir gibi değildi, yürümenin bile zor olduğu sahada takımını 10 kişi bıraktı, maçın kaderini değiştirdi. 
     
     Ali Eren’e Ortega engeli 
     LUCESCU, kadrosunu maç saatinde belirledi. Fenerbahçe’nin kadrosuna bakan Rumen teknik adam, Ortega’nın ilk 11’de olmadığını görünce Ali Eren’i kenarda bıraktı. Bunun yerine Ahmet Yıldırım’ı sahaya sürdü. 
     
     Yıldırım’dan büyük jest 
     FENERBAHÇE Başkanı Aziz Yıldırım, Beşiktaş Başkanı Serdar Bilgili’yi Şeref Tribünü giriş kapısında karşılayıp, güzel bir misafirperverlik örneği gösterdi. İki başkan bir süre başbaşa koyu bir sohbete daldı. 
     
     Penaltı feryadı 
     BEŞİKTAŞ yönetimi maçın devre arasında hakem Ali Aydın’ı yerde yere vurdu. Kaan’a yapılan hareketin kesin penaltı olduğunu belirten Asbaşkan Haşmet Kürüm, "Hakem düdük çalmaya cesaret edemedi. Daha ne yapılması gerekiyordu" diye tepki gösterdi. 
     
     İbrahim’e protesto 
     FATİH’İN İbrahim’in üstüne basılıp atılmasından sonra Fenerbahçeli taraftarlar top her ayağıana gelişte İbrahim Üzülmez aleyhine tezahüratta bulundu. Buna sinirlenen futbolcuyu Ahmet Yıldırım ve kaptan Tayfur güçlükle sakinleştirdi. 
     
     Giunti geliyor 
     SİYAH - Beyazlılar’ın son dakikada renklerine bağladığı Giunti’in bugün İstanbul’da olacağı açıklandı. İtalyan futbolcu sağlık kontrolü sonrasında takımla birlikte çalışmalara başlayacak. 
     
     Xamax ile maç 
     LİGİN ikinci yarısında kupa ve Avrupa maçları nedeniyle üç günde bir maç yapacak olan Beşiktaş, çarşamba günü Necheutel Xamax ile bir hazırlık karşılaşması oynayacak. Öte yandan Kartal dünü izin yaparak geçirdi. 
     
     Taraftaria gecesi 
     CNN Türk’te bu akşam Taraftaria programına Fenerbahçe Asbaşkanı Mahmut Uslu ve Beşiktaş Asbaşkanı Haşmet Kürüm konuk olacak. Spor Müdürü İhsan Topaloğlu 20.30’da, Kürüm ve Uslu ile derbi maçını konuşacak. 
     
     İstatistik 
     CEYHUN 
     Topla buluşma 35 
     İsabetli pas 22 
     İsabetsiz pas 7 
     Kaleye şut 1 
     Top kaybı 2 
     Yapılan faul 1 
     Gollük Pas 2 
     Ofsayt 1 
     
     İstatistik 
     TÜMER 
     Topla buluşma 28 
     İsabetli pas 17 
     İsabetsiz pas 7 
     Top kaybı 2 
     Yaptığı faul 2 
     Yapılan faul 1 
     Şut 2 
     Kaleyi bulan şut 2 
     Gollük pas 1 
     Asist 1 
     



 SPOR 































</TEXT>
</DOC>
