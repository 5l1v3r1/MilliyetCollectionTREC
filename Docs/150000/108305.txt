<DOC>
<DOCNO> 108305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sonspo15.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Gazetesi ''Türkler fethe geldiler'' 
</HEADLINE>
<TEXT>

     Avrupa Şampiyonlar Ligi'nde bu akşam oynanacak Lokomotiv Moskova-Galatasaray maçına bugün geniş yer veren Rus gazeteleri, Rus takımının işinin zor olduğu görüşünde birleşti. 
     Moskovski Komsomolet gazetesi, ''Loko'yu Türk hamamı bekliyor'' manşeti atarken, Galatasaray'ın sarı-kırmızı renklerini de ''kanlı altın'' olarak tanımladı ve ''Kanlı altın savaşa hazır'' dedi. 
     İzvestiya ise Galatasaray'ın ''çetin bir Türk cevizi'' olduğunu belirtti, ''İstanbul kulübü, modern Türk futbolunun sembolü'' yorumunu yaptı. 
     Sovetski Sport gazetesi, Galatasaray'ın maçı alıp alamayacağı sorusunu, ''Lokomotiv stadında Türk marşı çalınacak mı '' ifadesi ile dile getirdi, Sport Ekspress gazetesi ise, Galatasaray'ın dün Moskova'ya geliş haberini, ''Türkler fethe geldiler'' şeklinde duyurdu. 

     
</TEXT>
</DOC>
