<DOC>
<DOCNO> 132311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/siyaset/siy01.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yıl acı reçete’ var 
</HEADLINE>
<TEXT>

AKP Grubu’nda milletvekilleri bakanları şik yet edince Erdoğan, "Onları meşgul etmeyin" dedi 
     ABDULLAH KARAKUŞ Ankara 

     AKP Genel Başkan Recep Tayyip Erdoğan’a bakanlar hakkında milletvekillerinden şik yet geldi. Bakanların yanında yer alan Erdoğan, "Bakanlar meşgul edilmemelidir. Onların yapacakları çok iş var. Bir yıl bu sıkıntılar devam edecek. Bir yıl bu acı reçeteyi birlikte içeceğiz. Sorunlar zamanla çözülür" karşılığını verdi. 
     AKP grubunun basına kapalı bölümünde Kırşehir Milletvekili Mikail Arslan, bakanlarla milletvekilleri arasındaki iletişimsizliği eleştirdi. İlişkilerin daha iyi olması gerektiğini belirten Arslan, "Milletvekillerinin talepleri özel istek değildir, teşkilatlardan ve onlara da halktan gelen isteklerdir. Bunların değerlendirilmesinde daha dikkatli olunmalı" dedi. Milletvekillerine konuşma yasağı da getiren Erdoğan, uzmanlık alanları dışında konuşmamalarını isterken, "Konuşma yapmaları için görevlendirdiğimiz arkadaşlar var, onlar dışında kimse konuşmayacak" dedi. 
     
Erdoğan konuştu, Gül alkışladı      ANKARA Milliyet 

     AKP’nin grup toplantısında Tayyip Erdoğan, hükümet icraatlarını uzun uzun anlattı. Başbakan Gül ise ön sırada Erdoğan’ı dikkatle dinledi ve konuşmasının ardından alkışladı. Erdoğan’a çeşitli bölgelerden gelen başta yemiş ve üzüm olmak üzere değişik hediyeler verilirken, Gül sırasında oturdu. Gül, basına kapalı bölüm başladıktan bir süre sonra grup salonundan ayrıldı. Erdoğan ise bakanlara ve milletvekillerine uyarılarına devam etti. 
     



 SİYASET 












</TEXT>
</DOC>
