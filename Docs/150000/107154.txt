<DOC>
<DOCNO> 107154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yasam/yas01.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Grip ilacına şeker uyarısı 
</HEADLINE>
<TEXT>

Gribe karşı kullanılan "Tylol Hot" adlı ilacın, aşırı dozda şeker içerdiği ve diyabet hastaları için risk yaratabileceğini belirten uzmanlar, "Her poşetin üzerine ayrı uyarı konmalı" diyor 
     LEYLA ATAMAN 

     GRİBE karşı kullanılan "Tylol Hot" adlı ilaç, suda eridiği için kullanımı, daha tatlı olduğu için de içimi kolay olduğundan tercih ediliyor. Ancak ilaçtaki parasetamol etken maddenin acı tadının bastırılması için her poşette yaklaşık 7 küp şeker kullanılmış. Bu ölçü de bir diyabet hastasının günlük şeker limitinin üç katını içeriyor. 
     
     Prospektüste var 
     İLACI üreten Nobel’in Ürün Müdürü Aylin Güzin, yüksek miktarda şeker içerdiğini kabul ederek, prospektüsünde şeker hastalarına sakıncalı olabilir yazdığını belirtti. İstanbul Üniversitesi Eczacılık Fakültesi Farmakoloji Ana Bilim Dalı Başkanı Prof. Dr. Osman Özdemir ise "Diyabet hastaları için poşetin ya da kutunun üzerinde de uyarı bulunması şart" dedi. 
     
     Günlük limiti aşıyor 
     İSTANBUL Tıp Fakültesi Diyabet Bölümü öğretim üyesi Prof. Dr. Kubilay Karşıdağ ise "Her bir poşette bulunan şeker miktarı, diyabet hastası için günlük limit olan 20 grama eşdeğer. Günde üç kez içilmesi şeker hastasını hiperglisemi denilen şeker komasına sokmak için yeterli" diye konuştu. 
     



 YAŞAM 
















</TEXT>
</DOC>
