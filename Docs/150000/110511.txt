<DOC>
<DOCNO> 110511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/yasam/yas04.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyonlu çeyiz tabu yıktı 
</HEADLINE>
<TEXT>

Sakallı köyüne, günah’ diye 48 yıldır TV sokulmuyordu. Ancak geç de olsa çeyiz içinde köye sızmayı başardı 
     ŞEYHMUS ÇAKAN DHA 

     Diyarbakır’ın Sakallı köyünde "günah" diye daha önce evlerine televizyon almayan köylüler, başka bir köyden gelin gelen Aysel Sakallı’nın çeyizi sayesinde şeytanın bacağını kırıp televizyonla tanıştı. Merkeze bağlı 23 haneli Sakallı köyündekiler, 6 aydır Aysel Sakallı’nın getirdiği televizyonun karşısından ayrılmıyor. 
     
     Muhtar istemiyor 
     Aslında televizyonu hiç sevmediklerini, zaten televizyon izlemenin günah olduğunu söyleyen köyün Muhtarı Abbas Sakallı 66 , "48 yıldır köyümüze televizyon sokmuyorduk. Köyümüze ilk kez dışarıdan gelin aldık. O da çeyizinde televizyon getirdi. O getirince bir aile daha televizyon aldı. Bize kalırsa bu iş h l günah. Ama kadınlar ve çocuklar ille de televizyon istiyor. Televizyonda her şey gösteriliyor. Dokuz çocuğum var, dokuzu da televizyon diye tutturdu" dedi. 
     
     Çocuklara yazık’ 
     Aysel Sakallı’dan sonra köye ikinci televizyonu sokan 52 yaşındaki Nuri Sakallı da çocuklarının kendilerini geliştirmesi için televizyon aldığını belirterek, "Üstelik biz de her şeyden haberdar olabiliyoruz" diye konuştu. Köydeki büyüklerin h l televizyona karşı olduğunu vurgulayan Nimet Diri ise 40 şöyle konuştu "Televizyondaki açık filmler, çocukların ahlakını bozar, insanları günaha sokar diyorlar. Ben ve 8 çocuğum da televizyon istiyoruz. Artık canımıza tak etti. Çocuklara yazıktır. Televizyon olmadığı için hiçbir şeyden haberimiz yok. En kısa sürede ben de televizyon alacağım." 
     



 YAŞAM 




















</TEXT>
</DOC>
