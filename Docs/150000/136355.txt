<DOC>
<DOCNO> 136355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/dunya/dun06.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan’dan çözüm için son bir hamle 
</HEADLINE>
<TEXT>

BM Genel Sekreteri’nin, 28 Şubat öncesinde mekik diplomasisi yapması bekleniyor 
     DIŞ HABERLER SERVİSİ 

     Kıbrıs’ta çözüm için son tarih olarak görülen 28 Şubat’a yaklaşılırken, Birleşmiş Millet Genel Sekreteri Kofi Annan, Ankara ve Atina arasında mekik diplomasisine hazırlanıyor. 24 - 28 Şubat tarihlerini "Kıbrıs haftası" ilan eden Kofi Annan’ın önce Türkiye’yi ardından da Atina’yı ziyaret edeceği belirtiliyor. 
     İki başkentteki temaslarının ardından BM planına son rutüşları yapacak olan Genel Sekreter, ilerleme sağlanacağını hissederse Ada’ya da gidecek. Burada liderlerle son bir kez masaya oturacak olan Annan, taraflar arasında anlaşma zemini oluşturmaya çalışacak. Diplomatik kaynaklar, Annan’ın çok ümitli olmadığını, ancak yine de içinde bir umut olduğunu ifade ediyor. 
     
     Yakış ve Babacan ABD yolcusu 
     Bu arada Türkiye, Kıbrıs konusunun da Irak paketinin içinde yer almasını istiyor. Ankara’nın devreye soktuğu ABD’nin yaklaşımı "Türkiye bir adım atarsa özellikle toprak konusunda , biz de diğer konularda yardımcı oluruz" şeklinde. Ekonomiden Sorumlu Devlet Bakanı Ali Babacan ve Dışişleri Bakanı Yaşar Yakış’ın, ekonomik ve siyasi paketi görüşmek üzere perşembe günü Washington’a gideceği belirtiliyor. 
     



 DÜNYA 















</TEXT>
</DOC>
