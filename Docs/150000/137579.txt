<DOC>
<DOCNO> 137579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur27.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelinin çalınan altınlarını kamera yakaladı... 
</HEADLINE>
<TEXT>

     Adana'da, geline takılmak üzere alınan yaklaşık 5 milyar lira değerindeki altınları düğün sırasında çalan, ancak bu sırada çekim yapılan kameraya yakalanan küçük yankesici, durumun fark edilmesi üzerine görüntülerden teşhis edildi. Yankesici, mahallesinde gezerken yakalandı, gelin de altınlarına kavuştu. 
     Adana Emniyet Müdürlüğü'nden alınan bilgiye göre, kız kardeşinin düğün töreni için Gaziantep'ten gelen Aysel Kimya 35 , beraberinde geline takmak üzere yaklaşık 5 milyar lira değerinde bir gerdanlık ve künye getirdi. 
     Düğün töreni sırasında gelinin yanında ayrılmayan abla Aysel Kimya, takı merasimine başlandığında çantasındaki altınların çalındığını fark etti ve durumu polise bildirdi. 
     Hırsızlık Büro Amirliği görevlileri, olayla ilgili araştırmaya başladı ve düğün sırasındaki kamera çekimini incelemeye aldı. Gelin, otomobilden inip salona girerken yanında olan ablası Aysel Kimya'nın çantasındaki altını çalan yankesiciyi belirledi. 
     Yetkililer, Şakirpaşa Mahallesi'nde oturan ve daha önce de yankesicilik suçu işlediği belirlenen C.K'yi 12 , evinin yakınlarında yakaladı ve evde yapılan aramada da altınları buldu. Altınlar sahibine teslim edildi. 
     C.K.'nin, Çocuk Şubesi'nce yapılan sorgulamasında suçunu itiraf ettiği ve olayla ilgili soruşturmanın sürdürüldüğü kaydedildi. 
     





</TEXT>
</DOC>
