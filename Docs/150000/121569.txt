<DOC>
<DOCNO> 121569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun26.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Dışişleri Bakanı "Türkler lehine değişiklik kabul edilemez" 
</HEADLINE>
<TEXT>

     Kıbrıs Rum yönetimi Dışişleri Bakanı Yannakis Kasulides, BM Genel Sekreteri Kofi Annan'ın 11 Kasım'da sunduğu çözüm planında ''Türk tarafı lehine yapılacak değişiklikleri kabul etmeyeceklerini'' söyledi. 
     Rum basınına göre, Londra'da bulunan Kasulides, ''Annan'ın sunduğu çözüm planında Türklerin lehine olacak değişiklikler yapılamayacağını'' savundu. 
     Kasulides, ''bulunacak çözümün, adil olduğu konusunda kamuoyunu ikna edecek ve halk tarafından kabul edilebilecek bir çözüm olması gerektiğini'' söyledi. 
     BM Genel Sekreteri Kofi Annan, KKTC Cumhurbaşkanı Rauf Denktaş ve Rum yönetimi lideri Glafkos Klerides'e, 11 Kasım'da sunduğu çözüm planının ardından, önceki gün yeni mektup göndererek, planda beğenmedikleri ve değiştirilmesini istedikleri yönleri 30 Kasım'a kadar kendisine bildirmelerini istemişti. 
     





</TEXT>
</DOC>
