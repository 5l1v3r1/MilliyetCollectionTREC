<DOC>
<DOCNO> 133978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/guncel/gun01.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafya dizisine mafya suçlaması 
</HEADLINE>
<TEXT>

İçişleri Bakanlığı, mafyayı konu alan Kurtlar Vadisi adlı dizinin organize suç örgütleriyle bağlantılı olduğunu öne sürünce RTÜK inceleme başlattı 
     TOLGA ŞARDAN 

     İçişleri Bakanlığı, Emniyet’ten Sorumlu Müsteşar Yardımcısı Sebati Buyuran’ın imzasıyla RTÜK’e 20 Ocak’ta gönderdiği yazıda, dizide organize suç örgütlerinin propagandasının yapıldığını dile getirdi. 
     Ayrıca diziye katkıda bulunanlar arasında yer alan Rauf Büyük adlı kişinin Sedat Peker’in elebaşılığını yaptığı organize suç örgütüyle bağlantısının bulunduğu kaydedilerek şöyle denildi "Bu tür dizi ve programların, illegal faaliyetler göstermeye eğilimli kişileri halkı sindirmeye özendirdiği ve organize suç gruplarının olumlu propagandasını yaptığı değerlendirilmektedir." 
     
     RAPOR HAZIRLANACAK 
     RTÜK uzmanları da dizi hakkında inceleme başlattı. Uzmanlar, İçişleri Bakanlığı’nın iddiasının doğruluğunu araştırıp hukuk ihlali olup olmadığını raporla ortaya koyacak. Rapor, daha sonra üst kurula sunulacak ve dizinin akıbeti belli olacak. 
     
Hiçbir örgütle ilişkimiz yok’      MAGAZİN SERVİSİ 

     Kurtlar Vadisi’nin yapımcı ve yönetmeni Osman Sınav iddialarla ilgili şunları söyledi "Hiçbir örgütle ilişkimiz yok. Türkiye’de kayıt dışı ekonomi mevcut. Bu şekilde paylaşılan para milli gelirin yarısına denk. Bu da milyonlarca kişiden kesilen haraç demek. Bu söylemin arkasından ne anlaşıldığını onlara sormalı. Çok net değil mi " 
     
Zaten anlaşılmıyor nasıl özendirsin      Sina Koloğlu 

     Bu bir mafya dizisidir’ diye başladı Kurtlar Vadisi...Osman Sınav’ın Türkiye’nin karanlık yüzüne olan merakının "Deli Yüreköten sonra daha bir somutlaştığı dizi oldu. "Susurluk’u anlatıyoruz" diyor danışmanlardan biri. Dizi hakkında açılan soruşturmada "mafyaya özendirme" iddiaları var. İzlediğinizde konuyu anlamak, ilişkileri bağlamak oldukça güç. Bir şeylere özendirmek söz konusu ise o anlamda öyle görüntülere rastlıyoruz ki televizyonda... Sarhoşlar üzerine program yapılıyor örneğin TV’de. "Karar Anı" programında falcının mahalledeki genç kıza ablasının evinde tecavüz edip etmediği tartışılıyor O zaman geriye şöyle bir soru kalıyor 
     "Acaba bazıları dizideki bazı’ üstü örtülü isimlerden rahatsız mı oldu " 
     



 GÜNCEL 















</TEXT>
</DOC>
