<DOC>
<DOCNO> 140406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/dunya/adun.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Irak savaşını ilahi görev sanıyor 
</HEADLINE>
<TEXT>

ABD Başkanı’nın Irak’a saldırmaktaki ısrarının nedenini araştıran Newsweek’e göre, Bush, kötülüğün temsilcisi Saddam’ı yok etme görevini kendisine Tanrı’nın verdiğine inanıyor 
     DIŞ HABERLER SERVİSİ 

     Dünyanın en saygın haber dergilerinden Amerikan Newsweek dergisi George W. Bush’un bilinmeyen bir yönüne dikkat çekerek, ABD Başkanı’nın Saddam rejmini ortadan kaldırmayı kendisine, "Tanrı tarafından verilen bir misyon olarak gördüğünü" yazdı. 
     "Bush ve Tanrı" adlı incelemesinde Bush’un dini inançlarını ele alan dergi, Başkan’ın güneş doğmadan uyanarak Beyaz Saray’ın kuytu bir köşesinde Protestan din adamlarının vaazlarını okuduğunu belirtti. Bush’un son okuduğu vaaz kitabı 1917’de Mısır’da Türk ordusuna karşı savaşan ANZAC’lara moral veren İskoç rahip Oswald Chambers’e ait. 
     
     Elveda viski, merhaba İsa 
     Bush, "My Outmost for His Highest" adlı kitaptaki, "Tanrı hayat ve tarihin mimarıdır" şeklindeki vaazı her gün birkaç kez okuyarak ruhunun derinliklerine kazıyor. 
     Dergiye göre, Bush’un hayat çizgisi ve dolayısıyla siyasi kariyeri 17 yıl önce, 1986 yazındaki 40. doğum gününde kökten değişti. Alkolik denecek boyutta içkiye düşkün olan Bush, o gün "Elveda Jack Daniels, merhaba İsa" diyerek içkiyi bıraktı. 
     Daha sonra sistematik bir şekilde dine yöneldi. Alkol yüzünden sallanan evliliğine ve ailesine sahip çıkmak için İncil’in öğütlerine sarıldı. 
     Bu sıralarda güney eyaletlerinin inançlı ve muhafazak r kesimlerinin Cumhuriyetçi Parti’de ağırlıklı bir yer edinmeye başladığını gördü. 1987’de Washington’a geçti ve babasının seçim kampanyasında yer alarak siyasi deneyimini geliştirirken, bir yandan da önde gelen din adamlarıyla yakın temas kurmaya başladı. Kendisine "inancını ihtirasıyla birleştirerek yüksek görevler üstlenmesi için ilahi bir çağrı yapıldığını" söylemeye başladı. 
     
     Beyaz Saray’da mistik hava 
     Newsweek’e göre, Bush böylelikle tutkulu dini inançları yüzünden öteki başkanlardan ayrılıyor. ABD başkanı olmasını Tanrı’nın iradesine bağlayan Bush, h l din adamlarıyla düzenli olarak buluşuyor. Beyaz Saray görülmedik ölçüde mistik ve dinsel bir atmosfere bürünmüş durumda. İncil inceleme grupları her yerde. 
     
     Tanrı beni seçti’ 
     Dergi bu ruhsal durumunun Bush’un Irak ve Saddam konusundaki politikalarını da belirlediğini iddia etti. Kötülük ve şeytanı temsil ettiğine inandığı Saddam’ı yok etme görevinin hayatın ve tarihin mimarı Tanrı tarafından verildiğini ve kendisinin böyle bir göreve seçildiğine inanan ABD Başkanı, "17 yıl önce içkiyi bırakmasaydım ABD Başkanı olamazdım" diyor. 
     
     



 DÜNYA 











</TEXT>
</DOC>
