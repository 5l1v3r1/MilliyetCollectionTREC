<DOC>
<DOCNO> 139858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yasam/ayas.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençliğin yolu mideden geçer 
</HEADLINE>
<TEXT>

İşte olduğunuzdan 12 yaş genç görünmenin sırrı Mutlaka ve mutlaka az ama öz yiyin. Sigaradan uzak durun. Bol bol seks yapın... 
     AYŞEGÜL AYDOĞAN İstanbul 

     Anti - aging, yaşlanmanın durdurulabilir hatta geriye döndürülebilir olduğunu gösteren tıbbın yeni bir dalı. Son yıllarda hızla yayılan anti - aging programları, kronolojik yaşı değiştirmek mümkün değilse de genç bir profil edinmek elimizde" mesajını veriyor. Kısacası genç görünmeyi vaat ediyor. 
     Anti - aging uzmanı Prof. Dr. Mithat Yılmaztürk de, biyolojik yaşının genç olmasını isteyenlere, öncelikle damarların yaşlanmasını önlenmelerini salık veriyor. 
     Bunun için sigara, yağlı besinler, en önemlisi ise çok yemek yemekten vazgeçilmesi gerektiğini söyleyen Yılmaztürk, "Az yemek, kalori alımını düşürmek ömrü uzatır. Araştırmalar 100 yaşındaki kişilerin yaşam boyu az yiyenler ve genelde zayıf bireyler olduğunu ortaya koyuyor" diyor. 
     
     Cinsel güce de iyi 
     Erken yaşlanmanın en önemli nedenlerini aşırı besin alımı, stres, hormon bozukluğu, sigara, antioksidan hücreleri koruyan yararlı maddeler vitamin ve minerallerin az alımı, çevre kirliliği olarak sıralayan Yılmaztürk, özellikle kadınların bilinçsiz’ ve aşırı’ spor yapmasının da yaşlandırıcı etkisi olduğunu sözlerine ekliyor. Anti - aging’in lokomotifinin’ hormon tedavisi olduğunu belirten Prof. Yılmaztürk, sözlerini şöyle sürdürüyor 
     "Anti - aging’in amacı, bozulan hormon dengesini düzeltmek, azalan hormonları yerine koymak. Eksilen östrojen kadınlık , testosteron erkeklik , büyüme hormonu, DHEA erkeğin güç hormonu ve melatonin hormonlarının yerine konulmasıyla 60 yaşındaki birinin hormon düzeyleri 35 yaşa getirilebilir. Unutkanlığı ve şişmanlığı önler, kırışıklıkları azaltır, fiziksel ve cinsel gücü artırır." 
     
     Aslında ömür tam 130 yıl’ 
     Araştırmaların insan ömrünün genetik olarak 120-130 yıla programlandığını gösterdiğini de belirten Yılmaztürk, Gençlik kredinizi hoyratça kullanmayın’ uyarısında bulunarak, sözlerini şöyle bitiriyor 
     "İyi ve az beslenme, yaşıtlarınıza göre sizi 12 yaş genç gösterir. Genç kalmak için damarlarınızı E ve C vitaminleriyle koruyun. Seks, sağlığın korunmasında çoğu ilaçtan daha yararlıdır. İyi bir seks yaşamı kişiyi sağlıklı ve genç tutar. Düzenli egzersiz yapanlar genellikle iyi seks yaşamına sahiptir. Uyku, vücudun gençlik pınarıdır. Her gece 7 - 8 saat uyumak vücudu yaşlanmadan korur. Uyku sırasında organizma enerji depolar, hücreler yenilenir." 
     
     Gençlik için 10 altın önlem 
     1- Günde üç öğünden 60 yaşından sonra iki öğün fazla yemeyin. Az miktarda yiyin. Öğün aralarında meyveden başka bir şey yemeyin. Akşam yemeğini mümkünse 18’den sonraya bırakmayın ve daha sonra su, şekersiz çay, maden suyu dışında bir şey içmeyin. 
     2- Sigara yaşlandırır, içmeyin. Sigara dumanlı ortamda bulunmayın. Bu 4 sigara içmeye bedeldir. 
     3- Haftada 3 - 4 kez yarım ya da 1 saat yürüyüş ve 10 dakika kas güçlendirici egzersizler yapın. 
     4- Günde bir bardak kırmızı şarap dışında alkol almayın. 
     5- Seks hayatınızı aktif tutun. 
     6- 40 yaşın üstündeyseniz hergün bir aspirin alın 100 mg 
     7- Her gün C ve E vitamini ile, kalsiyum ve folik asit alın. Düzenli folik asit ise damar cidarında yağ birikimini önler. 
     8- Demir içermeyen multi-vitamin alın. 
     9- Diş bakımına özen gösterin. Dişteki bakteriler damarlarda iltihap ya da lokal ödeme yol açar. 
     10- Grip, tetanos, hepatit B, zatürree aşılarıyla bağışıklık sisteminizi güçlendirin. 
     



 YAŞAM 





















</TEXT>
</DOC>
