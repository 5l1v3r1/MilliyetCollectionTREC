<DOC>
<DOCNO> 138167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun12.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye yardım, Bush'un sert ekonomi çizgisini büktü.. 
</HEADLINE>
<TEXT>

     ABD'nin olası Irak savaşı nedeniyle Türkiye'ye büyük miktarda ekonomik yardım sağlayacak olmasının Bush Yönetiminin çok borçu ülkelere yönelik kurtarma paketlerine ilişkin sert politikasından bir sapma oluşturacağı öne sürüldü. The Washington Post gazetesi, Bush Yönetiminin Türkiye konusundaki tutumunu değerlendirken, "Türkiye'ye yardım Bush'un sert ekonomik çizgisini büktü" yorumunu yaptı. 
     ABD'li gazete, sadece ekonomik açıdan bakıldığında Türkiye'nin büyük tutarda ABD yardımı için çok zayıf bir aday olmayacağını savunarak Türkiye'nin adeta yıllık ekonomik üretime eşit bir borç altında ezildiğini, ekonomistlerin uzun bir süreden beri hükümetin borçları ödeyebilmek için gerekli olan finansal disiplini uygulabilmemesinden kaygı duyduklarını belirtti. Gazete, şöyle devam etti 
     "Ancak savaş ufukta olduğunda ABD'nin Türkiye'ye Amerikan askerlerini Irak'ı Türk topraklarından vurmaya izin vermesi için yaptığı 6 milyar dolarlık hibe önerisinin gösterdiği gibi ekonomik ilkeler ulusal güvenlik kaygılarının gerisinde kalır. Dün itibariyle Türk yetkilileri daha fazla para almak için direnerek Washington'u öfkelendiriyorlar. Ancak ne olursa olsun, önerilen anlaşma, yönetimin mali sorunları olan ülkelere karşı sert bir çizgi korumada zorlandığını vurguluyor." Başkan Bush iktidara geldiğinden beri en üst düzey yardımcılarının büyük uluslararası kurtarma paketlerinden duydukları rahatsızlığını özellikle dile getirdiklerini, bu paketlerin yabancı hükümetlerin ve uluslararası yatırımcıların sorumsuzca davranmaya teşvik ettiğini savunduklarını kaydeden gazete, "Bircok uluslararası ekonomik uzmana göre, ABD'nin IMF'den 16 milyar dolarlık kredi programını sağlamış olan Tükiye'ye ikili yardımın yapılmasının yönetimin kurtarma paketlerinin IMF ile sınırlandırma politikasından bir sapma oluşturuyor. Bu Washington'un cesur kurtarma karşıtı söyleminin büyük bir stratejik önemi olan ülkelere gelince uygulamaya konulmasının zor olduğunu kanıtlıyor" yorumunu yaptı. 
     Uluslararası yatırımcıların Irak savaşının olasılığı arttığında Türkiye'nin Washington için çok önemli bir duruma geldiğinde batmasına izin verilmeyeceği varsaymıyla Türk devleti tahvillerini kapıştıklarını öne süren Washington Post, bu tahvillere yönelik ilginin geçen son baharda yeni hükümetin ortodoks ekonomik politikalardan yana olduğunu açıklandığında başladığını kaydetti. 
     Washington Post'a konuşan, Washington'daki Darby Overseas Investment şirketi icra direktörü Joph Yonemoto, "Türkiye'nin çok büyük bir borcu var ve bazı kişiler bu borcun sürdürülemeyeceğini düşünüyor. Ancak eğer onlar Türkiye'nin ABD ile Irak arasındaki çatışma nedeniyle çok nakit sağlayacağını düşünüyorlarsa o zaman bu borç sorununun ikinci plana itildiği bir durum olarak görülür" değerlendirmesini yaptı. 
     Bush Yönetiminin savaş maliyeti nedeniyle Türkiye'ye destek sağlanmasının gereğini savunduğunu kaydeden gazete, Türk ekonomisinin savaş sonucunda sadece turizm gelirleri açısından 2-4 milyar dolar zararına uğrayabileceğini bildirdi. ABD Hazine Bakan Yardımcısı John Taylor'un sağlanacak yardımın Türkiye'nin IMF tarafından belirlenen bütçe hedefine uyması halinde yararlı olacağını savunduğuna dikkat çeken gazete, söz konusu hedef uyarınca Türkiye'nin yüzde 6.5 oranında bir faiz dışı fazla sağlaması gerektiğini bildirdi. 
     Massachusetts Teknoloji Enstitütüsü Profesörlerinden Kristin Forbes, Washington Post'a yaptığı değerlendirmede asıl ABD'nin Türkiye'ye, "Askeri bir durumda ülkemize yardımcı oluyorsunuz ve biz bunun ekonominiz üzerindeki maliyeti için ödeme yapmaya istekliyiz" dediğini söylerken Uluslararası Ekonomi Ensitüsü yetkilerinden Morris Goldstein ise, ABD tarafından sağlanacak pararın Ankara'nın disiplini bozmasına neden olabileceği uyarısını yaptı. 
     





</TEXT>
</DOC>
