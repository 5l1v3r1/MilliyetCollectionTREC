<DOC>
<DOCNO> 115030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun06.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen eylemciler yabancıları serbest bırakıyor 
</HEADLINE>
<TEXT>

     Rusya'nın Başkenti Moskova'da yüzlerce kişiyi rehin tutan Çeçen militanlar, 75 yabancı rehinenin tamamını serbest bırakmayı kabul etti. 
     İç İstihbarat Servisi sözcüsü Sergey İgnaşenko, teröristlerle anlaşmaya varıldığını belirterek "Yabancıları serbest bırakacaklar. Bunun için yabancı misyonların temsilcilerinin bulunmasını istiyorlar. Bu kişilere telefonla çağrıda bulunduk, olay yerine varıyorlar" dedi. 
     Yyabancı rehinelerin serbest bırakılması için görüşmeler yapmak üzere tiyatro binasına çağrılan yabancı misyon görevlilerinden İngiltere Büyükelçiliği yetkilisi Alf Torrents, İngiliz rehinelerin serbest bırakılacağı konusunda iyimser olduğunu söyledi. 
     Torrents, tüm iyimserliğine rağmen, dün olduğu gibi son dakikada yabancı rehinelerin serbest bırakılmaması durumunu göz ardı etmediğini de ifade etti. 
     İngiliz yetkilinin bu açıklamalarına karşın Amerikalı Başkonsolos James Warlick, yabancı rehinelerin serbest bırakılmasının son dakikada engellendiğini söyledi. 
     Warlick, görüşmelerin TSİ 10.00'da yeniden başlamasını beklediklerini belirterek, "Görüşmeler kesildi. Yabancı rehinelerin tamamının saat 11.00'da TSİ 10.00 serbest bırakılmasını sağlamayı amaçlıyoruz" dedi. 
     Tiyatrodaki yabancı rehineler arasında Amerikalı, İngiliz, Hollandalı, Avustralyalı, Alman ve Avusturyalılar da olmak üzere 75 yabancı bulunuyor. 
     





</TEXT>
</DOC>
