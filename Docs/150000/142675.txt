<DOC>
<DOCNO> 142675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/soneko14.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kordsa, Otokar, Trakya Cam ve Alkim Kimya kar payı ödeyecek 
</HEADLINE>
<TEXT>

     Borsa'da hisseleri işlem gören şirketlerden Kordsa, Otokar, Trakya Cam ve Alkim Kimya, 2002 yılında elde ettikleri kardan ortaklarına nakit kar pay dağıtmayı planlıyor. 
     Kordsa Sabancı Dupont Yönetim Kurulu, geçen yılın karından net 20 trilyon 952 milyar 766 milyon 800 bin lira tutarında nakit payın dağıtılmasının Genel Kurul'a teklifine karar verdi. 
     Dağıtılacak kar payının, şirket karının yüzde 58'ine karşılık geldiği bildirildi. 
     
     OTOKAR OTOBÜS 
     Otokar Otobüs Karoseri Sanayi A.Ş. Yönetim Kurulu, 2002 yılı karından ve olağanüstü yedeklerden toplam net 4 trilyon 348 milyar 299 milyon 655 bin 722 liralık nakit karın 30 Nisan tarihinden itibaren dağıtılmasını, 17 Nisan'da yapılacak Genel Kurul'a teklif edecek. 
     
     TRAKYA CAM 
     Trakya Cam Yönetim Kurulu, geçen yıl karından 44 trilyon 844 milyar 800 milyon liralık nakit kar payının 30 Mayıs tarihinden itibaren dağıtılmasının, Genel Kurul'da görüşülmesini kararlaştırdı. 
     
     ALKİM KİMYA 
     Alkim Kimya Yönetim Kurulu, 2002 yılı karından net 7 trilyon 396 milyar lira nakit kar payı dağıtılmasını, Genel Kurul'a teklif edecek. 
     
     GÜBRE FABRİKALARI 
     Gübre Fabrikaları T.A.Ş. Genel Kurulu, şirketin 2002 yılı karından ortaklarına net 431 milyar 507 milyon 80 bin 46 lira nakit kar payının 30 Mayıs'dan itibaren dağıtılmasına karar verdi. 
     
     ÇELİK HALAT 
     Çelik Halat ve Tel Sanayii A.Ş. Yönetim Kurulu, şirketin çıkarılmış 5 trilyon 982 milyar 900 milyon TL ödenmiş sermaye üzerinden net dağıtılabilir dönem karı 1 trilyon 477 milyar 9 milyon liranın bedelsiz hisse senedi olarak dağıtılmasını Genel Kurul'a teklif etme kararı aldı. 
     
     İHLAS GAYRİMENKUL 
     İhlas Gayrimenkul Yatırım Ortaklığı A.Ş. Genel Kurulu, geçen yılki faaliyetlerden sağlanan 1 trilyon 295 milyar 421 milyon 732 bin 255 liralık vergi sonrası karın, yedek akçe ve olağanüstü yedek akçe olarak ayırmayı kararlaştırdı. 
     Şirketin Yönetim Kurulu üyeliklerine de 1 yıl süreyle görev yapmak üzere M. Haluk Sur, Işık Gökkaya, M. Ruşen Selçuk, M. Murat Akgiray, Canan Başaran, M. Galip Eroğlu ve H. Fehim Üçışık seçildi. 
     





</TEXT>
</DOC>
