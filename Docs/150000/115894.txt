<DOC>
<DOCNO> 115894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/spor/yaltayli.html </URL>
<DATE> 2002/10/30/ </DATE>
<TIME>  </TIME>
<AUTHOR> FATİH ALTAYLI  </AUTHOR>
<HEADLINE>
Ya sabır 
</HEADLINE>
<TEXT>

     Galatasaray’ın kaybetme nedenleri neydi 
     Pekçok faktör vardı. Ama bunlardan biri elinde olmayan bir faktördü. Ali Sami Yen tarihinin gördüğü en kötü demiyorum, en şerefsiz, en aşağılık ve en kötü niyetli bir hakemi sahadaydı. Alman hakem, Galatasaray’ın bu maçı kazanamaması için yapabileceği herşeyi yapmaya kararlıydı. Galatasaray, Lokomotiv’i belki aşabilirdi ama, hakemi aşamazdı. Ben Galatasaraylı futbolcuların bu hakemi sahada dövmemelerini UEFA tarafından Fair - Play’a layık hareket olarak değerlendiriyorum. Hasan Şaş’ın yerinde başka biri olsaydı, hakem maçı burnu kırık hastanede tamamlardı. 
     Peki Galatasaray’ın hakem dışında hiç mi suçu yok 
     Olmaz olur mu. Galatasaray sahada gol atmak için değil, futbol oynamak fakat sonuca ulaşmamak için dizilmişti. Beş Lokomotiv savunma oyuncusu arasında tek başına Christian’ın gol atması futbol yeteneklerine değil, mucizelere bağlıydı. O mucize de ne yazık ki, her zaman olmuyor. Galatasaray orta sahada da kötüydü. Cihan ilk yarının 20. dakikasından sonra çıkmalıydı. Ama uzun süre dayandı. Sonunda her nasılsa farkedildi ve çıkarıldı. Ümit Karan en azından ikinci yarıda oyunda olmalıydı. Arif çıktığında yerine Ümit Karan, Cihan çıktığında yerine Batista girmeliydi. Hiç olmazsa biraz daha hücum gücü elde edilebilirdi. Ama Galatasaray yine fantazi peşinde koştu ve tabii bu fantazinin sonucunda sahadan yenik ayrıldı. 
     Galatasaray’ın başka aksayan yeri yok muydu. Savunmaya ne diyeceksiniz 
     Galatasaray’da sezon başından beri bir Ümit Davala sendromu var. Ümit çok sevdiğimiz bir delikanlı. Ama bu yıl futbol oynamıyor. Sarr sakat olduğu için yedeği de yok. Ancak bence Felipe o mevkiin adamı. Alınırken orası için alındı. Davala’nın yerine Felipe oynatılabilirdi. Ben Davala’nın bu futboluyla sahada niye yer aldığını düşünüp düşünüp tek cevap bulabildim. Fatih Terim’in İtalyanca taktiklerini içerdeki Türk oyunculara tercüme ediyor olsa gerek. Başka gerekçeyle oymaması imkansız çünkü. 
     Galatasaray bu sonuçla ne kazandı, ne kaybetti 
     Galatasaray bu sonuçla UEFA şansını da kaybetti. Aynı zamanda en az 4-5 milyon dolarlık gelirden de oldu. Galatasaray’ın yarası çok büyük. Umarız buna bir de lig yarası eklenmez. Ben Galatasaraylılar’a sabır diliyorum. 
     



 SPOR 


























</TEXT>
</DOC>
