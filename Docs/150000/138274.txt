<DOC>
<DOCNO> 138274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sontur03.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da okullar bugün tatil 
</HEADLINE>
<TEXT>

     İstanbul'da olumsuz hava koşulları nedeniyle ilköğretim okulları ve liseler 1 gün süreyle tatil edildi. 
     İstanbul İl Milli Eğitim Müdürü Ömer Balıbey, İstanbul'da kötü hava koşullarının yaşamı olumsuz etkilemesi nedeniyle, bugün il genelinde tüm ilköğretim okulları ve liselerin Valilikçe 1 gün süreyle tatil edildiğini bildirdi. 
     Geceyarısına doğru özellikle kentin Avrupa yakasında başlayan kar yağışı nedeniyle okullar için tatil kararı alındı. Ancak sabah İstanbul güneşli bir güne uyandı. Kar yağışının kesilmesiyle pırıl pırıl güneşin olduğu kentte, öğrenciler okula gitmeyin evlerinde kaldı. 
     Ancak Meteoroloji yetkilileri kentte bu gece de etkili kar yağışı beklendiğini ve sıcaklığın eksi 10 dereceye kadar düşeceğini belirtiyorlar. 
     
</TEXT>
</DOC>
