<DOC>
<DOCNO> 106223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/ykocaomer.html </URL>
<DATE> 2002/09/07/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Ödül yönetmeliği II 
</HEADLINE>
<TEXT>

     Dünyada Paralimpiklere, görme, bedensel ve zihinsel engelli sporcular katılır. Sadece sağırlara mahsus olmak üzere CISS Dünya Sağırlar Federasyonu tarafından dünya şampiyonaları organize edilir. Bu dünya şampiyonalarının adı DEAFLMPIC GEAMS’dir. Yani Sağır Olimpiyat Oyunları, diğer olimpiyatlar gibi 4 yılda bir yazın yapılır. Adı da WORLD SUMMER GEAMS OF THE DEAF, yani Sağırlar Yaz Oyunları’dır. 
     İşte bu inceliği bilmeyen Gençlik ve Spor Genel Müdürlüğü’nün ilgili birimi, böyle bir yönetmelik yayınlayarak eşitlik prensibini bozmuştur. 
     Örneğin 2005 yılında Melbourne’de yapılacak oyunların adı DEAFLYMPIC GEAMS’dir. Bir başka ifade ile dünyada Uluslararası Sağırlar Spor Federasyonu tarafından organize edilen bir başka yaz oyunları yoktur. Dört senede bir yapılır, adı da yukarıda belirtildiği gibi Olimpiyat Oyunları’dır. Uluslararası Paralimpik Komitesi, görme engelliler, bedensel engelliler ve zihinsel engelliler için ne ise, CISS’de işitme engelliler için odur. 
     2001 yılında yapılan 20. Dünya Sağırlar Olimpik Oyunları’nda üç güreşçimiz şampiyon, iki güreşçimiz ise bronz madalya almıştır. Yukarıda belirtilen yönetmeliğe göre de şampiyonlara 15 altın verilmiştir. 
     Burada anayasanın da öngördüğü eşitlik prensibinden sapılmış bir engelli grubu, iş bilmez spor yöneticilerinin düzenledikleri yönetmelikle mağdur edilmişlerdir. Açılacak bir davada aradaki ödül farkını şampiyon ve üçüncü güreşçilerin alacağı kesin gözükmektedir. Şimdi iş, her zaman engelli sporcuların yanında olan 2000 yılına kadarki çarpık ödül yönetmeliğini engelli sporcular için düzeltip eşit hale getiren Gençlik ve Spor Müdürü Kemal Mutlu’ya kalmıştır. Olayın daha da büyümeden. çözümünü her zaman olduğu gibi yine kendisinin bulacağına inanıyoruz. Aksi halde sağır şampiyonlarımıza yargı yoluna başvurmak kalacaktır. 
     
     



 SPOR 




























</TEXT>
</DOC>
