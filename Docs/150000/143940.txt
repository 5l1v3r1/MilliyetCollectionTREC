<DOC>
<DOCNO> 143940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko26.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda Merkez Bankası Başkanı Savaş uzarsa, ekonomi etkilenir 
</HEADLINE>
<TEXT>

     Hollanda Merkez Bankası Başkanı Nout Willink, Irak'a karşı başlatılan savaşın üç aydan fazla sürmesi halinde, ülke ekonomisinin kötüye gideceğini bildirdi. 
     Merkez Bankası Başkanı Willink, katıldığı bir televizyon programında yaptığı konuşmada, savaşın her durumda ekonomiye olumsuz yansıyacağını, ancak üç aydan uzun sürmesi halinde, ülke ekonomisinin büyüme hızında en az 1 veya 2 puan gerilemeye yol açacağını savundu. 
     Willink, savaşın uzamasından diğer Avrupa ülkelerinin de etkileneceğini, işsizliğin artacağını, kamu borçlarının yükseleceğini ve orta vadede gelişme perspektiflerinin kötüleşeceğini dile getirdi. 
     Nout Willink, savaşın kısa sürmesinin ise, yolaçacağı olumsuzlukların daha kolay ve hızla aşılmasını sağlayacağını kaydetti. 
     





</TEXT>
</DOC>
