<DOC>
<DOCNO> 119495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/yazar/pulur.html </URL>
<DATE> 2002/11/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Falcı gibi yorumcu düşünceye saygı bu mu 
</HEADLINE>
<TEXT>

     OLDUM olası, fala da inanmayız, falcıya da kanmayız. Halk ağzında "Fala inanma, falsız da kalma " diye boş bir laf vardır. 
     Falcı, fala bakacak senin geleceğini söyleyecek, şans ve kısmetini okuyacak... 
     Falcının böyle mahareti olsa, önce kendi geleceğini bilir, şansını kısmetini okur, piyangodan, sayısaldan para kazanır. 
     Ama gel de bunu anlat, hiç ummadığınız kadınlar, ya da erkekler, bir cahil falcıdan medet umup palavrasına kanarlar, ya sevinirler, ya üzülürler. 
     Neyse, diyeceğimiz o değil 
     
     TELEVİZYONLARDA her çorbaya maydanoz misali birtakım "çok bilmişler" var, isimlerinin başına "araştırmacı" ya da "yorumcu" sıfatını kondurdular mı tamam 
     Hani, Cem Karaca’nın "Yarım Porsiyon Aydınlık" diye bir şarkısı vardır 
     "Sinemadan siz anlarsınız 
     Tiyatrodan müzikten 
     Heykel resim edebiyat 
     Sorulmalı sizden" 
     
     TIPKI bunun gibi, Türkiye’nin siyaseti, ticareti, seçimi, geçimi, bunlardan sorulur, bari bir kere de tutturabilseler gam yemeyeceğiz. Son krizden bir gün önce süpermarkette saksofon çalıp, enflasyonun düştüğü ninnisiyle milleti uyutmaya çalışıyorlardı. 
     
     ŞİMDİ, bir de siyaset allameleri çıktı, ortaya, ölçüyorlar biçiyorlar, siyasetin geleceğini çiziyorlar. 
     Biri çıkıp da sormuyor 
     "Be muhterem, madem sen bu işi bu kadar iyi biliyordun da, milletvekilliğini cepte keklik sanıp, o partiye niye balıklama daldın İktidara geleceğini sandığın partinin oyu yüzde 1’de kaldı " 
     Ama demek ki, bunların görüşleri, lafları televizyonlarda iş yapıyor ki, ekrana çıkarıyorlar. 
     Falcılarla, bunların farkı ne 
     Onların da kapısında kuyruk var 
     
     BİR de düşünce özgürlüğünü, fikir özgürlüğünü kimselere kaptırmayanlar vardır. 
     Ne der onlar 
     "Bırakın herkes düşündüğünü söylesin, karşısında olanlar da konuşsun " demezler mi 
     Derler 
     Geçen gün Dışişleri Bakanı Şükrü Sina Gürel, giderayak Birleşmiş Milletler’in Kıbrıs planını beğenmedi "komplo"dan söz etti, bu planın kabul edilemez olduğunu söyledi. 
     Diyelim ki dediklerinin hiçbiri doğru değildi, yanlış söylüyordu, ama bu onun düşüncesiydi, sorumlusu kendisiydi, ya da hükümetinin görüşüydü. 
     Peki, onun bu görüşüne verilecek cevap "Ar damarı patlamış Utanmıyor musun Densizlik Hezeyan Ayıptır ayıp " diye hakaret etmek midir 
     Hani düşünce özgürlüğü, hani düşüncenin ürünü olan fikir özgürlüğü 
     Asıl ayıp olan bu değil midir 
     Üstelik sırtında iğreti de olsa bilimin cüppesi varken 
     
     







İslamın sol yorumu 


Maskeci 


İki başlı yönetim olmaz 


Yeni başbakan, eski sorun... 


Yeni bir döneme girerken... 


Falcı gibi yorumcu düşünceye saygı bu mu 


AKP’nin yol haritası 


Boş ver savaşı, dizilere takıl 


Derviş’in misyonunu AKP mi üstleniyor 


</TEXT>
</DOC>
