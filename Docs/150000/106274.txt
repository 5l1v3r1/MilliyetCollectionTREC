<DOC>
<DOCNO> 106274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/soneko05.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercedes Benz Türk, tanıtım turuna çıkıyor... 
</HEADLINE>
<TEXT>

     Mercedes-Benz Türk'ün, geniş otomobil yelpazesini meraklıları ile buluşturmak ve müşteri beklentilerine en iyi şekilde cevap vermek amacıyla düzenlediği ''Yıldızlar Geçidi'' tanıtım turu, İstanbul'dan başladı. 
     Mercedes-Benz Türk, tanıtım turunda, otomobil bayilerinin bulundukları şehirlerde müşterilerine test sürüşleri yaptırarak ürünleri yakından tanıma fırsatı sunuyor. 
     Bursa, İzmir, Denizli, Antalya, Ankara, Konya, Kayseri, Mersin, Adana, Gaziantep, Samsun ve Trabzon illerini kapsayan ve 21 günde tamamlanacak tanıtım turunda, çocuklar için oyunlar, model otomobil yarışları, yarışmalar, yiyecek ve 24 saat servis gibi aktiviteler de bulunuyor. 
     Formula 1 yarışlarında olduğu gibi ''Yıldızlar geçidi''nde de Mercedes-Benz'in yanında yer alan global teknoloji partneri Mobil 1, etkinlik boyunca organizasyonu ziyaret eden davetlilerin araçlarının madeni yağ, antifriz, fren ve direksiyon hidroliği ve lastik havası kontrollerini yapıyor. 
     Mart ayında tanıtılan yeni model otomobillerin de yer alacağı tanıtım turunda müşteriler 15 değişik aracı test etme imkanı bulabiliyor. 
     
     ''TÜM ÜRÜNLERDE EN YÜKSEK PAZAR PAYINA SAHİBİZ'' 
     Mercedes-Benz Türk Pazarlama Direktörü Eşref Biryıldız, 7 aylık dönem dikkate alındığında, tüm ürünlerde en yüksek pazar payına sahip olduklarını kaydetti. 
     Biryıldız, müşteri ihtiyaçlarına önem veren yaklaşımlarının kendilerini dünya çapında başarılara taşığını belirterek, ''Mart ayından bugüne kadar yeni çıkan E serisinin 100 binincisi üretildi. Otomobil bazında yılbaşından bugüne kadar 42 bin araç satıldı. İlk 7 aya baktığımızda pazar payımızı kamyonda yüzde 15'den yüzde 20'ye, otobüste ise yüzde 'den yüzde 76'ya çıkardık'' diye konuştu. 
     Ekonomik zorluklara rağmen yeni yatırmalara devam ettiklerini bildiren Biryıldız, geniş ürün seçenekleriyle müşterilerine hizmet ettiklerini ifade etti. 
     





</TEXT>
</DOC>
