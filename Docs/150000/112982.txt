<DOC>
<DOCNO> 112982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/guncel/gun04.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Puanı bırak paraya bak 
</HEADLINE>
<TEXT>

Devlete bağlı tıp, mühendislik fakülteleri yaklaşık 200 puanla öğrenci alırken, vakıf üniversitelerinde aynı bölümlere 5 bin dolar veren giriyor 
     SİBEL KAHRAMAN İstanbul 

     Her yıl 1.5 milyonun üzerinde genç üniversiteli olabilmek için birbirleriyle yarışıyor. Devlet üniversitelerinin kontenjanlarının yetersiz olması nedeniyle de çok az öğrenci üniversiteli olma şansını elde ediyor. Özellikle mühendislik, tıp, hukuk gibi gözde bölümlere girebilmek için çok yüksek puanlar gerekiyor. 
     Öte yandan parası olanlar için hukuk, mühendislik gibi bölümlere girmek hiç de zor değil. Vakıf üniversitelerinin kontenjanlarının büyük ölçüde boş kalması nedeniyle 4 yıllık fakülteleri tercih için gerekli olan 120 puanı alan herkes gözde bölümlere girebiliyor. Tek şart ise 5 bin dolar civarında olan eğitim ücretini ödeyebilmek. 
     
     "Para bilginin önünde" 
     Üniversite Öğretim Üyeleri Derneği Başkanı Prof. Dr. Kadir Erdin, bu olayın eğitim eşitsizliğinin tablosu olduğunu söyleyerek, "İlk yüzde 5’lik dilime giren öğrencilerle 120 puan alan öğrencilerin para gücüyle aynı fakültelerde okumaları kabul edilemez. Hakça değildir. Para gücünün bilgi gücünün önüne geçmesidir." görüşünü savundu. 
     Atılım Üniversitesi Dekanı Prof. Günhan Paşamehmetoğlu, "Sınav çocukların becerilerini alt yapılarını tam olarak ölçmüyor. Başarılı olup üniversiteye giremeyenler var. Biz öğrenmeyi öğretmeye çalışıyoruz, kendilerine güvenmelerini sağlamaya çalışıyoruz" dedi. 
     
Puan farkı çok fazla      Vakıf Üniversiteleri 

</TEXT>
</DOC>
