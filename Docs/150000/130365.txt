<DOC>
<DOCNO> 130365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/soneko08.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'te ucuzluk fuarı hazırlıkları... 
</HEADLINE>
<TEXT>

     İzmit Ticaret Odası'nın öncülüğünde planlanan ucuzluk fuarı hazırlıkları tamamlandı. 
     Kocaeli Uluslararası Fuar Merkezi'nde 18 Ocak Cumartesi günü açılacak olan ucuzluk fuarına katılmak için form dolduran 289 firmanın sahibi ya da temsilcisi, bugün kullanacakları standları belirlemek için kura çekti. Esnaflar, kiraları 100 ile 500 milyon lira arasında değişen 4 farklı büyüklükteki standlar için çektikleri kurada, kullanacakları alanı belirledi. 
     Fuarda, giyim, hediyelik eşya ve deri sektörünün de aralarında yer aldığı 12 ayrı sektörün ürünleri satılacak. Ayrıca, tanıtım amaçlı lastik ve otomobil ürünlerinin de bulunacağı fuarda, gıda sektörü fastfood hizmet verecek. 
     Ziyaretçiler için ulaşım, sağlık ve otopark hizmetlerinin ücretsiz verileceği fuar, 16 Şubat'a kadar açık kalacak. 
     Oda Başkanı Hüseyin Zeytinci, fuarın kentteki ticari yaşama canlılık getireceğine inandıklarını belirterek, ''Esnafın katılımı, düşündüğümüzün üzerinde oldu. Bir süredir durgunluk görünen piyasa belki de inanılmaz biçimde hareketlenecek. Bu fuar, esnaflara olduğu kadar, tüketiciye de yarayacaktır'' dedi. 
     





</TEXT>
</DOC>
