<DOC>
<DOCNO> 127596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko05.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da 2003 yılı bütçe ikilemi... 
</HEADLINE>
<TEXT>

     Japonya'nın 2003 mali yılı bütçesi hazırlanılırken, hem büyük miktarlardaki iç borçlanmanın kısılması hem de uzun süredir durgunluk içindeki ekonominin mali teşviklerle canlandırılması gerekiyor. 
     Sanayileşmiş ülkeler içinde en borçlulardan biri olan Japonya'nın 81.79 trilyon yenlik yeni mali yıl bütçesinde bu iki hususun dengelenmesine özen gösteriliyor. 
     Bütçe her ne kadar kısılmak istense de, sosyal güvenlik gibi alanlarda kaçınılmaz harcama artışları nedeniyle geçen mali yıla göre binde 7 büyüyecek. 
     Hükümet, yeni mali yılda 30 trilyon yeni yerine, 36.45 trilyon yen borçlanacak. Böylece, Hazine tahvilleriyle borçlanmaların toplam bütçedeki payı yüzde 44.6 ile rekor kıracak. 
     Vergi gelirleri bütçenin sadece yarısını karşılayabiliyor, bu durumda, yeni gelir kaynakları, geliri artırma yolları bulunması gerekiyor, fakat, durgun ekonomiyle bunun nasıl başarılabileceği belli değil. 
     Vergi gelirlerinin son 16 yılın en düşük düzeyine, 41.79 trilyon yene inmesinin beklendiği Japonya'da ekonomik durgunluk şirket karlarını ve ücretleri eritiyor. Gelecek mali yıl için planlanan vergi indirimleri de bütçe gelirlerini azaltacak. 
     Japon toplumunun yaşlanması nedeniyle sosyal güvenlik harcamalarındaki daha çok artışların yanı sıra, vergi gelirlerindeki azalışın devamı, mali durumun daha da kötüleşmesi bekleniyor. Vergi gelirlerinde biraz artış olsa bile sosyal güvenlik maliyetlerini karşılamaya yetmeyecek. 
     Bütçe imkanları son derece sınırlı olunca da, durgunluk ve deflasyonla fiyatlar ve ücretler genel seviyesindeki düşüşler mücadeleye kaynak yetmeyecek. Fakat, en azından, kamu altyapı yatırımları ve hizmetlerine harcamaların geçen yılki düzeyinde kalması sağlanacak. 
     Japonya'nın resmi kalkınma yardımları ODA geçen dört yılda olduğu gibi yeni yılda da yüzde 5.8, savunma bütçesi dört yıldır ilk kez binde 1 kısılacak. 
     Bu mali yılda binde 9 olan büyüme hızının yeni mali yılda binde 6 olması bekleniyor. 
     





</TEXT>
</DOC>
