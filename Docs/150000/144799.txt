<DOC>
<DOCNO> 144799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun90.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Rusyayı, Irak'a silah sattığı için protesto etti 
</HEADLINE>
<TEXT>

     ABD'nin, Rus firmalarının Irak'a tanksavar füzesi, gece görüş dürbünü ve sinyal karıştıcı cihazlar satmasıyla ilgili haberler üzerine Moskova'yı protesto ettiği bildirildi. 
     ABD Dışişleri Bakanlığı, Moskova'nın protestoya verdiği cevabın tatmin edici olmadığını kaydetti. 
     Bakanlık sözcüsü Brenda Greenberg, ''Bu duruma çok ciddi baktıklarını'' belirterek, ''bu konuyu birçok kere ve özellikle son iki haftadır Rus hükümetinin gündemine getirdiklerini'' söyledi. 
     Sözcü, ''Rus hükümetinin cevabının, pek tatminkar olmadığını'' bildirdi. 
     Sorumlu Rus firmalarının, ABD'nin endişelerini ciddiye almasını umduğunu belirten sözcü, ''Bu tür silahların Irak ordusunun elinde olması, koalisyon güçlerine karşı doğrudan bir tehdit oluşturabilir'' dedi. 
     Washington Post gazetesi de, Amerikan yönetimi kaynaklarına dayanarak bugün yayımladığı haberde, ''ABD'nin, yakın zamanda Rus hükümetini, Rus firmalarının Irak ordusuna yasadışı silahlar satışını durdurmayı reddettiği için protesto ettiğini'' yazdı. 
     Haberde, bir Rus firmasının, Irak ordusuna, ABD uçaklarına ve bombalarına karşı kullanmak için elektronik sinyal karıştırıcı konuşlandırmasına yardım ettiği ve diğer iki firmanın da tanksavar füzesi ve binlerce gece görüş dürbünü sattığı öne sürüldü. 
     





</TEXT>
</DOC>
