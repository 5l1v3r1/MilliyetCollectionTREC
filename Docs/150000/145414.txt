<DOC>
<DOCNO> 145414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/spor/spo06.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğba buzda terleyecek 
</HEADLINE>
<TEXT>

Dünya Artistik Patinaj Şampiyonası’nda ülkemizi temsil eden Tuğba Karademir, bugün elemeler için piste çıkıyor 
     Dünya vitrininde 
     DÜNYA Artistik Patinaj Şampiyonası’nda mücadele edecek ilk Türk sporcusu Tuğba Karademir, bugün elemelerde yarışacak. Spor yaşantısını Kanada’da sürdüren genç sporcumuz, bu yıl katıldığı ve elemeleri aşamadığı Avrupa Şampiyonası’nın ardından, bu kez şansını ABD’nin başkenti Washington’da devam eden Dünya Şampiyonası’nda deneyecek. 
     
     "Hedefim olimpiyat" 
     BUZ patenine henüz altı yaşındayken başlayan 18 yaşındaki Karademir, ilk 10’a girmeyi hedeflediğini belirterek, "ABD’de başarılı bir gösteri sunarak bu kritik dönemde ülkemi en iyi şekilde temsil etmek istiyorum. Hedefim olimpiyatta kürsüye çıkmak" diye konuştu. Bu arada savaş nedeniyle şampiyonada sıkı güvenlik önlemleri alındı. 
     


SPOR 
























</TEXT>
</DOC>
