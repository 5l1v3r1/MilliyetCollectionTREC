<DOC>
<DOCNO> 105355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur17.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Ebru, babasını karakola şikayet etti... 
</HEADLINE>
<TEXT>

     Adana'da, ''Yavaş yemek yiyor'' diyerek babasının kendisini dövdüğünü iddia eden Ebru Biçer, karakola şikayetçi oldu. 
     Emniyet Müdürlüğü yetkililerinden alınan bilgiye göre, Sarıçam Mahallesi'nde meydana gelen olayda, yüzü kanlar içinde karakola gelen Ebru B. 9 , kebapçılık yapan babası Ömer B.'nin 36 ''Yavaş yemek yediği'' gerekçesiyle kendisini dövdüğünü iddia etti. 
     Babasından şikayetçi olduğunu söyleyen küçük Ebru, ''Babam, her fırsatta bir neden bularak beni dövüyor. Bu kez de yemeği yavaş yediğim için dayak yedim. Dayak yemekten kurtulmak istiyorum'' dedi. 
     Ebru'nun şikayeti üzerine, baba Ömer B. yakalanarak gözaltına alındı. Ömer B.'nin, ''Pişman olduğu ve bir daha yapmayacağı, çocuklarını iyi yetiştirmek için bu şekilde davrandığı'' yolunda ifade verdiği öğrenildi. 
     Yetkililer, Ebru'nun Küçükleri Koruma Şube Müdürlüğü'ne teslim edileceğini, baba Ömer B.'nin de sorgulanmasının tamamlanmasının ardından hakkında düzenlenecek evrakla adliyeye sevk edileceğini bildirdiler. 
     





</TEXT>
</DOC>
