<DOC>
<DOCNO> 142022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/soneko20.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Dünya Bankası temsilcisi yanlış yaptı..." 
</HEADLINE>
<TEXT>

     Başbakan Abdullah Gül, Dünya Bankası Türkiye Temsilcisi Ajay Chibber'in sözleriyle ilgili olarak, ''Dünya Bankası'nın Türkiye'deki Temsilcisi yanlış yapmıştır. Çünkü yapılan çalışmaların içerisinde kendisi de olmuştur'' dedi. 
     Başbakan Gül, Dünya Bankası Türkiye Temsilcisi Ajay Chibber'in, ''çiftçilerle orta sınıfa zarar vereceği ve büyümeyi olumsuz etkileyeceği gerekçesiyle 2003 yılı bütçe tasarısının desteklenemeyeceğini'' açıkladığını anımsatan bir gazeteciye de şu karşılığı verdi 
     ''Yanlış yapmıştır, Dünya Bankası'nın Türkiye'deki temsilcisi. Çünkü yapılan çalışmaların içerisinde kendisi de olmuştur, yardımcısı da olmuştur. 2003 bütçesi, Niyet Mektubu hazırlanırken, bu konular açık açık tartışılmıştır. 
     Hangi şartlar altında bütçeyi hazırladığımızı, hangi şartlar altında yüzde 6.5 faiz dışı fazla verdiğimizi herkes bilir. En iyi de Dünya Bankası bilir. Dolayısıyla, dedikleri doğru değildir. 
     Bizim planımız şudur Yılın 2. yarısında bazı kaynak paketlerinin gelirleri hazineye girecektir. Bunlardan o ihtiyacı karşılamayı planlıyoruz. Oraya çok sembolik bir rakam koysaydık belki niyetimizden şüphe edilirdi. Öyle yapmadık, tam tersi oraya 100 trilyon koyduk, yeni sezon için onun ihtiyacı 700-800 trilyon lira civarında olacak. Ama onu, yılın 2. yarısında gelecek kaynaklarla tamamlayacağız. 
     Sosyal politikalarla ilgili bir muhalefet anlayışı içerisinde, sorumsuzlukla konuşma yapılmıştır. Türkiye'nin sıkıntıları ortadadır.'' 
     





</TEXT>
</DOC>
