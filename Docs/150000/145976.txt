<DOC>
<DOCNO> 145976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/soneko12.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası'nda devir teslim... 
</HEADLINE>
<TEXT>

     Ziraat Bankası'nın dün gerçekleştirilen genel kurulunun ardından, bugün yönetim kurulu bazında devir teslim gerçekleştirildi. 
     Basına kapalı gerçekleştirilen devir teslim törenine, Kamu Bankaları Ortak Yönetim Kurulu Başkanı Safa Ocak ve Ziraat Bankası Genel Müdürü Niyazi Erdoğan ile eski yönetim kurulu üyeleri katıldı. 
     Yeni yönetim kurulundan ise Kamu Bankaları Ortak Yönetim Kurulu Başkanlığı için adı geçen Zeki Sayın ve Ziraat Bankası Genel Müdürlüğü için adı geçen Can Akın Çağlar da, hazır bulundu. 
     Ziraat Bankası Yönetim kurulunun gerçekleştireceği toplantıda, Yönetim Kurulu Başkanı ve Genel Müdür ile 6 murahhas azayı belirlemesi bekleniyor. 
     Öte yandan Ziraat Bankası'nın yeni yönetim kurulu şu isimlerden oluşuyor. 
     ''Zeki Sayın, Burhanettin Aktaş, İlhan Uludağ, Can Akın Çağlar, Hasan Cebeci, Mehmet Mumcuoğlu, Mustafa Ünal, Erol Berktaş, Emin Süha Çayköylü, Nur Zahit Keskin ve Hasan Topal.'' Bu arada Zeki Sayın, İlhan Uludağ, Mustafa Ünal, Hasan Topal, Emin Süha Çayköylü, Hasan Cebeci ve Burhanettin Aktaş, aynı zamanda Halk Bankası'nın da yönetim kurulunda yer alıyor. 
     




</TEXT>
</DOC>
