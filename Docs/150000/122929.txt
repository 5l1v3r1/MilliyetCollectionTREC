<DOC>
<DOCNO> 122929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/siyaset/siy07.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yılda 25 trilyon tazminat 
</HEADLINE>
<TEXT>

AİHM’ye 4570 başvuru 
     Avrupa İnsan Hakları Mahkemesi’ne AİHM bireysel başvuru yapılmasını hükmünün kabul edildiği 1987’den bu yana Türkiye aleyhine 4570 kişisel başvuruda bulunulduğu bildirildi. Bu başvurulardan 269’u Türkiye’nin aleyhine sonuçlanırken, 130 davada dostane çözüme gidildi. Türkiye’nin ödediği toplam tazminat tutarıysa 25 trilyon lirayı buldu. 
     Adli Tıp Kurumu’nda görevli Dr. Esin Akgün, hazırladığı uzmanlık tezinde, "AİHM Türkiye Kararlarında Yaşam Hakkı ve İşkence Yasağı İhlali Olgularının Adli Tıp Boyutu"nu irdeledi. Tezde, Adalet Bakanlığı’ndan alındığı belirtilen bilgilere göre, 1987 - 15 Nisan 2002 arasında AİHM’e, Kıbrıs Rum kesiminden mülkiyet haklarının ihlal edildiğine dair 2250, Güneydoğu Anadolu’dan 1500, Yüksek Askeri Şura kararıyla TSK’dan uzaklaştırılan 60, devlet başvuruları için iki, parti kapatma davalarıyla ilgili sekiz, mülteci başvurularıyla ilgili 23, kamulaştırmayla ilgili 701, 12 Eylül dönemi davalarıyla ilgili 26 kişisel başvuru yapıldı. Bunlar arasında yaşam hakkının ihlaline ilişkin 148, işkence iddialarıyla ilgili de 330 kişisel dava yeraldı. 



 SİYASET 




















</TEXT>
</DOC>
