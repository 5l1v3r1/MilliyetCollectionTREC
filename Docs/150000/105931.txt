<DOC>
<DOCNO> 105931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo10.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
B Milli Takım, Almanya ile karşılaşacak... 
</HEADLINE>
<TEXT>

     A Milli Futbol Takımı'na altyapı hazırlamak için oluşturulan B Milli Futbol Takımı, özel maçta yarın Almanya'da ev sahibi ülke milli takımıyla karşılaşacak. 
     Almanya Futbol Federasyonu tarafından düzenlenen Future Cup B milli takımlar turnuvası kapsamında Mönchengladbach'daki Bökelberg Stadı'nda TSİ saat 21.30'da başlayacak karşılaşma, TRT-1'den naklen yayınlanacak. 
     Bu sabah Almanya'ya giden B Milli Futbol Takımı'nın aday kadrosunda şu oyuncular bulunuyor 
     Süleyman Küçük, Ali Tandoğan Denizlispor , Tolga Doğantez, Ahmet Yıldırım, Tümer Metin, Ahmet Dursun Beşiktaş , Erkan Özbey, Süleyman Fatih Şen, Tayfun Seven Bursaspor , Cem Karaca, Ali Güneş Fenerbahçe , Mustafa Gürsel, Veysel Cihan, Gökhan Tokgöz Gençlerbirliği , İhsan Burak Özsaraç Ankaragücü , Gökdeniz Karadeniz, Hasan Üçüncü Trabzonspor , Necati Ateş Adanaspor . 
     B Milli Takım, 7 Eylül Cumartesi günü İstanbul'a dönecek. 
     





</TEXT>
</DOC>
