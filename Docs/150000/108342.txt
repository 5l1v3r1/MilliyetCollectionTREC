<DOC>
<DOCNO> 108342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sontur25.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurlara yeni haklar... 
</HEADLINE>
<TEXT>

     Doğum yapan memurlar, 6 yerine 18 aya kadar ücretsiz izin kullanabilecek. Memura, yakınlarına hastane refakati için bir ayı geçmemek üzere refakat izni verilmesi öngörülürken, memurluğa engel teşkil etmeyecek bir suçtan hüküm giyenler, hükümlülük süresince ücretsiz izinli sayılacaklar. 
     Devlet Bakanı Tayfun İçli tarafından hazırlanan ve Bakanlar Kurulu'nda ilke olarak benimsenen ''657 Sayılı Devlet Memurları Kanununda Değişiklik Yapılmasına İlişkin Kanun Tasarısı'' taslağı memurlar için geniş haklar içeriyor. 
     
     Çalışmayla getirilen düzenlemeler şöyle 

     149   Hizmet süresi bir yıldan 10 yıla kadar olan memurlara 20 iş günü, 10 yıldan fazla olanlar için 30 iş günü izin verilebilecek. Halen bu süreler, haftalık tatil günleri düşülmeksizin 20 ve 30 gün olarak uygulanıyor. 
     149   Kadın memura, doğum yapmasından önce 3 yerine 4, doğum yaptığı tarihten itibaren 6 yerine 12 hafta süreyle izin hakkı tanınıyor. Bu süreden sonra da süt izni kapsamında 6 ay süreyle günde 1.5 yerine 2 saat süt izni verilecek. 
     149   Erkek memura, isteği üzerine, eşinin doğum yapması nedeniyle 3 yerine 5 gün izin verilebilecek. Getirilen bir başka yenilikle, erkek memura, eşinin doğum esnasında veya doğumdan sonra ölümü halinde, çocuk 12 haftalık oluncaya kadar izin hakkı tanındı. 
     149   Memura, eşinin annesinin, babasının veya kardeşinin ölümü halinde de 5 gün izin verilecek. 
     149   Memura, isteği üzerine, kendisi ve eşinin annesinin, babasının veya kardeşinin özel veya resmi hastanelerdeki yatışları sırasında refakat gerekliliği durumunda bir ayı geçmemek üzere izin verilecek. 
     149   Memur, zaruret halinde yıllık izinden düşülmek kaydıyla 10 gün daha mazeret izni kullanabilecek. 
     149   Memurlara, ana, baba, eş ve çocukları ile kardeşlerinden birinin ağır kaza geçirmesi veya önemli bir hastalığa tutulmuş olması hallerinde 6 ay yerine 1 yıla kadar ücretsiz izin verilebilecek. Yeni düzenlemeyle, bu sürenin, bir katına kadar uzatılabilmesi olanağı da sağlanıyor. 
     149   Doğum yapan memurlara 6 yerine 18 aya kadar ücretsiz izin verilebilecek. 
     149   Görevlerine ilişkin olsun veya olmasın, memurluğa engel teşkil etmeyecek bir suçtan hüküm giyenler, hükümlülük süresince ücretsiz izinli sayılacak. 
     149   Sicil amirleri, düzenleyecekleri sicil raporlarında, memurların yaratıcılığını, girişimciliğini, çalışma disiplinini, verilen görevleri yürütmedeki gayret ve başarısı ile liyakat derecesini not esasına göre değerlendirerek tespit edecekler. 
     149   Sicil amirleri hakkında, daha üst amirlerce düzenlenecek sicil raporlarında, maiyetlerinde çalışanların başarılarını değerlendirme düzeyi göz önünde bulundurulacak. 
     149   Sicilde aleniyet esas olacak. Memurların sicil raporlarında yazılı bulunan kusur ve eksiklikleri birinci sicil amirleri tarafından sicil dönemi sonunda yazılı veya sözlü olarak kendilerine bildirilecek. 
     





</TEXT>
</DOC>
