<DOC>
<DOCNO> 144401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun04.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Müttefiklerin 3 pisti oldu... 
</HEADLINE>
<TEXT>

     Amerikan askerleri, Irak’ın güneyindeki ufak bir havalanının yanı sıra batıdaki iki havaalanını ele geçirdi. Bölgedeki AFP muhabiri, 3. Piyade Tümeni askerlerinin, Irak - Kuveyt sınırının yaklaşık 100 kilometre kuzeyindeki pistin denetimini ele geçirirken hiçbir direnişle karşılaşmadıklarını duyurdu. Yetkililer, güneydeki pistin kara birliklerini destekleyen uçaklar için üs olarak kullanılacağını söylediler. Ürdün’den Irak’a giren Amerikan özel kuvvetleri de Irak’ın batısındaki iki önemli havaalanını ele geçirdi. Bir yetkili H - 2 ve H - 3 diye adlandırılan havaalanlarının, Iraklı askerlerin fazla’ direnişiyle karşılaşılmadan ele geçirildiğini söyledi. Irak Devlet Başkanı Saddam Hüseyin’in Scud füzelerini bu havaalanlarında sakladığı düşünülüyor. 
     



 GÜNCEL 






























</TEXT>
</DOC>
