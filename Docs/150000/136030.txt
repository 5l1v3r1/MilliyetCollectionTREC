<DOC>
<DOCNO> 136030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/spor/spo05.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güven ortamı sarsıldı’ 
</HEADLINE>
<TEXT>

Şenol Güneş, Milliyet’e içini döktü, "Çevremde eski sıcaklık yok. Bana çok yanlış yapıldı. Sorun bende ise gereğini yerine getirsinler" dedi 
     MEHMET DEMİRCAN 

     Dertli mi dertli 
     TÜRKİYE’Yİ Dünya Kupası’nda üçüncülüğe taşıyan UEFA’nın düzenlediği ankette 2002 yılının en iyi hocası seçilen Teknik Direktör Şenol Güneş dertli mi dertli. Ukrayna ile oynanacak özel maç öncesi Milliyet’in sorularını yanıtlayan başarılı hoca, çarpıcı açıklamalar yaptı, göreve geldiği ilk günkü sıcaklığı artık çevresinde göremediğinden yakındı. Güneş, "Bunun sebebi bensem, gereğinin yapılmasını istiyorum" ifadesini kullandı. 
     
     Köstebek iddiası 
     SIKINTILARINI açık yüreklilikle anlatan Şenol Güneş, "Bana büyük yanlışlıklar yapıldı. Güven ortamı sarsıldı. Umarım bundan sonra tekrarlanmaz. Birileri basına bir şeyler sızdırıyor sonra aynı kişiler bu haberleri tekzip ediyor. Bunu kim yapıyorsa görevine son verilsin. Milli Takım’da herkesin sorumlulukları bellidir. Burada yanlış yapanın işi olmamalı. Çünkü ben görevimi ilk günden itibaren en iyi şekilde yerine getiriyorum" dedi. 
     
     Haddimi bilirim’ 
     KENDİSİNİN dışında gelişen olaylar olduğuna dikkat çeken A Milli Takım’ın hocası sözlerini şöyle sürdürdü "Dünya Kupası’ndan sonra içeriden birileri beni sevmemeye başladı. Ama inanın niçin bilmiyorum, keşke bilsem. Ben haddimi bilen birisiyim. Haddimi aşmışsam, uyarsınlar ama bana bir şey söyleyen yok. Kurumlarda düzen bellidir. Ben yanlış yapmışsam gelir "defol git" derler. Ama başkan h l Biz senin arkandayız’ diyor." 
     
     Güneş’ten inciler 

</TEXT>
</DOC>
