<DOC>
<DOCNO> 118443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/soneko08.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin genişlemesi "karanlığa atlamak" olarak tarif ediliyor... 
</HEADLINE>
<TEXT>

     Avrupa Birliği'nin AB yeni 10 üyeyi de içine alacak şekilde Doğu Avrupa'ya doğru genişlemesi, ''karanlığa atlamak gibi'' tarif ediliyor. 
     Reuters'in bu konudaki haber-analizine göre, halen 15 üyeli AB'nin üye sayısı 25'e çıkınca nasıl işleyeceği, çalışacaı tam da bilinemiyor. 
     AB'de kararalma mekanizmasında, sürecinde üye sayısının artışıyla mekan genişlemesinin yanı sıra çok sayıda üye ülkenin birbirini dinleyip anlaması zorlaşacak, zaman alacak. AB'nin 45 yıllık tarihindeki en büyük kapsamlı genişleme sindirimi, hazmı en güç olanı da aynı zamanda. 
     Yeni üyelerin çoğu mevcut üyelerden çok daha yoksul. Müstakbel AB üyeleri Polonya, Macaristan, Çek Cumhuriyeti, Slovakya, Litvanya, Letonya, Estonya, Slovenya, Güney Kıbrıs Rum Kesimi ve Malta'nın gayrisafi yurtiçi hasılaları toplamı Hollanda'nınki kadar bile etmiyor. 
     AB, geçmişte İspanya, Yunanistan ve Portekiz ile zengin üyeler arasında ekonomik farkları giderdi, ancak hiç bu ölçekte bir işle karşılaşmamıştı. 
     Blok ile yeni bütünleşen üyelerin ilk üç yılda ekonomik sıkıntı yaratması halinde, AB İç Pazarı'nın korunması için emniyet tedbirleri konulacak. Böylece hem mevcut hem de yeni üyeler, ani şoklar ya da gıda güvenliği ihlallerine karşı korunacak. Tabii, bu tedbirlerin eski üyeleri korumacı amaçlı olması da mümkün. 
     
     YENİ ÜYELER AB'NİN İKİ BÜYÜK PROJESİ DIŞINDA 
     Yeni üyeler başlangıçta, AB'nin tek para birimi euro ve serbest dolaşım, Schengen alanı adlı iki büyük projesinin dışında kalacak. Yeni üyelerin bu iki büyük Avrupa projesiyle nasıl bütünleşecekleri, en büyük belirsizliklerden biri. 
     Euro'ya geçiş, siyasi prestij meselesi olarak görülse de, Avrupa Merkez Bankası Orta Avrupa'nın geçiş sürecindeki ekonomilerini bu konuda sıkıştırma taraftarı değil. 
     Yeni gelenlerin siyasi tavrı da belirsiz ve kendi bölgesel gündemlerini AB'nin mevcut stratejik hedefleriyle karıştırmaları söz konusu. 
     





</TEXT>
</DOC>
