<DOC>
<DOCNO> 116606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur24.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den gençlere "sandığa gidin" çağrısı 
</HEADLINE>
<TEXT>

     MHP Genel Başkanı Devlet Bahçeli, bu seçimde 5 milyon 600 bin gencin oy kullanacağını belirterek "Ülkemizin teminatı olduklarından, gençlerimiz, Türkiye'nin daha güçlü olması arzusuyla mutlaka sandık başında olmalıdırlar" dedi. 
     Antakya'da düzenlenen mitingte halka seslenen Bahçeli, 3 Kasım seçimlerinin Türk Milleti için büyük önem taşıdığını söyledi. Bahçeli, "Seçimler, 4 Kasım sabahı ülkemiz için yeni bir soluk ve heyecanla, istikrarı sağlanmış, sorunları çözmeye yönelik hükümetin oluşmasına vesile olacaktır" diye konuştu. 
     Vatandaşlardan, mutlaka sandık başına giderek oylarını kullanmalarını isteyen Bahçeli, "Yüksek katılımlı bir seçim yapmalıyız. Sonuçlar ortaya çıktığında, hiçbir siyasi tartışma başlatmayarak, yeni meclis ve oluşacak iktidar için gerekli çalışma başlatılmalı" dedi. 
     





</TEXT>
</DOC>
