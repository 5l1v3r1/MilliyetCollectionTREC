<DOC>
<DOCNO> 105936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo15.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Millilerimiz yarın Slovakya ile karşılaşacak... 
</HEADLINE>
<TEXT>

     Ümit Milli Futbol Takımı, Avrupa Şampiyonası Eleme Grubu ilk maçında yarın İstanbul'da Slovakya ile karşılaşacak. 
     BJK İnönü Stadı'nda saat 19.15'te başlayacak ve Fransız hakem Damien Ledentu'nun yöneteceği maç, TRT-1'den naklen yayınlanacak. 
     Sporseverler karşılaşmayı ücretsiz olarak izleyebilecek. 
     Avrupa Şampiyonası elemelerinde 7. Grup'ta mücadele edecek Türkiye'nin rakipleri Slovakya'nın yanı sıra, İngiltere ve Makedonya. Gruba ayrıca, Liechtenstein'ın ümit milli takımı olmadığı için Portekiz dahil edildi. 
     
     ÇETİNER'DEN TARAFTARLARA ÇAĞRI 
     Ümit Milli Futbol Takımı Teknik Direktörü Raşit Çetiner, yarınki maç öncesi İstanbul seyircisinden destek istedi. 
     2004 Avrupa Şampiyonası ve daha sonra da Olimpiyat Oyunları'na katılmayı hedeflediklerini belirten Çetiner, ''İlk hedefimiz gruptan çıkmak. Güçlü bir gruptayız. Zoru başarmak hedefimiz. İstanbul seyircisinin yarın akşam bizi yalnız bırakmamasını bekliyoruz. Yeni oluşturulan bir ekibiz. Maçı kazanmak için elimizden geleni yapacağız'' dedi. 
     Hazırlıklarını bu akşam yapacağı idmanla tamamlayacak milli takımda sakat futbolcu bulunmuyor. 
     
     ADAY KADRO 
     Ümit Milli Futbol Takımı aday kodsunda şu isimler bulunuyor 
     Beyhan Sümer, Okan Koç, Korhan Öztürk Gençlerbirliği , Kemal Aslan, İbrahim Toraman, Kaya Tarakçı, Erdal Güneş Gaziantepspor , Volkan Demirel, Tuncay Şanlı Fenerbahçe , Selçuk Şahin İstanbulspor , Hüseyin Kartal Ankaragücü , Ali Cansun Begeçarslan Beşiktaş , Servet Çetin Denizlispor , Tunç Turan Kip Göztepe , Hanefi Erdoğdu Sakaryaspor , Gökhan Zan Çanakkale Dardanelspor , Eyüp Kaymakçı Yıldırım Bosnaspor , Tamer Coşkun Bursa Merinosspor , Suat Usta PVS Eindhoven , Uğur İnceman FC Saint Pauli , Fatih Sonkaya Roda JC Kerkrade . 
     





</TEXT>
</DOC>
