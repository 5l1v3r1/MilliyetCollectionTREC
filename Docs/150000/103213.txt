<DOC>
<DOCNO> 103213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur15.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Henüz neticeye ulaşamadım" 
</HEADLINE>
<TEXT>

     Alevi-Bektaşi Kuruluşları Birliği Başkanı Ali Doğan, eski Devlet Bakanı Kemal Derviş'in çalışmalarının devam ettiğini ancak henüz neticeye ulaşmadığını kendilerine ilettiğini bildirdi. 
     Derviş'i çalışma ofisinde ziyaret eden Doğan, sosyal demokratların birleşmesini sağlaması halinde kendisine destek vereceklerini söylediklerini belirtti. 
     Doğan, Derviş'in kendilerine ne yanıt verdiğinin sorulması üzerine, ''Çalışmalarının devam ettiğini henüz, neticeye ulaşmamış olduklarını söylediler'' dedi. 
     Ali Doğan, ziyarette ayrıca Derviş'i İstanbul'da 5 Ekim Cumartesi günü düzenlenecek ''Bin Yılın Türküsü- Bin Bağlamayla Alevi Sazı, Sözü, Sesi'' adlı etkinliğe davet ettiklerini sözlerine ekledi. 
     





</TEXT>
</DOC>
