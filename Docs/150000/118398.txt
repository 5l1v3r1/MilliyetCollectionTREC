<DOC>
<DOCNO> 118398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/dundar.html </URL>
<DATE> 2002/11/12/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Çekilmiş liderin güncesi 
</HEADLINE>
<TEXT>

     3. Kasım. Pazar Tedirginim. Kör olası anketçiler barajı aşamayacağımı yazıp duruyor. Bu gece görecekler günlerini... Ne olur ne olmaz diye iki açıklama yazdım. Biri "Sevgili halkıma minnettarım" diye başlıyor, "Başarı örgütümüzün" diye bitiyor. İkincisi "Millet bize muhalefet görevi verdi" diye başlayıp "Sorumlu benim" diye bitiyor. 
     4. Kasım. Pazartesi 
     Hepsi bu mu Yazıklar olsun Nankörler .. 
     Dış mihrakların komplosu bu... Medyanın oyunu... Ah o reklamcıları bir elime geçirsem Yazacak halim yok. Öbürlerinin kararını bekleyeceğim. 
     5. Kasım. Salı 
     Hain genel sekreter çıkmış konuşuyor. "Çekilmeli"ymişim. Niye çekilecekmişim Benden iyisini mi bulacaklar Tabii yerimde gözleri var. Basını çağırıp "çekileceğimi" açıkladım. Ayna karşısında defalarca prova yaptığım halde okurken ağlayamadım. Acilen kapıda "Geri dön" diye ağlayacak partililer toplamalıyım. 
     6. Kasım. Çarşamba 
     Beceriksizler. Öyle kötü ağladılar ki, haber bile olmadı. 
     Ben de radyoyu arayıp adımı vermeden kendim için, "Geri dön, geri dön ne olur geri dön"ü istedim. Ne güzel şarkı .. 
     Evden çıkamıyorum. Perde aralığından bakıyorum. Gazeteciler yok. Kameralar nerede İstifa ettik, umurlarında değil. Vazgeçsem "Ben aslında Seçim sonuçlarına bakıp istifade ediyorum’ demiştim, istifa’ anlaşılmış" desem .. 
     7. Kasım. Perşembe 
     Televizyonun zap tuşu bozuldu, izleyemiyorum. 
     Gazetenin bulmacası da ne zormuş... 
     Sevenlerim çiçek yollamış kaktüs sevdiğimi nerden çıkarmışlar. 
     8. Kasım. Cuma 
     Partinin çaycısı olacak alçak gelip birikmiş alacaklarını istedi. 
     Fırsatçı berberim de borcumu ödemedim diye saçlarımın boya olduğunu açıklamış. 
     Dönüp hepsine gününü göstereceğim. 
     Bakkala uğradım, ekmek ne kadar pahalanmış öyle... 
     9. Kasım. Cumartesi 
     Televizyondan iş teklifi geldi. "Çarkıfelek"in karşısında "Kahpefelek"i sunar mıymışım Terbiyesizler. 
     Adaylar ortaya çıkmaya başladı. Ellerim kırılsaydı da almasaydım o namussuz genel sekreteri partiye... Al, yetiştir, adam et, başına çıksın. 
     Ama dur bakalım. Ne demiş büyüklerimiz 
     "Dün dündür, bugün bugün..." 
     10. Kasım. Pazar 
     10 Kasım münasebetiyle anlamlı bir açıklama yaptım 
     "Yüce önder Atatürk... Türk halkı seni, son nefesine kadar görevini bırakmamış bir lider olarak saygıyla anıyor. İzindeyim." 
     11. Kasım. Pazartesi 
     O adi köşe yazarı "çekilmezsiniz" diye yazmış. Ne biliyor Ne demek istiyor 
     Sinirlendim, bizimkinden bir kahve istedim, "Kendin pişir" dedi. Şimdi böyle mi olduk 
     Evden hışımla çıkıp sine - i millete döndüm. Soğukmuş, geri geldim. 
     12. Kasım. Salı 
     Evde hizmetçiyi, aşçıyı, kapıcıyı, bahçıvanı, şoförü, korumayı çağırıp toplantı yaptım. Ülkenin nereye sürüklendiğini anlattım onlara... "Bu kış şeriat gelebilir" dedim. Argo sözlüğü gösterip, "Türkiye’nin bir ampule teslim edilemeyeceğini" söyledim. Çekilmemin yol açabileceği tehlikelere dikkat çektim. Türk halkının beni çekme lüksü olamaz. Beni kimse çekemez. Çekilmem. Kolay mı yetişiyorum Yok öyle yağma .. En baştan başlayacağım. Göstereceğim onlara... hepinize 
     
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
