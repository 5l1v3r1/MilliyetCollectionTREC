<DOC>
<DOCNO> 102800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/ekonomi/eko02.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aceleye getirildi, alım satım olmadı 
</HEADLINE>
<TEXT>
Tahtaları açıldı işlem yapılmadı 
Yıllarca işleme kapalı bulunan 13 hisse senedi borsa dışında işleme açıldı. Ancak altyapısı hazır olmayan piyasada alım - satım işlemi gerçekleşmedi 
     EKONOMİ SERVİSİ 

     Yaklaşık 118 bin yatırımcı, yıllarca işleme kapalı bulunan hisse senetlerini dün satma imk nına kavuştu. Ancak altyapısı tamamlanmadan piyasa açıldığı için ilk gün işlem yapılamadı. SPK, Aracı Kuruluşlar Birliği ve veri kuruluşu Foreks tarafından oluşturulan platformda, işleme kapalı bulunan hisseler için ilk gün iki hisse için sadece üç aracı kuruluş satış emri verdi. 
     
     Fiyatlar henüz oluşmadı 
     Foreks Genel Müdürü Vedat Arıcan, ilk gün işlem yapılmadığını, bugün ve yarın alım - satımların yapılabileceğini söyledi. Arıcan şöyle konuştu 
     "Yetkili aracı kurumlar emirlerini girmeye başladılar. Zamanla alım - satım arasındaki marjlar azalacak ve işlemler gerçekleşecek. Fiyatların gerçek değerlerine ulaşması gerekiyor. Yatırımcılar bugünden itibaren www.foreks.com internet adresinden "Borsa Dışı Alım Satım" bölümünden fiyatları öğrenebilecek ve işlemler hakkında bilgi sahibi olabilecek." 
     Yeni oluşturulan platformda, Medya Holding, Sabah Yayıncılık, Sabah Pazarlama, EGS Holding, EGS Egeser Giyim, EGS Finansal Kiralama, Nergis Holding, Sifaş, Polylen, Facto Finans, İktisat Finansal Kiralama, Tümteks Tekstil ile Boyasan Tekstil hisseleri, aracı kurumlar aracılığıyla borsa dışında alım - satım işlemlerine tabi olacak. İşlemlere açılan 13 hisse senedinin yaklaşık 118 bin yatırımcısı bulunuyor. Alım - satım işlemleri İMKB Günlük Bülteni’nde yayımlanacak. 
     
     32 bin 647 kişi sevinecek 
     Çukurova Elektrik, Kepez Elektrik ve EGS GYO hisseleri de 23 Ağustos’tan itibaren Gözaltı Pazarı’nda serbest marjla işlem görmeye başlayacak. Söz konusu üç şirketin 32 bin 647 yatırımcısı bulunuyor. Elinde Aktaş Elektrik, EGS Giyim, Köytaş, Söksa ve Gümüşsuyu hissesi bulunduran 46 bin 378 yatırımcı ise borsaya veda etmek zorunda kaldı. 
     



 EKONOMİ 























</TEXT>
</DOC>
