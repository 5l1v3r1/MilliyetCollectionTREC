<DOC>
<DOCNO> 130768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/soneko27.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalar... 
</HEADLINE>
<TEXT>

     ABD'nin Irak ile savaşa gireceğine dair korkular ile Amerikan ekonomisine ilişkin şüpheler nedeniyle euro bugün ABD Doları karşısında yeni bir yükseliş rekoru kırdı. ABD Doları değer kaybederken, altın fiyatları kararsız bir seyir izledi. 
     Londra borsasında dün 1.0551 dolardan kapanan euro, bugün öğleyin 1.0589 dolara yükseldi. Euronun dolar karşısında daha önceki rekor değeri 1.0545 dolar ile 1 Kasım 1999'da kaydedilmişti. 
     Ekonomistler, dolar karşısında geçen yılın Şubat ayından beri sürekli değer kazanan euronun tırmanışını, büyümesi yavaş Avrupa ekonomisine yeni ümit bağlanmasından ziyade, doların zayıflamasına yoruyor. 
     Irak ile savaş ihtimalinin yanı sıra Amerikan ekonomisi ve menkul kıymetler borsasının gelecekteki seyrine dair endişeler, doları zayıflatıyor. 
     ABD'de, tarım dışındaki sektörlerde Aralık ayında 101 bin kişinin işini kaybetmesi de doları gerileten faktörlerden biri. 
     ABD Doları'nın Avrupa borsalarında bazı önemli para birimleri karşısında dünkü kapanış ve bugün öğle saatlerindeki değerleri şöyle 
     

PARA BİRİMİ SALI PAZARTESİ Japon Yeni 118.22 119.08 İsviçre Frangı 1.3808 1.3843 Kanada Doları 1.99 1.5422      Londra borsasında dün 1.6051 dolardan kapanan sterlin ise bugün öğleyin 1.6065 dolara yükseldi. 
     
     ALTIN FİYATLARI KARARSIZ 

     Altının ons fiyatı bazı borsalarda dünkü kapanış ve bugün öğleyin şöyle oldu 
     

BORSA SALI PAZARTESİ Londra 353.75 353.70 Zürih 353.18 354.25 Hong Kong 353.25 353.25      Londra borsasında, gümüşün ons fiyatı 4.82 dolardan 4.18 dolara indi. 
     





</TEXT>
</DOC>
