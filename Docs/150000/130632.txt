<DOC>
<DOCNO> 130632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/dunya/dun01.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Zorla da olsa silahsızlandıracağız 
</HEADLINE>
<TEXT>

İngiltere Başbakanı, Saddam’ın silahlarının sanıldığından büyük olduğunu ve ülkesinin milli güvenliğini tehdit ettiğini söyledi 
     LONDRA Milliyet 

     Irak’a olası harek tla ilgili partisindeki güçlü muhalefete rağmen, kararlı tutumunu değiştirmeyeceğini dün düzenlediği aylık basın toplantısında açıklayan İngiltere Başbakanı Tony Blair, "Saddam, elindeki kitle imha silahlarını gönüllü olarak bırakmazsa güç kullanılarak silahsızlanmaya zorlanacaktır. Ne olursa olsun, Saddam silahsızlandırılacaktır. Bu silahlar sanıldığından büyük ve bizi de tehdit ediyor" dedi. 
     Blair, BM tarafından alınan kararların Irak liderine uygulatılmasının ve BM yetkesinin otorite yerine getirilmesini sağlamanın kendileri için bir görev olduğunu belirtirken, "Saddam’a BM tarafından bu sorunu barışçı yoldan halletme şansı tanındı. Bu yolu seçerse sorun barışçı yoldan hallolur, değilse bunu güç kullanarak yaptıracağız" diye konuştu. 
     Halkın ortada bir tehdit görmemesini ya da tehdidi çok uzak bulmasını anlayışla karşıladığını belirten Blair, "Ancak tehdit sanıldığından daha büyük. Saddam, mutlaka elindeki silahlardan arındırılmalı. Zira bu silahlar, İngiltere’nin milli güvenliği için de doğrudan tehdit oluşturuyor" şeklinde konuştu. Blair, ülkesinin ve ABD’nin pozisyonunun aynı olduğunu da vurguladı. 
     



 DÜNYA 












</TEXT>
</DOC>
