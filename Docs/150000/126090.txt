<DOC>
<DOCNO> 126090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur12.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Irak konusundaki gelişmeleri halktan saklamayın 
</HEADLINE>
<TEXT>

     CHP Genel Başkanı Deniz Baykal, hükümetin Irak konusundaki gelişmeleri kamuoyuna hızla yansıtması gerektiğini belirterek, ''Bu konuda kamuoyunu bilgilendirme görevini ihmal ediyor'' dedi. 
     Baykal, Türk Hava Yolları'na ait tarifeli uçakla Ankara'ya hareketinden önce Atatürk Havalimanı'nda gazetecilerin ''ABD'den bir heyetin Türkiye'deki üsleri incelemeye geleceğine ilişkin haberleri'' hatırlatması üzerine, şöyle dedi 
     ''Hükümetin Irak konusundaki gelişmeleri kamuoyuna hızla yansıtması lazım. Bu konuda kamuoyunu bilgilendirme görevini ihmal ediyor. Çok önemli tercihler ortaya konuluyor. Bu tercihler haklı olabilir, haksız olabilir, tartışılabilir, ama kamuoyunun bilgisi dışında yapılmamalıdır. Şeffaflık, halkla bilgileri paylaşma, istişare, dayanışma diyorlar ama gereğini yerine getirmiyorlar. 
     Türkiye'de halkın yaşamını, geleceğini çok yakından ilgilendiren önemli konular bunlar. 
     Bu konuları kamuoyunun bilgisi dışında, kapalı kapılar arkasında, gizli kararlarla yönetmek çok yanlıştır. Bu konuları paylaşmak lazım. 
     Hükümet ne karar alıyor, niçin karar alıyor ve neye yol açacak 
     Hepimizin bunu bilmek hakkıdır. Bu konuda hükümetin bir ürkeklik ve kaçamak yaklaşım içinde olduğunu görüyoruz. Mahcup mahcup alınan kararlar halktan saklanamaz. Türkiye'de toplum, muhalefet dedektiflik mi yapacak '' 
     





</TEXT>
</DOC>
