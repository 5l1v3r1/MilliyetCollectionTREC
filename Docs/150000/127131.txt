<DOC>
<DOCNO> 127131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/ekonomi/eko04.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Global de bireysele hazırlanıyor 
Toprak Sigorta’yı alarak bireysel emeklilik işine hazırlanan Global Menkul Değerler’in Yönetim Kurulu Başkanı Kutman, "Borsada yabancı emirlerinden de işlem vergisi alınmalı" diyor 
     SONGÜL HATISARU 

     Sermaye Piyasası Kurulu’ndan onay alarak, ortağı Templeton’un iki yatırım fonunu pazarlamaya başlayan Global, bireysel emeklilik şirketi kurmaya hazırlanıyor. Toprak Sigorta’yı bu amaçla Tasarruf Mevduatı Sigorta Fonu’ndan satın alan Global, bireysel emeklilik işine, bu alanda deneyimli ortağı Templeton’la birlikte girecek. 
     Global’in Yönetim Kurulu Başkanı Mehmet Kutman, dün 2002 değerlendirmeleri ve 2003 yılı beklentilerini anlattığı basın toplantısında, savaşın kötü birşey olduğunu söylerken, "Ama Türkiye, jeopolitik haritanın oluşumunda masaya oturan taraf olacak. Kısa vadede bunun meyvalarını alacaktır" tespitinde bulundu. 
     
     Biz hep işimize baktık’ 
     Global hakkında son günlerde çıkarılan söylentilerin, çirkince yapılan rekabetten kaynaklandığını kaydeden Kutman, sözlerini şöyle sürdürdü "Hakkımızda öyle söylendiği gibi herhangi bir soruşturma falan yok. Bizim hükümetlerle işimiz olmaz. Hükümetin yaptıklarıyla işimiz olur. Tek parti iktidarı AKP’nin çok iyi işler yapacağına inanıyoruz. Türkiye’nin tek parti iktidarına ihtiyacı vardı. Biz hep kendi işimize baktık. Global, tek başına 6.5 milyar dolar döviz girdisi sağladı. Mesut Yılmaz’la akrabalığım artı bir değer yaratmadı, eksi bir değer de yaratmadı." 
     
Yabancı önce faize sonra hisseye gelecek      Irak’a yönelik operasyon başladığında borsanın bir miktar daha negatif etkileneceğini söyleyen Global’in Stratejisti Tevfik Aksoy, "Sonrasında 1991’de olduğu gibi borsa olumlu yönde tepki verecek. Ocak ayında IMF’le yapılacak 4. gözden geçirme ve Kıbrıs konusu önemli olacak. IMF’le sorun yaşanmasını beklemiyoruz. Yabancılar önce bono ve eurobondlarla gelecek. Sonra hisse senedine yatırım yapacaklar" dedi. 
     
Nema için özelleştirme kuponları verilsin      Borsanın düzenli bir altyapıya oturması için ödenecek nemaların belli bir kısmının özelleştirme kuponları verilerek yapılabileceğini söyleyen Kutman, "İsteyen de gider, Tüpraş, Ereğli hisse senetlerine çevirir" dedi. 
     2003 yılı son çeyreği ve 2004 yılı başında yatırımın adresinin borsa olacağını söyleyen Kutman, "AB sürecinde varlıklar yeniden değerlenecek. Bir daha bu fiyatları bulmak mümkün olmayacak" şeklinde konuştu. 
     
Sistem transparan olmalı’      Yabancı yatırımcılarla iş yapan Kutman, tüm yabancı yatırımcı emirlerinde de binde 1 oranında işlem vergisi alınması gerektiğini ifade etti. Bunun sistemi transparan bir hale getireceğini söyleyen Kutman, borsayla ilgili diğer önerilerini ise 
     şöyle sıraladı 

</TEXT>
</DOC>
