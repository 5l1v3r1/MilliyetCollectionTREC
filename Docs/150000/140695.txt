<DOC>
<DOCNO> 140695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/spor/spo02.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER'E TEHDİT 
</HEADLINE>
<TEXT>

Ortega’nın menajeri Caliendo, görüşmelerin kilitlenmesi üzerine Sarı-Lacivertli kulübe tepki gösterdi, "Elimizde Fenerbahçe’yi hacize götürecek kozlar var" dedi 
     MEHMET ÇİFTÇİ 

     Sert konuştu 
     FENERBAHÇE, Ariel Ortega konusunu bir türlü çözüme kavuşturamazken, Arjantinli oyuncunun menajeri Caliendo sert açıklamalar yaptı. Sarı - Lacivertli kulübü adeta tehdit eden Caliendo, "Fenerbahçe daha bizim ne olduğumuzu bilmiyor. Ortega konusu karanlık bir tünele girdi. Elimizde onları hacize götürecek güçlü kozlar var" ifadesini kullandı. 
     
     Ortega’nın isyanı 
     FIFA’NIN bu gibi davalarda daima futbolcunun lehine karar verdiğini hatırlatan Arjantinli menajer, "Fenerbahçe’nin bir an önce olumlu adımlar atmasını bekliyoruz. Yoksa gerekeni yapacağız" dedi. Bu arada Ariel Ortega da Arjantin basınına, "Beni artık rahat bıraksınlar. Top oynamak istiyorum. Fenerbahçe ile işim kalmadı" diye konuştu. 
     
Çetin’in ince hesabı      TEKNİK Direktör Oğuz Çetin, ilk maçta elde ettikleri 6-0’lık skorun Ali Sami Yen’de kendilerine avantaj getirebileceğini söyledi. Çetin, "Bu skor şüphesiz Galatasaraylı futbolcular üzerinde ekstra bir hırs yaratacaktır. Bir yetmez iki, iki yetmez üç diye düşüneceklerdir. Bu bizim lehimize olabilir. Ancak pamuk ipliği gibi bir durum. Dengeler değişebilir de" ifadesini kullandı. 
     



 SPOR 



























</TEXT>
</DOC>
