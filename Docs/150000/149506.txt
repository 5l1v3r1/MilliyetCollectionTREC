<DOC>
<DOCNO> 149506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yazar/theper.html </URL>
<DATE> 2003/04/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İki yol da işinizi görür 
</HEADLINE>
<TEXT>

     Çözüm olarak düşündüğünüz yol olabilir. Şimdi yeni kanunumuzda evlat edinme şartları bir örümcek ağı gibi birbirine karışmış vaziyette, evlat edinebilmek için gereksiz bir sürü şart aranıyor. Bu şartlar içinde "diğer haklı sebepler mevcut ve evlat edinilen, en az beş yıldan beri evlat edinen ile aile halinde birlikte yaşamakta ise" şartı var. Bu size uyuyor. Dolayısı ile eşinizin evlat edinmesi ile mesele hallolabilir. 
     Bunun dışında bir yol daha önerebilirim. Siz hayatta iken bu dairenin kocanızın miras payı oranındaki 1 4 intifa hakkını kocanıza devredin, geri kalanını oğlunuza satın. Bu hali ile kimin önce öleceği bilinmez ama sizin sorunuzda olduğu gibi siz önce ölürseniz, kocanız ölene kadar miras payı oranında daireden istifade eder, onun da ölümü durumunda oğlunuz tam malik olur. Bu halde kocanızı da dışlamamış olursunuz. 
     Birinci halde evlat edinme işlemi için dava açacaksınız, ikinci halde davaya gerek yok, tapu dairesinde işlem yapacaksınız. Birincide hakimin takdirine bağlısınız, ikincide takdir söz konusu değil talebinizle işlem yapılacak. Tercih sizin. 
     
     







</TEXT>
</DOC>
