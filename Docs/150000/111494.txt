<DOC>
<DOCNO> 111494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur13.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Türkiye, herkesin derdine çare olacak siyasi iktidar bekliyor" 
</HEADLINE>
<TEXT>

     AK Parti Genel Başkan Yardımcısı Abdullah Gül, Türkiye'nin ekonomik kalkınmasını gerçekleştiremediği ve borç kıskacından kurtulamadığı sürece, ulusal çıkarlarını korumasının da mümkün olmadığını savundu. 
     Gül, düzenlediği basın toplantısında, Türkiye'nin herkesin, derdine çare olacak bir siyasi iktidar beklediğini söyledi. 
     Ülkenin tek başına iktidarlara ihtiyacı olduğunu ifade eden Gül, iktidara geldiklerinde, merkezi yönetimin bir çok yetkilerini yerel yönetimlere devredeceklerini, yerel yönetimler reformunun çıkartacaklarını ve devletin küçüleceğini bildirdi. 
     Vaatlerini yerine getirmek için önce bakanlar kurulu sayısını 25'in altına indireceklerini söyleyen Gül, ''Biz ekonomik kalkınmamızı gerçekleştiremediğimiz, borç kıskacından kurtulmadığımız süre içerisinde, ulusal çıkarlarımızı korumamız da korumamız mümkün değildir. Bu açıdan Türkiye dış politikada da giderek çok daha güçlü hale gelecektir. Türkiye'de kalkınma topyekün olacaktır.'' diye konuştu. 
     Gül, yabancı bankalardaki dövizlerin Türkiye'ye aktarılması konusundaki bir soruyu ''serbest piyasa ekonomisi içerisinde herkes kendi parasını hatır için bir yerden bir yere transfer etmez. Eğer Türkiye'yi çok cazip bir ülke haline getirirsek, yabancı sermaye açısından Türkiye'yi gerçekten çok cazip kılarsak, ticaret hukukunu, yabancıların hukukun koruyacak net bir hukuki düzen ortaya koyarsak, Türkiye'de yabancı sermayenin önündeki bürokratik engelleri kaldırırsak, yabancı sermaye de gelir, yurt dışındaki Türk sermayesi de gelir. Almanya'daki, Fransa'daki bankalardaki Türkler'in sermayesine de bir yabancı sermaye gibi bakacaksınız. Para, eğer bir ülke güvenliyse gelir, güvensizse gelmez. Ekonomik güvenlik söz konusuysa gelir'' diye yanıtladı. 
     ABD'nin Irak'a olası operasyonuna da değinen Gül, Irak'taki gelişmelerin çok kaygı verici olduğunu, Irak'ta, Ortadoğu'da yeni bir devletin ortaya çıkmasının, Irak'ın toprak bütünlüğünün püarçalanmasının neticelerinin sadece Türikeye'yi değil, bütün Ortadoğu'yu ve dünyayı yakından ilgilendireceğini bildirdi. 
     





</TEXT>
</DOC>
