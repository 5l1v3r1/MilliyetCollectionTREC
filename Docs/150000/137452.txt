<DOC>
<DOCNO> 137452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/yas05.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel manken hız kurbanı 
</HEADLINE>
<TEXT>

Güneş Savran, yaş gününü kutlayan kardeşine Pasta alıp geliyorum’ dedi ama verdiği sözü tutamadı 
     TURAÇ TOP, TAYLAN YILDIRIM 

     İstanbul’daki Vizyon Ajans’a bağlı olarak podyuma çıkan Güneş Savran 22 , önceki gece İzmir Bornova’da kardeşinin yaş günü pertisine yetişmek isterken yaptığı kazada can verdi. 
     
     Tatil için gelmişti 
     İzmir’de öğrencisi olduğu Ege Üniversitesi Fen Fakültesi’nde kaydını dondurarak İstanbul’a taşınan Savran, bayram tatilini geçirmek üzere İzmir’deki ailesinin yanına geldi. Arkadaşları ile buluştuktan sonra Bornova Atatürk Mahallesi’nde oturan ailesini cep telefonuyla arayan Savran, lise öğrencisi 19 yaşındaki kardeşi Barış’ın yaş gününü kutlamak için pasta alıp eve geleceğini söyledi. 
     Ancak Savran, kullandığı kiralık otomobille hız yapınca direksiyon h kimiyetini kaybetti ve otoban viyadüğünün beton ayağına çarptı. Savran, metal yığınına dönen otomobilde can verdi. Yaş gününde yasa bürünen kardeşi Barış Savran, cenaze töreninde yakınlarınca güçlükle teskin edilirken Güneş Savran dün Sabuncubeli Mezarlığı’nda toprağa verildi. 
     



 YAŞAM 
























</TEXT>
</DOC>
