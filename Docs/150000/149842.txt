<DOC>
<DOCNO> 149842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/magazin/mag02.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz'den Deniz'e tam not 
</HEADLINE>
<TEXT>

Deniz Türkali, oyunculuk dersi verdiği adaşının performansından çok memnun 
     DENİZ ALTUNTAŞ 

     ÇEKİMLERİ eylülde Kastamonu'da başlayacak "Eğreti Gelin" filminde başrol oynayacak Deniz Akkaya'ya, Beyoğlu Maya Sanat Galerisi'nde uygulamalı ders veren Deniz Türkali, öğrencisinden umutlu. Akkaya'nın 'büyük yetenek' olduğuna inanan Türkali, "Çok zeki, disiplinli ve çalışkan. Oyunculuğu uzun yıllar yapmayı düşünürse Türk sineması için büyük kazanç olur" diye konuştu. 
     AKKAYA'NIN her şeye sıfırdan başladığını dile getiren Türkali, şunları söyledi "Söyleneni hemen anlıyor, kavrıyor ve uyguluyor. Daha iyi olması için Deniz'i sürekli zorluyorum. Bir oyuncu, her rolü oynamak için kendini rolüne sıfırdan hazırlamalı. Aldığı eğitimi 'Eğreti Gelin'de iyi uygulayacağına inanıyorum." Türkali, Akkaya'dan ders karşılığında para almadığını söyledi. 
     


MAGAZİN 

















</TEXT>
</DOC>
