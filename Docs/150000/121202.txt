<DOC>
<DOCNO> 121202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur24.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
72 yaşındaki atlet, 90 yaşındaki kadına tecavüze kalkıştı 
</HEADLINE>
<TEXT>

     Milli Veteran Atlet Emin Kuyumcu 72 , 90 yaşındaki A.Ö.'ye tecavüz etmeye yeltendiği ve dövdüğü iddiasıyla tutuklandı. 
     Alınan bilgiye göre, İzmir'in Aliağa İlçesi'nde Kültür Mahallesi İskele mevkiinde yalnız yaşayan dul A.Ö.'nün evine 23 Kasım'da geceyarısı giren Emin Kuyumcu, tecavüze yeltendi. A.Ö.'nün direnmesi üzerine dövmeye başlayan Kuyumcu, çevredekilerin gelmesi üzerine kaçtı. 
     Polis tarafından kısa sürede yakalanan Emin Kuyumcu, yapılan soruşturmanın ardından çıkarıldığı mahkemede tutuklandı. 
     A.Ö. Kuyumcu'nun içkili olduğunu iddia ederek, direnmesi üzerine kendisini dövdüğünü söyleyerek, ''Komşularım yetişmeseydi beni öldürecekti'' dedi. 
     Veteran milli atlet Kuyumcu, Avrupa ve Balkan şampiyonalarında Türkiye'yi temsil etmiş ve 3, 4 ve 5 bin metrelerde koşarak çeşitli dereceler almıştı. 
     
</TEXT>
</DOC>
