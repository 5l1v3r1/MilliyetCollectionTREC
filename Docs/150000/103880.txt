<DOC>
<DOCNO> 103880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sontur08.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Gökalp "CHP ilkelerinden ödün verdi" 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp, eski Devlet Bakanı Kemal Derviş'in CHP'ye katılmasıyla, partinin kendi ilkelerinden ödün verdiğini ileri sürdü. 
     CHP'nin Atatürk'ün kurduğu, üzerinde 6 ok taşıyan köklü bir parti olduğunu hatırlatan Gökalp, "CHP, cuma günüden itibaren öldüğünü göstermiştir. Derviş'in uyguladığı ekonomik politikalar da onu IMF'nin tahsildar memuru konumuna sokmuştur" dedi. 
     Bakan Gökalp, AK Parti Genel Başkanı Recep Tayyip Erdoğan'ın mal varlığı ve çocuklarını Amerika'da okutması ile ilgili olarak ise "Amerika'da çocuklarını hangi paralarla okutturduğunu söylemelidir. Bunlara devletin kasası emanet edilmez" diye konuştu. 
     Gökalp, "Mesut Barzani'nin Türkiye karşıtı konuşmalarını"n ise, ciddiye alınacak bir konu olmadığını söyledi. 
     





</TEXT>
</DOC>
