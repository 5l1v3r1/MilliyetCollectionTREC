<DOC>
<DOCNO> 147382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gun07a.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis sınavında skandal bitmiyor 
</HEADLINE>
<TEXT>

     TOLGA ŞARDAN Ankara 

     Emniyet teşkilatında 2003 yılında yapılacak rütbe terfileri öncesinde şube müdürlerinin bilgi derecesini ölçmek amacıyla yapılan değerlendirme sınavında skandallar bitmiyor. 
     Önceki günkü sınavda 239 polis müdüründen sadece 24’ünün 50 ve üzerinde puan aldığı ortaya çıktı. Bunun üzerine bazı polis müdürleri sonuçlara itiraz etti. İnceleme sonunda k ğıtların değerlendirildiği optik okuyucu programının arızalı olduğu kaydedilerek, yeni sonuçlar ilan edildi. 
     
     126’NCI SAÇAN 1. OLDU 
     Son listede, sınava giren adaylardan 166’sının 50 ve üzerinde puan aldığı açıklandı. İlk listede 19 puanla 126. olan İstanbul Emniyet Müdürlüğü’nden Adil Serdar Saçan, ikinci listede 82 puanla birinci oldu. 
     İlk listenin birincisi Terörle Mücadele Dairesi’nden İlhan Acaröz aynı puanıyla 78 ikinci olurken, üçüncülüğü 77 puanla Bursa Emniyeti’nden Mustafa Çatal ile Kahramanmaraş’tan Cengiz Zeybek aldı. 
     
     ÖZEL SONUNCU 
     Sınavda, Anamur İlçe Müdürü İbrahim Özel ise 13 puanla sonuncu oldu. Sınav sırasında bazı polis müdürlerinin yardımlaştığı öne sürülürken, adayların tamamı ilk sonuç listesinde olduğu gibi kadro boşluğu nedeniyle yine "başarılı" sayıldı. 
     


GÜNCEL 
































</TEXT>
</DOC>
