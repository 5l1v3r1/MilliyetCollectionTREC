<DOC>
<DOCNO> 132888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/soneko05.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya borsalarından... 
</HEADLINE>
<TEXT>

     Sony ve Toyota, Fujitsu gibi şirketlerin hisse senetlerinin değer kaybetmesinin olumsuz etkisiyle Tokyo menkul kıymetler borsası, günü düşüşle kapadı. 
     New York menkul kıymetler borsası Wall Street'de TSİ dün geceki yükselişlerden olumlu etkilenmeyen borsada, Nikkei Endeksi 59.27 puan binde 6.7 kayıpla 8,731.65 puana geriledi. 
     Borsacılara göre, 31 Mart'daki 2002-2003 mali yılının kapanması öncesinde zararlarını sınırlamak isteyen bankalar ve diğer kurumsal yatırımcıların, hisse senetleri varlıklarını elden çıkarmaları borsayı düşürdü. 
     Borsacılar, Japon yeninin değer kazanmasının da birçok Japon teknoloji, sanayi sektörü ihracatçısına zarar verdiğini, Japon şirketlerinin karlarını azalttığını belirtiyor. 
     
     RUSYA MERKEZ BANKASI'NIN PLANI 
     Rusya Merkez Bankası'nın, Amerikan Doları cinsinden rezervlerini azaltma planını, TSİ dün gece bildirmesi üzerine, dolar değer kaybetti. Rusya Merkez Bankası'nın 47.9 milyar dolarlık altın ve döviz rezervlerinin yarısından fazlası dolar cinsinden. 
     Kuzey Kore ile Güney Kore'nin, nükleer silahlanma programıyla ilgili uluslararası krize barışçı çözüm bulma konusunda anlaştıklarının sabah erken saatlerde duyurulması, doları güçlendiremedi. 
     Tokyo döviz borsasının bugünkü kapanışında dolar, düne göre 0.24 yen değer kaybederek 117.98 yene geriledi. Japon yeninin euro karşısındaki değeri son iki yılın en düşük düzeyine inerken, euro 126.80 yenden 127.02 yene çıktı. 
     Euro'nun dolar karşısındaki değeri, bugün Tokyo borsasında bir ara Ekim 1999'dan bu yana en yüksek düzeyine 1.0782 dolara çıktıysa da daha sonra günü 1.0770 dolardan kapattı. Euro, Tokyo borsasında dün 1.0722 dolardan kapanmıştı. 
     





</TEXT>
</DOC>
