<DOC>
<DOCNO> 135945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sonspo10.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 0-Altay 2 MAÇ BİTTİ 
</HEADLINE>
<TEXT>

     Stat Atatürk . 
     Hakemler Bülent Uzun xx, Adil Sinem xxx, Münir Takpak xxx . 
     Göztepe Bora xx, Şenol xxx, Tayfun xx, Sinan xx, Cem Baki xx, Cumhur xx, İlhan xx, Mkhalele x, Mehmet x, Zafer Biryol xxx, Alp xx . 
     Altay Ramazan xx, Ahmet xx, Çetin xx, Çağdaş xx, İnanç xx, Aytekin xx, Haydar xx, İbrahim xx, Tahir x, Ümit x, Sinan xx . 
     Birinci Süper Futbol Ligi'nde Altay, Göztepe'yi 2-0 yendi. 
     Her iki takım da golü erken bulmak için karşılaşmaya tempolu başladı. Ancak maçın ilk dakikalarında kayda değer gol pozisyonları izlenemedi. 
     İlk yarının son 20 dakikalık bölümünde ise Göztepe rakibine oranla daha etkili bir oyun sergilerken, Altay orta alanda istediği gibi organize olamadı. 
     25. dakikada Cem Baki'nin sağdan kale içine yaptığı ortada, ağlara gitmekte olan topu Ramazan son anda kornere tokatladı. 
     34. dakikada Zafer Biryol seri hareketlerle Altay ceza alanına girdi. Çağdaş ile girdiği ikili mücadelede yerde kaldı. Göztepeli oyuncular bu pozisyonun penaltı olduğunu ileri sürerek, hakeme uzun süre itirazda bulundu. 
     37. dakikada Altay savunmasının hatasından yararlanıp topu kazanan Alp, ceza alanına girdi, çapraz pozisyondan yaptığı aşırtma vuruşta, meşin yuvarlak az farkla üstten auta çıktı. 
     41. dakikada yine Göztepe etkili geldi. Mehmet'in ceza alanı dışından attığı sert şutta top direği sıyırarak auta çıktı. 
     44. dakikada gole yaklaşan taraf bu kez Altay oldu. Ceza alanı içine yapılan ortada Ahmet yakın mesafeden kafayı vurdu, kaleci Bora meşin yuvarlağı çizgiden çıkardı. 
     İlk yarı 0-0 sona erdi. 
     
     İKİNCİ YARI VE GOLLER 

     İkinci yarıda daha akılcı bir oyun sergileyen Altay, golleri bulurken Göztepe, rakip kalede zaman zaman tehlikeler yaratmasına karşın yenilmekten kurtulamadı. 
     52. dakikada Altay'ın ilk golü geldi. Tahir, ceza alanına topu ortaladı. Savunma oyuncularının uzaklaştırmak istediği meşin yuvarlağı önünde bulan İbrahim, sert bir vuruşla kaleci Bora'nın üstünden topu ağlara yolladı 1-0. 
     55. dakikada gelişen Göztepe atağında Zafer Biryol, çalımlarla rakip ceza alanına girdi. Geriden gelen uygun durumdaki İlhan'a topu bıraktı. İlhan'ın vuruşunda, top üstten auta çıktı. 
     58. dakikada Altay ceza alanı içinde oluşan karambolde, Alp'in yakın mesafeden kafa şutunda, top direğin yanından auta gitti. 
     60. dakikada Altaylı Aytekin sarı kart gördü. 
     62. dakikada Altay'da, Tahir'in yerine Murat Karakoç xx oyuna dahil oldu. 
     63. dakikada Murat Karakoç'un pasında topu kontrol eden Ümit, ceza alanı içinde sert vurdu. Kaleci Bora'nın tokatladığı top, üst direğe çarparak oyun alanına geri döndü. Savunma oyuncuları topu uzaklaştırdı. 
     66. dakikada Göztepe'de, İlhan'ın yerine Ercan x oyuna girdi. 
     69. dakikada Altay, Ümit'in yerine Bülent'i x oyuna aldı. 
     Bu dakikada oyun alanının dışına çıkmakta geciken Ümit, sarı kart gördü. 
     73. dakikada Altaylı Murat Karakoç, 74. dakikada da Haydar sarı kart gördü. 
     76. dakikada Göztepeli Zafer Biryol sarı kart gördü. Aynı dakika içinde Altay'da, İbrahim'in yerine Mehmet Zengin x oyuna girdi. 
     77. dakikada Altay, farkı 2'ye çıkardı. Haydar'ın sağ kanattan kullandığı taç atışında, top savunma oyuncularından sekti. İnanç, önünde bulduğu meşin yuvarlağı sert bir vuruşla ağlara gönderdi 2-0. 
     87. dakikada Altaylı Murat Karakoç, önce 2. sarı kartı, daha sonra da kırmızı kartı görerek, oyun dışında kaldı. 
     Kalan dakikalarda Göztepe'nin baskısı gol getirmedi ve karşılaşma Altay'ın 2-0 üstünlüğüyle sonuçlandı. 
     





</TEXT>
</DOC>
