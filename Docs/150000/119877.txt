<DOC>
<DOCNO> 119877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli işimiz olmaz’ 
</HEADLINE>
<TEXT>

Başbakan Abdullah Gül, açık konuştu "28 Şubat’ı unutun. Bir daha böyle bir süreç yaşanmayacak. Bizim gizli kapaklı işimiz olmaz. Her şeyimiz şeffaf olacak" 
     SERPİL ÇEVİKCAN Ankara 

     Başbakan Abdullah Gül, AKP iktidarının "gizli bir ajandası" olmadığını belirterek, "28 Şubat’ı unutun. Bir daha öyle bir süreç yaşanmayacak" dedi. 
     Başbakan Gül’ün TBMM’deki makamında konuk ettiği ilk isimler Milliyet yazarları oldu. Gül, AKP’nin tek başına iktidara geldiği günden bu yana 28 Şubat süreci nedeniyle değişik çevrelerce dile getirilen bazı kaygılar bulunduğu yolundaki sorumuza şu yanıtı verdi 
     
     28 ŞUBAT OLMAYACAK 
     "Artık geçmişte kalmış eski siyasi gerginlikleri herkesin bırakması lazım. Türkiye bu süreçleri geride bırakmalıdır. 28 Şubat’ı unutun. O tür bir süreç bir daha yaşanmaz. Zaten Türkiye’nin de böyle bir şeye tahammülü yok. Öyle bir sürece girmesi de söz konusu olmaz." 
     
     GİZLİ AJANDAMIZ YOK 
     "Bizimle ilgili yanlış ve haksız önyargılar söz konusu" derken siyasette en büyük yanlışın "gizlilik" olduğunu vurgulayan Gül, "Bizim gizli bir ajandamız gündemimiz yok. Benim gizli kapaklı işim olmaz. İki şey esastır şeffaflık ve hesap verebilirlik. Ben bunları gözetirim" görüşünü dile getirdi. 
     Gül, yönetim tarzının nasıl olacağı konusunda da şunları söyledi 
     
     KİMSE ŞAŞIRMAYACAK 
     "Bizim sürprizlerle, şaşırtarak, beklenmedik şeyler yaparak yönetmek gibi bir tercihimiz asla olmayacaktır. Demokrasilerde esas olan da her şeyin toplumla paylaşılması, fikirlerin ne kadar eksantrik de olursa olsun konuşulabilmesi, kurulların açıkça çalışabilmesidir." 
     
     BAKANLARA KEFİLİM 
     Cumhurbaşkanı’ndan büyük yakınlık gördüğünü, kendisiyle istişare etme olanağı bulduğunu belirten Gül, kabine listesindeki kaydırmalarla ilgili bir sorun yaşanmadığını vurgulayarak, "Bakan arkadaşlarımın hepsini yakından tanıyorum. Hepsine de kefilim" dedi. 
     
     HALK ÇOCUĞUYUZ 
     "Elitist olmadıklarını, halkın içinden gelen, orta ve fakir tabakadan yetişen siyasetçiler olduklarını" vurgulayan Gül, Türkiye’yi "birinci ligde bir ülke" yapma yolundaki çabalarının özellikle Avrupa’da büyük ilgi gördüğünü söyledi. 
     
     "HALK NEFES ALACAK" 
     "Önceliğimiz halka nefes aldırmak" diyen Gül, sağlıklı bir harcama reformuyla gerçek kaynaklara ulaşılacağını belirtti. Gül, "8- 10 arkadaşımız gece gündüz çalışıyor. Önümüzdeki haftadan itibaren ekonomide göreceğiniz düzenlemelerin yoğunluğuna şaşıracaksınız" diye konuştu. 
     
Bush reformcu yanımızı kutladı      Abdullah Gül, kendisini arayan ABD Başkanı George W. Bush’la yaptığı telefon görüşmesi hakkında şu bilgiyi verdi "Kendisi Prag’daki NATO Zirvesi’ne gidiyormuş. Uçaktan konuştuk. Hatta birkaç kez telefon kesildi. Yeniden bağladılar. Ekonomik programımızın reformist niteliğinden dolayı bizi tebrik etti. 2003 Ocak’ında beklediğini söyledi. Ben de Siz de yeni seçimden çıktınız’ dedim. AB konusunda bize tam destek verdiklerini tekrarladı." 
     
İlk adım, DGM ve gözaltı süresi      Başbakan Abdullah Gül, 12 Aralık’ta Türkiye’ye AB’ye üyelik için müzakere tarihi verilmesi konusunda umutlu olduğunu, Başbakan Yardımcısı Ertuğrul Yalçınbayır’ın koordinasyonunda AB Genel Sekreterliği’nce bir çalışma yürütüldüğünü ve ilk adımda DGM’ler ile gözaltı sürelerini içeren düzenlemeler yapılacağını söyledi. Başbakan, cezaevindeki DEP milletvekilleriyle ilgili düzenlemenin bu çalışmaya dahil olmadığını kaydetti. 
     



 SİYASET 




















</TEXT>
</DOC>
