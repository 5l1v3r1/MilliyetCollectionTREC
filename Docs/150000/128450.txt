<DOC>
<DOCNO> 128450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/spor/spo03.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
FELIPE dönmüyor 
</HEADLINE>
<TEXT>

Menajeri Brezilyalı oyuncunun geri gelmeyeceğini söyledi, yerine futbolcu takası önerdi 
     Olumsuz yanıt 
     GALATASARAY’DA transfer çalışmaları sürerken ilginç bir gelişme yaşandı. Yönetim Felipe ve Christian’a çağrı yaparak kampa katılmalarını istedi. Ancak Felipe’nin menajeri Brezilyalı oyuncunun gelmeyeceğini söyledi ve Sarı - Kırmızılı takıma takas için Vasco De Gama’dan bazı futbolcu isimleri önerdi. Bu isimler arasında Leo Lima, Hubner Ramon ve Palmeiras’te kiralık oynayan Leonardo Da Silva’nın yer aldığı öğrenildi. Sözleşme imzalanan Yugoslav Lalatovic’in sezon sonunda takıma katılacağı, İnsua ve Reiziger’den ise iki-üç gün içinde yanıt geleceği belirtildi. 
     
     Christian öfkeli 
     CHRİSTİAN ise ülke basınına, Galatasaray’da mutsuz olduğunu ve sezon sonunda ayrılacağını açıkladı. Fransız Bordeeaux’dan kiralanan Brezilyalı futbolcu "3 aydır ödeme yapılmıyor ve bu durum beni oldukça kötü etkiliyor" dedi. Önümüzdeki sezon büyük olasılıklı Brezilya’dan Flamengo formasını giyecek olan golcü, "Türkiye’ye büyük umutlarla gelmiştim, fakat kabus gibi günler geçirdim" diye konuştu. Bu arada Christian geri dönmezse FIFA’ya şikayet edilecek. 
     
Takas yok      GALATASARAY ile Bursaspor’un, Erkan ve Baliç’i takas edeceği haberleri her iki kulüp tarafından yalanlandı. Sarı - Kırmızılı kulüp, Baliç’i bırakmaya niyeti olmadığını, ancak Bursasporlu Erkan’a resmen talip olduğunu açıkladı. Cim - Bom yönetimi, savunma oyuncusu için Yeşil - Beyazlı kulüple pazarlığa başladı. 
     
Transfer paniği      CİM-BOM’U, ikinci yarı hazırlıklarının başlamasına birkaç gün kala, transfer paniği sardı. Fatih Terim, Dubai’de bugün oynanacak Dünya Karması - Juventus maçına özel davetli olmasına rağmen, transfer belirsizliği yüzünden gitmedi. Ayrıca yılbaşı tatilinin ardından, yöneticiler ile Fatih Terim dün Florya’da bir araya geldiler. 
     BAŞKAN Özhan Canaydın, Ali Dürüst, Burak Elmas ile Fatih Terim’in zirvesi dün gece geç saatlere kadar sürdü. Bu toplantıda listedeki tüm oyuncular teker teker gözden geçirildi. Ayrıca bazı menajerlerle de telefon kanalıyla temasa geçildi. Ancak Sarı - Kırmızılı takımın, ara transferleri, İspanya’daki kamp sırasında yapabileceği belirtildi. 
     
Ümit tükendi      Galatasaraylı Ümit Karan’ın, akciğer kanseri nedeniyle 49 yaşında hayata gözlerimi yuman babası Süleyman Karan Almanya’nın başkenti Berlin’de toprağa verildi. Başkan Özhan Canaydın, Fatih Terim ve Gençlerbirliği Başkanı İlhan Cavcav’ın çelenk gönderdiği, Ahmet Ceyhan’ın ise Galatasaray’ı temsil ettiği törene, Berlin’deki Türk topluluğunun önemli isimleri katıldı. Gözyaşlarını tutamayan Ümit, "En değerli varlığımı toprağa verdim" dedi. 
     



 SPOR 
























</TEXT>
</DOC>
