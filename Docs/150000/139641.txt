<DOC>
<DOCNO> 139641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sondun10.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazperdede kim Marilyn Monreo olacak 
</HEADLINE>
<TEXT>

     Sinemanın efsane sarışını Marilyn Monroe'nun meşhur ettiği ''Erkekler Sarışınları Sever-Gentlemen Prefer Blondes'' filminin başrolü için Hollywood'un en gözde 5 aktrisi yarışıyor. Film için Cameron Diaz, Angelina Jolie, Julia Robert, Nicole Kidman ve genç oyuncu Reese Witherspoon'un isimleri geçiyor. 
     Internetteki ''peoplenews'' sitesinin haberine göre, Marilyn Monroe, yıllar sonra sinema yapımcılarının desteğiyle diriliyor Monroe ile özdeşleşen filmi yeniden beyazperdeye aktarmaya karar veren yapımcılar, efsane sarışının rolünü üstlenecek oyuncu için arayışlara başladı. 
     Filmin başrolü olan ''Lorelei Lee'' karakteri için Julia Roberts, Angelina Jolie, Nicole Kidman, Cameron Diaz ve Reese Witherspoon'un adı geçiyor. Bu oyuncular başrol için yarışırken, ilk olarak ''Bu Nasıl Sarışın-Legally Blonde'' filminin de başrolünü üstlenen Witherspoon ile görüşme masasına oturulduğu belirtildi. Genç yıldızın 4 azılı rakibesiyle nasıl başa çıkarak rolü alacağı ise Hollywood'da merak konusu oldu. 
     ''Erkekler Sarışınları Sever'' adlı film, 1928 yılında sinema izleyicisiyle tanıştı. Marilyn Monroe'nun rol aldığı 19 çevrimi, filmi dünya çapında üne kavuşturdu. 
     ''Diamonds Are A Girl's Best Friend'' adlı parçası eşliğinde Monroe'nun ölümsüz dansıyla zihinlerde yer eden filmde, güzel yıldıza Jane Russell, Charles Coburn ve Elliott Reid eşlik etmişti. Film, 1998 yılında da televizyon dizisi olarak izleyici karşısına çıkmıştı. 
     
</TEXT>
</DOC>
