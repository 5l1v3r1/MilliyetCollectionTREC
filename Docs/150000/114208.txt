<DOC>
<DOCNO> 114208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun22.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda polisi yasaları takmıyor 
</HEADLINE>
<TEXT>

     Hollanda'da yapılan bir araştırma, iki yıl içinde, ülke genelindeki 45 bin polisten 700'ünün görev sırasında suç işlediğini ortaya koydu. 
     Amsterdam Vrij Üniversitesi'nin konuyla ilgili ülkede ilk kez yapılan bu araştırmasının sonuçlarına göre, 1999 ve 2000 yıllarında, 1725 polis hakkında şikayet ve suç duyurusunda bulunuldu. Bu polislerden 1569'u hakkında kurum içi araştırma ve inceleme yapıldı ve polislerden yaklaşık 700'ünün suç oluşturacak ölçüde kuralları çiğnediği görüldü. 
     Haklarında şikayet yapılan polislerden 176'sı bu süre içinde işten atıldı, 256'sı çeşitli düzeylerde disiplin cezasına çarptırıldı, 316'sına ise uyarı cezası verildi. 100 dolayında polis hakkında da cezai yaptırım talebiyle yargıya gidildi. 
     Araştırmaya göre, Hollandalı polisler, yolsuzluk, rüşvet, ve suiistimal gibi suçlara çok fazla karışmıyor. Polisler daha çok, görev sırasında kişiye karşı kötü davranma, tehdit etme, görevini yapmama ve özel yaşamı ihlal etme gibi davranışlarla kuralları çiğniyor. 
     





</TEXT>
</DOC>
