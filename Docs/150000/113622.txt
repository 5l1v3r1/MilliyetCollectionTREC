<DOC>
<DOCNO> 113622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yasam/yas02.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık süte dikkat 
</HEADLINE>
<TEXT>

Uzmanlara göre açıkta satılan sütün içinde üreyen bakteriler, sağlık için ciddi tehlike. Hijyenik koşullarda hazırlanan pastörize sütten şaşmayın 
     FEVZİ KIZILKOYUN Konya DHA 

     HACETTEPE Üniversitesi’nden Prof. Dr. Serhat Ünal, açıkta satılan süt ve süt ürünlerinin sağlığa zararlı olduğunu belirterek, "Pastörize sütten şaşmayın" dedi. Uzmanlar steril koşullarda hava ve ışık geçirmeyen karton ambalajlara doldurulan pastörize sütün tercih edilmesini öneriyor. Ünal, Ankara’da 150 sokak sütü, 41 pastörize süt örneğiyle ilgili araştırma sonuçlarını açıkladı 
     
     Kaynatmak çözüm değil 
     "AÇIKTA satılan 1 mililitre sütte 100 bin bakteri bulunduğu belirlendi. Oysa standartlara göre kabul edilebilir bakteri oranı 5 bindir. Ayrıca, açık sütlerin besin değerinin çok düşük olduğu ve bu sütlere yüksek oranda su karıştırıldığı ortaya çıktı. Açık sütü kaynatmak da sorunu çözmüyor. Çünkü kaynatılan süt besin değerini kaybediyor." 
     
Denetim yetersiz      TÜRKİYE Süt, Et, Gıda Sanayicileri ve Üreticileri Birliği’nden SETBİR Prof. Dr. Erkan Benli de Ankara ve İstanbul gibi kentlerde bile kayıt dışı üretim yapan naylon firmaların et ve süt ürünlerini satabildiğini belirterek, "Sorumlu kamu kuruluşları gerekli denetimi yapamıyor" dedi. Benli, ilgilileri sürekli uyardıklarını belirterek şöyle konuştu "SETBiR olarak bizler bu konunun takipçiliğini yapmaya çalışıyoruz. Bundan sonra haksız rekabeti önlemek ve tüketicinin aldatılmasını önlemek için ürünlerimizin ambalajına SETBiR logosunu koymak istiyoruz. 
     



 YAŞAM 





















</TEXT>
</DOC>
