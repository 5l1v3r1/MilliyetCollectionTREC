<DOC>
<DOCNO> 104671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sonspo13.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İtalyan oyuncu Giunti ile el sıkışmak üzere... 
</HEADLINE>
<TEXT>

     Beşiktaş, ilk transfer döneminin bitimine 2 gün kala, İtalyan futbolcu Federico Giunti'yi renklerine katmak için girişimlerini sıklaştırdı. 
     Sezon başında da transferi gündeme gelen Giunti'nin kulübüyle aradaki fiyat farkının çok aza indiği ve transferin bu akşama dek netleşeceği bildirildi. 
     Siyah-beyazlıların, İtalyan kulübünün önerdikleri ücreti kabul etmesi durumunda bu futbolcuyu, sezon sonunda satın alma hakkı kendilerine ait olmak üzere 1 yıllığına kiralık olarak renklerine katacakları öğrenildi. 
     İtalya Ligi takımlarından Brescia'da forma giyen 31 yaşında ve 1.79 metre boyundaki orta alan oyuncusu Giunti, 1 kez milli oldu. 
     Öte yandan Beşiktaş'ın, Trabzonsporlu Gökdeniz ile de temasının sürdüğü kaydedildi. 
     





</TEXT>
</DOC>
