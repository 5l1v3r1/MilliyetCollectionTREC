<DOC>
<DOCNO> 106147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur13.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Garson, şefinin kulağını ısırarak kopardı... 
</HEADLINE>
<TEXT>

     Bursa'da bir garson, şefinin kulağını ısırarak kopardı. 
     Muradiye Mahallesi'ndeki restoranda garson olarak çalışan Mustafa A. 25 ile şefi Kasım Doğan 28 arasında müşteriye verilen hizmetle ilgili tartışma çıktı. Şef Kasım Doğan'ın, uyarılarını dinlemeyen garson Mustafa A'ya, ''bana saygı göstereceksin'' diye bağırması üzerine, aralarında kavga başladı. 
     Mustafa A, kavga sırasında şefi Kasım Doğan'ın sağ kulağını ısırarak kopardı. Kulağının büyük kısmı kopan Doğan, Uludağ Üniversitesi Tıp Fakültesi Hastanesi'nde tedavi altına alındı. 
     Olaydan sonra gözaltına alınan Mustafa A'nın, sorgulamasının tamamlanmasının ardından ''ısırmak suretiyle uzuv kaybına yol açmak'' suçundan adliyeye sevk edileceği öğrenildi. 
     





</TEXT>
</DOC>
