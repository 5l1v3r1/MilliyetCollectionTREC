<DOC>
<DOCNO> 122516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur06.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de üç katlı binada çıkan yangın hasara yolaçtı... 
</HEADLINE>
<TEXT>

     Kadıköy'de yarı ahşap binada çıkan ve bitişiğindeki binaya da sıçrayan yangın, maddi hasara yol açtı. 
     Yeldeğirmeni Rıhtım Caddesi Recaizade Sokak'ta içinde kimsenin oturmadığı 3 katlı yarı ahşap binada, gece henüz belirlenemeyen bir nedenle yangın çıktı. Kısa sürede ahşap binayı saran yangın, bitişikteki binanın çatısına da sıçradı. 
     Çevredeki binalarda oturanlar polislerce tahliye edilirken, yol kenarına park edilmiş araçlar yüzünden olay yerine güçlükle ulaşan itfaiye ekipleri diğer binalara sıçramadan yangını söndürdü. 
     Yangın sonucu, yarı ahşap bina tamamen kullanılamaz hale gelirken, diğer binada ise maddi hasar oluştu. 
     





</TEXT>
</DOC>
