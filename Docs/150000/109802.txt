<DOC>
<DOCNO> 109802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/guncel/gun04.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul servisleri kural tanımıyor 
</HEADLINE>
<TEXT>

Öğrenci servislerinin karıştığı trafik kazalarından ders alan yok. Ayakta öğrenci alan araçlarda hostes de bulunmuyor 
     BÜLENT ÖZDEMİR, BURCUM DEVREZ İstanbul 

     Öğrencilerin canlarının emanet edildiği okul servislerinin karıştığı kazalara her geçen gün yenileri eklenirken, "kurallara uygun taşımacılık" ne yazık ki yapılamıyor. 
     Güngören’de servis şoförü Recep Deniz’in, 5 yaşındaki Dilara Şahin’i ezerek ölümüne neden olmasının ardından gözler yeniden okul servislerinde yaşanan aksaklıklara çevrildi. Biz de geçen yıldan bu yana neler değiştiğini gözlemlemek için okullarda dolaşıp araçları izledik. 
     
     Öğrenci ön koltukta 
     Birçok araçta hostes yok, çocuklar h l servislere kendi biniyor. Bazı servis şoförleri de hostes ücreti ödememek için eşlerini yanlarında taşıyıp yasak savıyor. Kimileri de daha fazla para kazanabilmek için ayakta öğrenci alıyor. Üstüne üstlük yasak olduğu halde ön koltukta öğrenci taşınıyor. 
     Bir okul önünde gördüğümüz servis aracının şoförü, çekim yaptığımızı fark edince öğrencileri kendi bindirmeye çalıştı. Daha sonra iki öğrenciyi plakasını gizlemek için aracın önüne diken sürücü, arka tarafa geçip öğrenci velilerinden bir kadından da bizi atlatana kadar hosteslik yapmasını rica etti. 
     
     Müdürler denetlesin 
     Okul müdürlerine servislerle ilgili yayımladıkları genelgeleri gönderdiklerini söyleyen İl Milli Eğitim Müdürü Ömer Balıbey, servislere hostes konulması için talimat verdiklerini söyledi. Balıbey, "Servisleri okulda müdürler, yolda ise trafik polisleri denetlemeli. Müdürler servisleri denetlemek zorundadır. Servisin temizliğinden güvenliğine kadar okul müdürü sorumludur. Eğer bu kurallara uymazlarsa cezalarını çekeceklerdir" dedi. 
     



 GÜNCEL 


















</TEXT>
</DOC>
