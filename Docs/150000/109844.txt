<DOC>
<DOCNO> 109844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yasam/ayas.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Maksim Laila bayrama hazır 
</HEADLINE>
<TEXT>

29 Ekim Cumhuriyet Bayramı’na yetişmesi için 500 milyar lira harcanarak yenilenen Maksim Laila’yı ilk kez Milliyet görüntüledi 
     ALİ EYÜBOĞLU 

     Anıtlar Yüksek Kurulu engelini aşan Maksim Laila’da restorasyon çalışmaları gece gündüz demeden sürüyor. Belediyeye sunulan tadilat projesi, "Birinci derece tarihi eser" olduğu gerekçesiyle Anıtlar Yüksek Kurulu’na takılan Maksim gazinosunun Maksim Laila’ya dönüştürülmesi için 300 bin dolar Yaklaşık 500 milyar lira gözden çıkarıldı. Şefik Öztek, açılış için 29 Ekim Cumhuriyet Bayramı’nı hedeflerken, alaturka gazinoculuğun en eski ve bir numaralı mekanı olan gazinonun atmosferini korumaya özen gösterdiklerini söyledi. 
     
     Sahne bar oluyor 
     Gecede bin 500 kişiyi ağırlayacak olan Maksim Laila’da, Maksim gazinosunun sahne platformu bar olarak hizmet verecek. Maksim Laila’nın içinde tıpık Laila’daki gibi 3 ya da 4 farklı restoran olacak. Öztek, bu mekanlar için şimdiye kadar 20’nin üzerinde restorandan talep geldiğini söyledi. 
     
     Bir de gay bar’ 
     Ayrıca, yanmadan önce Samara’ adlı gece kulübü olarak hizmet veren mekanı da Maksim Laila ile entegre bir yer haline getiren ortaklar Şefik Öztek ve Fahrettin Aslan, buranın 02.00 ile 06.00 arasında açık olacağını söyledi. Öztek, bu mekanın daha çok gay müşteriler için marjinal bir bar olacağını açıkladı. 
     Camlı bölmeden bu mekandaki eğlenceyi izleme imkanı olan Maksim Laila müşterileri, dilerse bu bölüme geçebilecek. Ancak "gay bar"ın müşterileri ise aynı yerden değil, ana giriş kapısından Maksim Laila’ya girebilecek. Maksim’in içindeki bir diğer mekanlardan eski Elma Kabare ise canlı müzik yapılacak. 
     
Gençlik tarih ile buluşacak      Maksim Laila’nın restorasyon çalışmalarını yürüten yüksek mimar Emir Uras, meslektaşları Gökhan Avcıoğlu ve Durmuş Bilekçi’yle çizdikleri tadilat projesini mevcuda müdahale etmeden tasarladıklarını belirterek şunları söylüyor "Burada Türkiye’deki gazinoculuğun tarihi yatıyor. Maksim Laila’yı Maksim’i bozmadan yapıyoruz. Amacımız, tarihle gençliği buluşturmak. Projeyi de bu konsepte göre oluşturduk." 
     



 YAŞAM 













</TEXT>
</DOC>
