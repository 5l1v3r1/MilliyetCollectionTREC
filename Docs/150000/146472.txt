<DOC>
<DOCNO> 146472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/spor/spo07.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Samba alarmı 
</HEADLINE>
<TEXT>

1. Lig kulüpleri, Brezilyalı futbolcularını tek tek sorguya çekti 
     M.ALİ SABUNCU 

     BREZİLYA Başbakanı’nın, "Savaş sürerse, futbolcularımızı geri çekeriz" resti, kulüplerimiz arasında tedirginlik yarattı. Gaziantepli Viola, Cesar ve Regis’in sürekli Ankara’daki Brezilya Başkonsolosluğu ile temasa geçip, haber bekledikleri bildirildi. Gaziantep teknik heyetinin de bu huzursuzluk yüzünden PAF’tan dört oyuncu hazır tuttuğu ifade edildi. Elazığ’da da, Jarro’nun sıkıntılı olduğu, Ze Roberto’nun da ailesini Brezilya’ya yolladığı öğrenildi. 
     İSTANBULSPOR Genel Menajeri Sinan Dinler, Brezilya Başkonsolosluğu’nun, önceki gün Andre Pinto’nun ev adresi ve telefon numaralarını istediğini açıkladı. Dinler, "Ancak Pinto, bize savaş korkusu olmadığını söyledi" dedi. Diyarbakır’da Da Silva ile Moura, Bursa’da Glauber ve Junior, Samsun’da Milton, Juninho ve Souza, Adana’da Junior Elias, Ankaragücü’nde Simao ile yapılan görüşmelerde sorun yaşanmadığı bildirildi. 
     


SPOR 





























</TEXT>
</DOC>
