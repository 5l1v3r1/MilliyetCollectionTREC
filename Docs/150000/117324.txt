<DOC>
<DOCNO> 117324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/guclu.html </URL>
<DATE> 2002/11/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Erdoğan başarıyı işte böyle yakaladı 
</HEADLINE>
<TEXT>

     İstanbul dün sessiz sedasız tarihi günlerinden birini daha yaşadı. Ancak medya her zaman olduğu gibi yine ilgisizdi. Şu sıralar çok meşguller. İlgilendikleri tek konu da AKP’nin zaferi. Tayyip böylesine bir başarıyı nasıl elde etti diye sabah akşam kafa patlatıyorlar. Oysa dün Cemal Kamacı Spor Salonu’nda olsalardı kafalarındaki tüm soruların cevabını çok net bir şekilde bulmuş olurlardı... 
     Başkan Ali Müfit Gürtuna, Recep Tayyip Erdoğan’ın açtığı kulvarda ilerlemeye devam ediyor. Erdoğan’ın başlattığı eğitime destek kampanyasında bugün gelinen nokta, bu başarının tesadüfi olmadığı ve sadece bugünle sınırlı kalmadığı yönünde. 
     5 yılda 500 bin öğrenciye eğitim desteği sağlayan İstanbul Belediyesi’nin bu öğretim yılındaki hedefi sayıyı bir milyona yükseltmek. Onu da başarırlarsa hiç şaşırmayalım. 
     Çocukların, gençlerin, anne babaların yüzlerindeki mutluluğu görmeliydiniz. Gürtuna’yı alkışlarkenki coşkuyu, ona duydukları minneti, okuyarak, duyarak değil de görerek yaşamalıydınız. İşte o zaman Tayyip’in oyları neden çığ gibi arttı da, CHP’nin oyları beklenen ivmeyi kazanamadı hemen oracıkta anlardınız. 
     Gürtuna konuştukça salon coştu. Sevgiyi, kardeşliği, dostluğu, geleceği paylaşmak istiyoruz. İmk nsızlık nedeniyle öğrenim göremeyen tek insanımız kalmasın. İstanbul Belediyesi de, bizler de sizler için varız derken salon alkıştan inliyordu. 
     Oysa CHP ve diğer partiler, yıllarca ne yaptı Önce Tayyip’in yoksul öğrencilere burs vermesine karşı çıktılar. Şimdi de Gürtuna’nın verdiklerine engel olmaya çalışıyorlar. 
     Neymiş efendim, burs vermek, okul onarmak, gözbebeğimiz çocuklarımızın daha iyi ortamlarda eğitim-öğretim yapmalarını desteklemek belediyenin görevi değilmiş. İşte bu kafalar AKP’yi birinci parti yaptı. Diğerlerini sandıktan sildi. CHP’yi ise kerhen oylarla ancak muhalefete layık gördü. 
     Dünkü sevginin, dünkü coşku selinin bir benzerini önceki ay İzmir’de de yaşamıştım. Orda da eğitime, çocuklara, gençlere gönül veren bir başkan var. İlk seçimde göreceksiniz o da oy patlaması yapacak. Çünkü o da önce insan diyor. Üstelik kafasında başka niyetler de yok... 
     
İlle de eğitim      Eğitim sorununu çözmeden yoksulluğu yenemezsiniz. Eğitim seviyesini yükseltmeden de demokrasiyi yerleştiremezsiniz. Bu kesin. Eğitimle demokrasi arasında müthiş bir korelasyon var. Birisi yoksa diğeri de yok. Batı’yı Batı yapan da bu. 
     Dün törende açıklandı. ABD’de yılda 2 milyon 600 bin öğrenci okula başlıyormuş. Eğitim bütçeleri ise 333 milyar dolar. Bizde ise yılda bir milyon 350 bin öğrenci okula başlıyor. Milli Eğitim bütçemiz ise 5 milyar dolar. AB ülkeleri ile kıyaslandığında da durumumuz vahim... 
     Özetin özeti Diğer partiler, çocuklarımızın geleceğini önemsemedikleri için sandığa gömüldüler. Erdoğan ve arkadaşları ise ağızlara bir parmak bal sürerek ezici çoğunlukla iktidara geldi. Kalıcı olup olmamaları iktidar nimetlerini tabana yaymalarına bağlı. Görünen o ki daha fazlasını istiyorlar. Benim asıl merak ettiğim tek başına muhalefet ile sandığa gömülenlerin h l akıllanıp akıllanmadıkları. Biri gençlere koştu tek başına iktidar oldu. Ötekiler gençlerden kaçtı madara oldu. Bakalım daha neler göreceğiz .. 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
