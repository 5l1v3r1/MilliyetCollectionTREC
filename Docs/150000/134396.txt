<DOC>
<DOCNO> 134396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun02.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem projesine darbe 
</HEADLINE>
<TEXT>

Tasarruf amacıyla harcamaları azaltmaya yönelik tedbirler alan hükümet, son olarak deprem proje ve yatırımlarına sınırlama getirme kararı aldı... 
     ANKARA Milliyet 

     Marmara ve Düzce depremlerinin ardından, zarar gören bölgelerin yeniden yapılandırılması ve inşasına yönelik olarak hazırlanan projeler için Dünya Bankası ve Avrupa Yatırım Bankası’ndan kredi sağlandı. Dış krediyle yürütülen çalışmalarda, bugüne kadar depremden zarar görenlere 11 bin 500 konut teslim edildi. Halen 3 bin 150 konut ve 5 bin 600 işyerinin inşaasına ise devam ediliyor. Ancak Yüksek Planlama Kurulu’nun YPK bütçede tasarruf etmek için dış kredilerin kullanımına sınırlama getirmesi nedeniyle inşaatların tamamlanması tehlikeye girdi. Alınan önlemler çerçevesinde bütçeden bir yatırım projesi için ne kadar ödenek ayrılmışsa, aynı miktarda dış kredi kullanılabilecek. 
     
     KREDİ KADAR ÖDENEK 
     Son YPK toplantısından önceki uygulamada ise bütçeden ayrılan ödenek dikkate alınmıyordu. Dış kredi bulunması halinde krediyle gelen kaynakla projeye devam ediliyordu. Bu nedenle dış kredili projelerde kısıtlı bütçe imk nları nedeniyle sadece vergi, resim ve harç için ödenek ayrılıyordu. YPK’nın son toplantısında alınan karara göre, projelerin belirlenen hızda tamamlanması için bütçeye kullanılacak kredi kadar ödenek konulacak. 
     Kamuoyunun hassas olduğu deprem projelerine kaynak ayrılması gerekirse bütçe yükü oluşacak. Kredinin kullanımı sınırlanırsa, projelerin tamamlanması yıllarca sürebilecek. 
     



 GÜNCEL 




















</TEXT>
</DOC>
