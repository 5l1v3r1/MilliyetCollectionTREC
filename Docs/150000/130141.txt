<DOC>
<DOCNO> 130141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/siyaset/siy06.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te bardak komedisi 
</HEADLINE>
<TEXT>

AKP’li bir vekil Meclis Başkanı Arınç’tan çay ocaklarındaki su bardaklarının toplatılmasını istedi 
     SALİHA ÇOLAK Ankara 

     TBMM Başkanı Bülent Arınç, AKP’li milletvekillerinden gelen istekler karşısında bunaldı. İş, sekreter ve oda talepleriyle uğraşan Arınç’tan son olarak bir AKP’li vekil, çay ocaklarındaki su bardaklarının, "rakı bardağı" gerekçesiyle toplatılmasını istedi. TBMM Başkanlık Divanı, bürokratlar ve milletvekili üyeleriyle ilk kez geniş çaplı bir toplantı yaparak, Meclis’in personelinden sağlık harcamalarına kadar tüm sorunları masaya yatırdı. Arınç, milletvekillerinden gelen istekler hakkında bilgi verirken, "O kadar ki bir milletvekili, çay ocaklarında kullanılan su bardaklarının rakı bardağı olduğu gerekçesiyle toplatılmasını istedi. Bunu bile isteyenler oldu" diye dert yandı. Arınç, milletvekilinin adını vermezken, üyeler bu isteğe "Bu kadar da olmaz" diyerek tepki gösterdi. CHP’li Ahmet Küçük de, "Ben de niye öğlen vakti durup dururken kafayı buluyorum diye düşünüyordum" diye espri yapınca Divan’daki hava birden gülüşmelerle dağıldı. 
     
     



 SİYASET 













</TEXT>
</DOC>
