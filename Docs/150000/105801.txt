<DOC>
<DOCNO> 105801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/guncel/agun.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çocukların hepsi erkek 
</HEADLINE>
<TEXT>
Oğlum çiçek açtı 
13-14 yaş grubu öğrencilerin gittiği yaz okulunda çalışan gay öğretmen, çocukları travesti kılığına sokuyor... İşin ilginç tarafı yaz okulunun müdürü, sık sık tekrarlanan bu rezaleti, masum bir eğlence olarak tanımlıyor... 
     ELİF KORAP İstanbul 

     İki haftalık dönemler halinde eğitim veren okulda 13 - 14 yaşlarındaki erkek çocuklar, "şov parti" adı verilen programda travesti kılığına sokuldu. Okul yönetimi düzenlenen partilerin geleneksel olduğunu savunurken, İngilizce öğretmeni Nedim Uzun, olay ortaya çıkınca çekinmek bir yana, çocukları nasıl travesti kılığına soktuklarını övünerek anlattı. Psikiyatrlar ise, böyle bir eğlencenin erkek ve kız çocuklar üzerinde olumsuz etki bırakacağını söylediler. İngilizce öğretmeni olarak çalıştığı yaz okulunda düzenledikleri partilerde 13 - 14 yaşında erkek çocuklarını kız, kız çocuklarını da erkek kılığına soktuğunu anlatan Uzun, bu davranışının çocukları etkilemeyeceği görüşünde. 
     
     KOD ADI NED’MİŞ 
     Yaz okulunun son derece modern ve çağdaş bir yer olduğunu savunan öğretmen Uzun, kendi tercihi konusunda ise "Gay olmamdan kimse rahatsız olmadı" dedi. Uzun, gündüzleri İngilizce öğretmenliği, geceleri de kulüplerde "travesti şov" yaptığını sözlerine ekledi. Olayı doğrulayan okul yetkilileri, "Ned" takma adını kullanan Uzun’un bu yaz döneminde çalıştığını belirterek, bu tür partilerin geleneksel olduğunu söyledi. 400 - 450 öğrenci kapasiteli 13 yıllık okulda iki haftalık dönem ücreti 429 milyon lira. 
     
PSİKİYATRLAR NE DİYOR      Çocuklarda biseksüel eğilimler artabilir 
     Prof. Dr. Nait Notavallı Mukaddes Çapa Tıp Fakültesi Çocuk Psikiyatrisi Kürsü Başkanı Çocuklara travesti taklidi yaptırmak, çocukları cinsiyet ayrımcılığına teşvik etmektir. Bunun iki yönden olumsuz bir şey olduğunu düşünüyorum. Var oluşu transeksüel olan insanlar var. Niçin onların taklidi yapılarak bir eğlence düzenlensin İkincisi de, zaten o yaş çocuklarda biseksüel eğilimlerde artış görülebilir. Böyle bir davranışla kimse homoseksüel ya da transseksüel olmaz, fakat bir eğlencenin bir yaratıcı yönü olmalıdır. Yargılamak istemem, fakat çocukları travesti kılığına sokmak niye 
     
     Bu yaştaki çocuklar böyle mi eğlenir 
     Prof. Dr. Sedat Özkan Çapa Tıp Fakültesi Böyle bir eğlence kesinlikle çok yanlış. Bu yaş çocuklarda cinsel kimlik algısı pekişme noktasındadır. Böyle bir dönemde henüz iç algı oturmadığı için bu tür modeller çocuklarda kargaşa yaratır kanaatindeyim. Yetişkin insanlar için eğlence, değişiklik olabilir, ama böyle bir parti özellikle o yaş grubu için sağlıksızdır. Bu çocukların aileleri sanırım haberdar değil. Ben çocuğumu böyle bir okula kesinlikle göndermezdim. 
     
     Ned Hoca, kendini haklı buluyor 
Öğrencileri travesti kılığına ben soktum’      Gündüz İngilizce öğretmenliği, geceleri ise travesti şov yapan Nedim Uzun, şöyle konuşuyor "Kendimi İngiliz olarak tanıtıp Ned adıyla yaz okulunda işe girdim. "Drag night" partiler özellikle travestiler tarafından gerçekleştirilen marjinal partiler düzenledik. Çocukları travesti kılığına soktum. Eşcinsel olmaları şart değil, bu bir eğlence. 13 - 14 yaşında erkek çocukların kız kıyafetiyle fotoğrafları var. Gündüz öğretmenlik, gece de kadın kılığında şov yaptım. Bu yatılı bir okul, aileleri yok, ama öğretmenleri var başlarında. Bir şey olmaz..." 
     
     Okul müdüründen ilginç gerekçe 
Bazı çekingenlikleri yıkmayı amaçlıyoruz’      Yaz okulunun müdürü H.M. ise Nedim Uzun’un düzenlediği partilerin İngiliz deti olduğunu belirterek, sözlerini şöyle sürdürdü "Her yaz yapıyoruz. Partide erkek öğretmenler kadın, kadın öğretmenler erkek kılığına giriyor. Gönüllü çocukları seçiyorlar. Herkes kılık değiştirip takımları için puan kazanıyor. Bu sadece bir oyun. Yoksa amaç çocukları travesti kılığına sokmak değil. Bizdeki bazı çekingenlikleri yıkmak istiyoruz." 
     
Neden açıklamadık      Yaz okulunun adını, bulunduğu merkez ve okul müdürünün kimliğini özellikle gizli tuttuk. Okulda öğrenim gören çocukların ruh sağlığı üzerinde oluşabilecek olumsuz etkileri dikkate alarak yayımlamadığımız bu bilgiler, olayla ilgilenen yetkili makamlara verilecektir. 
     



 GÜNCEL 

















</TEXT>
</DOC>
