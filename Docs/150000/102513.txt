<DOC>
<DOCNO> 102513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/yazar/gureli.html </URL>
<DATE> 2002/08/18/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Nimet olan afet 
</HEADLINE>
<TEXT>

Geçen yılki sel felaketinden sonra Antakya 6 ay süreyle Afet Fonu’ndan her ay bir trilyon 200 milyon kadar para almış. Belediye bu sayede hizmet yapabilmiş. Afet Fonu’nun Eylül’de bitecek olması belediyecileri kara kara düşündürüyor 
     Hiç afet, nimet olur mu Antakya’da olmuş. Bakın, nasıl olmuş. Sekiz yüz elli üyesi olan Belediye - İş Sendikası Antakya Şubesi Başkanı İhsan Yılmazer, Şube Genel Sekreteri Hamza Atakan ve Antakya Gazeteciler Cemiyeti Başkanı Güney Çelenk ile konuşuyoruz. 
     Şu anda Türkiye’nin il düzeyinde tek kadın belediye başkanı olan İris Şentürk CHP’den seçildiği ve CHP Meclis’e giremediği için, üçlü koalisyon hükümeti Antakya’ya üvey evlat muamelesi yapar olmuşmuş. İller Bankası’nın belediyeler payından her ay Antakya’ya 750 milyar lira gönderilmesi gerekirken ancak 300 - 350 milyar gönderilirmiş. Bu para belediyenin 500 dolayındaki işçi ve personelinin maaşını ancak karşılayabilirmiş bu yüzden de belediye hizmetleri aksarmış. 
     Geçen yıl sel felaketi olduktan sonra, Antakyalılar 6 ay Ankara’nın kapısını aşındırmış ve sonuçta Antakya 6 ay süreyle Afet Fonu’ndan her ay bir trilyon 200 milyon kadar para almaya başlamış. Bu parayla belediye çalışanlarının maaşları ve birikmiş ikramiyeleri düzgün ödendiği gibi, kentte de birtakım hizmetler yapılmış. Bu arada, Belediye Başkanı’nın CHP’de istifa ettiğini belirtelim. 
     Şimdi, 6 aylık Afet Fonu süresi eylülde bitiyor yani bir trilyonun üzerindeki aylık para akışı duracak. Özellikle belediyeciler kara kara düşünmeye başlamış. Sendika Başkanı Yılmazer, "Ekimde yine sıkıntı başlayacak, bilmiyoruz nasıl olacak, ne yapacağız " diye kaygılanıyor. 
     Bilmem anlatabildik mi, bazıları için felaket olanın bazılarına nasıl nimet olduğunu Tabii, afet için gelen paraların tamamının asıl afetzedelere harcanmadığını da herhalde fark ediyorsunuz. 
     
     Madalyonun iki yüzü 
     Antakya’nın ana caddelerinden biri olan Cumhuriyet Caddesi, İstanbul’un Bağdat ya da Nişantaşı’nda Rumeli caddelerini andırıyor tanınmış "marka"ların hemen hepsi bayrak gösteriyor. 
     Bir de madalyonun öteki yüzü kentin Şirince, Bağrıyanık, Karaali bölgesi gibi, seçim önceleri vaat edilip 40 yıldır tapu alamayan gecekondu mahalleleri var. Murat Sabuncu herhalde madalyonun öteki yüzünü yazıyor. Bkz. öteki sütunlara. 
     Biz güzel bir şeyden söz edelim Antakya Belediye Parkı’ndan... Asırlık ağaçların yer aldığı, geniş ve yemyeşil, temiz havalı bir alanı kaplayan bu parka bize olsak, "Sağlıklı Yaşam Parkı" adını verirdik. Çok güzel yürüyüş yolları, içme suyu akan çeşmeleri var, her köşesi bakımlı. Yürüyüş yolunun başında kocaman iki levha yer alıyor. Biri, "60 yaşını geçtiyseniz çekap yaptırın ve doktora başvurun" diye başlayan genel önerileri sıralıyor öteki ise, "40 - 70 yaş arasındaysanız 200 metrede bir 3 - 5 dakika dinlenin" gibi yürüyüş ve spor sırasında dikkat edilmesi gerekli kuralları içeriyor. 
     Demirçelik’ten emekli Süleyman Bozkurt, 19 gündür maaş farkının evet sadece 19 günlük verilmediğinin yazılması için TIR’a iki kez geldi. 225 milyon aylıkla 5 nüfusa bakan çünkü oğlu işsiz Bozkurt, Hazine’den partilere yardım yapılmasına karşı. "Bu trilyonlar ile yatırım yapılıp işsizlere iş bulunsun" diyor. 
     Burada ön seçim isteyen CHP’liler aktif görünüyor. Siyasetten söz etmek amacıyla TIR’a gelenlerin hemen hepsi ya CHP yöneticisi ya da parti üyesiydi. 
     
     Sorunlar 
     Dert küpü olan Milliyet TIR’ından satır başları 

</TEXT>
</DOC>
