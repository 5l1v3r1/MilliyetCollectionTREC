<DOC>
<DOCNO> 118107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sondun13.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin, Meclis'i olağanüstü toplantıya çağırdı... 
</HEADLINE>
<TEXT>

     Irak Devlet Başkanı Saddam Hüseyin, BM Güvenlik Konseyi'nin ülkesiyle ilgili son kararını görüşmek üzere Meclis'i olağanüstü toplantıya çağırdı. 
     Saddam Hüseyin, çağrısında, 8 Kasım'da Güvenlik Konseyi'nden çıkan 1441 sayılı kararın Millet Meclisi tarafından tartışılmasını ve alınacak kararın Irak Devrim Komuta Konseyi'ne sunulmasını istedi. 
     Irak'ın 15 Kasım'a kadar karara uyacağını bildirmesi gerekiyor. 
     BM Güvenlik Konseyi'nin oybirliğiyle aldığı kararda, silah denetçilerine, kitle imha silahları üretildiğinden şüphelenilen her yeri hiçbir kısıtlama olmadan incelemelerine izin verilmesi öngörülüyor, aksi durumda Irak'ın ''ciddi sonuçlarla'' karşı karşıya kalacağı uyarısında bulunuluyor. 
     





</TEXT>
</DOC>
