<DOC>
<DOCNO> 130929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yasam/yas08.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılların inanışı yanlış çıktı 
</HEADLINE>
<TEXT>
Devekuşu başını kuma gömmüyor 
     DEVEKUŞLARININ tehlike anında düşmanları tarafından görünmediklerini sanarak başlarını kuma gömdükleri inanışının doğru olmadığı ortaya çıktı. Almanya’nın Remagen kentinde devekuşu çiftliği olan Ralph Schumacher, devekuşlarının başlarını kuma gömdükleri inanışının bir masal olduğunu belirterek, "Devekuşları başlarını kuma gömseydi, gözleri ve kulaklarına kum kaçardı" dedi. 
     ZOOLOG Bernhard Grzimek, devekuşlarının tehlike anında yere paralel durduğunu ve boyunlarını yere yatırdığını kaydederek, devekuşlarının düşmanı olan aslanların, onları bu pozisyondayken çalılık sanarak saldırmadığını ifade etti. Devekuşlarının, tehlike yaklaştığında hemen kalkıp saatte 60 - 70 kilometre hızla kaçtığını vurgulayan Grzimek, bu hızla koşabilen bir hayvanın başını kuma gömmeye ihtiyacı olmadığını belirtti. 
     



 YAŞAM 

























</TEXT>
</DOC>
