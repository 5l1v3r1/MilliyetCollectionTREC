<DOC>
<DOCNO> 129340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur09.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin belalısı Nil Hanım'a bir dolandırıcılık davası daha... 
</HEADLINE>
<TEXT>

     Antikacı Nil Hayal Demirkazık hakkında, ''dolandırıcılık'' suçundan 4 yıl 6 aya kadar hapis istemiyle dava açıldı. 
     Ankara Cumhuriyet Savcısı Sadi Aslan tarafından asliye ceza mahkemesine açılan davanın iddianamesinde, Demirkazık'ın, müşteki Ahmet Atalay'a, orijinal olduğu iddiasıyla İbrahim Safi imzasını taşıyan bir yağlıboya tabloyu sattığı belirtildi. 
     İddianamede, yapılan inceleme sonunda tablonun sahte olduğunun anlaşıldığı ifade edilerek, Demirkazık hakkında, Türk Ceza Kanunu'nun TCK ''dolandırıcılık'' hükmünü içeren 503 1 ve ''cezayı artıran veya azaltan haller'' başlıklı 522. maddeleri uyarınca 1.5 yıldan 4.5 yıla kadar hapis cezası talep edildi. 
     Öte yandan, Demirkazık'ın, müşteki Mahmut Servet Kızılkaplan'a İbrahim Safi, Şeref Akdik ve Hasan Vecihi Bereketoğlu'na ait olduğu iddiasıyla 3 adet sahte tabloyu 5 milyar lira karşılığında sattığı iddiasıyla Ankara 8. Asliye Ceza Mahkemesi'nde yargılandığı dava ise sürüyor. 
     





</TEXT>
</DOC>
