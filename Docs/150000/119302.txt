<DOC>
<DOCNO> 119302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/guncel/gun06.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence sudan’ geldi 
</HEADLINE>
<TEXT>

Cem Koray Öksüzoğlu, sipariş veren bir eve su götürdü. Ve ev sahibi onu hırsızlıkla suçlayıp adamlarıyla döve döve suçunu itiraf ettirmeye çalıştı... 
     SEMRA PELEK İstanbul 

     Cem Koray Öksüzoğlu’nun 27 hayatı, çalıştığı markete gece saatlerinde gelen bir su siparişinden sonra tam bir k busa dönüştü. 
     Ortaokulu terk ettikten sonra 14 yıl kuyumcuda çalışan Öksüzoğlu, işi gereği kullandığı zehirli asitler nedeniyle rahatsızlık geçirince üç ay önce işsiz kaldı. "Evde oturmaktan sıkılmıştım artık" diyen Öksüzoğlu, gazetede gördüğü ilanla bir markette servis elemanı olarak işe girdi. Ama, yeni işine alışamadı ve ayrılmaya karar verdiği üçüncü günün sonunda, saat 23.30 sıralarında, hayatını değiştiren’ sipariş geldi. Kadıköy Cumhuriyet Başsavcılığı’na işkence’ iddiasıyla yapılan suç duyurusuna göre, saatlerce süren k bus şöyle gelişti 
     
     Eşimin çantası çalındı’ 
     Öksüzoğlu sularla, siparişi veren Nedim Yıldırım’ın evine gitti. 
     Kapıyı açan Yıldırım’ın kızı Remziye Yıldırım, Bekle, müsait değilim’ diyerek, suların parasını bir iki dakika sonra verdi. Öksüzoğlu ertesi gün işe gitmedi. Aynı gün Nedim Yıldırım, markete giderek eşinin kapı kenarındaki çantasının çalındığını, bunu da sadece Öksüzoğlu’nun yapmış olabileceğini söyledi. Ve Öksüzoğlu, saat 15.30’da evinde annesi, babası ve teyzesinin yanından soyadını bilmediği patronu Nurettin, Nedim Yıldırım ve emekli polis memuru olduğu iddia edilen şoförü tarafından, Bir şey konuşup geri getireceğiz’ denilerek alındı. 
     
     Altı saatlik dayak’ 
     Daha sonra Nedim Yıldırım’ın oturduğu Şaşkınbakkal semtindeki Halit Yazıcı Apartmanı garajına götürülen Öksüzoğlu, iddiaya göre burada saatlerce dövüldü ve ölümle tehdit edildi. 
     Sonunda Yıldırım’ın telefonla aradığı iki sivil polis Ercan Fermancı ve O. Turan Üstünbaş tarafından saat 19.10’da tutanak tutularak teslim alındı. Ancak karakola değil, bindirildiği bir beyaz minibüsle Bostancı sahiline götürüldü. Burada da sopalarla dövülerek, suçunu’ itiraf etmeye zorlandı. Öksüzoğlu, Bostancı Polis Karakolu’na getirildiğinde, doldurulan forma göre saat 21.30’u gösteriyordu. 
     Yasalar gereği hemen Adli Tıp’ta muayenesi yapılan Öksüzoğlu’nun vücudunda sekiz santim çapında morluklar, ödemler, kaburgada çatlak ve iki kulak arkasında sıyrıklar tespit edildi. 
     
     Uyuyamıyorum’ 
     Bütün bunlardan sonra Öksüzoğlu, ertesi gün sevk edildiği savcılıkta ifadesi alınmadan serbest bırakıldı. Kadıköy Cumhuriyet Başsavcılığı’na kendisini dövenler hakkında suç duyurusunda bulunan Öksüzoğlu, değişen hayatını, "H l etkisinden kurtulamıyorum, geceleri yatamıyorum. Kaburgam ve kulaklarım acıyor" diyerek özetledi ve ekledi "Ayrıca hırsızlık yapmaya hiç ihtiyacım yok. Dükk n ve dairelerimiz var. Hiç ekonomik sıkıntı çekmedim ki..." 
     Öksüzoğlu’nun dövülmesine tanıklık etmekle suçlanan market sahibi Nurettin Bey ise iddiaları, "Yıldırım’ın Cem’le kendi evinin garajında konuştuğunu biliyorum. Ama orada değildim. Neden garaja götürdüğünü bilmiyorum. Adamın bekçisi miyim " diyerek reddetti. 
     



 GÜNCEL 











</TEXT>
</DOC>
