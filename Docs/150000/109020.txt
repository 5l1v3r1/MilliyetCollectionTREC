<DOC>
<DOCNO> 109020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/dunya/adun.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotofinişle Schröder 
</HEADLINE>
<TEXT>

Almanya’da dün yaşanan nefes kesen seçimlerde, Başbakan Gerhard Schröder liderliğindeki SPD ile Yeşiller’in koalisyonu çoğunluğu sağladı 
     İSMAİL HAKKI YILMAZ Berlin 

     Almanya dün, İkinci Dünya Savaşı’ndan bu yana en çekişmeli genel seçim mücadelesine sahne oldu. Sandıkların TSİ 19.00’da kapanıp, aralarında 400 bin Türk’ün de bulunduğu 61.2 milyon seçmenin olası 603 milletvekilini belirlediği oyların sayımına geçilmesiyle başlayan soluk kesici yarışta, gazetemiz baskıya hazırlandığı sırada Başbakan Gerhard Schröder liderliğindeki Sosyal Demokrat Parti SPD - Yeşiller koalisyonu, tahminlere göre 304 koltukla mecliste çoğunluğu sağladı. Rakip konumdaki Bavyera Eyaleti Başbakanı Edmund Stoiber liderliğinde bulunan muhafazak r Birlik partileri CDU CSU ve olası koalisyon ortağı sağ liberal Hür Demokratlar ise birlikte yine aynı tahminlere göre 297 sandalye aldı ancak oy oranı olarak öne geçti. 
     
     Kötü hava engellemedi 
     Gazetemiz baskıya hazırlanırken oy oranları yüzdesi şöyleydi CDU CSU 39 , SPD 38 , Yeşiller 9 , Hür Demokratlar 7 . Sonuçlar Yeşiller’in oylarını bir hayli artırdığını gösterdi. Eski Doğu Almanya’nın komünist partisi Demokratik Sosyalizm Partisi ise PDS yine ilk sonuçlara göre yüzde 5’lik barajı aşıp meclise giremezken, parti, iki seçim bölgesinden doğrudan aday olarak iki milletvekili çıkarabildi. Katılım oranı kötü hava ve birçok kentteki sağanak yağmura rağmen, 1998 seçimlerindeki yüzde 82’yi buldu. 
     Stoiber, kampanyasını Alman ekonomisini kurtarmak ve işsizliği azaltmak üzerine kurarken, Schröder Irak’a operasyon fikrine karşı çıkışıyla solda gönülleri fethetmişti. 
     



 DÜNYA 











</TEXT>
</DOC>
