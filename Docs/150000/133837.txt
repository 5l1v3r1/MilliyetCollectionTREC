<DOC>
<DOCNO> 133837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/sondun09.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Angelina Jolie, eşini hatırlatan dövmeleri sildiriyor... 
</HEADLINE>
<TEXT>

     Tomb Raider filminin seksi oyuncusu Angelina Jolie ayrıldığı eşini hatırlatan dövmeleri vücudundan sildirme kararı aldı. Dövmelerinin üstüne bant yapıştıran 27 yaşındaki ünlü oyuncu, kalbinden söküp attığı aktör Billy Bob Thornton'ı hayatından tümüyle çıkarmak istiyor. Eşine olan sevgisini göstermek için ismini pek çok dövmeyle sırtına ve koluna yazdıran Jolie, şimdi bu dövmeleri sildirmek için büyük acılara katlanmak zorunda kalacak. 
     Oscarlı yıldız, dövmelerin silinmesi için lazer tedavisi görecek. Seksi yıldız, daha önce de akör Johnny Lee Miller'la evlenmiş ve onun ismini de vücuduna kazıtmıştı. Jolie, bugünlerde , hem ruhundan hem de bedeninden ikinci kocasını da kazımanın sıkıntısını yaşıyor. 
     
</TEXT>
</DOC>
