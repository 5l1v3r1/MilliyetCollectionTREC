<DOC>
<DOCNO> 125657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sonspo16.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, lige döndü... 
</HEADLINE>
<TEXT>

     Galatasaray, Türkiye Kupası'nda Ankaragücü'nü eleyerek çeyrek finale çıkmasının ardından, hafta sonunda Samsunspor ile deplasmanda yapacağı maçın hazırlıklarına ara vermeden başladı. 
     Sarı-kırmızılılar, teknik direktör Fatih Terim yönetiminde Florya Metin Oktay Tesisleri'nde gerçekleştirilen ve yaklaşık 1.5 saat süren idmanda, hasta ve sakat futbolcuların çokluğu nedeniyle 14 kişiyle idman yaptı. 
     Ankaragücü maçında 90 dakika oynayan futbolcuların koşudan sonra bıraktığı çalışmada, diğer futbolcular ise minyatür kale maç yaptı. 
     Sakatlıkları süren Christian, Ergün, Batista, Baliç ve Suat'ın yanısıra soğuk algınlığı geçiren Arif, Hakan, kasıklarında ağrı hisseden Ümit Davala, Emre ve arka adalesi çeken Hasan antrenmana katılmadı. 
     Bu arada Hakan, Emre, Arif, Hasan ve Ümit Davala'nın yarın yapılacak antrenmana katılacakları açıklandı. 
     Galatasaray, Samsunspor maçının hazırlıklarını yarın akşam yapacağı antrenmanla tamamlayacak ve 21 Aralık Cumartesi günü Samsun'a gidecek. 
     





</TEXT>
</DOC>
