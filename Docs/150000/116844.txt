<DOC>
<DOCNO> 116844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/spor/spo03.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler büyük dost 
</HEADLINE>
<TEXT>

Mondragon, insanların yakınlığına hayran olduğunu söyledi. Kolombiyalı, "Gece çökünce, Boğaz manzarasını izlemeye doyamıyorum" dedi 
     Dergi için tur 
     GALATASARAY’IN başarılı kalecisi Mondragon, Sarı-Kırmızılı kulübün resmi dergisi için Beyoğlu’nun tarihi mekanlarını gezdi. İstiklal Caddesi’nde tur atıp, Saint Antoine Kilisesi’nde dua eden tecrübeli kaleci, Türkiye’ye ve Türk insanına hayran olduğunu söyledi. Mondragon, "İstanbul kültürel açıdan muhteşem eserlere sahip. İnsanların sıcakkanlılığı beni çok etkiliyor" dedi. 
     
     Boğaz süper’ 
     MONDRAGON gece dışarı çıktığı günlerde farklı Türk restaurantlarına gittiğini de açıkladı. Tecrübeli kaleci şunları söyledi "Beni en çok etkileyen Boğaz manzarası. Gece olunca, bütün camilerin ışıkları yanıyor ve İstanbul büyülü görünüyor. Neden Türkiye’de kaldığım sorulduğu zaman, Türk insanın karakterinden cevabını veriyorum. Burada çok mutluyum." 
     
     Kültür yuvası’ 
     SARI-KIRMIZILI camiasında herkesin klas ve kültürlü olduğunu iddia eden Mondragon, "Burada diyalogların her kulüpten farklı olduğunu düşünüyorum" dedi. Kolombiyalı kaleci, "İlk geldiğim günlerde Fransızca konuşan insanların fazla olması beni çok mutlu etmişti. Aynı kültürden gelen insanlarla çok daha rahat iletişim kurabilme şansı buldum" diye konuştu. 
     
Galatasaray’da derbi alarmıSarı-Kırmızılılar, derbi için üç gün önceden Florya’da kampa giriyor 
     LİGDE ve Şampiyonlar Ligi’nde kritik bir döneme giren Galatasaray’da sıkı yönetim ilan edildi. Çarşamba günü Kadıköy’de Fenerbahçe ile karşılaşacak olan Sarı-Kırmızılı takım, bu maç için üç gün önceden kampa giriyor. Oyuncularının kritik sınava hazır olmasını isteyen Fatih Terim, bu geceden itibaren Metin Oktay Tesisleri’ne giriş çıkışları yasaklayacak. 
     TERİM’İN Fenerbahçe maçı için kafasındaki on biri oluşturmaya başladığı ve Hasan Şaş’a özel görevler vermeyi düşündüğü öğrenildi. Tecrübeli hocanın Hasan’ı forvetin arkasında görevlendirip, cezalı Felipe’nin yerine oyun kurucu olarak kullanacağı belirtildi. Arka adalesinde sakatlığı olan Ergün’ün ise derbi maçında oynamama ihtimalinin belirmesi moralleri bozdu. 
     
Güvenlik talebi      DERBİ maçı için Biletix mağazalarından bilet alan Galatasaraylı taraftarların olduğu iddiaları yönetimi harekete geçirdi. İkinci Başkan Ali Dürüst, "Karşılıklı kararlar nedeniyle iki kulüp birbirine bilet vermiyor. Ama çeşitli yollardan bilet alan taraftarlarımız olabilir. Bu ihtimal nedeniyle emniyetten güvenlik önlemi isteyeceğiz. Polis takım ayrımı yapmaz" dedi. 
     



 SPOR 
























</TEXT>
</DOC>
