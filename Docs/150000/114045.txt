<DOC>
<DOCNO> 114045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/theper.html </URL>
<DATE> 2002/10/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Birine borcunuz var, diğerine yok 
</HEADLINE>
<TEXT>

Ağustos ayında bir sitede daire satın aldım. Almadan önce borçlarını araştırdım borcu yok dediler. Ben aldıktan sonra siteye üç yüz milyon liranın üzerinde borcu çıktı, ayrıca vergi borcu da varmış. Şimdi site beni icraya vermekle tehdit ediyor. Oysa ben borçsuz diye bu daireyi aldım, bu borcu ödemek zorunda mıyım 
     M. A. - Antalya 

     
     Sizin dairenizin iki borcu var, biri site yönetimine, diğeri muhtemelen Emlak Vergisi olarak emlak vergi dairesine. 
     Bu ikisini birbirinden ayırmak gerekiyor. 
     Birincisi, siteye olan borç. 
     Siteye olan borç tapuda tescil işlemi yapılana kadar eski malikin, bu tarihten sonra sizin borcunuzdur. Yani siz almadan önce doğmuş üç yüz milyon lirayı aştığını söylediğiniz borç sizin borcunuz değil, eski malikin borcudur. Dolayısı ile yönetim bu dönem için sizin aleyhinize icra takibi yaparsa takibe itiraz edeceksiniz ve takip duracak. Ancak tescilden sonraki dönem için borç sizin borcunuzdur, bunu ödeyeceksiniz. 
     Geliyorum vergi borcuna. 
     Burada durum farklı, vergi borcundan siz de müteselsil sorumlusunuz. Yani bu borcu, vergi dairesi eski malikten de talep edebilir, sizden de. Siz yeni malik olduğunuzu söyleyerek borçtan kurtulamazsınız. Zaten tapuda işlem yaparken resmi senette de vergi borcu varsa ödemeyi kabul ettiğinize dair bir hüküm bulunduğunu zannediyorum. Ancak bunu siz ödedikten sonra eski malike rücu ile bunu talep etmeniz mümkün. 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
