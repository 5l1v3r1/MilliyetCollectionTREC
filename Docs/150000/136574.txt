<DOC>
<DOCNO> 136574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sondun13.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar, Fransız şaraplarına yaptırım hazırlığında... 
</HEADLINE>
<TEXT>

     Amerikan Temsilciler Meclisi Başkanı Dennis Hastert, Fransa'nın Irak krizinde izlediği tutuma tepkisini, Fransız şarap ve sodalarına yaptırım uygulanmasını isteyerek dile getirdi. 
     Temsilciler Meclisi'ndeki Cumhuriyetçi çoğunluğun önemli isimlerinden olan Hastert'ın sözcüsü John Feeherey, Kongre'de, bu ürünlere yaptırım uygulanmasıyla ilgili bir yasa tasarısı benimsenip benimsenmeyeceğini belirlemek amacıyla partisinden çalışma arkadaşlarıyla son günlerde görüşmeler yaptığını söyledi. 
     Feeherey, Hastert'ın Fransız şarap şişelerinin üzerine fosforlu turuncu renkte etiket koyma ve bu şarapların, AB ülkelerinde, deli dana hastalığı yüzünden 1998'den bu yana kullanılması yasaklanan boğa kanı tozuyla durulaştırılmış olabileceği uyarısında bulunma fikrini değerlendirdiğini, ancak henüz bu yönde bir adım atılmadığını söyledi. 
     ''Wine Institude'' halkla ilişkiler müdürü Joe Rollo ise bu türden önlemlerin alınmasının düşük ihtimali bulunduğuna dikkati çekti, ''Kuşkusuz buna karşıyız, çünkü bunun Amerikan şarapları tüketiminde olumsuz bir etkisi olabilir'' dedi ve bunların tamamen siyasi açıklamalar olduğunu belirtti. 
     Rollo, Fransız şaraplarının ABD'deki pazar payının yüzde 12-13 olduğunu belirterek, ABD Başkanı George Bush'un kayınbiraderi Robert Koch'un Haziran'da enstitünün başkanlığına geçeceğine de dikkati çekiyor. 
     





</TEXT>
</DOC>
