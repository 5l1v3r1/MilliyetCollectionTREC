<DOC>
<DOCNO> 107533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/spor/spo03.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTALIK KARIŞTI 
</HEADLINE>
<TEXT>

Özhan Canaydın’ın açıklamalarına sert yanıt veren eski yönetici Yiğit Şardan camiayı ayağa kaldırdı. Galatasaray Başkanı, yoğun maç trafiği nedeniyle susma kararı aldı 
     SARI - Kırmızılı kulüpte eski yöneticilerden Yiğit Şardan’ın Milliyet’te çıkan sert açıklamaları camiayı karıştırdı. Yiğit Şardan’ın ağır eleştirilerine hedef olan Başkan Özhan Canaydın’ın yoğun maç programı yüzünden şimdilik bir açıklama yapmayacağı ifade edildi. Galatasaray yönetiminin, önümüzdeki hafta sonu eski yönetici Şardan için resmi bir açıklama yapacağı öğrenildi. 
     
     GALATASARAY internet sitelerinde, Şardan’ın açıklamaları geniş yer aldı. Sarı - Kırmızılı kongre üyeleri, bu sitelerde eski ve yeni yönetimin bir an önce bir araya gelip, sorunu çözmeleri gerektiğini vurguladı. Öte yandan bazı yönetim kurulu üyeleri, Yiğit Şardan’ın Haysiyat Divanı’na verilmesi için harekete geçti. Şardan ise söylediklerinin arkasında olduğunu vurguladı. 
     
Yarım Galatasaraylı      YİĞİT Şardan’ın, Sarı - Kırmızılı camiayı ayağa kaldıran açıklamaları için, internet sitelerinde oldukça ilginç yorumlar yapıldı. Galatasaray taraftarları arasındaki yazışmalarda Şardan’ın, Galatasaray Lisesi’nin 8. sınıfından ayrıldığı ve Robert Koleji’ne girerek, liseyi burada bitirdiği ortaya çıktı. İnternetteki yazışmalarda, "Neden böyle konuştuğu belli. Ne de olsa yarım Galatasaraylı" ifadeleri kullanıldı. 
     
Fatih Terim’den reformTecrübeli teknik adam, Kocaelispor maçı biter bitmez futbolcularına kısa bir antrenman programı uyguladı 
     GALATASARAY, Fatih Terim’in isteğiyle karşılaşmanın ardından hafif bir idman yaptı. İlk kez böyle bir program uygulayan Terim, futbolcularının aktif olarak dinlenmesini sağlamaya çalıştı. Tecrübeli hoca, kampa da aldığı oyuncularına bugün izin verdi. Terim, karşılaşmayla ilgili, "Maçı erken kopardık. Çok gol kaçırdık. Rakibe pozisyon vermememiz sevindiriciydi" diye konuştu. 
     YABANCILARIN uyum sorunun doğal olduğunu vurgulayan Terim, "Üç gün içinde adapte olmalarını kimse bekleyemez. Daha iyi olacaklar. Avrupa için bu performans yetmez. Ama umutluyum" dedi. Terim, basın toplantısı sonrası kapılar kilitlenince, kısa bir süre gazetecilerle birlikte içeride kaldı. Başkan Özhan Canaydın ise "Büyük disiplin içinde gidiyoruz" ifadesini kullandı. 
     
MAÇIN ADAMI FELİPE      KOCAELİSPOR’U tek başına bitirdi. Ayhan’ın da yardımıyla takımını üç puana taşıdı. Muhteşem bir asist yaptı ve Hagivari bir gol attı. Tekniği ile Kocaelispor’u çok zorladı. İkinci yarının sonlarında oyundan düştü. Ama maçın tartışmasız kahramanıydı. 
     

</TEXT>
</DOC>
