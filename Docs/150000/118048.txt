<DOC>
<DOCNO> 118048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/siyaset/siy04.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçarak gitti, şov yaparak döndü 
</HEADLINE>
<TEXT>
Yüzsüzlüğün adı Fadıl Akgündüz... 
Milletvekili seçilince 2.5 yıl sonra dönen Fadıl Akgündüz, "Dokunulmazlık zırhını kullanmayacağım" dedi 
     SİNAN TOROS, ŞENOL DEMİRCİ n Fotoğraf AHMET DUMANLI İstanbul 

     Interpol tarafından kırmızı bültenle aranırken Siirt Bağımsız Milletvekili seçilmesiyle dokunulmazlık zırhı kazanan Jet - Pa’nın patronu Fadıl Akgündüz, kaçak yaşadığı yurtdışından yaklaşık 2.5 yıl sonra döndü. 
     Havaalanında avukatlarının polise milletvekili mazbatasını ibraz ettiği Akgündüz, "Dokunulmazlığımı hakkımda açılan davalarda kullanmayacağım. Bütün davalara gideceğim" dedi. 
     New York’tan gelen Akgündüz, uçaktan lacivert takım elbisli ellerinde iki valizle gülerek indi. Kendisini diğer yolcularla birlikte Dış Hatlar Terminali’ne götürecek apron otobüsüne binerken yaptığı kısa açıklamada, "İnsanın ülkesinde olması güzel bir duygu. Önce bizi yaratan yüce "Allahu Teala"ya ve ondan sonra da halkımıza bana bu ülkenin topraklarında bu ülkeye hizmet verme imk nı sağladıkları için şükranlarımı sunuyorum" dedi. Akgündüz’e, yurda girişi sırasında polis tarafından "Maliye’ye borcu olduğu ve yurtdışına çıkışında herhangi bir sorun yaşamaması için bu borcunu ödemesi gerektiği" yönünde de tebligat imzalattırıldı. 
     34 JET 25 plakalı siyah renkli Proton marka bir otomobile binerek yaklaşık 20 araçlık konvoy eşliğinde havaalanından ayrılan Akgündüz, Siirtlilerin yoğun olarak yaşadığı Fatih’teki Kadınlar Pazarı’na gitti. Yine sloganlar ve kurban kesilerek karşılanan Akgündüz’ü 10’u özel güvenlik elemanı yaklaşık 20 kişi korudu. 
     Esnafı ziyaret eden Akgündüz, yolsuzlukla ve hırsızlıkla suçlandığını öne sürerek, "Halkımızın gerçek sesini, teveccühünü burada gördünüz. Yarın da Siirt’te göreceksiniz. Esas ropörtaj yapılacak olan halkımızdır. Onlar size gereken cevabı verecektir" dedi. 
     
Mazbatasını avukatı aldı      TURAN KOYUNCU Siirt DHA 

     Siirt’ten bağımsız milletvekili seçilen Fadıl Akgündüz’ün mazbatasını avukatı Önder Gümüş aldı. 
     Akgündüz’le birlikte gelen Kanada pasaportlu Herry Bartholomeu’nun kimliği merak konusu oldu. Akgündüz’ün, koruması olduğu sanılan kişi için pasaport polisine, "Arkadaşlarıma yardımcı olun" dediği öğrenildi. 
     



 SİYASET 















</TEXT>
</DOC>
