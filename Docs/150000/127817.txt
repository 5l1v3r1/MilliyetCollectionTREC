<DOC>
<DOCNO> 127817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sonspo14.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon, Adnan Dinçer'in sözleşmesinin feshini onayladı... 
</HEADLINE>
<TEXT>

     Futbol Federasyonu'nun, Türkiye Futbol Ligi 2. Lig A Kategorisi'nde mücadele eden Antalyaspor'un, eski Teknik Direktörü Adnan Dinçer'in sözleşmesinin feshini onadığı bildirildi. 
     Antalyaspor Yönetim Kurulu Bakanı Süleyman Aslan, yaptığı yazılı açıklamada, Yönetim Kurulu'nun eski Teknik Direktör Adnan Dinçer'in sözleşmesinin feshi ile ilgili kararının Türkiye Futbol Federasyonu tarafından incelendiğini kaydetti. Aslan, Dinçer'in sözleşmesinin feshinin onandığını ve kararın Antalyaspor'a tebliğ edildiğini kaydetti. 
     Aslan, ''Futbol Federasyonu tarafından Antalyaspor A.Ş.'ye yapılan yazılı tebliğde, eski Teknik Direktör Dinçer'in bugüne kadar alacak olduğu tüm maaşlarının ve haklarının kendisine ödendiği göz önünde bulundurularak, ileriye yönelik maaş ve hak talebi reddedilerek, sözleşmesinin feshine karar verildiği bilgisine yer verildi'' dedi. 
     





</TEXT>
</DOC>
