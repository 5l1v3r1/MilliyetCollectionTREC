<DOC>
<DOCNO> 139956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sontur27.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa Hayır mitingi sona erdi... 
</HEADLINE>
<TEXT>

     Sıhhiye Meydanı'nda yapılan ''Savaşa Hayır'' mitingi sona erdi. 
     Sivil toplum kuruluşları, bazı siyasi parti, ve sendika üyeleri ile vatandaşların katıldığı mitingde, son olarak Ferhat Tunç ve Edip Akbayram çeşitli şarkılarını seslendirdiler. 
     Mitinge katılanların, ''Savaşa Hayır Barış Hemen Şimdi'' ve ''ABD Defol Bu Memleket Bizim'' sloganları atmasının ardından mitingi düzenleyen komite, katılımcılardan mitinge uygun şekilde dağılmasını istedi. 
     Katılan gruplar, polislerin kurdukları barikatları açmalarının sonra dağılmaya başladılar. Mitingin sona ermesiyle birlikte sabah saatlerinden itibaren ulaşıma kapatılan Metro Sıhhiye durağı tekrar açıldı. 
     Atatürk Bulvarı ile Sıhhiye Köprüsü arası ise araç trafiğine henüz açılmadı. 
     Polisin, Kızılay'daki bazı noktalarda aldığı güvenlik önlemleri sürüyor. 
     





</TEXT>
</DOC>
