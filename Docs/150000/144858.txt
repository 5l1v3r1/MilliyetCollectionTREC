<DOC>
<DOCNO> 144858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur23.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni evli çifti, ilk gecelerinde şofben zehirledi... 
</HEADLINE>
<TEXT>

     Bursa'da, dün evlenen genç çift, şofbenden sızan gazla zehirlendi. 
     Yaklaşık iki yıl önce tanışan Canip ve Müveddet Demir, dün düzenlenen bir törenle evlendi. 
     Düğünün ardından Fatih Mahallesi İpek Sokak'taki evlerine giden genç çift, evliliklerinin ilk gecesinde banyodaki şofbenden sızan gazdan zehirlendi. 
     Olay, yeni evli çifte sabah saatlerinde yemek getiren damadın babası Mehmet Demir'in uzun süre kapıyı çalmasına rağmen yanıt alamaması üzerine, kapıyı kırarak içeri girmesiyle ortaya çıktı. 
     Oğlu ile gelinini banyoda baygın halde bulan baba Mehmet Demir, 112 Acil Servisi arayarak yardım istedi. 
     Bursa Devlet Hastanesi yoğun bakım ünitesinde tedavi altına alınan çiftin, hayati tehlikeyi atlatamadığını bildirildi. 
     





</TEXT>
</DOC>
