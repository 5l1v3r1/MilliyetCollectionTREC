<DOC>
<DOCNO> 115195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/spor/spo01.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu memnun 
</HEADLINE>
<TEXT>

Rumen Teknik adam, istedikleri oyunu ortaya koyduklarını, rakip defans açık verince de farkı yakaladıklarını söyledi 
     Maça hakimdik 
     BEŞİKTAŞ Teknik Direktörü Lucescu, 3 - 0’lık galibiyet sonrası yaptığı açıklamada takımının oyunundan memnun olduğunu söyledi. Rumen teknik adam, "Zor bir maçtı. Ancak istediğimiz futbolu ortaya koyup farklı skora ulaştık. Oyun ritmimizi rakibimize kabul ettirdik. Onlara alan bırakmadık. Maça hakim olan taraf bizdik. Defansları açık verince hedefimize ulaştık" dedi. 
     
     Cordaba’ya övgü 
     KALECİ Cordoba’nın şimdiye kadarki en iyi maçını çıkardığını belirten Lucescu, "Başarılı kurtarışlar yaptı. Daha da iyi olacağına inanıyorum. Pancu ve Sergen çok iyi oynadılar. Nouma, Tümer ve Amaral’ı maç eksikleri olduğu için oyuna aldım. Nouma henüz yeterli değil. Kasım sonuna kadar tam olarak hazır olur. Fazla risk almadan tüm oyuncularıma görev vereceğim" ifadesini kullandı. 
     
Japonlar’a özelİlhan Mansız, Uzakdoğu’dan gelen bayan hayranlarının izlediği maçta 214 günlük gol hasretini sona erdirdi 
     BEŞİKTAŞ’IN yıldız futbolcusu İlhan Mansız, uzun süren sakatlık döneminin ardından suskunluğunu dünkü Malatyaspor karşılaşmasında bozdu. Uzakdoğu’dan gelen Japon hayranlanının izlediği karşılaşmaya ilk on birde başlayan tecrübeli futbolcu, performansıyla gözdoldurdu. İlhan maçın ilk yarısında attığı golle 214 gün sonra fileleri havalandırmayı başardı. 
     



 SPOR 





























</TEXT>
</DOC>
