<DOC>
<DOCNO> 119239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sondun05.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya kendi uzay mekiğini yapıyor... 
</HEADLINE>
<TEXT>

     Kendi uzay mekiğini geliştirmek için çalışan Japonya'nın ürettiği model uzay aracının, Büyük Okyanus üzerindeki deneme uçuşunun başarıyla tamamlandığı bildirildi. 
     İnsansız aracın 18 dakika süren deneme uçuşunun, Japonya Ulusal Uzay Kalkınma Ajansı NASDA ile Ulusal Havacılık Laboratuvarı'ndan NAL mühendislerin kontrolünde yapıldığı kaydedildi. 
     NASDA'nın internet sitesinde yayımlanan açıklamada, ''başarılı denemenin Japonya'nın kendi uzay mekiğini geliştirme amacına ulaştığı şeklinde değerlendirilebileceği'' ifade edildi. 
     Başarılı inişinden önce 5000 metre yükseklikte uçan, 3.8 metre uzunluğunda, iki kanat arasındaki mesafesi 3 metre olan aracın, Uluslararası Uzay İstasyonu'na UUİ gereç taşınmasında kullanılabileceği belirtildi. Denemenin, NASDA'nın uzay mekiği geliştirilmesi kapsamındaki Yüksek Hızda Uçuş Gösterisi Programı'nın üçüncü test uçuşu olduğu bildirildi. 
     





</TEXT>
</DOC>
