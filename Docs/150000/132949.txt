<DOC>
<DOCNO> 132949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sonspo24.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği, TAI tesislerini gezdi... 
</HEADLINE>
<TEXT>

     Gençlerbirliği futbolcuları ve teknik heyeti TAI Türk Havacılık ve Uzay Sanayii Tesisleri'ni gezdi. 
     Kırmızı-siyahlı futbolculara, savaş uçağı ve helikopter fabrikasının montaj bölümünü ve yapılan helikopterlerle uçakların denendiği alanlar gezdirilerek, bilgi verildi. 
     TAI Genel Müdürü Kaya Ergenç, Gençlerbirliği'nin ziyaretinden çok memnun kaldıklarını belirterek, ''Dünya uygarlığı için en önemli iki unsurdan biri uçak yapımı, diğeri de kitleleri peşinden sürükleyen futboldur. Nasıl ki savunma sanayiinde uçak çok önemliyse, ülkelerin spor alanında dünyaya açılan penceresi de futboldur. Bu nedenle futbol da çok önemlidir. Yani uygarlığın en önemli iki unsuru yanyana gelmiştir'' dedi. 
     Gençlerbirliği Teknik Direktörü Ersun Yanal da ziyaret sırasında A.A muhabirine yaptığı açıklamada, TAI'yi ziyaretlerindeki amacın, takım olarak büyük değerleri birleştirmek olduğunu dile getirerek, şöyle konuştu 
     ''Takım olarak bütün büyük değerlerle birleşmek ve buluşmak istiyoruz. Takımımızın oynadığı futbol ve performansı sonucu, talebi artan, ilgiyle izlenen bir ekip olduğunu herkes kabul ediyor. Dolayısıyla tüm kurumlar bizimle ilişki kurmak istiyorlar. Başarılı kurumlar buluşup, deneyimlerini birbirlerine aktarıyorlar. Bu aktarım sonucunda da performansa olumlu şeyler yansıyor. Sonuçta kurumların başarılarını bu ziyaretlerle cesaretlendiriyoruz.'' Gençlerbirliği Kulübü Başkanı İlhan Cavcav ve Teknik Direktör Ersun Yanal, bugün saat 17.30'da TAI'de düzenlenecek ''etkili takım yönetimi'' konulu seminere katılacak. 
     





</TEXT>
</DOC>
