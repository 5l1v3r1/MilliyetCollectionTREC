<DOC>
<DOCNO> 131086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sontur25.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de ayıp 16 kişi, 13 yaşındaki kızla ilişkiye girmiş... 
</HEADLINE>
<TEXT>

     Mardin'de 13 yaşındaki bir kız çocuğuyla ilişkiye girdikleri belirlenen 16 kişi ile kızı para karşılığı ilişkiye zorladığı bildirilen 2 kadın tutuklandı. 
     Mardin Emniyet Müdürlüğü ekipleri, 13 yaşındaki N.Ç isimli kız çocuğunun şikayeti üzerine başlattığı soruşturmada, N.Ç.'yi pazarladıkları belirlenen Emine Akyol ve Türkan Temel'i gözaltına aldı. 
     N.Ç ile Akyol ve Temel'in ifadeleri doğrultusunda, N.Ç ile para karşılığında ilişkiye girdikleri belirlenen ve aralarında Kızıltepe Kaymakamlık Yazı İşleri Müdürü Recep Sakız'ın da bulunduğu 17 kişi gözaltına alındı. Gözaltına alınanlardan 1 kişi serbest bırakıldı. 
     Sorgulamalarının ardından Mardin Cumhuriyet Savcılığı'na çıkarılan 16 kişi ile Emine Akyol ve Türkan Temel, tutuklanarak cezaevine konuldu. 
     Emniyet Müdürlüğü yetkilileri, kişilerin 13 yaşındaki kız çocuğuyla para karşılığında ilişkiye girdiklerinin belirlendiği ifade ederek, şöyle dediler 
     ''N.Ç, İlkokul mezunu ve ailesinin maddi durumu iyi değil. 1990 doğumlu olan N.Ç'nin verdiği ifade doğrultusunda yaptığımız çalışmalarda 17 kişiyi gözaltına aldık. Bunlardan 16'sı tutuklandı. Ayrıca kızı para karşılığında erkeklerle ilişkiye sokan Emine Akyol ve Türkan Temel de tutuklandı. N.Ç, bunun dışında 13 kişinin daha ismini verdi. Bu şahısları yakalamaya çalışıyoruz. Kızı ailesine teslim ettik.'' 
     





</TEXT>
</DOC>
