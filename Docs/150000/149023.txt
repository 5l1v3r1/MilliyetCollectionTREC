<DOC>
<DOCNO> 149023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/yazar/asik.html </URL>
<DATE> 2003/04/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Akvaryum eksikti 
</HEADLINE>
<TEXT>

     - İstanbul Büyükşehir Belediyesi, ihale kanununun yürürlüğe girmesinden iki gün önce yangından mal kaçırır gibi 175 trilyonluk ihale verdi... 
     Neden 
     İhale yasası yandaş müteahhitlere ihale verilmesini zorlaştırıyor da o yüzden... 
     Peki nedir verilen ihaleler 
     - 40 trilyon liraya Bakırköy - Florya akvaryum inşaatı... 15 trilyon liraya İstanbul Hayvanat Bahçesi inşaatı... 6 trilyon liraya Taksim Meydanı ses ve müzik sistemi gösteri havuzu... 3.5 milyon dolara Moda tramvay inşaatı... 
     İstanbul’un önceliği ve ihtiyacı olan yatırımlar mıdır bunlar 
     En azından Moda tramvay inşaatının gereksizliğinin yakın tanığıyız. 
     Moda otoyol inşaatı ise başlı başına bir çevre felaketidir. 
     Anakent Belediyesi’nin kenti imar için değil, yandaş müteahhitleri beslemek için ihale verdiği görüşü giderek yaygınlaşıyor... 
     Yandaş müteahhitlere doğrudan ödeme yapsalar da projelerden vazgeçseler İstanbul bundan adeta daha kazançlı çıkacaktır. 
     
     Saddam nerede 
     Bizim tahminimize göre yeraltında Usame bin Ladin’le tavla oynuyor... 
     Haldun Ertem 

     
İşgal mizahı      Yunanistan’da şu bilmece halkın dilinde 
     - Bush ve Blair’i taşıyan uçak düşmüş. Kim kurtulmuş 
     - Bütün dünya. 
     Rus İzvestiya gazetesinden 1 Nisan haberi 
     Saddam Bir İngiliz uçağı düşürdük. 
     Bush Yine yalan söylüyor, biz düşürdük. 
     İzvestiya’da şu anekdot da yer alıyor 
     "İngiliz ve Amerikan koalisyonu Umm Kasr’ı ele geçirdiklerini açıkladı. 
     Böylece bu savaşın başından beri ele geçirilen 4. Umm Kasr oldu..." 
     
Amerika’nın gözü      NTV’de strateji danışmanı olarak Emekli Amiral Salim Dervişoğlu ilginç bilgiler verirken diyor ki 
     - Amerikalılar bize geçmişte Irak’la ilgili fotoğraflar gösterdiler. Bağdat’ta bir meydanda sigara içen adamın resmini çekmeyi başarmışlardı... 
     Bu durumda merak etmez misiniz Bu kadar hassas gözetleme cihazlarına sahip olan Amerikalılar nasıl olup da Saddam’ın kitle imha silahlarını nereye sakladığını bulamadılar Ya da Saddam’ın kitle imha silahına sahip olmadığını biliyorlardı ama "var" diye savaş bahanesi ürettiler. Hangisi dersiniz 
     
Sıradaki kim      Büyük basın Bağdat’ın düşmesini büyük coşkuyla verdi. Saddam’ın devrilmesini bazıları Iraklılardan daha büyük sevinçle karşıladı. 
     Ne var ki Irak’ın işgaliyle birlikte dünyada çok sıkıntılı bir yeni dönem başlıyor... 
     Amerika’nın beğenmediği yönetim koltuktan inecektir. 
     İnmezse ülkesi işgal edilecektir. 
     Ne Birleşmiş Milletler gelecektir yardımına, ne uluslararası hukuk... 
     Yeni dünya düzenini Amerikan tankları sağlayacak, gereğinde ortalığı dümdüz edeceklerdir. 
     Bush’un uyduracağı bahaneler işgalin gerekçesi sayılacaktır. 
     Başkan dilerse "falan ülkede kitle imha silahları var" palavrasını sıkabilir. İsterse "filanca ülke beni tehdit ediyor" diyebilir. İnanmak mecburidir. Bu iddiaların sonradan doğru çıkması gerekmez... ABD’yi sorgulamaya kimsenin yüreği yetmez. 
     Bugün cevabı merak edilen soru artık 
     - Sıra kimde, sorusudur. 
     Sırada Suriye mi var, İran mı, Kuzey Kore mi 
     Olasılık listesinde Suudi Arabistan’dan Libya’ya pek çok ülke sıralanıyor... 
     Afganistan ve Orta Asya konusunda uzman gazeteci Dr. Karl Grobe, Frankfurter Rundschau gazetesinde şu satırları yazıyor 
     "Ayının postu, ayı yakalanmadan önce paylaşılıyor avcı aslında yeni ve daha büyük av peşinde. Bu ABD dilinde Irak değil, Ortadoğu demektir. Buna Arap ülkeleri, İran ve belki yaramaz çocuk olduğu için Türkiye ve belirli somut nedenlerle Orta Asya’daki eski Sovyet ülkeleri de dahildir." 
     
     Şimdilik topun ağzındaki ülke Suriye... Türkiye ise şu anda daha çok Kuzey Irak’la meşgul... ABD’nin sözünü tutmayıp peşmergelerin Kerkük’e girmesine izin vermesi Ankara’yı telaşlandırdı. Acaba telaşlanalım mı 
     Prof. Baskın Oran 
     - ABD Kerkük petrolünü Kürtlere bırakmaz, o yüzden fazla telaşlanacak bir şey yok, diyor. 
     Sakin olup gelişmeleri izlemekte fayda var. 
     
     ABD vereceği 1 milyar dolar için "Türkiye’nin Kuzey Irak’a girmemesi"ni şart koşmuş. 
     Biz de ABD’ye ödeyeceğimiz 12 milyar dolar borç için bir şart ileri sürelim Irak’tan çıkması. 
     Akif Kökçe 

     
     







</TEXT>
</DOC>
