<DOC>
<DOCNO> 106606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur08.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te bir kişi ayrıldığı karısını silahla rehin aldı... 
</HEADLINE>
<TEXT>

     Pendik'te ayrıldığı eşini silah tehdidiyle rehin tutan kişi, polislerce ikna edilmeye çalışılıyor. 
     Kumar oynadığı gerekçesiyle yaklaşık 6 ay önce eşi tarafından boşanan Celal Kaşık, saat 08.00 sıralarında işe gitmek üzere evden çıkan kadını, Pendik Veteriner Durağı Bedesten Sokak'ta silah çekerek rehin aldı. 
     Sürekli bağıran ve elinde tuttuğu tabancayla 3 çocuk annesi eski eşi Meryem'in yanından ayrılmasına izin vermeyen Celal Kaşık, olay yerine gelen çok sayıda polisin kendisine müdahale etmemesi için bir ara havaya tek el ateş etti. 
     Güvenlik kuvvetleri, eski eşini halen rehin tutan Celal Kaşık'ı ikna etmeye çalışıyor. 
     





</TEXT>
</DOC>
