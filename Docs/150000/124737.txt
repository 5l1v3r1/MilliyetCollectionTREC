<DOC>
<DOCNO> 124737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yasam/yas00.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadını örtmek fesattır’ 
</HEADLINE>
<TEXT>

Mevlana, kadınları erkeklerden ayrı tutmayarak büyük bir çığır açmıştı. Ona göre kadını örtmeye çalışmak, fesatın ta kendisiydi 
     Son yüzyılda Mesnevilik - 2 
Ömer Erbil 

     Belki de Mevlana, meclisleri kadınlarla dolup taşan ve tamamen insani, tamamen manevi manada olan ilk ve tek mutasavvıf şeyhtir. 13’üncü asır için bu hadise, Konya gibi küçük bir şehirde olduğu kadar, bütün dünya için dahi şaşılacak bir durumdu. Mevlana, Mesnevisi’nde Cilt 1 kadınlar hakkındaki düşüncesini şöyle açıklıyor 
     "Gerçi görünüşte su ateşten üstündür fakat bir kaba konunca ateş onu fıkır fıkır kaynatır. İkisinin arasında bir tencere, bir çömlek olursa, ateş o suyu yok eder, hava haline getirir. Görünüşte su nasıl ateşten üstünse sen de kadından üstünsün. Fakat gerçekten ona yenilmişsin sen, onu istemektesin. Böyle bir hassa ancak Ademoğlu’ndadır. Çünkü insanda muhabbet vardır. Hayvanın muhabbeti azdır, bu da onun eksik olmasından ileri gelmiştir." 
     
     Kadına güven...’ 
     Edebiyatçı Ahmet Kabaklı, Mevlana’nın kadınlar hakkındaki düşüncesini anlatıyor 
     "Kadına gerçek değerini vermeyen ve onu evine kapayıp görünme diyerek onu göz hapsine alan ve ona sürekli baskı yapan bağnaz düşünceye Mevlana daima karşı olmuştur. Fihi Mafih’ isimli eserinde şöyle diyor Kadın, sen desen de demesen de kendi bildiğinden şaşmaz. Söylemekle de ona tesir edilmez, hatta daha da fena olur. Sen ne kadar kadına kendini sakla, örtün diye emretsen, onda da kendisini gösterme arzusu o nispette çoğalır. Halkta ise, gizlendiğinden dolayı o kadını görme arzusu o ölçüde artar. Şu halde sen oturmuş, iki tarafın da görmek ve görülmek arzusuna rağbeti artırıyorsun, bununla da onu ıslah ettiğini sanıyorsun. Halbuki yaptığın fesatçılığın ta kendisidir. Kadında eğer kötü bir iş yapmamak cevheri varsa, sen m ni olsan da olmasan da, o güzel yaratılışına, temiz ve iyi huyuna uyacaktır. Sen merak etme. İşini gücünü bozma, aklını karıştırma. Bunun aksine de olsa o yine doğru bildiği yolda gidecektir. Ona engel olmak, muhakkak ki rağbetini artırmaktan başka bir işe yaramaz.’" 
     
     Çok eşliliğe karşı oldu 
     Mevlana bu felsefesini sadece kitaplarında bırakmadı, yaşamında da uyguladı. 
     Konya’ya gelip yerleştiği zaman lalası Semerkandlı Şerefeddin’in kızı Gevher Hatun ile evlendi. 1240 yılına doğru onun ölümünden sonra, Konyalı İzzeddin Ali’nin dul kızı Kerra Hatun’la ikinci evliliğini yaptı. Mevlana olgunluk çağında, Konya’nın ileri gelen, kültürlü kadınlarından pek çok müridesi vardı. Bunlar arasında Selçuklu Sultanı Rükneddin Kılınçaslan’ın karısı Gömeç Hatun, Selçuklu Veziri Muineddin Süleyman Pervane’nin karısı Gürcü Hatun başta geliyordu. Çoğu zaman Süleyman Pervane’nin Selçuklu Sultanı’nın naibi Emineddin Mikail’in konağında yüksek sınıfa mensup kadınların cuma geceleri bir araya geldikleri olurdu. Bu toplantılara Mevlana da davet edilirdi. Sema meclisi kurulur, Mevlana sema ederken üzerine güller serpilirdi. 
     
     Sosyal görüşleri 
     ADALET Kadı Tanrı terazisidir. kefesine şeytan giremez. O hasetlerin, çekişmelerin makasıdır. İki düşmanın savaşını dedikodusunu keser.’ 
     EMEK VE ÇALIŞMA Kul ol da yeryüzünde at gibi yürü. Cenaze gibi kimsenin sırtına binme. Tanrı nimetine küfranda bulunan ister ki herkes kendisini yüklensin de mezara ölü götürür gibi götürsün. Halkın boynuna binme ki ayaklarına nikris illeti gelmesin. Yükünü yalnız kendine yükle.’ 
     İLİM Ona k h ağaç derler, k h güneş, k h rüzg r adını takarlar, k h bulut... Hülasa o öyle bir şeydir ki yüz binlerce eseri var. En basit hassası da sahibine ebediyeti bağışlamaktır.’ 
     
"Atatürk’e biz yardım ettik"Mevlana’nın 22 ve 23’üncü kuşak iki torunu, Cumhuriyet’teki yerlerini anlattı 
     Mevlana’nın 23. kuşak torunu Mehmet Celalettin Çelebi 
     "İlk TBMM açıldığında, en son postnişin büyük dedem Abdülhalim Çelebi, başkan Atatürk’ün yanında başkan yardımcısı ve Konya milletvekili olarak ilk Meclis’te görev yapmıştır. Mevlevilerin tarih boyunca yeniliklere açık, modern ve son olarak da Cumhuriyetin kuruluşunda Atatürk’e yardımcı olduklarını görüyoruz. Abdulhalim Çelebi’nin İstiklal Madalyası’na sahip olduğunu iftiharla söyleyebilirim. Abdülhalim Çelebi’nin vefatından sonra oğlu Mehmet Bakir Çelebi, Atatürk’ün emriyle Halep Mevlevihanesi’ne gitmiş, Mevleviliği devam ettirmiş, Hatay’ın kurtuluşunda yardımcı olmuş, hatta Suriye’ye girişi de bir müddet sonra yasaklanmıştır. 1996 senesinde sadece ABD’de hakkında çıkan kitaplar 500’ü bulmuştur." 
     Ve 22. kuşak torunlarından Esin Çelebi anlatıyor 
     "Kaç torunu olduğunu bilmiyorum. Bunu hesaplamak oldukça zor herhalde. Biz Halep’te doğduk. Oradaki mevlevihanede yetiştik. Sema çıkarttım öğrendim . Kadın erkek meydanda beraber sema etmedikleri için ben de hiç sema ayinine katılmadım. Çocuklarım da öğreniyor. Hiçbir şekilde baskı yapılmıyor. Tekke ve zaviyelerin kapatılmasından sonra Mevlevilik bir tarikat olmaktan çıktı. Mal ve mülkleriyle korunması da devlete teslim edilmiş. Bize sadece manevi bir miras kaldı. Abim Makam Çelebi olarak görevini sürdürüyor. Biliyorsunuz ki Mevlevilikte makam babadan oğula geçiyor. Harem selamlık Mevlevilik’te yok." 
     
Batı’da nasıl tanındı      Sema 16’ncı asırdan sonra Batılıları iyice büyüledi. Gelip görenlerin seyahat anılarında sayfalarca Mevlevi ayinleri anlatılıyordu. Dr. Nevit Oğuz Ergin, Batı’nın Mevlana’dan nasıl etkilendiğini şöyle anlatıyor 
     "Bunların arasında Danimarkalı yazar, halk masalları toplayıcısı Hans Christian Andersen da vardı. A Poet Bazaar Bir Şiir Pazarı , New York 1871’ kitabında derviş skeçleriyle sema ayinlerini anlatıyordu. Yine Amerikalı John Porter Brown The Dervishes on Oriental Spiritualism Doğulu Spiritüalizmin Dervişleri , Londra 1868’ ve John P. Durbin Observation in the East Doğu’dan İzlenimler , New York, 1845’ adlı kitaplarında Mevlevileri anlatıyordu. 
     Mevleviliğin ayinleriyle olumlu bir ilgi toplaması o zamanın gezi kitaplarında, Galata Mevlevihanesi’ni görülmesi gereken yer haline getirmişti. 
     Mevlevilikle başlayan bu ilgi sonradan Mevlana’ya ve eserlerine yöneltildi. Goethe, Poems East and West Doğuda ve Batıda Şiirler , 1819’ adlı kitabında Mevlana’dan birkaç beyitle bahsediyor. Frederick Richert ise 1788-1866 , Purstell’den öğrendiği Farsça ile Divan’dan kendi yorumuyla 40’a yakın gazel yayımladı. Çağında büyük ilgi gören bu şiirler Franz Schubert, Richard Strauss ve diğer kompozitörler tarafından bestelendi. Büyük diyalektikçi Frederick Hegel 1770 - 1831 Dialectic of History Tarihin Diyalektiği ’ adlı kibatında da Mevlana’nın ne kadar çok etkisinde kaldığından bahsediyor." 
     
     KAYNAK ULUSLARARASI MEVLANA BİLGİ ŞÖLENİ - KÜLTÜR BAKANLIĞI YAYINLARI 
     
     YARIN 

</TEXT>
</DOC>
