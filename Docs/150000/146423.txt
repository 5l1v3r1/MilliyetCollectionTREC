<DOC>
<DOCNO> 146423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/ekonomi/aeko.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankaları da İslami bankacılık yapacak 
</HEADLINE>
<TEXT>

AKP’li Nazım Ekren’in danışmanlığıyla kamu bankalarındaki yönetimi değiştiren hükümet, Ziraat Bankası ve Halkbank’ın k r payına göre bankacılık yapması için çalışma başlattı 
     EKONOMİ SERVİSİ 

     Başbakan Tayyip Erdoğan ve Devlet Bakanı Ali Babacan’a danışmanlık yapan AKP’li Nazım Ekren’in isteğiyle yönetimleri değiştirilen kamu bankalarında İslami bankacılık dönemi başlıyor. 
     Yastık altı tasarrufları piyasaya çekmek için kamu bankalarının faizsiz bankacılık olarak tanımlanan k r payı sistemine göre hizmet vermesini planlayan AKP hükümeti, cuma günü yapılan genel kurullarında Ziraat ve Halk Bankası’nın yönetimlerine "faizsiz bankacılıkla" ünlü isimleri getirmişti. 
     AKP’nin ekonomideki ağır toplarından Genel Başkan Yardımcısı Nazım Ekren’in talimatıyla "partiye yakın bankacılar" tarafından hazırlanan ve halen değerlendirilen yasa taslağına göre, Ziraat Bankası ve Halkbank faizsiz bankacılık yapabilecek yeni bir kurumsallaşmaya gidecek. Bu çerçevede bankaların kuruluş yasalarında gereken değişiklikler yapılacak. 
     
     Faiz ve k r payı bir arada 
     Bankalarda mevduatın toplandığı biri "faizli" diğeri de "faizsiz" yani k r payı olmak üzere iki ayrı havuz oluşturulacak ve isteğe göre bir değerlemeye gidilecek. 
     Faizsiz bankacılık sadece Türk Lirası üzerinden değil, altın ve diğer gayrimenkuller üzerinden de yapılabilecek. Faizsiz havuza para yatıranlara, paranın kesinlikle yatırıma yöneltildiği, istihdam ve katma değer yaratan bir alanda değerlendirileceği güvencesi verilecek. 
     Faizsiz bankacılık projesine, "Piyasalarda olumsuz bir etki yaratabileceği ve hassas bir konu olması nedeniyle" gerekli düzenlemeler yapıldıktan ve kamuoyuna iyi anlatıldıktan sonra işlerlik kazandırılması planlanıyor. Halen parti yönetiminin değerlendirmesinde bulunan yasa taslağı hakkında, Ekonomiden Sorumlu Devlet Bakanı Ali Babacan’ın da bilgilendirildiği belirtildi. 
     
     Hedef dindar kesim 
     "Kamu bankaları eliyle faizsiz bankacılıkla", faize haram korkusu nedeniyle sıcak bakmayan ve TL, döviz ve altın gibi gayrimenkulünü yastık altında tutan dindar kesimin hedeflendiği belirtiliyor. 
     Bu kesimin, "faizsiz bankacılık" adı altında bankacılık yapan özel kurumların son yıllarda çökmesi nedeniyle kuşkuya düştükleri ve gayrimenkullerini yastık altına çektiklerine dikkat çekiliyor. Kamudan gelecek "faizsiz bankacılık güvencesi" ile yastık altı gayrimenkullerin ekonomiye kazandırılabileceği ve bu sayede ekonomiye taze kaynak akışının sağlanabileceği kaydediliyor. 
     AKP hükümeti Kamu Bankaları Ortak Yönetim Kurulu Başkanlığı’na "Faizsiz banka" olarak bilinen Faysal Finans’ta çalışan, İSKİ’de de Recep Tayyip Erdoğan’ın sağ kolu olarak görev yapan Zeki Sayın’ı getirmişti. Ziraat Bankası Genel Müdürlüğü’ne ise yine "Faizsiz banka" olan Family Finans’ın Genel Müdürü Can Akın Çağlar getirilmişti. 
     
Yeni banka kurmak kadar zor’      KADİFE ŞAHİN 

     Cuma günü yapılan genel kurulda Ziraat Bankası’nın başına getirilen Can Akın Çağlar, çalışma hakkında henüz bilgisinin olmadığını belirterek bunun en az yeni bir banka kurmak kadar zor olacağını söyledi. 
     Çağlar, "Şu anki düşüncem bunun sistemde yer alan beş özel finans kurumunun oluşturduğu pastayı büyütmeyeceği yönünde. Çünkü bu kurumlar zaten bu hizmeti başarıyla veriyorlar. Ancak tam olarak neyin amaçlandığını bilmiyorum. Henüz işe tam vakıf değilim" dedi. Özel finans kurumlarının bankacılıktaki payının yüzde 1.5 ile 2 arasında olduğunu bildiren Çağlar, Citibank gibi kuruluşların sistemde Türkiye’deki gibi özel finans kurumları olmadığı için faizsiz bankacılık hizmeti verdiğini kaydetti. 
     


SİYASET 



















</TEXT>
</DOC>
