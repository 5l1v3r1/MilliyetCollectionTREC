<DOC>
<DOCNO> 109809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/magazin/amag.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte lüküs hayat 
</HEADLINE>
<TEXT>

Lüküs hayatın’ vitrinindeki magazin dünyasının şöhretleri, hangi otomobili kullanıyor İşte, cevabı... 
     MAGAZİN SERVİSİ 

     Magazin dünyasında kim hangi otomobili kullanıyor Sıkça otomobil değiştiren şöhretli isimlerin tercih ettiği marka ve renkleri araştırdık. Sonuçta magazin dünyasının bu en şöhretli isimlerinin otomobilde konfor ile hıza önem verdiği ve tercihlerini koyu renk’ten yana kullandığı ortaya çıktı. İşte, magazin dünyasında kimin hangi otomobili kullandığının ve otomobili hakkında neler söylediğinin özeti 
     
     Ebru Şallı Gri BMW Z3 
     "Alalı bir yıl oldu. İki kişilik. 300 motor, en hızlısı. Ayrıca yazın üzerini açarak kullanabiliyorum." 
     
     Ebru Gündeş Lacivert BMW X5 
     "Hep BMW’yi tercih ettim. Şoförüm kullanıyor ama arada bu lüks cipi ben de sürüyorum." 
     
     Gülben Ergen Siyah BMW 5.30 
     "BMW’nin tüm serilerini deneyip en son 5.30’da karar kıldım. BMW’de kendimi çok rahat ve güvende hissediyorum." 
     
     Hülya Avşar Siyah 1996 Mercedes AMG cip 
     "İçi geniş ve rahat. Dijital hiçbir yanı yok. Sağlam olduğu için tercih ettim. Zaten 100’ü geçmem." 
     
     Cem Davran Gri Mercedes SLK 
     "Mercedes hastasıyım, büyük araba seviyorum. Benim için konfor ve serilik önemli." 
     
     Aşkın Nur Yengi Fıstık yeşili BMW Z3 
     "Yüksek performansı ve görüntüsü için tercih ettim. İki kişilik spor araba. Spor arabayı ve hızı seviyorum ama İstanbul trafiğinde bu mümkün değil." 
     
     Orhan Gencebay Siyah Mercedes S500 
     "32 yıldır Mercedes kullanıyorum. Kaliteli, güzel, emniyetli ve güçlü bir araba olması beni çekti. Konfor benim için çok önemli değil ama kaliteli bir Mercedes’te bunlar bir bütün olarak mevcut." 
     
     Asena Siyah Chreokee Cip 
     "Bundan önce bir Honda otomobilim vardı. Cipi çok seviyorum. Büyük, güvenli ve sağlamlığı önemli. İnsanın havası başka oluyor." 
     
     Özlem Tekin Gri WV Polo 
     "Bütçeme uygun olduğu için aldım. Aslında şeytanın arabasına benzettiğim için 78 model Corvette istiyorum. Benim arabam çirkin, hızlı ve gürültülü olmalı" 
     
     Emine Ün Mavi Audi A3 
     "Hat safada hız merakım var. Arabamın seri olması çok önemli. Daha önce Peugeot kullandım. Konfor benim için güvenden sonra gelir." 
     
     Müslüm Gürses Mavi WV Bora 
     "Daha önce Mercedes E200 marka bir araba kullanıyordum. Ama şimdi çok değerli eşim Muhterem Nur’un arabasını kullanıyorum. Benim için arabanın otomatik vites ve rahat olması çok önemli. Lüks ve gösterişten hoşlanmıyorum." 
     
     Esra Özmen Gri Ford Focus 
     "Bir iki güne kadar yeni otomobilime kavuşacağım. Yıllardır hep bir cip istiyordum. Bir kaç güne kadar bir Discovery’im olacak." 
     
Ve işte diğerleri      Güzide Duran Toyota Land Cruser cip 
     Seda Sayan Cheroke cip 
     Meltem Cumbul Chrysler Voyager cip 
     Doğa Rutkay Renault Scenic 
     Levent Yüksel Chreokee Blazer 
     Nükhet Duru Honda Civic 
     Şenay Akay Mercedes SLK 
     Aysun Kayacı BMW 3.20 
     Selin Toktay Opel Vectra 
     Özlem Yıldız Opel Frontera cip 
     Ebru Akel Honda Civic 
     Teoman Chrysler Voyager 
     



 MAGAZİN 













</TEXT>
</DOC>
