<DOC>
<DOCNO> 121017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/guncel/gun02.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumurta kapıda Türk kuyrukta .. 
</HEADLINE>
<TEXT>

ÖSS adayları, iki haftalık başvuru süresini değerlendirmeyip son günü bekleyince kuyruklar uzadı, işler aksadı. Özetle yine son gün’ krizi yaşandı 
     BURCUM DEVREZ İstanbul 

     Üniversite başvurusunu son güne bırakan adaylar, yine ÖSYM büroları ve bankalar önünde uzun kuyruklar oluşturdu. Her yıl 1.5 milyon gencin girdiği üniversite sınavının kılavuzlarının dağıtımı 11 Kasım’da başladı. Adaylara formlarını teslim etmeleri için 15 gün süre tanındı. Ancak her yıl olduğu gibi bu yıl da öğrenciler son güne kadar beklemeyi tercih etti. Psikologlar, üniversite sınavını yaşamlarının dönüm noktası olarak gören gençlerin, aksilik riskini göze alıp son güne kadar beklemelerini, "Toplumumuzda önemli saydığımız olayları son güne bırakma eğilimi var" diye yorumladı. 
     
     SÜRE UZATILMALIYDI’ 
     Fatih’teki ÖSYM bürosunun önüne gittiğimizde, kalabalık nedeniyle ilerlemekte bir hayli zorlandık. Bazı adaylar, sadece başvuruyu son güne bırakmamış, kılavuzlarını bile dün almıştı. Büyük dikkatle incelemeleri gereken kılavuzları, satıcılardan aldıkları kalemlerle doldurmaya çalışıyorlardı. Kimi çimlerin üzerinde, kimi ise tezgahların üzerinde, o kargaşa içinde geleceklerine yön verecek sınav için ilk adımı atıyordu. 
     Saatlerce bekledikten sonra hedefe ulaşabilen son güncü adaylar’ın çoğu, "bir dokun, bin ah işit" vaziyetindeydi. Sabahın erken saatlerinde büroya geldiklerini söyleyen adaylar, önce "Neden süre uzatılmıyor " diye isyan etti, sonra da formları neden aldıkları merkeze teslim etmek zorunda olduklarını sordu. Formlarını herhangi bir okuldan alabilen mezun adayların tek merkeze yüklenmesi de dün yaşanan karmaşaya büyük katkıda bulundu. 
     
Son dakika’ tarifesi      ÖSYM bürolarının önü, seyyar satıcılar için de yeni ekmek kapısı oldu. Her yıl Fatih’teki büronun önünde tezg h kurup ek gelir sağlayan ev kadını Nursel Kıraç ve 12 yaşındaki oğlu Can, "hazırlıksız" öğrencilerin kendilerine günde 50 - 80 milyon TL kazandırdığını söyledi. Nursel Kıraç, öğrencilere kalem, silgi satarken 12 yaşındaki Can da adayların fotoğraflarını yapıştırdı. ÖSYM bürosunun önünde satılan malzemelerin bir kullanımlık ücretiyse şöyle n Uhu 1 milyon TL n Tipeks 1 milyon TL n Tükenmez kalem 500 bin TL n Silgi 500 bin TL n Kurşun kalem 250 bin TL n Şeffaf dosya 250 bin TL n Zarf 250 bin TL 
     
Psikolog görüşü Öğrenilmiş yaşam tarzı      İşleri son güne bırakma alışkanlığını öğrenilmiş yaşam olarak açıklayan psikolog Orhan Gümüşel, "Kişi herkes benimle aynı durumda’ düşüncesiyle rahatlar. Böylece bilinçaltında son gün düşüncesi oluşur. Ayrıca sevimsiz durumlara zaman ayırmak insana zor geldiği için son gün tercih edilir" dedi. 
     
     



 GÜNCEL 














</TEXT>
</DOC>
