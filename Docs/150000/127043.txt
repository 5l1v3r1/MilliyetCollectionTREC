<DOC>
<DOCNO> 127043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko42.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakan Yardımcısı geliyor... 
</HEADLINE>
<TEXT>

     ABD Hazine Bakan Yardımcısı John Taylor'ın, Devlet Bakanı Ali Babacan'ın davetlisi olarak bu gece Türkiye'ye geleceği, yarın ve 28 Aralık Cumartesi günü Ankara'da temaslarda bulunacağı bildirildi. 
     Devlet Bakanı Babacan'ın makamından yapılan yazılı açıklamada, Babacan'ın 11-12 Aralık tarihlerindeki Washington görüşmelerinin devamı niteliğindeki ziyarette, Taylor'a, ABD Dışişleri Bakan Yardımcısı Marc Grosman'ın da refakat edeceği kaydedildi. 
     Görüşmelerde, Türkiye ile ABD arasındaki ekonomik ilişkilerin yanı sıra Türkiye'de uygulanmakta olan ekonomik program kapsamında katedilen mesafe ve uluslararası alanda yaşanan son gelişmelerin programa olası etkileri konularının da ele alınacağı bildirildi. 
     





</TEXT>
</DOC>
