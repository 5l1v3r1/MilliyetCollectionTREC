<DOC>
<DOCNO> 110980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/soneko24.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon rakamları açıklandı... 
</HEADLINE>
<TEXT>

     Yaşanan siyasi istikrarsızlığa rağmen, iç talep yetersizliğinin baskı altında tuttuğu enflasyon eylül ayında da sürpriz yapmadı ve düşüş trendini sürdürdü. 
     Sonbahar ayı olmasına ve mevsimsel nedenlerle fiyatların yüksek seyrettiği bir ay olmasına rağmen eylülde tüketici fiyatlarındaki artış yüzde 3.5'te, toptan eşya fiyatlarındaki artış ise yüzde 3.1'de kaldı. 
     DİE'den yapılan açıklamaya göre, Eylül ayında yıllık enflasyon ise toptan eşyada yüzde 40.9, tüketici fiyatlarında yüzde 37.0 olarak belirlendi. 
     2002 yılının 9 ayında, enflasyon oranları toptan eşyada yüzde 21.7, tüketici fiyatlarında ise yüzde 20.1 oldu. 
     Bu arada Eylül ayı itibarıyla 12 aylık ortalamalara göre yıllık enflasyon ise toptan eşyada yüzde 63.0, tüketici fiyatlarında yüzde 54.2 olarak hesaplandı. 
     Öte yandan, çekirdek enflasyon olarak nitelenen imalat sanayinde özel sektördeki fiyat artışı Eylül'de yüzde 2.5 oldu. 
     Buna göre yıllık enflasyon, geçen yılın aynı döneminin, toptan eşya fiyatlarında 33.8 puan, tüketici fiyatlarında ise 24.8 puan altında gerçekleşti. 
     Geçen yıl enflasyon, toptan eşyada yüzde 74.7, tüketici fiyatlarında yüzde 61.8 olmuştu. 
     
     AYLIK ENFLASYON 

     Eylül ayında, bir önceki aya göre, toptan eşya fiyatları yüzde 3.1, tüketici fiyatları ise yüzde 3.5 oranında arttı. 
     Geçen yıl Eylül ayında, toptan eşya fiyatlarındaki artış yüzde 5.4, tüketici fiyatlarındaki artış ise yüzde 5.9 olmuştu. 
     Buna göre, aylık bazda enflasyon oranları, 2001 yılı Eylül ayına göre toptan eşyada 2.3 puan, tüketici fiyatlarında ise 2.4 puan aşağıda gerçekleşti. 
     Bu yıl Ocak-Eylül döneminde enflasyon oranları toptan eşyada yüzde 21.7, tüketici fiyatlarında ise yüzde 20.1 oldu. Geçen yıl bu rakamlar sırasıyla yüzde 62.9, yüzde 47.7 olarak gerçekleşmişti. 
     Öte yandan, Eylül itibariyle 12 aylık ortalamalara göre yıllık enflasyon, toptan eşyada yüzde 63.0, tüketici fiyatlarında ise yüzde 54.2 olarak hesaplandı. 
     2001 yılı Eylül ayında, 12 aylık ortalamalara göre yıllık enflasyon, toptan eşyada yüzde 49.7, tüketici fiyatlarında da yüzde 47.8 olmuştu. 
     
     ARTIŞIN YÜZDE 2.3'Ü ÖZEL SEKTÖRDEN 

     Toptan eşyada fiyatlarında Eylül ayındaki yüzde 3.1 oranındaki artışın 0.8'i devlet sektöründen, 2.3'ü özel sektördeki fiyat artışlarından kaynaklandı. 
     Bu arada çekirdek enflasyon olarak nitelenen imalat sanayinde özel sektördeki fiyat artışı yüzde 2.5 olarak hesaplandı. 
     Devlet İstatistik Enstitüsü'nden DİE yapılan açıklamaya göre, toptan eşya fiyatlarında devlet sektöründe yüzde 3.3, özel sektörde yüzde 3.0 artış kaydedildi. 
     Eylül ayında, sektörel bazda en yüksek fiyat artışı yüzde 4.1 ile madencilik ve taşocakçılığı sektöründe gerçekleşirken, imalat sanayi sektörü ile elektrik, gaz ve su sektöründe yüzde 2.8'er, tarım, avcılık, ormancılık ve balıkçılık sektöründe ise yüzde 4 oranında arttı. 
     Eylül ayında fiyatı en fazla artan alt sektör ise yüzde 14.0 ile balıkçılık, balık üretme çiftliklerinde oldu. 
     Bu sektörü 13.1 ile basın ve yayım, yüzde 7.4 mobilya imalatı, yüzde 5.6 ham petrol ve doğalgaz çıkarımı, yüzde 4.5 ile giyim eşyası imalatı, yüzde 4.4 ile taşocakçılığı ve diğer madenler alt sektörleri takip etti. 
     Aynı dönemde, fiyatlar ormancılık ve tomrukçuluk, tütün ürünleri imalatı, büro makinaları imalatında fiyat artışları yaşanmazken fiyatı gerileyen alt sektör olmadı. 
     Eylül ayı fiyat artışları bazı alt sektörlerde şöyle 
     ''Motorlu kara taşıtı, römork, yarı römork imalatında yüzde 0.8, gıda ürünleri ve içecek imalatı yüzde 2.5, suyun toplanması, arıtım ve dağıtımında yüzde 2.4, elektrik, gaz üretimi ve dağıtımı yüzde 2.9.'' 
     
     TARIM, AVCILIK, ORMANCILIK VE BALIKÇILIKDA FİYAT ARTIŞI YÜZDE 49.4 

     Eylül ayı itibariyle, son bir yıllık dönemde ise sektörel bazda en yüksek fiyat artışı, yüzde 49.4 ile tarım, avcılık, ormancılık ve balıkçılıkta gerçekleşti. 
     Yıllık enflasyon, madencilik ve taşocakçılığı yüzde 38.7, imalat sanayinde yüzde 39.2, elektrik, gaz ve su sektöründe yüzde 33.3 oldu. 
     Alt sektörler bazında, yıllık en yüksek fiyat artışları yüzde 73.2 ile giyim eşyası imalatı, yüzde 65.5 ile suyun toplanması, arıtımı ve dağıtımı, yüzde 59.3 ile basım ve yayım, yüzde 56 maden kömürü linyit ve turba çıkarımı, yüzde 54.4 ile ormancılık, tomrukçuluk da görüldü. 
     
     EĞİTİM HARCAMALARINDAKİ ARTIŞ YÜZDE 9.5 

     Tüketici fiyatları endeksine göre, Eylül ayında en yüksek fiyat artışı yüzde 9.5 ile eğitim harcamalarında görüldü. 
     Aynı dönemde, harcamalar konutta yüzde 3.5, ev eşyasında yüzde 2.9, sağlıkta yüzde 0.9, ulaştırmada yüzde 1.8, eğlence ve kültürde yüzde 1.6, lokanta, pastane ve otelde yüzde 2.2, çeşitli mal ve hizmetlerde yüzde 1.5, gıda, içki ve tütün yüzde 4.5, giyim ve ayakkabı yüzde 5 oranında artış oldu. 
     Yıllık bazda da ana harcama grupları itibariyle en fazla artış yüzde 54.3 ile eğitim fiyatlarında görüldü. 
     Aynı dönemde, gıda, içki ve tütünde yüzde 41.8, çeşitli mal ve hizmetler yüzde 40.2, konut yüzde 32.0, ev eşyası yüzde 33.4, sağlık yüzde 31.9, ulaştırma yüzde 39.8, eğlence ve kültür yüzde 24.7, lokanta pastane ve otel fiyatları da yüzde 36.5, giyim ve ayakkabı da yüzde 42.6 oranında arttı. 

     
</TEXT>
</DOC>
