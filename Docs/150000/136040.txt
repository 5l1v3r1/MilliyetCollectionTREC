<DOC>
<DOCNO> 136040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yasam/ayas.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte o TİM 
</HEADLINE>
<TEXT>

Milliyet, son rehine olayını saniyeler içinde bitiren Uçak Operasyon Timi’ni, dünkü sabah tatbikatında görüntüledi 
     ÜMRAN AVCI İstanbul 

     THY’nin Airbus A-310 tipi Aksu’ adlı uçağında önceki gece iki hostesi rehin alan Ali İlker Durbak’ı birkaç saniyede etkisiz hale getiren Uçak Operasyon Timi’nde özel eğitilmiş seçkin genç polisler görev yapıyor. 
     Özel Harek t Şube Müdürlüğü’ne bağlı olarak 1998’de kurulan Atatürk Havalimanı Uçak Operasyon Timi, polis okulu mezunu ve yaşları 28-35 arasında değişen 35 kişiden oluşuyor. Ekibin başında bir emniyet müdürü, bir emniyet amiri, üç başkomiser ve komiser yardımcısı olmak üzere altı sorumlu bulunuyor. Tim’e, özellikle, Güneydoğu ve Doğu Anadolu bölgelerinde operasyona katılan deneyimli, atletik yapılı ve atış kabiliyeti yüksek polisler seçiliyor. 
     
     Uçak altında iki saat 
     Bütün zor şartlara dayanacak şekilde eğitilen polisler, önceki gün yaşanan rehine olayında da, karlı havada iki saat uçak altında bekledi. Hareket kabiliyetleri azalmasın diye ellerini uçak motorunun verdiği sıcaklıkla ısıtan 35 kişilik tim, korsan olayını duyduktan 20 dakika sonra eksiksiz bir araya geldi. Bazı tim görevlileri görev heyecanıyla havalimanına gelmek istedi ancak kimi araç bulamadığı için 155 Polis İmdat’tan yardım istedi. 
     
     Gözümüz gibi bakıyoruz’ 
     İstanbul Vali Yardımcısı Saim Eskioğlu, başarılı bir operasyonla korsanı etkisiz hale getirip, iki hostesi kurtaran ekibin ödüllendirileceğini söyledi ve tim için şunları söyledi "Üzerine titrediğimiz, psikolojilerine dikkat ettiğimiz polisler. Bu çocuklara gözümüz gibi bakıyoruz." 
     
Filmleri bile operasyon’      Havalimanında haftanın beş günü askeri disiplin içinde sabah sporu yapan tim, haftada iki kez de atış ve uçak operasyon eğitimi alıyor. Tim, altı ayda bir de ambulans, itfaiye, pilot, kabin ekibi, kule gibi birimlerle birlikte, gerçeğe uygun tatbikat yapıyor. Tim mensupları, uçak kaçırma teşebbüsü, bomba tespiti, rehine kurtarma gibi her türlü tehdide karşı eğitim görüyor. Psikolojik eğitimden de geçirilen tim görevlilerinden bazıları korsanı, ikna edebilmeleri için ayrıca müzakere’ dersi alıyor. Boş zamanlarında da Black Hawk Down Kara Şahin Düştü ’ gibi operasyon sahneleri detaylı filmleri izliyor. 
     



 YAŞAM 














</TEXT>
</DOC>
