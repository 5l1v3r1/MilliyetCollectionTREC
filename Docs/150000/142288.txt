<DOC>
<DOCNO> 142288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur04.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu'da köylerin kar hapsi sona eriyor... 
</HEADLINE>
<TEXT>

     Doğu Anadolu Bölgesi'nde köylerin kar hapsi sona eriyor. Bölgede, toplam 12 bin 868 köyün yolunun açıldığı, ulaşıma kapalı 81 köy kaldığı bildirildi. 
     Köy Hizmetleri Bölge Müdürlüğü'nden alınan bilgiye göre, Erzurum'da 15, Ağrı'da 48, Iğdır'da 6, Erzincan'da 7, Ardahan'da da 5 köy olmak üzere toplam 81 köy yolu ulaşıma kapalı bulunurken, Kars'ta ise kapalı köy yolu bulunmuyor. 
     Kapalı köy yollarının toplam uzunluğunun 547 kilometre olduğunu belirten yetkililer, yolların açılması için çalışmaların sürdürüldüğünü kaydettiler. 
     
     30 TRİLYON HARCANDI 
     Yetkililer, kış mevsimi boyunca toplam 80 bin 396 kilometre köy yolunun ulaşıma açıldığını belirttiler. 
     Kar nedeniyle kapanan köy yollarının çoğunun 2-3 defa açıldığını kaydeden yetkililer, karla mücadele çalışmalarında yolu açılan köy sayısının toplam 12 bin 868 olduğunu ifade ettiler. Karla mücadele çalışmaları için şimdiye kadar 30 trilyon 550 milyar lira harcandığı bildirildi. 
     





</TEXT>
</DOC>
