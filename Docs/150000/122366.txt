<DOC>
<DOCNO> 122366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/astro/index.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah Ay boşlukta 
</HEADLINE>
<TEXT>

Bugünlerde Ay küçülme döneminde. Her şey sönümlenme durumunda ve ancak 4'ünden sonra yeni adımlar atılabilir. Öğleye kadar 13 58 Ay boşlukta kalırken sürprizler düzenimizi bozabilir. Aşırı ısrar pek işe yaramayacak. Koç'lar ancak öğleden sonra rahat edebilecekler. Günün ilk yarısında iyimser olmaya özen göstermeliler. Duygusal alanda zorluklar mümkün. Boğa'lar ise günün ilk yarısında sert tepkilerden kaçınmalılar. Düzenlerini bozabilecek gerginlikler mümkün. Bu arada ortaklaşa konulara özen göstermeliler. İkizler ise alacağı önerilere daha açık olmalı. Kendini yeteri kadar keyifli hissedemediği için kararsızlık da çekebilir. Yengeç'ler günlük işlere, düzen gerektiren konulara daha fazla önem vermeliler. Küçük detaylar başlarını ağrıtabilir. Bu arada sağlıklarını da dikkat etmeliler. Aslan'lar yeni enerjiler kazanacaklar ve iyimserlikleri sayesinde başkalarını da harekete geçirecekler. Yaratıcı konular, kendilerini gösterecekleri pek çok fırsat söz konusu. Başak'lar ise öğleden sonra hızlı hareket etmek zorundalar. Planlı olmalarında fayda var. Ailevi konular ya da yerleşimle ilgili işler zamanlarını alabilir. Terazi'ler öğleden sonra daha rahat hareket edecekler. Yeni gelişmeler, haberler ve yakın çevrelerinde değişiklikler olabilir. Bu arada çok sayıda kısa yolculuk da dikkat çekebilir. Akrep'ler sabah saatlerinde pek huzurlu olmayabilir ama öğleden sonra kazançlarını artırma yönünde şansa sahipler. Yay'lar hemen harekete geçmemeliler. Kişisel konularda yeni projeler, adımlar ve heyecanlar söz konusu. Bu arada abartılı projelere daha gerçekçi gözlerle bakmalılar. Oğlak'lar nedenini çok iyi bilmedikleri şeylerle uğraşmamalı, gizli ya da yanıltıcı olabilecek uğraşlara girmemeliler. Duygusal alanda şaşırtıcı gelişmeler mümkün. Kova'lar öğleden sonra rahat edecekler. Arkadaşlıklar, yeni çevreler onlara ilham ve enerji getirmekte. Buna fazlasıyla ihtiyaçları da var. Balık'lar iki ayaklarını bir pabuca sokmamak için tembellikten kaçınmalılar. İş hayatında yapılması gereken çok şey söz konusu. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
