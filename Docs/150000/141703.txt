<DOC>
<DOCNO> 141703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/ekonomi/eko07.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlere bir yılda 64 trilyon 
</HEADLINE>
<TEXT>

     İşsizlik Sigortası Fonu’ndan işsizlere, ilk ödemenin yapıldığı Mart 2002’den Şubat 2003 sonuna kadar geçen bir yıllık süre içinde yaklaşık 64 trilyon lira verildi. 
     Türkiye İş Kurumu verilerine göre, kendi kusuru olmaksızın işini yitiren ve yasanın aradığı koşullara sahip işsizlere, fondan ilk ödemenin yapıldığı Mart 2002’de 1 trilyon 254 milyar 87 milyon lira ile başlanacak 12 ayda toplam toplam 63 trilyon 847 milyar 28 milyon lira tutarında işsizlik ödeneği verildi. 
     Bu arada prim kesintilerine 1 Haziran 2000 tarihinde başlanan İşsizlik Sigortası Fonu’nda Şubat 2003 ayı sonu itibariyle 1 katrilyon 931 trilyon lirası işçi ve işveren payı, 717 trilyonu devlet katkısı, 1 trilyon lirası idari para cezası ve 3 katrilyon lirası da faiz geliri olmak üzere toplam 5.6 katrilyon lira birikti. 
     Fonda biriken paraların yüzde 15.47’si mevduat, yüzde 47.71’i bono, yüzde 22.86’sı tahvil ve yüzde 13.96’sı da dövize endeksli kuponlu tahvil yolu ile nemalandırıldı. 
     



 EKONOMİ 

















</TEXT>
</DOC>
