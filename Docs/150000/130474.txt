<DOC>
<DOCNO> 130474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/yasam/yas04.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu parasıyla fantezi 
</HEADLINE>
<TEXT>

Tesisatını döşediği komşu evin telefon hattına girip milyarlarca liralık konuşma yapan elektrikçi yine Alo 900’ü aramıştı ki suçüstü yakalandı... 
     ABDURRAHMAN CENGİZ Edirne DHA 

     Edirne Şükrüpaşa mahallesinde oturan Mustafa Çetin 54 , evinin elektrik tesisatını Hayrettin Akbaş’a 37 yaptırdı. Tek başına yaşayan Akbaş, 900’lü seks hatlarını aramak için giriş katında oturan Çetin’in telefon hattına kablo bağlayıp uzattı. 
     Ev sahibi Çetin bir ay sonra gelen 6 milyar 500 milyon liralık telefon faturasını görünce şaşkına döndü. Şüphelenen Çetin geceleri evin ışıklarını söndürüp nöbet tutmaya başladı. Bahçeden konuşma sesleri gelince elektrik tesisatını yapan Akbaş’ı elinde telefonla yakalayan Çetin polise başvurdu. 
     
     Sıkılıyordum’ 
     Seyyar kabloyla konuşurken yakalanan Akbaş ifadesinde şunları söyledi "Tek yaşıyordum. Gece geç saatlerde televizyonda sürekli 900’lü hatlarla ilgili reklamlar yayınlanıyordu. Yaptığım seyyar bir sistemle daha önce evinin elektrik tesisatını yaptığım müşterimin telefon hattına girdim." 
     



 YAŞAM 

















</TEXT>
</DOC>
