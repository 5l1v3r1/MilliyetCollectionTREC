<DOC>
<DOCNO> 133688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo13.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Louis Van Gaal'in, Barcelona ile yolları ayrıldı 
</HEADLINE>
<TEXT>

     Hollandalı teknik direktör Louis Van Gaal, Barcelona ile yollarının ayrıldığını açıkladı. 
     Van Gaal, konuyla ilgili basına yaptığı açıklamada, Katalan kulübü yetkilileriyle karşılıklı anlaşarak sözleşmesini fesh ettiklerini söyledi. 
     Louis Van Gaal, takımın son zamanlardaki performansı üzerine kulüp başkanı Joan Gaspart ile konuştuklarını ve Barcelona için en iyisinin yolları ayırmak olduğuna karar verdiklerini belirtti. 
     Kulüp yetkililerinin, Celta Vigo karşısında alınan 2-0'lık yenilgi sonrası dün gece toplanarak, Hollandalı teknik direktör Van Gaal ile dostça ayrılma kararı verdikleri bildirildi. 
     Hollandalı çalıştırıcı, 1997-2000 yıllar arasında tam 3 sezon yine Barcelona'da görev yapmıştı. 
     Barcelona, 3 puanlı İspanya Birinci Futbol Ligi'nde 12. sırada bulunuyor. 
     Barcelona'da teknik direktörlük görevine, geçen sezon takımın başında olan şu andaki spor direktörü Carles Rexach'ın getirilmesi bekleniyor. 
     





</TEXT>
</DOC>
