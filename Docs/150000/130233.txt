<DOC>
<DOCNO> 130233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sontur10.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül, Suudi Arabistan'a gitti... 
</HEADLINE>
<TEXT>

     Başbakan Abdullah Gül, Irak sorununun barışcı yollardan çözümü amacıyla başlattığı Ortadoğu gezisi çerçevesinde Suudi Arabistan'a gitti. 
     Başbakan Gül ve beraberindekileri taşıyan özel uçak ATA saat 11.40'da Esenboğa Havalimanı'ndan hareket etti. 
     Başbakan Gül'ü, havalimanından Devlet Bakanı ve Başbakan Yardımcısı Mehmet Ali Şahin ve bazı bakanlar ile Ankara Valisi Yahya Gür uğurladı. 
     Gül'ün Suudi Arabistan gezisine Dışişleri Bakanlığı Müsteşarı Uğur Ziyal, Ortadoğu Genel Müdür Yardımcısı Şafak Göktürk, Başbakan Gül'ün Dışişleri başdanışmanları Ahmet Davutoğlu ve Gürcan Türkoğlu ile Arapça bilen tercüman Ahmet Kocaer de katılıyor. 
     Gül, Suudi Arabistan'da Kral Fahd tarafından kabul edilecek ve Velihat Prens Abdullah ve Dışişleri Bakanı Prens Suud El Faysal ile görüşecek. 
     Başbakan Gül, Suudi Arabistan'daki temaslarının ardından yarın sabah İran'a geçecek. 
     





</TEXT>
</DOC>
