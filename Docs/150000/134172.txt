<DOC>
<DOCNO> 134172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sontur31.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatak odasını gözetlediği bekçiden dayak yedi... 
</HEADLINE>
<TEXT>

     Eskişehir'in Mihalıççık İlçesi'nde, yatak odasını gözetlerken yakaladığı akrabasını yaraladı. 
     Korucu Köyü'nün bekçisi Ahmet K. 33 , eşiyle birlikte yatmaya hazırlanırken, dışarıdan bir kişinin yatak odasını gözetlediğini fark etti. 
     Bahçeye çıktığında evin duvarına merdiven dayayarak yatak odasını gözetleyen halasının oğlu Ahmet K. 40 ile karşılaşan Ahmet K, merdiveni iterek kuzenini yere düşürdü. Ahmet K, ''röntgencilik yaptığı'' gerekçesiyle akrabası Ahmet K'yı darp ederken, kavga, komşuların yardımıyla güçlükle önlendi. 
     Hafif yaralanan Ahmet K, Devlet Hastanesi'nde ayakta tedavi gördükten sonra, güvenlik güçleri tarafından gözaltına alındı. 
     Olayla ilgili soruşturma sürdürülüyor. 
     





</TEXT>
</DOC>
