<DOC>
<DOCNO> 104736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/guncel/gunz1.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bakanlık, Gülen’in durumunu sordu 
     ABD’nin sınır dışı etmeye hazırlandığı belirtilen Fethullah Gülen hakkında Adalet Bakanlığı’na bir bilgi ulaşmadığı, Gülen’in Türkiye’ye gelmesi halinde de cezaevine konulmayacağı öğrenildi. Bakanlık, ABD’ye tedavi için gittiği öne sürülen Gülen’in turist vizesinin süresinin dolduğu ve ABD’nin, faaliyetlerinden duyduğu rahatsızlık nedeniyle sınır dışı edileceği haberlerini izlemeye aldı. 
     
     İşçi Partili Yalçın kalbine yenildi 
     İşçi Partisi Genel Başkan Yardımcısı Hasan Yalçın, seçim çalışmaları için geldiği Uşak’ta geçirdiği kalp krizi sonucu hayatını kaybetti. Yalçın, gece yarısı göğsünde ve midesinde rahatsızlık hissedince Uşak SSK Hastanesi’ne götürüldü. Burada EKG’si çekilen ve iğne yapılan Yalçın, bir partilinin evinde istirahate çekildi, ancak sabah hayatını kaybettiği anlaşıldı. 
     
     İmralı’da 2. perde ihtimali 
     Abdullah Öcalan, idam kalktığı için yeniden Ankara 2 Nolu DGM heyetinin karşısına çıkabilir. Öcalan dosyası, yasa uyarınca Ankara 2 Nolu DGM’ye gidecek. DGM heyeti, Yargıtay’ın "Karar duruşmayla verilir ve sanığın yüzüne okunur" şeklindeki içtihatı nedeniyle fikir ayrılığına düştü. Bir kısmı kararın dosya üzerinden verilmesini, bir kısmı da İmralı’da duruşma yapılmasını savunan heyetteki h kim görüş, İmralı’ya gitme yönünde. 
     
     Şehitleri arama süresi doldu 
     Ege Denizi Dalaman açıklarında eğitim uçuşu yaparken teknik arıza nedeniyle düşerek 1800 metre derinliğe gömülen helikopterden çıkmayı başaramayan operatör astsubaylar Ramazan Akagündüz ve İbrahim Çakar’ı arama çalışmalarından sonuç alınamadı. Yasa gereği 72 saatlik arama kurtarma süresi de dün doldu. Askeri yönetmelikler gereği, astsubaylar arama süresi sona ermeden ve "Kayıp" belgesini Genelkurmay onaylamadan "Şehit" olarak kabul edilmiyor. 
     



 GÜNCEL 

















</TEXT>
</DOC>
