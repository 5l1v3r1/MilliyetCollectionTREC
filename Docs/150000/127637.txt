<DOC>
<DOCNO> 127637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur10.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümülcine Belediye Başkanlığı, Türk dansöz için vize istedi... 
</HEADLINE>
<TEXT>

     Gümülcine Belediye Başkanlığı, Noel eğlencelerine katılmak üzere davet ettiği Türk dansöze vize işlemlerinde kolaylık sağlanması için, İstanbul'daki Yunan Konsolosluğu'na başvuruda bulundu. 
     Gümülcine Belediye Başkanı Tasos Vavaciklis, ülkesinde Noel etkinlikleri yaşandığını ifade ederek, şunları kaydetti 
     ''Amacımız yeni yılı hep birlikte en güzel şekilde karşılamaktır. Bu yıl da Türkiye'nin çeşitli illerinden sanatçıyı ülkemize çağırıyoruz. Bu bağlamda, Bursa'dan ve İstanbul'dan müzisyen, saz sanatçısı, Edirne'den de dansöz getirteceğiz. Dansözü henüz tanımıyorum. Ancak fotoğrafını görünce beğendiğimiz için gelmesini uygun bulduk.'' 1 hafta sürecek program için dansözün vize sıkıntısı yaşamasını istemediklerini belirten Vavaciklis, ''Bu nedenle Noel eğlencelerine katılmak üzere davet ettiğimiz dansözün vize işlemlerinde kolaylık sağlanması için, İstanbul'daki Yunan Konsolosluğu'na yazı yazdım'' dedi. 
     





</TEXT>
</DOC>
