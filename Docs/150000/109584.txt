<DOC>
<DOCNO> 109584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/ekonomi/eko05.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlıkta elektronik hizmet 
</HEADLINE>
<TEXT>

Esas Holding’in Meteksan - Tepe Teknolojik Servisler’le kurduğu ortak şirket elektronik provizyon ve fatura kontrol hizmeti verecek 
     EYLEM TÜRK 

     Risk sermayesi konusunda faaliyet gösteren Esas Holding yatırımlarını artırıyor. Holdingin iştiraki olan Medline Alarm Sağlık Hizmetleri ile Meteksan - Tepe Teknolojik Servisler, Promed Sağlık Bilgi Yönetim ve Danışmanlık adı altında ortak bir şirket kurdular. 
     "Elektronik Provizyon Sistemleri" alanında faaliyet gösterecek olan şirketin imza törenine, Alarm Sağlık Hizmetleri Yönetim Kurulu Başkanı Emine Kamışlı, Tepe Teknolojik Servisler Yönetim Kurulu Başkanı Ali Kantur, Alarm Sağlık Hizmetleri Genel Müdürü İbrahim Kurt ve Tepe Teknolojik Servisler Genel Müdürü Salih Güreş katıldı. Kamışlı, yeni şirketin sağlık sigortaları ve sağlık hizmet finansmanı konusunda faaliyet gösteren firmalar izin elektronik sağlık provizyon hizmetlerini yani ECP sistemini geliştirdiklerini söyledi. 
     
     Sigorta suiistimaline son 
     Ayakta tedavi, tetkik, ilaç işlemleri ve tüm diğer sağlık hizmetleri elektronik provizyon ve fatura kontrol hizmeti, Promed tarafından verilecek. Yeni sistem ile sağlık sigorta şirketlerinin suiistimallerden ve kötü sağlık hizmeti uygulamalarından kaynaklanan hasar ödemelerinin azaltılması hedefleniyor. 
     



 EKONOMİ 


















</TEXT>
</DOC>
