<DOC>
<DOCNO> 114083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sontur03.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadenizliye fırtına uyarısı 
</HEADLINE>
<TEXT>

     Karadeniz'de yarından itibaren kuvvetli fırtına beklendiği bildirildi. 
     Meteoroloji Genel Müdürlüğü'nden yapılan yazılı açıklamada, rüzgarın Pazartesi günü öğle saatlerinden itibaren kuvvetlenerek Batı Karadeniz ve zamanla Orta ve Doğu Karadeniz'de etkili yağış ile beraber, karayelden fırtına şeklinde esmesinin beklendiği ifade edildi. 
     Açıklamada, fırtınanın Pazartesi ve Salı günü Orta ve Doğu Karadeniz'de etkili olduktan sonra Çarşamba günü etkisini yitireceği belirtildi. 
     Öte yandan dalga yüksekliğinin özellikle Orta ve Doğu Karadeniz kıyılarında 4 ila 5 metre yüksekliğinde olmasının beklendiği, kuvvetli rüzgar ve fırtına nedeniyle ilgililerin tedbirli olması gerektiği de vurgulandı. 
     





</TEXT>
</DOC>
