<DOC>
<DOCNO> 134272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun21.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye desteklemese de ABD kuzeyden ikinci cepheyi açabilir" 
</HEADLINE>
<TEXT>

     Stratejik ve Uluslararası Etütler Merkezi analistlerinden Christopher Langton, "ABD'nin, Türkiye destek vermese de kuzeyden ikinci cepheyi açabileceğini" öne sürdü. 
     New York Times gazetesine açıklamada bulunan Langton, "ikinci cephenin hayati önem taşıdığına" dikkat çekti ve "Türkiye'nin bu açıdan çok kritik bir konuma sahip olduğunu" belirtti. 
     Lexington Enstitüsü adlı düşünce kuruluşu uzmanlarından Loren Thompson da, "Pentagon'un, Kuzey Irak'ta ABD kontrolünde bulunan bölgelere dev kargo uçaklarıyla binlerce askerden oluşan bir kara gücü indirilebileceğini" kaydetti. 
     Thompson, "Bu yöntem hava kuvvetlerine çok ağır bir yük getirir, fakat bunu yapabiliriz. Burada dikkat edilecek nokta şu, Türkiye kuzey cephesi açısından çok önemli, ancak biz Türk topraklarını kullanmadan da kuzey cephesini açabiliriz" görüşünü savundu. 
     





</TEXT>
</DOC>
