<DOC>
<DOCNO> 118521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko04.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlanma var, iş yok 
</HEADLINE>
<TEXT>

Ekonomideki canlanma istihdama yansımadı. İşsizlik oranı yüzde 8’den, yüzde 9.9’a çıktı. İşsizlerin yüzde 19.3’ü işten çıkartılanlar, yüzde 23.9’u, ilk kez iş arayanlar 
     EKONOMİ SERVİSİ 

     Ekonomide yakalanan büyüme trendi işsizliğe çare olamadı. Yılın ikinci çeyreğindeki nisan - haziran yüzde 8.2’lik büyüme ve dokuz aylık yüzde 9.9’luk sanayi üretimi artışına karşın, işsizlik oranı temmuz - eylül döneminde yüzde 9.9’a çıktı Eksik istihdamdakilerle birlikte toplam atıl işgücü yüzde 15’e yükseldi. Bu oran önceki üç ayda nisan - haziran yüzde 9.6, geçen yılın temmuz - eylül döneminde ise yüzde 8’di. 
     Devlet İstatistik Enstitüsü DİE verilerine göre bu yılın temmuz - eylül döneminde işsiz sayısı 2 milyon 373 bini buldu Bu sayı önceki üç aylık dönemde 2 milyon 217 bindi. 
     
     Yarısı kayıt dışı 
     İstihdam edilenlerin yüzde 25.8’i SSK’ya, yüzde 9.1’i Emekli Sandığı’na yüzde 12.2’si ise Bağ - Kur’a kayıtlı bulunuyor. Çalışanların yüzde 52.9’u ise herhangi bir sosyal güvenlik kuruluşuna kayıtlı bulunmuyor. Türkiye genelinde 12 - 17 yaş grubunda çalışan çocuk sayısı yüzde 17.2 azalarak 1 milyon 248 bin kişiye indi. 
     
     Yeni iş yaratılamadı 
     İşsizlik oranı kentlerde yüzde 14’e, kırsal kesimde ise yüzde 4.6’ya kadar yükseldi. Kentlerdeki eğitimli gençler arasındaki işsizlik oranı ise son bir yılda yüzde 32.3’ten yüzde 33.1’e çıktı. İşsizlik oranındaki yükselişte, ilk kez iş arayanların sayısındaki artış etken oldu. Ekonomik canlanmaya rağmen yeni iş alanlarının açılamaması nedeniyle işsizlerin yüzde 23.9’unu 568 bin kişi ilk kez iş arayanlar, yüzde 19.3’ünü ise 458 bin kişi işten çıkartılanlar oluşturdu. 
     
Eğitimli gençlerde işsizlik oranı yüzde 31.1 Bin kişi  2001 Temmuz - Eylül 2002 Temmuz - Eylül 15 yaş üstündeki kurumsal olmayan nüfus 45.820 46.767 İşgücü 23.782 24.064 İstihdam 21.875 21.691 İşsiz 1.907 2.373 İşgücüne katılma oranı 51.9 51.5 İstihdam oranı 47.7 46.4 İşsizlik oranı 8.0 9.9 - Eğitimli gençler 28.7 31.1 Eksik istihdam oranı 5.7 5.0 - Eğitimli genç 4.7 5.7      
İş Kanunu çıkmazsa işçiler işinden olur’      ANKARA Milliyet 

     Türkiye İşveren Sendikaları Konfederasyonu TİSK Başkanı Refik Baydur, "İş Kanunu 15 Mart 2003’te İş Güvencesi Kanunu’ndan önce yasalaşmazsa, büyük bir işçi grubu arkadaşımızın işinden ve ekmeğinden olacağını şimdiden belirtmek istiyorum" dedi. 
     Baydur, "Bazı çevreler bunun tehdit olduğunu söyleyebilir. Ama realite budur. Bu realiteyi elimizin tersiyle itmekle acı olaya mani olamayız" diye konuştu 
     Baydur, işçi, işveren örgütleri ve hükümet arasında varılan üçlü uzlaşmaya göre, İş Güvencesi ile İş Kanunu değişikliğinin eş zamanlı olarak Meclis’ten geçirileceğini hatırlattı. Ancak, İş Güvencesi 15 Mart 2003’te yürürlüğe girmek üzere yasalaşırken, İş Kanunu değişikliği Meclis’e sunulmadı. 
     TİSK, İş Kanunu değişikliğinin çıkartılmasını istiyor. 
     



 EKONOMİ 

























</TEXT>
</DOC>
