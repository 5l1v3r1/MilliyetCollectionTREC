<DOC>
<DOCNO> 115865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/siyaset/asiy.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Başbakan adayını ben belirlerim" diyen Erdoğan’a yanıt verdi 
</HEADLINE>
<TEXT>
Başbakanı ben seçerim 
Yetkinin kendisinde olduğunu belirten Sezer, "Başbakanı milletvekili olmayan biri mi seçecek " dedi. Sinirlenen Erdoğan da "Sezer’le müzakere ederiz" yanıtını verdi 
     SALİHA ÇOLAK Ankara 

     Seçimin ardından olası başbakan adayını açıklamaya hazırlanan AKP lideri Recep Tayyip Erdoğan’a yanıt Çankaya Köşkü’nden geldi. Cumhurbaşkanı Ahmet Necdet Sezer, "Başbakanı ben atarım" dedi. Sezer, resepsiyonda gazetecilerle sohbet ederken, "AKP’nin başbakan adayı kim olacak " tartışmasına, "yetkinin kendisinde olduğunu" anımsatarak noktayı koydu. 
     Sezer ile gazeteciler arasında yaşanan diyalog şöyle 
     Soru Seçimlerden birinci çıkan partiye hükümeti kurma görevi verecek misiniz 
     Sezer Görevlendireceğim parti genel başkanı Anayasa’ya göre milletvekili olmalı. Cumhurbaşkanı milletvekili olan birini hükümeti kurmakla görevlendirir. 
     Soru Tayyip Erdoğan başbakan adayını partisinin yetkili kurullarında belirleyeceğini açıkladı. Siz onun belirleyeceği kişiye görevi verecek misiniz 
     Sezer Başbakan adayını Cumhurbaşkanı belirlemeyecek de, milletvekili olmayan bir Genel Başkan mı seçecek 
     
     Erdoğan kızdı... 
     Gazetecilerin Sezer’in açıklamasını bildirmesi üzerine Erdoğan, Sezer’in teamüllere göre hareket etmesini beklediklerini söylerken, başbakan adayını 3 Kasım sonrasında yetkili kurullarında belirleyeceklerini kaydetti. 
     Sezer’in sözlerine sinirlenerek, "Başbakanı ben belirlemeyeceğim, yetkili kurullarımız belirleyecek" şeklinde karşılık veren Erdoğan, "Sizin yetkili kurullarınıza isim öneriniz olacak mı " sorusuna karşılık, "Elbette olacak" dedi. Erdoğan, "Adayınızı belirledikten sonra Cumhurbaşkanından davet mi bekleyeceksiniz, randevu mu isteyeceksiniz " sorusuna, "Davet etse iyi olur. Belki o zaman başbakan adayını beraber müzakere ederiz" yanıtını verdi. 
     Erdoğan, başbakanlığı CHP’ye bırakacağı yolundaki iddialara karşılık ise, "Öyle şey olur mu Millet sana bir yetki veriyor. Sen onu başka bir yere devredemezsin. Sandıktan çıkan iradeye saygı göstermelisin" dedi. 
     
Sezer tarzını değiştirmedi      Cumhurbaşkanı Sezer, Çankaya Köşkü’nde verdiği resepsiyonda, kendisinden önceki Cumhurbaşkanlarının aksine smokin yerine, tarzını değiştirmeyerek yine takım elbise giydi. Cumhurbaşkanı, resepsiyondan önce konukları karşıladı. AKP Genel Başkanı Erdoğan’la da tokalaştı. 
     



 SİYASET 



















</TEXT>
</DOC>
