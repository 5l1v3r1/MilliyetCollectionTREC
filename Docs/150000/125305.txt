<DOC>
<DOCNO> 125305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/guncel/gun01.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Abdullah Bey’e altyapı hazırladım... 
</HEADLINE>
<TEXT>

     Abdullah Bey hem parti genel başkanı, hem başbakan olsaydı bir tarafta içteki bu mücadele, bir taraftan da AB mücadelesi bu kadar yoğun yürümezdi. Bir yerde benim yaptığım çalışma finale, yani Abdullah Bey’in Kopenhag’a gelişine bir altyapı oluşturmuştur. Korkunç bir performans istiyor bu iş. Gazeteci arkadaşların çoğu dökülüyordu. İşbölümü yapmış olduk Abdullah Bey’le. 
     Erdoğan, "Bu ikili durumun faydasını gördüğünüze göre model olarak devam ettirmeyi düşünüyor musunuz " sorumuza da gülümseyerek şu yanıtı verdi "Olabilir. Mesela yeni hazırlanacak Siyasi Partiler ve Seçim yasalarında buna açık bir kapı bırakılabilir. Cumhurbaşkanı’nın parlamento dışından olup Başbakan’ın olmaması gibi şeylerde çıkan sorunları giderici yasalardan sonra bence bunu da yapmak lazım. Yarın bunun tekrar başımıza gelmeyeceğini kim garanti edebilir " 
     
     YAKIŞ YORUMU... 
     Sayın Dışişleri Bakanı’nın "28 Şubat’a kadar uzlaşma olmazsa Türkiye Kıbrıs’ta işgalci duruma düşer" sözü, çok eleştirildi. Ama Bakan "Böyle düşünüyorum" demiyor. Bir diplomasi mantığının ifade edilişini ortaya koyuyor. Tespit yapıyor. O da onun teknokratlık yapısından... Siyasetçi olsa öyle bakmaz tabii. "Şu olmazsa AB yarın bu işe böyle bakar" diyor. Kendi kanaati değil. 
     
Siirt seçimi mart ayına mı kalıyor      Milletvekili adaylığım konusunda neticeleri tam görmeden, yetkili kurullarımızla bir karar vermeden "Ali kıran baş kesen" mantığıyla hareket olmaz. Önce Çankaya’dan bir haber gelsin bakalım. Cumhurbaşkanı onaylarsa, o zaman Mart’ın başında oluyor. Yetkili kurullarımızın Siirt’le ilgili çalışmaları devam ediyor. Milletvekili olan arkadaşlarımızın hepsi hazır. 
     
     YSK’YA GÜVENDİ 
     Erdoğan’ın, Siirt’te aday olup olmayacağının, mart başında belli olacağını söylemesi, AKP liderinin YSK’nın bekleme kararına güvendiği şeklinde yorumlandı. YSK, Siirt seçiminin takvimini belirlemek için yasa değişikliklerinin sonucunu bekleyeceğini açıklamıştı. 
     



 GÜNCEL 



















</TEXT>
</DOC>
