<DOC>
<DOCNO> 104103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/dunya/adun.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz da iş yapsalar 
</HEADLINE>
<TEXT>

Güney Afrika’nın Johannesburg kentinde toplanan BM’nin Dünya Sürdürülebilir Kalkınma Zirvesi’nde liderler yine bol bol laf üretecekler. Ama somut adımlar atma konusunda, sicillerinde koca bir sıfır var 
     DIŞ HABERLER SERVİSİ 

     On yıl önce dünya liderleri Brezilya’nın Rio kentinde düzenlenen "BM Yeryüzü Zirvesi"nde iklim değişimini, küresel ısınmayı önleyecek, ormanların ve canlı türlerinin yok olmasını engelleyecek önlemleri içeren anlaşmaları imzaladığında tüm dünya geleceğe biraz umutla bakmaya başlamıştı. 10 yıl geçtikten sonra gelinen noktadaysa tüm bu umudun boşa çıktığı, çevrenin kurtulmasına, üçüncü dünyadaki yoksulluğun ortadan kalkmasına yönelik hiçbir somut adım atılmadığı görüldü. Güney Afrika’nın Johannesburg kentine akın eden dünya liderleri ve on binlerce delege, Rio’nun devamı olarak tanımlanan "Dünya Sürdürülebilir Kalkınma Zirvesi"nde bir kez daha "doğanın korunması ve küreselleşmenin yoksul ülkeler aleyhine gelişmesinin önlenmesi" gibi konuları ele alacak, şatafatlı konuşmalar yapacak, yiyip içecek ve sonra ülkelerine dönecek... Sonra ne olacak Pek çoğuna göre her şey unutulacak... 10 gün sürecek zirvenin, genelde Johannesburg’da turizmi patlatması dışında dünyanın yararına somut bir gelişmeye zemin hazırlamayacağı görüşü h kim. 
     
     Zirve, kötü bir komedi’ 
     BBC’ye konuşan çevrebilimci Dr. Norman Myers, "10 yıl önce Rio’da k ğıt üzerinde büyük başarılar dikkat çekmişti, ancak Rio’dan bu yana gerçekleştirilenler çok az. Rio zamanında çevre kötü görünüyordu. Şimdiyse daha da kötüsüyle yüzleşmek zorundayız" diyor. 
     Uluslararası çevre kuruluşu World Wide Fund WWF yöneticisi Francis Sullivan ise, 1975’ten bu yana dünyada yaşayan türlerin giderek artan oranlarda yok olduğunu vurgulayarak, biyoçeşitliliğin üçte birinin şimdiden ortadan kalktığını söyledi. Sullivan, dünyanın korunması yönünde 1992’deki Rio Zirvesi’nden bu yana konuşmaya değer bir adım atılmadığını da belirtti. Yeşil Barış Greenpeace ise, bu zirveyi "zengin ülkelerin lehine kötü bir komedi" olarak nitelendiriyor. 
     100 ülkenin devlet ve hükümet başkanlarıyla katılacağı 2 - 4 Eylül arasındaki liderler zirvesinde Türkiye’yi, Cumhurbaşkanı Ahmet Necdet Sezer temsil edecek. 
     

</TEXT>
</DOC>
