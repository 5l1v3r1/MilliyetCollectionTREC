<DOC>
<DOCNO> 122948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/spor/spo06.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖLGESİ YETTİ 
</HEADLINE>
<TEXT>

Hakan’ın Blackburn’e transferi takımın golcülerini uyandırdı, sezon başından bu yana toplam altı golü bulunan Yorke ve Andy Cole son maçta üç gol attı 
     Golcüler uyandı 
     İNGİLTERE Premier Ligi’nde Blackburn Rovers ile sezon sonuna kadar sözleşme imzalayan Hakan Şükür, henüz topa vurmadan takımını ateşledi. İngiliz basını, Hakan’ın imzasının, sezon başından beri sadece altı gol atabilen Dwight Yorke ve Andy Cole’u adeta uyandırdığını ve bu ikilinin formayı kaptırmamak için kupadaki Rotherham maçında harekete geçtiklerini yazdı. 
     
     Hakan umutlu 
     BİRİNCİ Lig ekibini Yorke 2 , Cole ve Duff’un golleriyle 4 - 0 yenerek çeyrek finali bulan Blackburn’de, tribünde oturmasına rağmen galibiyette pay biçilen Hakan da umutlu konuştu. Golcü futbolcu, "Burada Souness, Saunders, Tugay ve Friedel gibi eski dostlarla birlikte olmaktan çok mutluyum. İngiltere’de oynamak en büyük amacımdı. Gol atacağıma inanmasaydım gelmezdim" diye konuştu. 
     



 SPOR 
























</TEXT>
</DOC>
