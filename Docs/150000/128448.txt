<DOC>
<DOCNO> 128448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/spor/spo01.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
42 NUMARA BEKLİYOR 
</HEADLINE>
<TEXT>

Beşiktaş’ta fikir ayrılığına neden olan ara transfer için tedbirler alındı. Sponsor firmadan 26 yerine 27 malzeme istendi. Yeni futbolcunun kramponları bile belirlendi 
     ORHAN YILDIRIM 

     Bilmece gibi 
     BEŞİKTAŞ’TA takıma takviye yapılıp yapılmayacağı bugünlerde camianın en çok konuştuğu konular arasında yer alıyor. Yönetimin bu fikre karşı çıkmasına karşın, hazırlık dönemi için bir kişilik fazla rezervasyon yaptırıldığı öğrenildi. Siyah - Beyazlılar’ın sponsor firmadan 26 yerine 27 kişilik malzeme istemesi ve 42 numara krampon hazırlatması transferin biteceği ihtimalini gündeme getirdi. 
     
     Luce sessiz 
     TEKNİK Direktör Mircea Lucescu’nun gizli bir transfer operasyonu yaptığı iddia edildi. Noel öncesinde soluğu önce İtalya’da ardından da ülkesi Romanya’da alan tecrübeli hocanın, bir dizi temaslar içinde olduğu vurgulandı. Lucescu’nun orta sahaya mutlaka tavkiye istediği ve hazırlık dönemi öncesinde bu işin bitirilmesi için yönetime uyarılarda bulunduğu açıklandı. 
     
     Zirveye rötar 
     YÖNETİM tarafından, tatilini erken bitirip İstanbul’a gelmesi istenen Lucescu’nun programının değiştiği ve en geç pazar günü İstanbul’da olacağı bildirildi. Rumen hocanın İstanbul’a gelmesiyle birlikte hemen yönetimle buluşacağı ve transfer konusundaki büyük zirvenin gerçekleşeceği açıklandı. Yönetim bir an önce Lucescu ile görüşüp, işi bitirmenin hesapları içinde. 
     
Ve son aday MARA      Rumen’e takip 
     YABANCI transferinde sessiz sedasız girişimlerini sürdüren Beşiktaş, Alaves’te forma giyen Mara’yı gündemine aldı. 25 yaşındaki futbolcunun Siyah - Beyazlı yönetimden gelmek için haber beklediği öğrenildi. Orta sahada forma giyen Rumen oyuncu, menajeri Becali’ye bir an önce işi bitirmesi için tam yetki verdi. Lucescu’nun da Mara için olumlu rapor hazırladığı bildirildi. 
     
     Gözler Rapid’te 
     PANCU’DAN beklentilerin üzerinde bir verim alan Beşiktaş yönetiminin bir diğer gözdesi de Rapid Bükreş’in orta sahadaki yıldızı Maldaraşanu. Romanya Milli Takımı’nda da zaman zaman forma giyen 24 yaşındaki oyuncu orta sahada mücadele ediyor. Mircea Lucescu, tercihlerin Rumen oyuncular üzerinde yapılmasının isabetli transferi yüzdesini artıracağı görüşünü savunuyor. 
     
Pascal’a özel izin      BEŞİKTAŞ’IN Fransız yıldızı Pascal Nouma’ya Lucescu’dan yılbaşı jesti. Rumen hoca, agresif tutumlarından vazgeçip, örnek bir isim haline gelen Fransız yıldıza 3 gün daha izin verdi. Pascal Nouma’nın 9 Ocak’ta takımla buluşacağı açıklandı. Öte yandan Sergen, Kaan, Tamer, Serdar, İbrahim, Ahmet Dursun, Bayram, Ahmet Yıldırım ve Göksel hazırlıklara başladı. 
     
Beşiktaş Dergisi’nden taşanlar      Efsane buluştu 
     KARA Kartal’ın tarihine damgasını vuran Metin - Ali - Feyyaz üçlüsü uzun bir aradan sonra ilk kez bir araya geldi. Üç futbolcu da Beşiktaş’ın bu sezon büyük bir çıkış yaşadığına ve kendi efsanelerinin sona ereceğine inanıyor. Ali konuya son noktayı şu cümlelerle koyuyor "Biz tabii ki, unutulmayacağız. Ama başarıların üstüne bu sene yeni başarılar ekleneceği için, yeni kadro gündemde olacak." 
     
     Tribünler güzelleşti 
     BEŞİKTAŞLI bayanlar da bir ilke imza attı ve futbolda ilk bayan taraftarlar grubunu kurdu, Dişi Kartallar adıyla Siyah - Beyazlı takımın her maçında tribüne koşan bayanlar, kısa bir süre içinde büyük bir katılım beklediklerini açıkladılar. Ve projelerinin ana başlığını belirlediler, "Önce evde, sonra İnönü’de buluşalım." 
     
     Oscar Cordoba dobra dobra 
     BEŞİKTAŞ’IN Kolombiyalı kalecisi, Cordoba Beşiktaş Dergisi’nde yer alan röportajında hakkında bilinmeyenleri gün yüzüne çıkardı. Türkiye’de hiçbir forvetten korkmayan tecrübeli eldiven, "Futbola orta saha oyuncusu olarak başlamıştım. Beni kalede görevlendirdiler. Orada başarılı olunca kaldım. Fakat benim için en cazip yanı, kaleci kıyafetleriydi" dedi. 
     



 SPOR 
























</TEXT>
</DOC>
