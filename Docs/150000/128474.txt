<DOC>
<DOCNO> 128474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/akyol.html </URL>
<DATE> 2003/01/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Toplum, irtica ve Kürtler 
</HEADLINE>
<TEXT>

     YENİ bir yıla girdik. Önümüzdeki yıllarda neler olacağını kimse bilemez. Ama geleceğin gelişme yönünü kestirmek mümkün. 
     Biz "devlet merkezli" bir toplum olduğumuz için hep devlet penceresinden bakarız kızarak veya alkışlayarak... 
     Osmanlı tarihi de, "İnkılap Tarihi" de sırf devletin eylemleri olarak anlatılır. Toplumsal tarihçilik bizde yeni gelişiyor 
     Bu devletçi bakış, Sayın Prof. Metin Heper’in belirttiği gibi, bizde sosyal bilimlerin gelişmesini engellemiştir. 
     Halbuki Türkiye’de artık "kentleşme, ticarileşme, sosyal hareketlilik, kitle eğitimi, dışa açılma" gibi sivil toplumsal dinamikler belirleyici olmaktadır. 
     
     SOSYAL göstergelerde bizim gerimizde olan İran’da da bu toplumsal dinamikler teokratik rejimi liberalleşmeye zorluyor. 
     Resmi Devrimci eğitime rağmen, toplumsal hayattaki değişimle birlikte, siyaset ve din felsefesi alanlarında da liberal ve bireyci yorumlar İran’da entelektüel inisiyatifi ele almıştır bile... 
     Toplumsal dinamikler Türkiye’de daha güçlü. Çünkü Türkiye, arızaları da olsa demokratik ve açık bir toplum, daha gelişmiş bir ülke... 
     Böyle bir ülkede irtica tehlikesinden, hele 28 Şubatçılar gibi "irticai halk ayaklanmalarından" bahsetmenin hiçbir ciddiyeti yoktur. 
     Ülkemizdeki dini düşüncelerin değişim yönünü, bu düşüncelerdeki demokratikleşmeyi ve türbanlıların modern toplumsal ve kamusal hayata katılım dinamizmini gözlemlemek bile bunu anlamak için yeter. 
     Etnik mesele ise daha karmaşıktır. En gelişmiş, liberalleşmiş toplumlarda bile etnik "aidiyet duygusu"ndan kaynaklanan şiddetli sorunlar görülebiliyor. 
     
     SEÇİMLERDEN önce defalarca HADEP veya DEHAP’ın barajı aşamayacağını yazdım. Buna çok kızanlar oldu. 
     DİE verilerine göre, son otuz yılda Diyarbakır’da doğurganlık yüzde 38 oranında azalmıştır yani feodalite çözülüyor, çekirdek aile ve sosyal hareketlilik gelişiyor. 
     1950 yılında Diyarbakır’da toplam motorlu taşıt sayısı sadece 260 idi, 2001’de 34 bin 186’ya çıkmış... Son 20 yılda üç Doğuludan biri batı illerimize yerleşmiş. 
     Ona göre Türkçenin ortak kullanım alanı genişliyor. 
     Türkiye iç ekonomik ve sosyal entegrasyonu hızla gelişen bir ülkedir. 
     Böyle bir entegrasyon dinamiği işlerken, resmi söylemleri ne olursa olsun, etnik parti görüntüsü veren bir hareket geniş bir taban bulabilir miydi 
     Ben bu tür verilere bakarak barajı aşamayacaklarını söylüyordum. 
     Demek ki, Kürt milliyetçileri bu tür bilimsel verileri, hele de entegrasyon dinamiğini dikkate almadan ideolojilerini oluşturmuşlardı 
     Türkiye ve Kürt vatandaşlarımız, Melik Fırat’ın hatıralarındaki gibi, yahut Avrupa’da yaşayan Kemal Burkay ve diyaspora’nın dışarıdan "hayal" ettiği gibi değildir. Kürtler çok büyük çapta ve gönüllü olarak Türkiye’nin bütününe bağlıdır. 
     Kimliğe ilişkin özgürlükler talebi artarken bütünleşme daha da gelişiyor 
     HADEP ve çevresi, eski etnik milliyetçi görüşler yerine, meseleye bir de bu "bütünlük içinde kimlik" açısından bakmalı. Sosyolojik süreç entegrasyonun daha da güçlenmesi yönündedir. 
     
     







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
