<DOC>
<DOCNO> 103057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy10.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK’da 5.5 trilyon korkusu 
</HEADLINE>
<TEXT>
Seçim ertelenirse trilyonlar çöpe 
     GÖKÇER TAHİNCİOĞLU Ankara 

     Partilerin aday listelerini YSK’ya göndereceği 11 Eylül tarihinden sonra "küskün milletvekillerinin" seçimleri erteleyebilmek için kampanya başlatacakları iddiaları, siyasi kulisleri olduğu kadar YSK’yı da rahatsız etti. YSK, nüfus sayımı sonuçlarının belli olmaması ve seçim ödeneğinin hesabına yatırılmaması konularında da sıkıntı yaşamaya devam ediyor. 
     YSK, kendisine seçim harcamaları için ayrılan ödeneğin 5.5 trilyon liralık bölümünü sadece oy pusulaları ve zarfların basımı için gerekli k ğıda harcadı. Yetkililer, oy pusulalarının basımına eylül sonundan itibaren başlanacağını belirterek, "Ertelemenin bu tarihten önce yapılması, zararı büyük ölçüde azaltır. Ancak bu tarihten sonra yapılırsa bu parayı tamamen çöpe atmış oluruz. Bunun dışında geçici işçilere ödenen para da boşa gitmiş olur. Bu yaklaşık 6 - 7 trilyon lira ediyor" dediler. 
     



 SİYASET 






















</TEXT>
</DOC>
