<DOC>
<DOCNO> 129035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yazar/sazak.html </URL>
<DATE> 2003/01/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gül’ün Ortadoğu turu 
</HEADLINE>
<TEXT>

     Başbakan Abdullah Gül’ün Ortadoğu turu, Türkiye, Suriye ve İran’ın ABD’nin Saddam sonrası Irak’ stratejisi karşısında yeni bir güç dengesi arayışının ifadesi midir 
     Kuzey Irak’ı karış karış gezen Namık Durukan’ın dünkü Milliyet’te yer alan haberi çarpıcıydı. Türk Silahlı Kuvvetleri, olası Irak harekatında göç ve teröre karşı sınır ötesi’nde gerekli önlemi alıyor. 
     ABD, Irak’ı vurursa Musul - Kerkük’te oldu bitti’yle karşılaşmak istemiyor Ankara. 
     Başbakan Gül’ün tam da bu aşamada Ortadoğu liderleriyle görüşerek Pandora’nın kutusu açılmamalı’ mesajı vermesi önemlidir. 
     Abdullah Gül’ü Şam’da devlet başkanlarına uygulanan törenle karşılayan Suriye lideri Beşar Esad’ın sözleriyle ABD’nin keyfini kaçıracak niteliktedir 
     Arap Birliği, Saddam yönetimini BM silah denetçilerini kabul etmesi konusunda ikna etti. Irak’ın bu tavrının ardından ABD şimdi tutarlı ve adil davranmıyor. ABD, Ortadoğu’da yapmaya çalıştığı dizaynın bölge ülkelerini rahatsız ettiğini bilmeli. Bush’un hesapları bu savaşı körüklüyor. Irak krizinin ardında petrol rezervlerini kontrol amacı var. Olası bir operasyonun ardından Irak’ta uzun süreli bir kaos doğarsa bölge ülkelerinin hepsi bundan etkilenir.’ 
     Beşar’ın bu uyarısı üzerine Başbakan Gül, Pandora’nın kutusu açılmamalı’ diyerek Irak’ın dağılmaması mesajını veriyor. 
     BM silah denetçilerinin Irak’taki mesaisi’nden umulan sonucun çıkmayacağı anlaşıldıkça, Bush yönetiminin asıl niyeti de ortaya çıkıyor. 
     Kitle imha silahları, Irak’ta Saddam’sız’ rejim arayışı. Bunlar 21’inci yüzyıldaki Amerikan müdahaleciliği’nin asıl hedefini gizleyemiyor. ABD, Irak bahanesiyle bölgede kalıcı olmaya geliyor. 
     Peki Türkiye stratejik ortağı’ ABD’nin bölgesel hedeflerinin dışında kalabilir mi 
     MGK’nın 26 Ocak’taki BM silah denetçileri raporunun beklenmesi kararıyla hükümet zaman kazandı. Abdullah Gül de bu fırsattan istifade Ortadoğu turuna çıktı. 
     ABD Genelkurmay Başkanı yakında Ankara’da olacak. 
     Hükümet, Pentagon’un beklentisinin aksine Diyarbakır’da on binlerce ABD askerini konuşlandırmaktan yana değil. Üs ve limanlarla ilgili kolaylıklarda da ulusal çıkarlar ve Türk hukuk sistemi geçerli olacak. Amerikan kuvvetleri Kuzey Irak koridorunu kullansa bile kuzeyden cephe açılmayacak. 
     Erdoğan - Gül yönetiminin, 12 Aralık Kopenhag zirvesi öncesinde ABD’ye yeşil ışık’ yaktıkları günlere oranla şimdi daha temkinli oldukları gözleniyor. 
     Ancak 26 Ocak’ı izleyen günlerde ABD’nin, BM kararı olmaksızın Irak’a saldırması halinde ne yapılacağı hala belirsiz. 
     Türkiye de ABD ile birlikte hareket edecek mi 
     TBMM bu gelişmeleri neden hala genel görüşme’ konusu yapmıyor. Pandora’nın kutusu’sun açılması mı bekleniyor 
     
     







Türkiye’de modern tarihçiler 


Aşk üzerine 


Ankara Şam Tahran üçgeni 


108’inci Kongre siftah yaparken... 


Kıbrıs 2003 Kıbrıs 1964 


Gül’ün Ortadoğu turu 


Biz artık daha çok yokuz 


Borsalardaki düşüşler 2003’te de sürecek mi 


Enflasyon yüzde 29.7 Tüketici fiyat artışı yüzde 45 


</TEXT>
</DOC>
