<DOC>
<DOCNO> 143904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun81.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Başbakanlığı'nda şarbon paniği 
</HEADLINE>
<TEXT>

     KKTC Başbakanı Derviş Eroğlu'na gönderilen bir mektuptan çıkan şüpheli tozla ilgili tedbir ve çalışmalar devam ediyor. 
     Mektuptaki toz, ''şarbon'' olabileceği şüphesiyle, kimyasal maddelere karşı koruyucu kıyafetler giyen KKTC Sivil Savunma Teşkilat Başkanlığı'na bağlı ekipler tarafından alınarak, tahlil için BM Barış Gücü'ne verilmişti. 
     Başbakanlık Basın ve Halkla İlişkiler Müdürü Metin Beyoğlu, yaptığı açıklamada, şüpheli tozla ilgili bulguların yarın öğleye doğru alınabileceğini söyledi. 
     Şüpheli tozdan alınan bir miktar örneğin yarın Türkiye'ye de gönderileceğini açıklayan Beyoğlu, ''Taşıma için özel yöntemler lazım, orda bağlantı kurmak lazım, birilerinin karşılaması lazım, yarın olacak'' dedi Metin Beyoğlu, Başbakanlık'ta görevli ve şüpheli tozla ilk temas eden iki kişinin tedbir amacıyla hastanede kontrol altında tutulduğunu belirterek, bu kişilerde herhangi bir belirti olmadığını, sadece tedbir amacıyla hastanede tutulduğunu söyledi. Beyoğlu, bu kişilere koruyucu aşı yapıldığını kaydetti. 
     Başbakan Derviş Eroğlu'na, bugün, Gazimağusa'dan gönderildiği tesbit edilen bir mektubun içinden şüpheli toz çıkmış, tozun ''şarbon'' olabileceği şüphesiyle zarfın açıldığı bölge kordon altına alınmıştı. 
     





</TEXT>
</DOC>
