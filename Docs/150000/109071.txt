<DOC>
<DOCNO> 109071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/spor/spo20.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Gençler berabere 
     PAF Ligi maçında Beşiktaş ile Trabzonspor 3 - 3 berabere kaldı. Ayazağa Yusuf Tunalı sahasındaki maçın ilk yarısını ev sahibi ekip 3 - 1 önde kapamasına rağmen, Trabzon ikinci 45 dakikada eşitliği sağladı. Beşiktaş’ın gollerini Ali 2 , Erkan kaydetti, Ercan ise kendi kalesine attı. Trabzon’un sayıları Hacı ve Cemre’den geldi. Fotoğraf Cengiz Malgır 
     
     Üsküdar ezdi, geçti 
     BAYANLAR Hentbol Süper Ligi dün oynanan maçlarla start aldı. Üsküdar Belediyesi, Karşıyaka karşısında çok rahat bir oyun çıkardı ve sahadan 47 - 12 galip ayrıldı. Diğer sonuçlar ise şöyle Zonguldak Telekom - İstanbulspor 36-33, Kastamonu Gençlik - Osmangazi Ünv. 27-19, İzmir B.B. - TMO 14 - 43. Anadolu Üniversitesi - Ödemiş Belediye maçında ise Ödemiş sahaya çıkmadı. 
     
     Ted Open’ın kralı Luka 
     AKBANK Private Banking’in sponsorluğunda düzenlenen 54. Uluslararası TED Open Tenis Turnuvası’da erkeklerde Çek Petr Luka mutlu sona ulaştı. Luka finalde Fransız Nicolas Thomann’ı 2-0 yenerek şampiyon oldu. Final maçından sonra düzenlenen ödül törenine İstanbul Büyükşehir Belediye Başkanı Ali Müfit Gürtuna ve kızı Zehra ile birlikte sanatçı Hülya Avşar da katıldı. Bu arada seyirciler arasında yapılan çekiliş sonunda 5 kişi 2003 Wimbledon Tenis Turnuvası’na bilet kazandı. 
     
     Okan’dan lige iyi başlangıç 
     İTALYA Ligi’nde Inter, Reggina’yı deplasmanda son saniyelerde attığı golle 2-1 yendi. Maça ilk on birde başlayan Okan, 70. dakika forma giydi. Inter 6’da Vieri ile öne geçti. Ev sahibi takım 90 1’de penaltıdan Nakamura ile eşitliği yakaladı. 90 3’te Recoba geceye son noktayı koydu. Öte yandan Tutto Sport Gazetesi, Emre’nin Torino yolunda olduğunu iddia etti. 
     
     Hakemin acı sonu 
     URUGUAY’DA bir futbol hakemi, maç sırasında uğradığı saldırı sonucu hayatını kaybetti. Las Piedras kentinin takımları arasında oynanan maçta, sahaya dalan öfkeli bir taraftar, kırmızı kart gösteren hakem Carlos Raul de Leon Acosta’nın başına demir çubukla vurarak ölümüne yol açtı. 
     



 SPOR 
































</TEXT>
</DOC>
