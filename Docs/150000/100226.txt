<DOC>
<DOCNO> 100226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/siyaset/siy08.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’dan seçim yatırımı’ 
</HEADLINE>
<TEXT>

Milli Eğitim Bakanı Tekin, ilk icraat olarak seçim bölgesi Kırklareli’ne 7 TIR dolusu eğitim malzemesi gönderdi ve ekledi "Bu, sadece size"... 
     GÖKHAN KOYGUN Kırklareli DHA 

     Yeni Milli Eğitim Bakanı Necdet Tekin, seçim bölgesi Kırklareli’ne 7 TIR dolusu eğitim malzemesi göndereceğini belirterek, "Bu yardımı sadece Kırklareli’ne yapıyorum" dedi. Seçim bölgesi Kırklareli’nin ilçelerine dün ziyaretlerde bulunan Tekin, kente 7 TIR dolusu eğitim malzemesi göndereceğini açıkladı. Pehlivanköy ilçesinde kaymakamlık, belediye, ilçe milli eğitim müdürlüğü ve çok amaçlı liseyi ziyaret eden Tekin, "Kırklareli’ndeki liselere dağıtılmak üzere bilgisayar, bilgisayar masası, faks, fotokopi makinesi ve çeşitli eğitim malzemelerinden oluşan 7 TIR dolusu malzeme hazırlattım. Bu TIR’lardan 5’i yola çıktı, 2’si de birkaç gün içinde yola çıkacak. Bu yardımı sadece Kırklareli’ne yapıyorum. Malzemeleri çocuklarımıza veriyoruz. Konunun siyasetle ve partilerle ilgisi yoktur. Benden bir isteyin, ben size iki vereceğim" diye konuştu. 
     



 SİYASET 



















</TEXT>
</DOC>
