<DOC>
<DOCNO> 128885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sondun07.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de ikinci kez sahaya sıçan atıldı... 
</HEADLINE>
<TEXT>

     ABD Profesyonel Basketbol Ligi'nde NBA , geçen hafta oynanan iki maç sırasında seyirciler sahaya sıçan fırlattı. 
     Salt Lake City'de geçen Cumartesi günü Utah Jazz ve Philadelphia 76ers arasında oynanan maçta Utah oyuncusu Karl Malone'nin serbest atış kullandığı sırada, ayağına ölü sıçan fırlatıldı. Bir Utah oyuncusunun tekmeleyerek saha dışına ittiği hayvanı, antrenör yardımcılarından biri çöp kutusuna attı. 
     Utah pivotu Greg Ostertag, maçın ardından ''Keşke yanımda tüfeğim olsaydı, onu havada vururdum'' dedi. 
     Phoenix'de de 3 gün önce, yine bir Philadelphia 76ers maçının son dakikasında, bu kez canlı bir sıçan, izleyiciler tarafından sahaya fırlatıldı. Kısa bir paniğin ardından temizlik görevlileri hayvanı sahadan çıkardı. 
     Philadelphia'nın oyun kurucusu Eric Snow, ''Umarım bu moda haline gelmez. Birileri yaralanmadan bunun durdurulması lazım'' diye konuştu. 
     





</TEXT>
</DOC>
