<DOC>
<DOCNO> 108623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yasam/yas04.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
En bilimsel hırsız çetesi 
</HEADLINE>
<TEXT>

Üç meyve hırsızı’ bilimsel çalışmalar için üretilen avokadoları çalarken yakalandı 
     Veysel Pekince ANTALYA AA 

     Antalya’daki Narenciye ve Seracılık Araştırma Enstitüsü’nün bahçesinden, bilimsel çalışmalarda kullanılmak üzere üretilen avokadoları çalan 3 kişi yakalandı. Polisin suçüstü yakaladığı S. Ş. , Ü.K. ve A.T. adlı zanlılar suçlarını kabul ederken, çaldıkları avakadoları tanesi 250 bin liradan sattıklarını itiraf etti. Nöbetçi mahkemeye çıkarılan sanıklardan S.Ş. ve Ü.K. tutuklanırken A.T. serbest bırakıldı. 
     
     "Çalışmalar aksıyor" 
     Hırsızlık olaylarından sonra güvenlik önlemlerini arttırdıklarını, 15 olan güvenlikçi sayısını 20’ye çıkarttıklarını belirten Enstitü Müdür Vekili Veysel Pekince, şunları söyledi "Avakado Türkiye’ye yeni giren bir meyve. Bu nedenle gerekli incelemeleri yaparak hangi iklim şartlarında daha iyi sonuç alabileceğimizi araştırıyoruz. Avakadolar çalınınca çalışmalarımız aksıyor, laboratuvar sonuçları karışıyor" 



 YAŞAM 















</TEXT>
</DOC>
