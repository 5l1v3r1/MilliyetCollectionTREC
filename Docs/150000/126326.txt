<DOC>
<DOCNO> 126326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yazar/pulur.html </URL>
<DATE> 2002/12/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Güçleri yettiği gün üçünü de yiyecekler 
</HEADLINE>
<TEXT>

     TAMAM anlaşıldı, güçleri yeterse, üçünü de yiyecekler... 
     Biri Fenerbahçe’nin teknik direktörü Oğuz Çetin, diğeri piyanist Fazıl Say, üçüncüsü de Kıbrıs Türklerinin Cumhurbaşkanı Rauf Denktaş... 
     Peki niye 
     Bizim toplum bir kesimine bu kadar "eksra larj" gelir de ondan birkaç numara büyük... 
     
     OĞUZ Çetin de bunlardan biri... 
     Fenerbahçe’nin kaptanıyken, taraftarın taktığı "imparator" unvanını hiç şımarmadan, kimseye küfretmeden, itişip, kakışmadan taşımış, şampiyon olduklarının ertesi günü hodgam ve nadan bir el tarafından takımdan uzaklaştırılmasını hiç konuşmamış, hep Fenerbahçe’ye dönmek hayaliyle yaşamış, kulübünden kopmamıştır. 
     Bütün bunlara ilaveten bir televizyon programında kendisi için "sinsi, içten pazarlıklı" diyen birinin "Sana Oğuz diyebilir miyim " sorusuna 
     "Hayır, diyemezsiniz, ben Fenerbahçe’nin teknik direktörü Oğuz Çetin’im " karşılığını vermiştir. 
     Hepsi bir yana, bu bile, Oğuz Çetin’in "yenmesi" için yeter, şuç delilidir, bazılarının böyle kişiliklere hiç tahammülleri yoktur. 
     
     PİYANİST Fazıl Say da "yenmeye" mahkumdur. 
     Çünkü fincancı katırlarını ürkütmüş, onların çizdiği çerçevenin dışına çıkıp, kendi doğrularını söylemiştir. 
     Olmaz öyle şey 
     Hele hele, konserlerinde çalan cep telefonlarını susturmayanların diline dolaması... 
     "Halkın, beni yanlış yerde alkışlamasını, onların cep telefonlarına tercih ederim" demesi. 
     
     YA Rauf Denktaş 
     Onun günahı belli, bazıları cezasını çoktan kesmiş... 
     Sanki Kıbrıs’ın bugünkü hali meydanda, sanki her şeyin sorumlusu Denktaş... 
     Lozan Konferansı yarıda kesildiği zaman İsmet Paşa’ya sormuşlar 
     "Ne oldu " 
     "Esir olmamızı istediler, kabul etmedik " 
     Denktaş’ı niçin "yemeye" uğraşıyorlar, bir düşünsenize. 
     
     







Psikolojik faktör 


Zaten iki tane kalmıştı onları da dün kestiler 


Kara gücü sakıncalı’ 


Bir de ABD askerlerini dinleyin... 


Güçleri yettiği gün üçünü de yiyecekler 


Amerikan askeri meselesi 


Aşk fiyatlı’ bir hediyedir 


Latin Amerika dramından dersler 


Satın alma gücü paritesiyle kişi başı milli gelirimiz 6 bin dolar 


Erdoğan gelince Gürtuna iptal 


</TEXT>
</DOC>
