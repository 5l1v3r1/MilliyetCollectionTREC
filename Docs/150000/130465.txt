<DOC>
<DOCNO> 130465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/spor/spo07.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTALIK KARIŞTI 
</HEADLINE>
<TEXT>

50 dolara maç yöneten Ruslar’ı hakem olmamakla suçlayan Antalya Şubesi Başkanı Adnan Şeker kaş yapayım derken adeta göz çıkardı 
     CEMAL ERSEN 

Faksla itiraf      MİLLİYET’İN Antalya’da kamp yapan takımların, özel maçlar için 1 milyar isteyen Türk hakemler yerine 50 dolara maç yöneten Rus hakemleri tercih ettiği haberi büyük yankı uyandırdı. Haberimize yanıt veren FFHGD Antalya Şubesi Başkanı Adnan Şeker, ilginç iddialarda bulundu. Şeker, Türk hakemlerin 100 dolara maç yönetmeye talip olduğunu açıkladı, Ruslar’ın ise sahte kokart taktığını belirtti. 
     
     MHK ayaklandı 
     ADNAN Şeker’in faksını inceleyen MHK, adeta şoke oldu. Yetkililer, hakemlerin yönettikleri maçlarda lig statüsü fiyatlarını alması gerektiğini, 100 dolara maç yönetmelerinin yasal olmadığını belirtti. Özel fiyat karşılığında maç yönetildiğini itiraf eden Şeker, Merkez Hakem Komitesi tarafından sert bir dille uyarıldı. Konu Antalya Büro temsilcisi Sadık Deda’ya da iletildi. 
     
     FIFA’ya şikayet 
     GENÇLERBİRLİĞİ ile Schinnik arasındaki maçı yöneten Rus hakemlerin gerçek FIFA kokartı taşıdıkları, Zhokov Andrei’nin ise ülkesinin en kıdemli ismi olduğu belirlendi. MHK yetkilileri hakemlerin FİFA’nın izni olmadan para karşılığı maç yönetmelerinin suç olduğunu ve kendilerini resmi bir yazı ile salı günü FIFA’ya şikayet edeceklerini kaydetti. 
     



 SPOR 


























</TEXT>
</DOC>
