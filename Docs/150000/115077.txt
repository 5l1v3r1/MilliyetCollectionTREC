<DOC>
<DOCNO> 115077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/soneko28.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank Genel Müdürlüğü'ne atama... 
</HEADLINE>
<TEXT>

     Halkbank Genel Müdürlüğü'ne, murahhas aza Necdet Şenkal atandı. 
     Kamu Bankaları Ortak Yönetim Kurulu Başkan Vekili Özcan Atalay imzasıyla yapılan yazılı açıklamada, Genel Müdür Emel Çabukoğlu'nun, ''ailesel nedenlerle, bundan böyle yaşamını ikametgahının bulunduğu İstanbul'da sürdürmek istemesinden'' dolayı, genel müdürlük görevinden ayrıldığı vurgulandı. 
     Açıklamada, bu gelişme üzerine Banka Yönetim Kurulunun dün gerçekleştirdiği olağanüstü toplantısında, ana sözleşmenin kendisine verdiği görev ve yetki sorumluluğu çerçevesinde, Murahhas Aza Necdet Şenkal'ı banka genel müdürlüğüne oybirliği ile seçtiği ifade edildi. 
     Bu arada yeni genel müdür Necdet Şenkal'ın, daha önce Sınai Kalkınma Bankası'nda genel müdür yardımcısı olarak görev yaptığı, daha sonra Halkbankası'na Yönetim Kurulu üyesi ve Murahhas Azası olarak atandığı ve deneyimli bir bankacı olduğu kaydedildi. 
     





</TEXT>
</DOC>
