<DOC>
<DOCNO> 143568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yasam/yas01.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İlayda kel oldum’ çığlığıyla uyandı 
</HEADLINE>
<TEXT>

Saçlarını teleskiye kaptıran İlayda’nın saçları yine çıkacak ancak doktor annesi Sonay Yılmaz, hesap sormaya kararlı 
     NESLİHAN CUYAR İstanbul 

Bakıcısı dövüyordu5.5 yaşında talihsiz bir kazayla gündeme gelen İlayda’nın 11 aylıkken de bakıcısı tarafından dövüldüğü ortaya çıktı. Annesi "İlayda o zaman ufaktı ama ne zaman bakıcısını görse kapıyı itiyordu. Şüphelendim. Evin içine kamera koydum. Yaşlı bir kadındı. Beni güle oynaya uğurladıktan sonra İlayda’yı dövüyor, sürekli azarlıyordu. 3 ay bakmıştı İlayda’ya. Akıl hastasıymış. Daha sonra emniyete başvurmuştuk" dedi. 

     Beykoz Polonezköy’deki çim kayağı pistinde, saçları teleski’ adı verilen aletin halatına takılan 5.5 yaşındaki İlayda Aydoğan, saçlarını kaptırmanın dehşetini yaşıyor. Gece ağlayarak "Kel oldum" diye uyanan İlayda’nın doktor annesi Sonay Yılmaz, sorumlular hakkında hukuk mücadelesine başlayacağını açıkladı. 
     Babasıyla pazar günü çim kayağı pistine giden İlayda’nın teleski aletinin makarasına sıkışan sağ tarafındaki saçları kopmuş, kafası yaralanmıştı. Saç kökleri kafa derisinde kaldığı için birkaç yıl içinde eski görünümüne kavuşacak olan İlayda’nın uğradığı kazayla ilgili Beykoz Cumhuriyet Savcılığı, Adli Tıp raporu isteyerek soruşturma başlattı. 
     
     Saçım çıkmayacak’ 
     Göztepe SSK Hastanesi’nde müşahede altında tutulan İlayda ise, hastane odasında kucağından ayırmadığı oyuncağıyla oynarken, kaza sırasında canının çok yandığını ve ağladığını anlatıyor. 
     Beyin ve sinir cerrahisi uzmanı anne Sonay Yılmaz da, kızının gece uyandığında, elini kafasına götürerek, "Ben kel oldum. Saçım çıkmayacak" diye gözyaşı döktüğünü söylüyor. 
     Şimdilik kızının saçının çıkmaması gibi bir tehlike olmadığını vurgulayan Yılmaz, İlayda’nın bir yıl önce boşandığı Alp Aydoğan’la sık sık zaman geçirdiğini söyledi. 
     İlayda’nın 3 yaşından bu yana kayak yaptığını söyleyen Yılmaz, "Genelde fırsat buldukça Uludağ’a giderdik. İlayda anaokulunda sunulan paket program doğrultusunda geçtiğimiz yıl Beykoz’daki kayak merkezine yazılmıştı. Bu yıl ilk kez pazar günü gitti ve başına bu korkunç olay geldi" diye konuştu. 
     
     Pist görevlisi bekçiymiş 
     Kazanın ardından kayak merkezi yetkililerini de suçlayan Yılmaz, şunları söyledi "Olayın ardından pist görevlisi olarak bulunan kişinin aslında bekçi olduğunu öğrendik. Ayrıca kimse arayıp geçmiş olsun’ bile demedi. Kızımız yaşıyor ama yarın bir başkası da aynı felaketle karşılaşabilir. Üstelik oranın kurallarına göre, çocuklar piste girdiği andan itibaren sorumluluk merkez yetkililerine ait ama kimse ilgilenmedi." 
     Çim kayak pistine genelde anaokulu öğrencilerinin gittiğini de belirten Sonay Yılmaz, "Mücadelemiz asıl şimdi başlıyor. Tüm anaokullarına faks geçeceğim. Çocukların canının tehlikeye atılmasına göz yumamayız. Sorumluların cezalandırılmasını istiyorum. Ayrıca tazminat davası da açacağız" dedi. 
     
Uzman görüşü      İlayda’nın ilk muayenesini yapan Yrd. Doç. Dr. Alev Üner, küçük kızın saçlarının eskisi gibi uzayacağını belirterek, şu bilgileri verdi 
     "İlayda’nın saçlarında 10 cm.’lik kayıp var. Beyin kabuğu üzerinde doku tahribatı görülebilir. Kafatasındaki kanamanın dışında küçük bir kanama daha tespit ettik. İlerleyen yaşlarda epilepsi sara benzeri bir durumla karşılaşma ihtimali var. Yine de kanama odakları hareket merkezleri üzerinde olsaydı bugün İlayda için çok farklı şeyler konuşuyor olurduk. Kol ya da bacaklarından birini hareket bile ettiremeyebilirdi. Hatta böylesi bir durumda boynunun kırılmaması bile mucize. İlayda kesinlikle çok şanslı.." 
     
     



 YAŞAM 














</TEXT>
</DOC>
