<DOC>
<DOCNO> 145342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur10.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ile ABD, Türk askerinin Kuzey Irak'a girişi için anlaştı 
</HEADLINE>
<TEXT>

     Türkiye ve ABD arasında sürdürülen müzakerelerde, Türk askerinin kuzey Irak'a sınır güvenliğini koruma ve insani amaçlı girmesi konusunda anlayış birliğinin sağlandığı bildirildi. 
     ABD Başkanı George W. Bush'un Irak danışmanı Zalmay Halilzad Dışişleri Bakanlığı'na gelerek, Müsteşar Yardımcısı Büyükelçi Ali Tuygan ile görüşmeye başladı. 
     ABD heyetinde, ABD'nin Ankara Büyükelçisi Robert Pearson ve General Colby Broadwater da yer alıyor. 
     Edinilen bilgiye göre, Türk askerinin kuzey Irak'a girmesi konusunun detaylı olarak ele alındığı görüşmelerde, Türk askerinin sınır güvenliğini koruma ve insani amaçlı bölgeye girişi konusunda anlayış biriliğine varıldı. 
     Amerikan ve Türk heyetleri arasında sürdürülen müzakerelerde, Türk askerinin kuzey Irak'ta ne kadar ilerleyeceği, eşgüdümün nasıl olacağı ve asker sayısı gibi konular üzerindeki değerlendirmeler devam ederken, Ankara tüm bunların belirtildiği teknik bir belge hazırlanmasını istedi. 
     Diplomatik kaynaklar, görüşmelerle ilgili olarak, ''detaylar ne olursa olsun prensipte bir anlaşma sağlandı'' görüşünü dile getirirken, Halilzad ile bir anlaşma sağlanmasının ardından kuzey Irak'taki Kürt gruplar ile de temasa geçileceğini kaydettiler. 
     Bu arada, ABD'nin Türkiye'den üs kullanma konusunda şu ana kadar bir talepte bulunmadığı öğrenildi. 
     
     HANGİ ŞARTLARDA UZLAŞILDI 

     Milliyet Gazetesi Ankara bürosunun aldığı bilgilere göre şu noktalarda uzlaşma sağlandı. 
     1 Kuzey Irak'ta bulunacak Türk askerinin sayısı 6 bini aşmayacak. 
     2 Türk birlikleri sınırdan en fazla 20 kilometre içeri girecek 
     3 Gönderiecek üç tugaydan sadece biri zırhlı birlik olacak 
     4 Bölgedeki olağanüstü durum bitince Türk Silahlı Kuvvetleri geri dönecek 
     




</TEXT>
</DOC>
