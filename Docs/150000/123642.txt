<DOC>
<DOCNO> 123642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/guncel/gun02.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık, özel hücrede... 
</HEADLINE>
<TEXT>

Üsküdar Adliyesi’ne polis koruması eşliğinde getirilen Özçelik, çıkarıldığı mahkemece tutuklandı 
     ERDAL KILINÇ, HALUK ATALAY 

     Ümraniye sapığı olduğu gerekçesiyle gözaltına alınan Yaman Özçelik 34 , tutuklanarak Kartal Cezaevi’ne gönderildi. 
     İşlemlerinin tamamlanmasının ardından, gözaltında tutulduğu Asayiş Şube Müdürlüğü’nden dün saat 14.30’da çelik yelekli olarak çıkarılan Özçelik, "Akrep" adlı zırhlı araca bindirilerek polis konvoyu eşliğinde Üsküdar Adliyesi’ne götürüldü. 200 polis adliyeyi kordon altına aldı. Özçelik’in işlemleri sürerken, "Yunuslar" olarak adlandırılan motosikletli polis timlerinden 50 polis, adliye önünde görev aldı. İşi olanlar dışında hiç kimse adliyeye yaklaştırılmadı. 
     Savcı Durmuş Yargı tarafından, 15 tecavüz ve tecavüze teşebbüs olayıyla ilgili 3.5 saat sorgulanan Özçelik, tutuklanma istemiyle Üsküdar Nöbetçi 2. Sulh Ceza Mahkemesi’ne sevk edildi. Özçelik, mahkemedeki ifadesinin ardından tutuklanarak Kartal Cezaevi’ne gönderildi. Özçelik’in tek kişilik bir odada tutulacağı öğrenildi. 
     
     Hepatit B’liyim diye uyarmış 
     Bu arada Özçelik’in, Asayiş Şube Müdürlüğü’nde bulunduğu sırada, iki yıl önce kendisine Hepatit B teşhisi konulduğunu söylediği, kurbanlarına da dikkatli olmaları için uyarıda bulunduğu kaydedildi. 
     
Minik S.N. dehşeti anlattı      Sapığın kurbanlarından S.N., yaşadığı dehşet dolu dakikaları polise şöyle anlatmıştı "Ekmek almak için dışarıya çıktığımda, ismini bilmediğim biri yanıma gelerek, Babana 80 milyon borcum var. Onu sana versem götürür müsün ’ diye sordu. Paranın inşaatta olduğunu söyleyerek, Birlikte gidelim’ dedi. Ormanlık bir alana geldiğinde çok korktum. İnşaat ve insan yoktu. Bana üzerimi çıkarmamı yoksa öldüreceğini söyledi. Bağırmaya başladım. Bir eliyle ağzımı kapattı, diğeriyle üstümü çıkartmaya çalıştı. Bana tecavüz ettikten sonra ormanda bıraktı." 
     



 GÜNCEL 















</TEXT>
</DOC>
