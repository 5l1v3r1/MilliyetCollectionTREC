<DOC>
<DOCNO> 125085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/guncel/gun10.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalıntı plaketler müzayededen çıktı 
</HEADLINE>
<TEXT>

Evinden çalınan Osmanlı dönemine ait iki plaketi, katalogda gören bir işadamının başvurusu üzerine düzenlenen operasyonda 3 kişi yakalandı... 
     ELVAN EZBER İstanbul 

     Müzayedede satışa sunulmak istenen Osmanlı döneminden kalma iki plaketin çalıntı olduğu, kataloğu inceleyen bir işadamı sayesinde ortaya çıktı. Plaketlere el konurken, 3 kişi gözaltına alındı. 
     Polise geçen hafta başvuran bir işadamı, Sarıyer’deki evinden çalınan, 1916 - 1917 döneminde İzmir’deki bir spor kulübüne verilen iki plaketi, Antik A.Ş.’nin pazar günü düzenleyeceği müzayedenin kataloğunda gördüğünü söyledi. 
     Bunun üzerine harekete geçen polis, plaketi satan iki ve satın alan bir kişiyi gözaltına aldı. Antik A.Ş.’nin sahibi Turgay Artam, "Cuma günü plaketlerin çalıntı olduğu ortaya çıkınca polise teslim ettik. Metalden yapılan plaketleri bize getiren kişi faturasını da getirmişti. O yüzden biz de sergileyecektik" dedi. 
     



 GÜNCEL 
















</TEXT>
</DOC>
