<DOC>
<DOCNO> 141804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/soneko04.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazineden dolar tahvili ihalesi... 
</HEADLINE>
<TEXT>

     Hazine, bu hafta gerçekleştireceği 564.5 trilyon liralık iç borç geri ödemesisinin finansmanı amacıyla yarın, 546 gün vadeli dolar tahvili ihalesi gerçekleştirecek. 
     Hazine'nin yarınki ihalede ihraç edeceği dolar cinsinden iskontolu tahvillerin vadesi 12 Mart çarşamba günü başlayacak, geri ödemesi ise 8 Eylül 2004'te yapılacak. 
     İhaleden sonra piyasa yapıcılığı sistemi çerçevesinde değişim işlemi de gerçekleştirilecek. Hazine'nin daha önce ihraç ettiği 4 Mart, 9 Temmuz, 20 Ağustos, 24 Eylül, 22 Ekim 2003 ile 14 Ocak ve 25 Şubat 2004 geri ödemeli döviz cinsinden iskontolu tahvillerle değişim yapılacak. 
     
     GERİ ÖDEME 

     Hazine, bu hafta 564.5 trilyon liralık geri ödemede bulunacak. Bu ödemelerin 544.6 trilyon liralık bölümü 12 Çarşamba günü gerçekleştirilecek. Bunun da 375.3 trilyonunu kamu kurumları, kamu bankaları ve TMSF'ye ihraç edilen senetlerin ödemeleri, 169.3 trilyonunu ise piyasaya yapılacak ödemeler oluşturuyor. Hazine, 15 Mart Cuma günü de 9.9 trilyon liralık geri ödemede bulunacak. 
     





</TEXT>
</DOC>
