<DOC>
<DOCNO> 133535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/guncel/gun06.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayrünnisa Gül Strasbourg’ta Milliyet’e anlattı 
</HEADLINE>
<TEXT>
Abdullah Bey’e yük olmuyorum’ 
"Korumasız ve şoförsüz dolaşmaya çıkarım" diyen Başbakan’ın eşi, "Kendi işimi kendim yapmışımdır. Böyle olmasa, Abdullah bey bu kadar başarılı olur muydu" diye soruyor 
     ELÇİN ERGÜN Strasbourg 

     Başbakan Abdullah Gül’ün eşi Hayrünissa Gül, eşinin görevi nedeniyle bulunduğu Suudi Arabistan’da kadınların bazı haklarının sınırlandırıldığını belirterek, "Kadınların araba kullanmasına izin verilmiyor. Cidde’yi severim ama araba kullanamadığım için orada yaşamak istemem" dedi. 
     Başbakan Gül, Strasbourg’da Türk derneklerile görüştüğü sırada, Hayrünissa Gül, kentin yakınlarındaki Oberne köyünde Milliyet’in sorularını yanıtladı. 
     Her zaman halkın içinde olduklarını ifade eden Gül, özetle şunları söyledi 
     
     Toplantılara biz gideriz Çocuklarımızın veli toplantılarına, başkalarını göndermeyip kendimiz gidiyoruz. Bu yüzden, halkın çektiği sıkıntıların bilincindeyiz. 
     
     Pozitif bir insanım Tayyip Erdoğan’ın eşi Emine Erdoğan’la ilişkilerimiz çok iyi. Ben çok pozitifim, herkesi çok seviyorum. Emine Hanım da çok pozitif. Abdullah ve Tayyip beyler çalışmaları nasıl iyi götürüyorsa, biz de öyleyiz. 
     
     Cidde’de yaşamam 
     Tıp okumak isterdim Lisedeyken tıp veya mimarlık okumak istedim. Ama üniversite sınav sisteminde adalet yok. Geçenlerde ABD büyükelçisinin eşi misafirimdi. Oğulları mühendislik okurken, felsefe okumak istemiş ve bu fakülteye geçmiş. Bu Türkiye’de mümkün değil. 
     Çocuklarımı, kendi okumadığım bölümleri okumak için yönlendirmedim, ama gelecekleri konusunda hedef belirlemelerini sağladım. Hiçbir zaman bu konuda baskı yapmadım. Hepsi de istediği bölümlerde okuyor. 
     
     Cidde’de yaşamam Eşimin daha önce görev yaptığı Cidde’yi çok sevdim. Fakat kadınların araba kullanmasına izin verilmediği için burada tekrar yaşamak istemem. Ankara’da, korumam ve şoförüm olmadan, eskisi kadar sık olmasa da araba kullanıyorum. Hep kendi işimi kendim yapmışımdır. Böyle olmasa, Abdullah bey bu kadar başarılı olur muydu 
     



 GÜNCEL 






















</TEXT>
</DOC>
