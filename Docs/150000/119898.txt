<DOC>
<DOCNO> 119898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/spo04.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba fırtınası 
</HEADLINE>
<TEXT>

Trabzonspor Teknik Direktörü Aybaba dünkü çalışmada yapılan hatalara fena patladı, oyuncularını sık sık azarladı 
     TRABZONSPOR, Ankaragücü maçının hazırlıklarını dün yaptığı tek idmanla sürdürürken, gergin olduğu gözlenen Samet Aybaba sert çıkışlar yaptı. Oyuncularını sık sık azarlayan Trabzonspor Teknik Direktörü, kondisyon çalışması sırasında topa vuran genç Cemre’yi antrenmandan yolladı. Aybaba sinirini çıkaramayınca tüm futbolcularını sert bir dille uyardı. 
     AYBABA, kaleci Petkoviç’in hem hatalı gol yemesine, hem de uzun degaj yapmasına öfkelendi. Aybaba, kaleci antrenörü Hamit Cihan’a, "Söyle Petkoviç’e uzun degaj yapmasın. Zaten saha küçük" diye bağırdı. Tecrübeli hoca, ardından da bir pozisyonda Erman Özgür’e "Biraz hareketli ol, mücadele et, koş" diye çıkıştı. Öte yandan sakatlığı süren Yong yine takımdan ayrı olarak çalıştı. 
     
Kongre öncesi sıcak temaslar      TRABZONSPOR’DA kongre yaklaşırken, başkanlığa adaylığını koyan İskender Önal ile Başkan Özkan Sümer yeniden bir araya geldi. Önal, görüşmede "Ahmet Ağaoğlu ile anlaşırsanız, ben çekilebilirim" dedi, Sümer de, "Sizi bilgilendireceğim" yanıtını verdi. Sümer ile Ağaoğlu önceki gece yaklaşık bir saat görüştü. Ağaoğlu’nun birlikte hareket etmek için Sümer’e bazı şartlar sunduğu öğrenildi. 
     



 SPOR 
























</TEXT>
</DOC>
