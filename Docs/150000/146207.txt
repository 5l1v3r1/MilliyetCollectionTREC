<DOC>
<DOCNO> 146207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/soneko15.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HÜRSİAD'tan, TÜSİAD'a tepki... 
</HEADLINE>
<TEXT>

     Hür Sanayici ve İşadamları Derneği HÜRSİAD Yönetim Kurulu Başkanı Cahit Erbalcı, TÜSİAD Başkanı Tuncay Özilhan'ın açıklamalarını üzüntüyle karşıladıklarını belirterek, ''Tuncay Özilhan'ın kimseyi eleştirmeye hakkı yoktur'' dedi. 
     Erbalcı, yaptığı açıklamada, Türk Sanayicileri ve İşadamları Derneği TÜSİAD adına açıklamalarda bulunan Özilhan'ın, hükümeti eleştirirken kendi adına konuşmasını istedi. Anadolu'da faaliyet gösteren sanayici ve işadamları derneklerinin hükümete desteğinin tam ileri süren Erbalcı, Güneydoğu'da görüştüğü tüm dernek başkanlarının hepsinin de, hükümetin uygulamalarından memnun ve icraatlarını başarılı buldukları şeklinde görüş bildirdiklerini söyledi. 
     Ülke olarak 2. Dünya Savaşı'ndan bu yana yaşanan en zor, en sıkıntılı günlerin ağır yükü altında ezilirken, bir de Irak Savaşı'nın patlak verdiğine dikkati çeken Erbalcı, şöyle dedi 
     ''Bu konumda 59. Hükümetin tek partiden oluşması bizim için şanstır. Hükümet olarak izlediği politika ise içinde bulunduğumuz durumda takip edilecek en iyi yoldur. 
     Krizden en çok etkilenen Anadolu Kaplanları olarak biz, hükümete zaman tanımamıza karşın, TÜSİAD Başkanı Tuncay Özilhan'ın böyle bir açıklama yapması bizleri üzüntüye sevk etmiştir. Eleştirmek en kolay icraattır. İşadamları olarak bize düşen yapıcı olmaktır. Bizlerin başka bir ülkeye gitme gibi şansı yoktur. Ülkemizin dışarıdan para dilenmesini istemiyorsak, ülkeyi sevmek ve sıkıntıların aşılması için elimizden geleni yapmamız gerekir.'' 
     





</TEXT>
</DOC>
