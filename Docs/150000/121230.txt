<DOC>
<DOCNO> 121230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/ekonomi/eko09.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı’ndan ekonomik suç açıklaması 
</HEADLINE>
<TEXT>

     GÖKÇER TAHİNCİOĞLU Ankara 

     Adalet Bakanı Cemil Çiçek, Anayasa Mahkemesi’nin ekonomik suçlara hapis cezası yolunu açan kararı nedeniyle hapse girme endişesi yaşayan binlerce kişiye yasal değişiklik yapılacağı müjdesi verdi. 
     Çiçek, Anayasa Mahkemesi’nin gerekçeli kararını açıklamasının ardından çek ve icra - iflas kanunlarındaki hapis cezası yerine para cezası öngören değişikliklerle ilgili yasa tasarılarını TBMM’ye göndereceklerini söyledi. Bu arada, ekonomik suçlarla ilgili davalara bakan ve bu davaların yargılamasını Anayasa Mahkemesi’nin kararını açıklayacağı tarihe kadar dondurduğunu açıklayan Yargıtay 10. Dairesi, bu kez de, mahkeme gerekçeli kararını açıklayana kadar dosyalara bakmayacağını bildirdi. Daire, davalara bugün bakması halinde 20 bin kişinin cezaevine gireceğini kaydederek, Türkiye genelinde bu suçlardan yargılananların sayısının 1 milyonu bulduğuna dikkat çekti. 
     



 EKONOMİ 


















</TEXT>
</DOC>
