<DOC>
<DOCNO> 127263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/soneko40.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada batak iddiaları... 
</HEADLINE>
<TEXT>

     Park-Raymond James Yatırım Menkul Kıy. A.Ş. Genel Müdürü Cihan Otluçimen, Borsa yatırımcılarından Orhan Suat Öztan'ın aldığı pozisyondan dolayı bir miktar fon açığı oluştuğunu belirterek, ''Olay yargıya intikal etti'' dedi. 
     Öztan'ın kredili aldığı bazı hisselerin bedelini ödeyememesi nedeniyle büyük batak oluştuğu iddialarıyla ilgili olarak açıklama yapan Otluçimen, piyasada ne kadar batak olduğunu bilmediğini belirtti. 
     Otluçimen, ''Orhan Suat Öztan'ın aldığı pozisyondan dolayı aracı kurum ve bankalarda bir miktar fon açığı oluştu. Olay yargıya intikal etti'' dedi. 
     Orhan Suat Öztan'ın kendi aracı kurumlarındaki işlemlerinin kredili işlem olmadığını, işlem teminatının üzerinde ani bir zarar oluşmasından kaynaklandığını ifade eden Otluçimen, rakamın çok önemli olmadığını ancak kendilerinin de yasal olarak haklarını aradıklarını kaydetti. 
     Bu arada, olayla ilgili takip başlattığı bildirilen İMKB Teftiş Kurulu yetkilileri, bu konuda bilgi vermedi. 
     





</TEXT>
</DOC>
