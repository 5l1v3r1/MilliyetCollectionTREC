<DOC>
<DOCNO> 149797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sonspo26.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor İtalya'da... Son maçta hedef galibiyet... 
</HEADLINE>
<TEXT>

     Basketbol Erkekler Avrupa Ligi E Grubu'ndaki 6. ve son maçında, çarşamba günü deplasmanda İtalya'nın Skipper Bologna takımı ile karşılaşacak Ülkerspor, Bologna'ya geldi. 
     Bologna'ya öğle saatlerinde inen Ülkerspor kafilesi, havaalanı personelinin 1 günlük grevi nedeniyle, pasaport işlemlerini yaklaşık 1 saat gecikmeli olarak yaptırabildi. 
     Akşam saatlerinde, karşılaşmanın oynanacağı Hokkaido Bologna Salonu'nda yaklaşık 1,5 saatlik bir antrenman yapan turuncu-yeşillilerde, sakatlığı süren ABD'li oyuncu Blair, salonda tedavi gördü. Blair'ın durumunun maç saatinde belli olacağı açıklandı. 
     Ülkerspor Genel Müdürü Lütfü Arıboğan, E Grubu'ndaki son maçlarında iyi bir mücadele sergilemek için geldiklerini belirterek, iki takımın da iyi durumda olduğunu ve güzel bir maç olacağını ifade etti. 
     





</TEXT>
</DOC>
