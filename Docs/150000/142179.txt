<DOC>
<DOCNO> 142179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yazar/guclu.html </URL>
<DATE> 2003/03/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Genetik, moleküler biyoloji ve Türkiye 
</HEADLINE>
<TEXT>

     Madalyonun görünen yüzü böyle. Ya görünmeyen yüzü Ya gerçekler İşte o biraz farklı. Hele hele Türkiye penceresinden bakıldığında. 
     Genetik, moleküler biyoloji ve biyoteknoloji, DPT, YÖK, TÜBİTAK, hükümetler ve üniversitelerin de desteklediği bir konu. K ğıt üzerinde her şey mükemmel. Ama ya uygulamada, işte o tam içler acısı. 
     Yurtdışına doktora eğitimi için gönderilen gençlerimiz, ya geri dönmüyorlar ya da Türkiye’ye döndüklerine bin pişmanlar. 
     Dünyanın en iyi araştırma laboratuvarlarında, en iyi üniversitelerinde doktoralarını tamamlayıp geldiklerinde, tam anlamıyla yüzüstü bırakılıyorlar. Yapılan masraflar, harcanan emekler, geliştirilen projeler, hepsi boşa gidiyor. Tıpkı diğer pek çok alanda olduğu gibi. 
     YÖK, bu konular ile ilgileneceğine hükümetler ile kayıkçı kavgası peşinde. Hükümetin ise umurunda değil. Olan Türkiye’nin geleceğine oluyor. 
     İşte size hemen her gün bir benzer örneği gelen mektuplardan birisi 
     "Size moleküler genetik ve biyoteknoloji alanında Türkiye’deki eksikler hakkında yazmak istiyorum. 
     Bir yıl önce ABD’den döndüm. YÖK bursu ile gittim ve bitki genetiği konusunda doktora yaptım. Oradaki son teknolojileri öğrendim. Halen yardımcı doçent olarak bir üniversitede, biyoloji bölümünde çalışıyorum... 
     Ne yazık ki Türkiye’nin öncelikli alanlarından birisi olması gereken moleküler genetik, h l göz ardı ediliyor. Proje yapmak için gerekli parayı bulmak hem çok zor hem de çok az veriliyor. Klasik biyoloji ya da ziraatta çalışan insanlar ile aynı kategoride yarışıp projelere maddi destek sağlamak zorunda kalınıyor. 
     Çağın konusu olan moleküler genetik ve biyoteknoloji konusunda uzmanlaşan araştırmacılar, değişik üniversitelere dağıtılıp, tek başlarına başarılı olmaları bekleniyor. 
     Moleküler genetik, bir ekip ve donanım işi. Belli merkezler yaratılarak araştırmacıların buralarda toplanmaları gerekir. TÜBİTAK ve DPT gibi kurumlar biyoteknolojiye öncelik ve destek veriyoruz diyorlar. Ama k ğıt üzerinde kalıyor. Bu konu için ayrı bütçeli bir kurum kurulup proje destekleri buradan sağlanmalıdır. USA’daki NSF ve NIH gibi. Bu konuda ülkemizdeki tıp fakülteleri şanslı. Çünkü döner sermayeleri var. Bizim gibi temel bilimlerde çalışanların ise işi çok zor. İlgilenirseniz çok daha fazla bilgi verebilirim..." 
     Rotasyon adı altında hiçbir altyapısı olmayan köylere uzman doktor gönderdiğimiz gibi yurtdışına bin bir emek ve çok büyük masraflar ile gönderdiğimiz bilim adamlarımıza da yazık ediyoruz. 
     Ankara, kısır tartışmaların ötesine bir an önce geçip geleceğimize yönelik bu çok önemli konularla ilgilenmek zorunda. Yoksa, teknoloji çağından sonra genetik çağını da kaçırmış oluruz ki, bunun da kimseye bir yararı olmaz... 
     Özetin özeti Türkiye, çok önemli adımları zamanında atıyor ama maalesef gerisi gelmiyor .. 
     
     







İktidarın yeni dönemi 


Ağızda pilav pişse benden Tuna kadar yağ... 


Şirin soruyor... 


Tezkere koşturuyor 


Tayyip Erdoğan geri adım mı attı 


Genetik, moleküler biyoloji ve Türkiye 


Turizm liginde en az 10 sıra birden düşebiliriz 


Tepük’ten futbol savaşı’na 


Gerçekten yolun sonu mu 


Haydan gelen, artık huya gidemeyecek 


Cavcav’ın "Nahhh "ı "Maraton" vaizleri 


İstanbullular, Moda’nın katline hayır deyin 


Siyasetin yalnızlığı politikanın kalabalığı 


Chhibber giderayak’ üzdü 


</TEXT>
</DOC>
