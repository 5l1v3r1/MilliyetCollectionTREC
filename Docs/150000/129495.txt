<DOC>
<DOCNO> 129495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun33.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, füze kalkanı oluşturmak için Rusya'ya işbirliği öneriyor 
</HEADLINE>
<TEXT>

     ABD'nin, füze kalkanı oluşturmak için Rusya'ya işbirliği önerdiği bildirildi. 
     Rus İnterfaks ajansının haberine göre, Moskova'daki Amerikan Büyükelçisi Alexander Vershbow, Amerikan önerisinin ''ciddi'' olduğunu belirterek, ''Halklarımızı ortak tehditlerden korumak amacıyla füzesavar füze sistemi geliştirmek için yapılacak işbirliği, her iki ülkenin yararına olacaktır'' dedi. 
     Ajans, Amerikalı büyükelçinin bugün yayımladığı demecin, 30 Aralık'ta verildiğini belirtti, ancak niçin yayın için beklendiğine açıklık getirmedi. 
     Amerikan büyükelçisi, hangi alanlarda işbirliği yapılabileceğinin uzmanlar tarafından araştırılmakta olduğunu da belirtti. 
     Rusya, ABD'nin füze kalkanı oluşturmak amacıyla 1972 Antibalistik Füzeler Antlaşması'ndan ABM çekilmesini sert dille eleştirmişti. 
     Rus lideri Vladimir Putin, ABD'nin kararını ''hata'' olarak nitelemişti. 
     Ajans, Rus yetkililerinin, Amerikan önerisini nasıl değerlendirdiklerine de değinmedi. 
     





</TEXT>
</DOC>
