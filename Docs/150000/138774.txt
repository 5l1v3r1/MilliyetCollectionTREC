<DOC>
<DOCNO> 138774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur06.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İskenderun limanına yeni bir askeri malzeme gemisi yanaştı 
</HEADLINE>
<TEXT>

     TBMM'nin verdiği izin çerçevesinde, askeri üs ve limanlarda gerekli yenileştirme, geliştirme, inşaat ve tevsi çalışmaları sürerken, yerinde hazırlık kapsamında Hatay'ın İskenderun Limanı'na askeri malzeme taşıyan bir gemi yanaştı. 
     İskenderun Limanı'na yanaşan, içinde zırhlı ve tekerlekli araçlar ile mühimmat bulunduğu öğrenilen Norveç bandıralı ''Antares'' gemisi, işlemlerin tamamlanmasının ardından yükünü boşaltacak. Bu amaçla liman alanında çalışmalara başlandığı ve yoğun bir hareketlilik yaşandığı gözlendi. 
     Aynı kapsamda, geçen hafta da NATO tarafından kiralandığı ve ABD'den geldiği bildirilen Ro-Ro gemisi ''Tellus''tan, çok sayıda zırhlı araç ve mühimmat indirilmiş, depo ve limandaki sahaya yerleştirilmişti. 
     





</TEXT>
</DOC>
