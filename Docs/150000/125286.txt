<DOC>
<DOCNO> 125286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/dunya/adun.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Truva Atı’ projesi 
</HEADLINE>
<TEXT>

Kıbrıs Rum Yönetimi, KKTC’yi tamamen devre dışı bırakan bir Kıbrıslı Türklere kolaylık paketi’ hazırladı. Amacın, KKTC Yönetimi’nin direncini kırmak olduğu öne sürülüyor 
     YORGO KIRBAKİ Atina 

     Kopenhag Zirvesi’nde Avrupa Birliği AB üyeliğine kabul edilen Kıbrıs Rum Yönetimi "iyi niyet yaklaşımı" adıyla Kıbrıs Türkleri için bir "kolaylıklar paketi" hazırladı. Rum basınına ayrıntılarıyla yansıyan paketin dün açıklanması beklenirken, Rum Yönetimi Dışişleri Bakanı Yannakis Kasulides, duyurunun ertelendiğini bildirdi. 
     Kopenhag Zirvesi sırasında Rum Yönetimi lideri Glafkos Klerides’in Yunanistan Başbakanı Kostas Simitis ile yaptığı görüşmede kararlaştırılan bu paket, Kıbrıslı Türklere, "Kıbrıs" adı altında AB’ye kabul edilen Rum Kesimi’nin pasaportunu almalarında kolaylıklar sağlıyor, iki kesim arasında ticareti hareketlendiriyor ve Kıbrıslı Türklere güneyde çalışabilme imk nı tanıyor. 
     Rum Yönetimi’nin, hem Kıbrıslı Türkleri çözüm için KKTC Yönetimi’ne daha fazla baskı yapmaya teşvik etmeyi, hem de uluslararası alanda puan toplamayı hedefleyen bu "dostluk taarruzu"nda alınan önlemler, KKTC’yi tamamen devre dışı bırakıyor. 
     Rum Yönetimi Sözcüsü Mihailis Papapetru, önlemlerden bazılarının Bakanlar Kurulu, bazılarının da Rum Parlamentosu’nda onaylanarak yürürlüğe gireceğini söyledi. Önlemler, "Rumlar, KKTC’yi içerden vuruyor" şeklinde yorumlandı. 
     
     Açıklama ertelendi 
     Paketin dün açıklanması beklenirken, Rum Radyosu, Dışişleri Bakanı Kasulides’in erteleme kararını duyurdu. Kasulides, "Bazı faktörlerin dikkate alınması ve AB ile de işbirliği yapılması gereği doğduğunu" ifade ederek, bu konuda nihai kararın alınmasına kadar biraz daha zaman gerekeceğini kaydetti. 
     



 DÜNYA 










</TEXT>
</DOC>
