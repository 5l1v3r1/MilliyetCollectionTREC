<DOC>
<DOCNO> 126452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sontur36.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'te dumandan zehirlenen çocuk öldü... 
</HEADLINE>
<TEXT>

     İzmit'in Bekirpaşa Beldesi'ndeki bir evde çıkan yangında, 1 yaşındaki çocuk dumandan boğularak ölürken, 5 yaşındaki ağabeyi kurtarıldı. 
     Şirinevler Aladağ Sokak 8 numarada Nüfer Gündoğdu'ya ait 2 katlı evin üst kısmında, kurutulmak için asılan çamaşırın soba üzerine düşmesiyle yangın çıktı. 
     Kıvılcımların divan üzerindeki örtü ve halıya da sıçramasıyla büyüyen yangın sırasında, odada bulunan 1 yaşındaki Zeynep dumandan boğularak yaşamını yitirdi. 5 yaşındaki ağabeyi Yunus ise çevreden yetişenler ve itfaiye ekiplerinin çalışmasıyla kurtarılarak Kocaeli Devlet Hastanesi'nde kaldırıldı. 
     İkinci derece yanık tanısı konulan Yunus'un tedavisi sürüyor. Olay sırasında komşusunda olan anne Ayşe ve işyerinde olan baba Nüfer Gündoğdu, güçlükle sakinleştirildi. 
     





</TEXT>
</DOC>
