<DOC>
<DOCNO> 113719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sonspo16.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mendosa, Galatasaray maçında forma giyemiyecek... 
</HEADLINE>
<TEXT>

     Avrupa Şampiyonlar Ligi'nde Galatasaray'ın, 23 Ekim Çarşamba günkü rakibi Belçika'nın Club Brugge'un teknik direktörü Trond Sollied'in kadro dışı bıraktığı Andreas Mendosa, Galatasaray maçında forma giyemeyecek. 
     Teknik direktör Trond Sollied, antrenmanda arkadaşıyla kavga eden Perulu santrfor Andreas Mendosa'yı 3 maç, Yugoslav Bratislav Ristiç'i de 1 maç için kadro dışı bıraktığını belirterek, şöyle konuştu 
     ''Böylece 3 maç ceza alan Mendosa, 23 Ekim Çarşamba günü Avrupa Şampiyonlar Ligi'nde yapılacak Galatasaray maçında forma giyemeyecek. Takımın önemli oyuncularından biri olan Perulu Andreas Mendosa, dün idmanda Bratislav Ristiç ile kavga etti. Ristiç, Mendoza'ın suratına tükürdükten sonra Mendosa, Ristiç'e saldırdı ve 2 futbolcu yumruk yumruğa kavga etti. Ben bu tür olayları tahmin edemem. Böyle davranışlar anında cezalandırılır. Galatasaray maçı çok önemli bir maç ama disiplin benim için ön plandadır'' diye konuştu. 
     Öte yandan Sollied, eski Trabzonsporlu Lange ve Saeternes'in sakat olmasına karşın Trond ve Mendosa'yı oynatmamaya karar verdi. 
     Club Brugge Kulübü Genel Sekereteri Jacques De Nolf, Mendosa'nın bir süredir kulübün içinde huzursuzluk yarattığını ve zaman zaman taraftarlarla da tartıştığını ifade ederek, ''Son olayında Club Brugge'un galip geldiği maçta oyuncularla seyircileri selamlamayı da redetmişti'' dedi. 
     





</TEXT>
</DOC>
