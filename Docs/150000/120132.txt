<DOC>
<DOCNO> 120132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/yazar/cemal.html </URL>
<DATE> 2002/11/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB’den tarih nedir, ne değildir 
</HEADLINE>
<TEXT>

     AKP lideri Tayyip Erdoğan’ın Avrupa turu devam ediyor. Her başkentte, her durakta büyük pazarlığın sihirli ya da anahtar sözcükleri kulağa çalınıyor 
     Kıbrıs’la AB’den tarih... 
     Tayyip Erdoğan, AB liderleriyle yaptığı görüşmelerde haklı olarak hep aynı noktayı vurguluyor 
     "Türkiye’den başka tarih almayan ülke yok. Bu haksızlığın düzeltilmesi lazım. Üstelik Türkiye, tarih almış ülkelerden daha iyi durumda..." 
     Nedir tarih 
     Müzakere tarihi. 
     Yani halen AB’ye aday olan Türkiye ile üyelik görüşmeleri için hangi tarihte görüşme masasına oturulacağı konusu... 
     Bu konu, 12 Aralık’ta Danimarka’nın başkenti Kopenhag’da yapılacak AB zirvesinde ele alınacak. 
     Kafalar karışık AB başkentlerinde. 
     Çünkü Türkiye’nin bazı adımları atıp bu kadar çabuk kapıya dayanacağını ummamıştı Avrupa Birliği. O yüzden 12 Aralık zirvesine bir aydan kısa bir süre kalmış olmasına rağmen henüz orta yerde kesin bir kararlılık yok. 
     Ne çıkabilir Kopenhag’dan 
     Kuliste dört senaryo yazılıyor 
     1 En kötü senaryo... 
     Kopenhag’da Türkiye’ye dönüp diyebilirler ki "Gerekenleri tam yapmadınız bu nedenle dosyanızı belirsiz bir tarihe ertelerken, Güney Kıbrıs’ı da içeri alıyoruz." 
     Buna ihtimal veren yok. 
     2 İkinci kötü senaryo... 
     Tarih konusunda karar vermek için bir tarih belirlemek... Bu senaryo, tarih için tarih diye özetleniyor. Ankara, bu senaryoya sıcak bakmıyor. Ancak, bazı açıklamalarından Tayyip Erdoğan bir koşulla bunun kabul edilebileceğinin işaretini vermiş durumda 
     Kıbrıs’ın üyeliğini de ertelemek... 
     Örneğin, hem Kıbrıs’ın üyeliğinin hem Türkiye’ye tarihin gelecek yıl haziran ayındaki Selanik zirvesi’nde ele almak. Böylece Kıbrıs’ta çözüm için de zaman kazanılabileceği akla geliyor. 
     Atina buna ne der 
     3 Şartlı tarih senaryosu... 
     Şöyle bir karar çıkabilir bu senaryoya göre "Türkiye iyi adımlar attı, Kıbrıs’ta da iyi gidiyor. Şu şu eksikleri de şu tarihe kadar yaparsa, kendisine tarih verilir." Bir başka deyişle tarihi, birtakım koşullarla bir tarihe bağlamak... 
     Yakın ihtimal olarak görülüyor. 
     4 En iyi senaryo... 
     Kopenhag’dan şöyle bir karar çıkması "Eksikleri hala var ama 2004 yılı Mart ayında Türkiye’yle üyelik müzakerelerine oturacağız." 
     Türkiye en çok bunu istiyor. 
     Çıkması kolay değil. 
     Burada anahtar Kıbrıs 
     Büyük pazarlık burada düğümleniyor. 
     Türk tarafı Kıbrıs’ta gerekeni yapar, demokratikleşmeyle ilgili programını olgunlaştırıp takvimini gösterirse, AB de tarih konusunda en iyisini yapmak zorunda kalabilir. 
     Ya yine yapmazsa 
     O zaman Türkiye’nin de AB’ye "Neşen bilir " deme hakkı elbette doğar. 
     Belirtmekte yarar var 
     Türkiye için tarih çok önemli. 
     Çünkü müzakere tarihinin resmiyet kazanması, Türkiye’nin geri dönüşü olmayan biçimde Avrupa yörüngesine oturması demektir. Hem demokratik hukuk devleti, hem aş ve iş açısından bir dönüm noktasını geçmesi demektir. 
     Kısacası 
     Sorumluluk gerektiren bir hesap kitap zamanı Ankara’da... 
     
     







Modernlik’ ve AKP 


"Geçti Bor’un pazarı, sür eşeği Niğde’ye"... 


TKP’den AKP’ye 


Gül’den ve Şener’den izlenimler 


AB’den tarih nedir, ne değildir 


Emlak Vergisi kirayı aştı 


Altın ölçüt 


Gül’ün adı... 


Vatandaşın döviz sevdası çabuk geçmiyor 


AKP’den merkez partisi olur mu 


Abdullah Gül de ziyan olanlardan... 


Gül dönemi 


Pohpohlamada tüm ölçüler kaçıyor mu 


Fatura 40 milyar doları aştı 


Kıbrıslı solcu parti Kofi Annan’ı destekliyor 


</TEXT>
</DOC>
