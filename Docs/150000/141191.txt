<DOC>
<DOCNO> 141191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yazar/sazak.html </URL>
<DATE> 2003/03/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
1914 şartları 
</HEADLINE>
<TEXT>

     İngiliz tarihçi Alan Palmer’in Bir Çöküşün Tarihi’ adlı yapıtından aktaralım 
     Alman yanlıları, eğer Osmanlılar savaşa girmez, Almanlar ve Avusturya - Macaristan savaşı kazanırsa, galiplerin imparatorluğu acımasızca parçalayacağını iddia ettiler.’ 
     1914 başında Sait Halim Paşa hükümeti işbaşındaydı. Padişahın da isteğiyle donanmayı güçlendirmek üzere İngiltere’ye iki gemi sipariş edilmişti. İngilizler, parası ödenen bu gemileri Osmanlı’ya teslim etmeyince devreye Almanlar girer. Goeben ve Breslau adlı iki kruvazöre Osmanlı bayrağı çekilir. Ek olarak 200 milyon İngiliz lirası karşılığı külçe altın sözü verirler.’ 
     Bu para padişah savaş ilan edince Osmanlı Hazinesi’ne geçecektir 
     Tarih tekerrür ediyor 
     Haftalardır, ABD ile birlikte hareket etmeyip savaşın dışında kalırsak, Kuzey Irak’taki Kürt devleti oluşumunu engelleyemeyeceğimiz’ savunuluyor. ABD’nin tek başına’ yapacağı bu savaşa Türkiye’nin de katılması isteniyor. 
     ABD’nin vereceği 8.5 milyar dolarlık köprü kredinin ilk tetik çekildikten sonra Hazine’ye girmesi gerektiği’ hükümetçe ilan ediliyor. AKP lideri Erdoğan’ın sözleri unutulmasın. Ben kasaya giren paraya bakarım.’ 
     Belli ki, ikinci tezkereyi Siirt seçimleri ardından Tayyip Bey Meclis’e sunacak. 
     Başbakan Gül’ün, dış politikasını daha çok Arap ligi’ne odaklaması AKP lideri Tayyip Erdoğan’a Washington nezdinde yeniden prim kazandırdı. Cüneyt Zapsu’nun The New York Times kanalıyla, Beyaz Saray’a ve ABD Dışişleri Bakanlığı’na gönderdiği mesajlar, 9 Mart sonrasında tezkere tamam’ sinyalidir. 
     Genelkurmay Başkanı Hilmi Özkök de, hükümetle aynı görüşteyiz’ diyerek, ikinci tezkereye Meclis yolunu açmakla kalmadı, Gül’ün yerine başbakanlığa hazırlanan Tayyip Erdoğan’ın elini güçlendirdi.’ 
     Birinci tezkere Meclis’ten geçmeyince Türk Silahlı Kuvvetleri’nin Kuzey Irak’taki varlığını dosta düşmana jurnalleyen, Madem Amerika, Irak’a giremiyor bizim ordu da oradan çıksın’ diyen ve ABD Dışişleri Bakan Yardımcısı Marc Grossman’ı devreye sokan çevrelerin de gelinen süreç’te payları var. 
     TBMM, ikinci tezkereyi’ görüşürken, Osmanlı’nın sonunu getiren olayları unutmayalım. 
     Kuzey cephesi açılırsa bu Türkiye’nin de ABD’nin yanında savaşa girmesi’ anlamı taşıyacak. Çünkü ABD, 1441 dışında BM’den yeni bir karar üretmeyecek. Demek ki artık ABD askerlerinin Türkiye üzerinden Kuzey Irak’ta konuşlanacak olmasıyla caydırıcı’ etkiden değil savaş’tan söz etmek gerekiyor. ABD, savaşmaya geliyor 
     Tezkerenin niteliği de değişiyor. 
     TBMM sonuçta savaş tezkeresi’ni oylayacak 
     
     







Kürtler ve asker 


Savaş şarkıları ve dağ başında bir kokoreççi... 


Yarım doktor.. 


Baykal ve tezkere 


Çok parçalı iktidar oyunu 


Önlük, ödev ve çantasız eğitim 


Bunları söylemek Başbakanın göreviydi 


Kim bu adam, kim 


1914 şartları 


Neden kalkınmış tek Müslüman ülke yok 7 


Kötü’ ve daha kötü’ 


Kömür varken gaza para ödüyoruz 


</TEXT>
</DOC>
