<DOC>
<DOCNO> 139538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur37.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ı Bursa'da bekleyen heyet 2,5 saat sonra alandan ayrıldı 
</HEADLINE>
<TEXT>

     AK Parti Genel Başkanı Recep Tayyip Erdoğan'ı karşılamak üzere Uluslararası Yenişehir Havaalanı'na giden Bursa Valisi Oğuz Kağan Köksal ve öteki yetkililer, programın iptal edilmesi üzerine, yaklaşık 2.5 saatlik beklemenin ardından havaalanından ayrıldılar. 
     Vali Köksal, Emniyet Müdürü Reşat Altay, BTSO Başkanı Celal Sönmez ve AK Parti İl Başkanı Mehmet Tunçak'ın yanı sıra kalabalık bir partili grup, Erdoğan'ı karşılamak üzere Uluslararası Yenişehir Havaalanı'na gittiler. 
     Burada yaklaşık 2.5 saat bekleyen grup, programın iptal edildiğine dair bilginin ulaşması üzerine, havaalanından ayrıldı. 
     Vali Köksal, AK Parti Genel Başkanı Erdoğan'ın en kısa zamanda BTSO toplantısına katılmak üzere Bursa'ya geleceğini söylerken, BTSO Başkanı Celal Sönmez de, ''Tayyip Erdoğan'ı inşallah başbakan olarak ağırlarız'' dedi. 
     





</TEXT>
</DOC>
