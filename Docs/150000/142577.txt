<DOC>
<DOCNO> 142577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/guncel/gun08.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutlar kalplerde tükenmedi 
</HEADLINE>
<TEXT>

     YORGO KIRBAKİ Atina 

     Birleşmiş Milletler Genel Sekreteri Kofi Annan, KKTC Cumhurbaşkanı Denktaş ile Rum yönetimi lideri Papadopulos’u ikna edemeyince çözüm umutları söndü. Ancak Yeşil Hat’ta önceki gün yaşanan buluşma, iki tarafın gönlünde umudun sürdüğünü gösterdi. Rum kızı Adria Grigoriu 10 , 3 yıl önce KKTC’li Uğur Yalçın’ın 32 verdiği omurilik sayesinde yeniden hayata bağlandı. Yalçın sayesinde yaşıtları gibi okula gidebilen ve oyun oynayabilen Adria, önceki gün Yalçın ile ilk kez buluştu. Adria, kurtarıcısı olan Kıbrıslı Türk’ü elinde kırmızı gül buketiyle bekledi. Adria’yı öpen Yalçın, "Adria’yı görebildiğime çok sevindim" dedi. Kıbrıs’ta lösemi hastası Türk kızı Jale Sakaoğlu’na 5 uygun omuriliğin bulunabilmesi için de Rum-Türk herkes seferber oldu. Uygun omurilik için 7500 Türk ve Rum, kan örneği verdi. 
     



 GÜNCEL 



















</TEXT>
</DOC>
