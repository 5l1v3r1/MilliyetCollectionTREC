<DOC>
<DOCNO> 133750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/dunya/dun06.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush Oğlum savaş taciri değil 
</HEADLINE>
<TEXT>

     DIŞ HABERLER SERVİSİ 

     Körfez Savaşı sırasında ABD Başkanı olan baba George Bush, şimdiki başkan oğlunun Irak politikalarını savunarak, "Onun savaş taciri olduğu yolundaki iddialar kalbimi kırıyor" dedi. 
     World Affairs Forum adlı kuruluş tarafından devlet adamı olarak uluslararası işbirliğine katkılarından dolayı ödüle layık görülen baba Bush, yaptığı konuşmada, 12 yıl önce Irak lideri Saddam Hüseyin’i neden devirmediğini anlattı. 
     Sözlerinin başında, "Hayat çok acımasız. Saddam h l işinin başındayken bakın ben işsizim" diye espri yapan baba Bush, dünyanın Latin Amerika’da ekonomik istikrarsızlık ve Ortadoğu’da da siyasi belirsizlik sınavlarından geçtiğini söyledi. Baba Bush, Körfez Savaşı’nda önlerinde Saddam’ı devirmek gibi bir hedef olmadığını, uluslararası topluluğun kendilerine sadece Irak’ı Kuveyt’ten çıkarma görevi verdiğini hatırlattı. Bush, "Saddam’ı devirseydik müttefiklerimizin güvenini kaybederdik" diye konuştu. 
     Baba Bush, şimdi aynı görevle karşı karşıya bulunan oğlunun sorunun barışçı yoldan çözümü için elinden geleni yaptığını savundu. 
     



 DÜNYA 















</TEXT>
</DOC>
