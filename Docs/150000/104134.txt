<DOC>
<DOCNO> 104134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/siyaset/siyz1.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     DTP Arayışlarımız sürüyor 
Bayar Baykal da görüşmek istiyor      DTP lideri Mehmet Ali Bayar, 11 Eylül’de milletvekili aday listelerinin YSK’ya verilmesinden sonra seçimin ertelenmesinin gündeme gelebileceği kaygısını dile getirerek, "İkiz kulelere saldırı gibi bir 11 Eylül sendromu yaşanıyor" dedi. DYP ile ittifak görüşmelerine ara verildiğini, YTP ile temasları da yeniden hızlandırdıklarını belirten Bayar, şunları söyledi "DYP’den ayrılma nedenlerinin ortadan kalkıp kalkmadığı konusunda kuşku içindeyiz. Teklif bize DYP’den geldi. Deniz Baykal da DTP ile bir süredir görüşme arzusundaydı. Şartlar değişti, biz arayışlarımızı sürdüreceğiz." 
     
     Sırada Erdal İnönü var... 
Gürkan, bugün YTP’ye katılacak      SALİHA ÇOLAK 

     YTP, CHP lideri Deniz Baykal’la yollarını ayıran SHP kadrolarını transfere devam ediyor. Ercan Karakaş, ardından da SHP’nin eski bakanlarını transfer eden YTP’ye bugün saat 11.30’da da eski Genel Başkanlardan Aydın Güven Gürkan katılacak... Eski CHP lideri Altan Öymen’i de partiye katılması için ikna etmeye çalışan YTP’nin temasa geçtiği bir diğer isim ise Erdal İnönü... Partiye katılımı geri çeviren İnönü’nün YTP’ye "Solda güç birliği için çalışır, bunu gösterir, bunu gerçek-leştirecek bir adres olabilirseniz destek veririm" mesajı gönderdiği öğrenildi. 
     
     Beyaz yıldızlı kırmızı dünya 
YTP amblemini sonunda buldu      Yeni Türkiye Partisi YTP , kurulduğu günden bu yana bir türlü çözemediği amblem sorununa son noktayı koydu. Partinin amblemi, "beyaz yıldızlarla dolu kırmızı dünya" olarak belirlendi. "70 milyon yıldız" sloganıyla, yıldızların insanları simgelediği, dünya görünümündeki yuvarlığın, hem dünya hem de güneş olarak sunulduğu amblem, partinin resmi simgesi olarak belirlenmek üzere gerekli mercilere gönderildi. Amblemi tanıtmak üzere basın toplantısı düzenleyen Genel Sekreter İstemihan Talay, 36 ilde örgütlendiklerini, bu sayıyı 41’e çıkararak Hazine yardımı alabileceklerini bildirdi. 
     
     Okuyan MHP’ dedi 
Erkan Mumcu ANAP’tan ayrılıyor      ANAP’ta kalıp kalmaması yılan hik yesine dönen Isparta Milletvekili Erkan Mumcu’nun ANAP’tan istifa edeceği öğrenildi. Dün ANAP lideri Mesut Yılmaz’la görüşen Mumcu, "Bugün yarın kararımı vereceğim" dedi. Yılmaz da Mumcu’ya görev teklif ettiğini ve kararın kendisine ait oldu-ğunu belirtti. Bu gelişmelerin ardından Mumcu, arkadaşları Muğla Milletvekili Hasan Özyer ve Malatya Milletvekili Miraç Akdoğan ile birlikte Sakarya Milletvekili Ersin Taranoğlu’nun da ANAP’tan ayrılacağı kaydedildi. ANAP’tan ayrılan ve dün MHP lideri Bahçeli ile görüşen Yaşar Okuyan’ın da MHP’ye geçeceği belirtildi. 
     
     Esengün yoklamaya’ takıldı 
Kutan’ın sağ kolu liste sonuncusu      ERZURUM DHA 

     Saadet Partisi SP Erzurum İl Teşkilatı’nda 300 delegenin katılımıyla yapılan aday yoklaması, tam bir deprem etkisi yaptı. Delegeler, SP lideri Recai Kutan’ın "sağ kolu" olan Genel Başkan Yardımcısı ve Erzurum Milletvekili Lütfü Esengün’ü başarısız buldu ve listenin 8. sırasına yerleştirdi. Üç dönemden bu yana milletvekili seçilen Esengün, seçimlerde birinciliği SP İl Başkanı Cemalettin Hınıslıoğlu’na kaptırdı. Hınıslıoğlu’nu Tekin Pınar ile Orhan Deligöz izlerken, milletvekili Aslan Polat dördüncü sırada yer aldı. 
     
     Durmuş taklide başladı 
Çiller bize meee’ diyor      ERHAN GÖGEM Kırıkkale DHA 

     Sağlık Bakanı Osman Durmuş, Abdullah Öcalan hakkındaki idam kararının infazı için Anayasa Mahkemesi’ne gideceklerini söyledi. Durmuş, hükümet ortaklarını eleştirirken de, "Vallahi bunların kirini aklamak için ne su, ne sabun yeter" dedi. Konuşmasında Tansu Çiller’i de eleştiren Durmuş, şunları söyledi "Ankara’da mahkemeler var, h kimler var. Adaleti tecelli edecektir. Bu karar bozulacaktır. O karar burada bozulmazsa, bu kararı 3 Kasım’da vereceğiniz oylarınızla siz bozacaksınız. Bu ülkeye sahip çıkacaksınız. Biz 127 kişiydik. 127 kişiyle 450 parmak kaldıramadık. Şimdi hanımefendi bize Meee’ diyor. Yapma ya 3.5 yıl Apo’yu niye getirmiyorsunuz ’ diyen hanımefendi. Biz getirdik, yarısı Apo’nun lehine oy verdi. Hanımefendi de kaçtı gitti. Benim ailemde 2 şehit var. Siz sormazsanız, ben sorarım, sormazsam namerdim." 
     
     Savcı Delil olamaz 
Fethullah raporuna ret      ANKARA Milliyet 

     Emniyet Genel Müdürlüğü, Nur cemaati lideri Fethullah Gülen’in yargılandığı mahkemeye gönderdiği raporda, "Emniyet’te herhangi bir Fethullahçı yapılanma olmadığını" bildirdi. Savcı Nuh Mete Yüksel ise, raporun delil değeri taşımadığını savundu. Gülen’in, 10 yıla kadar ağır hapis cezası istemiyle yargılanmasına Ankara 2 no’lu DGM’de devam edildi. Duruşmaya Gülen’in 3 avukatı katıldı. Mahkeme Başkanı Hüseyin Eken de, Emniyet’te "Fethullahçı yapılanma" konusunda yürütülen soruşturmanın sonucuna ilişkin raporun gönderildiğini bildirdi. Eken yazıda, Ocak 1999’da Aydınlık dergisinde, "Fethullah, Emniyeti Ele Geçirdi" başlığıyla yayımlanan haberdeki iddialar üzerine başlatılan soruşturmada, "İstihbarat teknikleri kullanılarak yapılan soruşturmada, teşkilat içinde Fethullahçı yapılanma olduğuna ilişkin herhangi bir tespit yapılamamıştır" sonucuna ulaşıldığının belirtildiğini söyledi. Ancak Yüksel, yazının imzasız olduğunu, İstihbarat Daire Başkanlığı’nın mahkemeye delil sunma yetkisi bulunmadığını ifade etti. 
     
Kıvrıkoğlu, siyaseti yakından izleyecek      ANKARA Milliyet 

     Genelkurmay Başkanı Orgeneral Hüseyin Kıvrıkoğlu, politikaya girip girmeyeceğine ilişkin soruya, halen asker olduğunu hatırlatarak, "Uygun mu benim politikaya atılmam " sorusuyla karşılık verdi. Kıvrıkoğlu, 30 Ağustos’tan sonra da politik yaşamı yakından takip edeceğini belirtti. 
     Kıvrıkoğlu, 30 Ağustos’ta emekliye ayrılacak olması nedeniyle dün Başbakan Bülent Ecevit ile Başbakan Yardımcıları Devlet Bahçeli ve Mesut Yılmaz’a ayrı ayrı veda ziyaretlerinde bulundu. 
     



 SİYASET 



















</TEXT>
</DOC>
