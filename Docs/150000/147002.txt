<DOC>
<DOCNO> 147002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun35.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf ''Şimdi de köylere bomba atmaya başladılar'' 
</HEADLINE>
<TEXT>

     Irak Enformasyon Bakanı Muhammed Essahaf, ABD öncülüğündeki istilacı güçlerin, Irak köylerine bubi tuzaklı kalemler attıklarını söyledi. 
     Essahaf, yaptığı basın toplantısında, ''Bu sizi şaşkınlığa uğratacak. Şimdi de Irak köylerine bomba atmaya başladılar. Bu bubi tuzakları ne, biliyor musunuz Bunlar kurşun kalemler ve mürekkepli kalemler. Halkımıza bunlardan kaçınmalarını söyledik ve bunlara el koyduk'' diye konuştu. 
     Essahaf, geceki bombardımanda ülke çapında 24 sivilin öldüğünü söyledi. 
     Gece bombardımanında Bağdat'ta 10 kişinin öldüğünü, 90 kişinin yaralandığını belirten Essahaf, ülke çapında ise 24 sivilin öldüğünü 186 sivilin de yaralandığını bildirdi. 
     Essahaf, yaptığı basın toplantısında, ''Ne kadar Iraklı sivili öldürdükleri sorun değil. Bu bizi, işgalcileri geri püskürtmek, onları yenmek için daha da güçlü kılacak ve daha kararlı hale getirecek'' diye konuştu. 
     Irak güçlerinin kutsal Necef kentinde Amerikan askerlerinin saldırısını püskürttüğünü belirten Essahaf, Amerikalıları kutsal yerleri bombalamakla suçladı. 
     Amerikalı askeri yetkililer, Iraklıların Necef'teki Ali Camii'nden Amerikan askerlerine ateş açtıklarını iddia etmişlerdi. 
     Essahaf, Nasıriye yakınındaki çatışmalarda bazı Amerikan askerlerinin esir alındığını da söyledi. Amerikan askerlerinin Dicle nehrini geçtikleri haberlerini yalanlayan Essahaf, ''Bu durumla ilgili aldığımız ayrıntılı bilgi, iddia ettiklerinin hayal olduğunu gösteriyor'' dedi. 
     ''Her gün yalan söylüyorlar. Bu nedenle Necef ve Kerbela'da ilerleme ve başarı iddiaları hayal ürünüdür'' ifadesini kullanan Essahaf, ''Dicle'yi geçtiklerini söylediler, bu da bir başka yalan. Tıpkı Kut hakkında söyledikleri gibi'' diye konuştu. 
     Essahaf, ABD öncülüğündeki istilacı güçleri, Irak köylerine bubi tuzaklı kalemler atmakla da suçladı. Essahaf, ''Bu sizi şaşkınlığa uğratacak. Şimdi de Irak köylerine bomba atmaya başladılar. Bu bubi tuzakları ne, biliyor musunuz Bunlar kurşun kalemler ve mürekkepli kalemler. Halkımıza bunlardan kaçınmalarını söyledik ve bunlara el koyduk'' diye konuştu. 
     





</TEXT>
</DOC>
