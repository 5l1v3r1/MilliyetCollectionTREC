<DOC>
<DOCNO> 117151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/soneko09.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları düştü... 
</HEADLINE>
<TEXT>

     Suudi Arabistan Dışişleri Bakanı Prens Saud El Faisal'ın, Birleşmiş Milletler'in askeri harekata izin verse dahi, Irak'a saldırıda topraklarındaki üslerini kullandırmayacaklarını bildirmesi, petrol fiyatlarını düşürdü. 
     Suudi Arabistan, BM Güvenlik Konseyi'nin Irak'a askeri bir harekatı onaylaması halinde, bir şekilde işbirliğine yanaşacağını bildirmişti. 
     Petrol İhraç Eden Ülkeler Teşkilatı OPEC üyesi ülkelerin üretim fazlasının giderek artması da, fiyatların düşüşünde etken oldu. 
     Londra Uluslararası Petrol Borsası'nın dün akşamki kapanışında Aralık ayı teslimatı Brent petrolünün varil fiyatı 39 sent düşüşle 25.02 dolara indi. 
     New York borsasında Aralık ayı teslimatı Batı Teksas petrolünün varil fiyatı dün gece 26.45 dolara, Aralık ayı teslimatı olanın fiyatı da 18 sent düşüşle 26.95 dolara geriledi. 
     





</TEXT>
</DOC>
