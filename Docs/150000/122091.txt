<DOC>
<DOCNO> 122091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/temelkuran.html </URL>
<DATE> 2002/12/01/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yine olmadı Niye olmadı -2- 
</HEADLINE>
<TEXT>
Sol kime aittir Kim sola aittir 
"Birlikte duran üç solcu en az üçe bölünür" geyiklerini aşan bir şeyler söylemek gerekiyor artık. Partilere ait hissetmeme meselesi, halkın solu "halk dışında bir şey" olarak görmesi meselesi üzerine bir şeyler söylemek gerekiyor. Birbirine ait olmayan insanlardan bahsediyoruz burada. Önce sosyal aidiyet desek mesela. "Minimum sol" diye kavram mı "uydursak" yoksa Veya Ebru Gündeş sola ait midir 
     Sabancı Üniversitesi’ndeki sıkı tartışmada üniversitelilere sordum 
     "Komün kursanız bir solcu reklamcıyı kabul eder misiniz " 
     "Hayır" dediler. Net 
     "Peki kendine sol diyen ve reklamcı olmak gibi bir ihanet’ içinde bulunan insanları ne yapacaksınız " diye sorunca... Sessizlik. 
     Geçen haftaki yazıda yapılan "Sol kendi hayat biçimini, hayat alanlarını örgütleyemedi" teşhisinin en önemli sonucu buydu işte. Sol kompartımanlaştı. Herkes hayatın maddi gerekleri için başka başka kompartımanlara dağılmak zorunda kaldı. Bazıları abartıp lokomotife girmiş, sistemin makinistliğine soyunmuş olabilir tabii, o ayrı. Böylece artık bir kompartımandaki adam, diğerindekini önce yadırgayarak, sonra "sıkı teorize" edilmiş bir nefretle anarak, sonuçta işi "Bizden değildir" cümlesine vardırarak iyiden iyiye ayrı trenlere bindirdi. Misal, borsada çalışan solcu ile muhalif üniversite öğrencisinin birbirine karşı duyduğu "yabancılık", belki her ikisinin de-atıyorum- siyasal İslamcıya karşı duyduğu yabancılıktan daha büyük. Sol "eskisi" gibi birbirine ait insanlardan oluşmuyor artık. Bu yüzden mesela, krizde anası ağlayan, bu sebepten de nicelik ve nitelik açısından süper bir potansiyel muhalif kitle olan "beyaz yakalılar" üzerinden bu seçimlerde hiç politika yapılmadı. Oysa geçen yıl hazırladığım "Beyaz Türk’ün Krizle İmtihanı" yazı dizisinden şahsen biliyorum ki, bu sistemin prensleri "Artık bu sisteme sadakatimi yitirdim" lafını kerelerce ve samimiyetle telaffuz etti. Ama onlar "kirli" olduğu için sol sayılmadı, öbür kompartımana gönderildi, böylece sol yine "küçük ve temiz" bir kompartımanda kaldı. Bu biiir 
     
Seda Sayan meselesi      İkincisi halkla kurulan aidiyet meselesidir ki, şu iyi bir örnek 
     Eski ÖDP Genel Başkanı Ufuk Uras yeni çıkan Yeni Harman Dergisi’ne süper dergi bu arada "Seda Sayan’ı niye sevdiklerini anladığım gün bu memleketi anlarım" demiş. Doğru tespit Maalesef bunları anlamak gerekiyor. Hatta reel-politik taktikler söz konusu olduğunda belki de Milliyet Pazar ekine bir zaman Ebru Gündeş’in "Ben solcuyum" demiş olmasından bile yararlanmak gerekebilir. Zira, kalabalıklar size bakmıyorsa-ki oy oranlarına bakılırsa bakmadıkları ortada - sizin, onların baktığı yere gidip orada söz söylemeniz gerekebilir. Burada kastedilen sadece "Dünyanın bütün solcuları Popülerleşin " gibi bir şey değil sadece, "derin halkın" sosyo-psikolojik trendlerini izleyebilmekten söz ediliyor daha ziyade. 
     Ne zaman bir sağ iktidar gelse solun diline pelesenk olan "Halkımız bu abi. Biz ne yapalım " cümlesindeki kendini halktan ayrı bir yere koyma vaziyetinden ancak böyle yırtılabilir. 
     
Gevşek siyasi aidiyet      Üniversitelerde, işyerlerinde sadece tek başıma ben şu anda yüz isim sayabilirim ki, sol literatürü yemiş yutmuş ama bu seçimlerde oy vermemiş veya "kerhen" oy vermiş. Zira solda büyük çoğunluk gönül rahatlığıyla bir partiye ait hissetmiyor kendini. Bu anlamdaki aidiyet krizi de yeni partiler açarak, partileri üçe beşe bölerek de aşılamıyor. Görünüşe bakılırsa aşılamayacak da. Bu sebepten belki şöyle bir şey yapmak lazım 
     Daha az siyasi aidiyet, daha çok sosyal aidiyet 
     Sicilya’dan bir örnek 
     10 komünist adam bir köye yerleşir. O köyü bayındır kılmak için on yıl çalışırlar. Ve on yıl sonra siyasetten bahsetmeye başlarlar. Halk da "Haaa, sol buymuş demek ki" der. 
     Komik olacak kadar uç bir örnek olmasına rağmen feyiz alınacak bir yöntem. 
     Bir de şu var ki, AKP-kanımca - "konuşmayarak" siyasal alanın konuşmalarını teşhir etmiş, böylece bütün konuşmayanların kendini partiye ait hissetmesini sağlamış ve bu sebepten iktidar olmuştur-siyasal değil, sosyal bir aidiyetin üzerinde duruyor Belki de "çok gevşek siyasal aidiyet" demeli . Bu yüzdendir ki, yolda belde konuştuğum AKP’yi destekleyen herkes-seçim öncesi ve seçim sonrası ülke gezileri- "Biz" diye başlıyor cümleye. Siyasi hiçbir bilgisi, ilgisi olmamasına rağmen güçlü bir "Bizöle çıkıyorlar ortaya. "Konuşturulmadıkları" için kendilerini birbirlerine, partilerine, halklarına ait hissediyorlar. Ve minimum uzlaşma noktaları da bu Konuşturulmamak Gerçek olmasa bile birleştikleri yer bu. 
     Bu yüzden işte, kompartımanlara bölünmüş solun da böyle bir "minimum" bulması gerekiyor. Uzlaşmaya çalıştıkça sağa-sola kayan bir teorik noktadan değil, hakikaten "temel meseleden" bahsediliyor burada. 
     
Geçtiğimiz pazar yayımlanan birinci bölüm, hafta boyunca acayip tartışıldı. Hiç değilse internetteki tartışmalara göz atmak isteyenler için benim bildiğim adresler şöyle korotonomedya yahoogroup.com, hafif.org, dusmaninitani.org, ozgurlukcusol yahoo.groups.com, yenisol yahoogroups.com, bal76 yahoogroups.com....Teorik ve teorik olmayan sıkı tartışmaları izlemek isterseniz diye.      
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
