<DOC>
<DOCNO> 125379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sondun15.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zina yapın kadının kafası kazındı... 
</HEADLINE>
<TEXT>

     Pakistan'ın Pencap eyaletinde, evli biriyle zina yaptığı gerekçesiyle bir kadının kafası kazındı. 
     Polisin verdiği bilgiye göre, kadının 4 yaşındaki kızı da, sevgilisinin 5 yaşındaki oğluyla evlendirildi. 
     Cezaların, Ceddar Bhanda köyünün ihtiyar heyeti tarafından verildiği kaydedildi. 
     İhtiyar heyeti, kadının ilişkiye girdiği Gulam Mustafa'nın da, öküz arabasını kadının kocasına vermesini kararlaştırdı. 
     Polisin de, zina yaptığı gerekçesiyle Mai'yi, ceza verdiği gerekçesiyle ihtiyar heyetinin başkanını ve cezaya ön ayak olduğu gerekçesiyle kadının kardeşlerinden birini tutukladığı bildirildi. 
     Polis, kadının diğer kardeşinin ve sevgilisinin henüz yakalanamadığını belirtti. 
     Pakistan'da, bu yılın başında bir aşiret konseyi, oğulları aşiretten bir kızla yürürken görülen bir aileyi cezalandırmak için, ailenin kızına bir grup erkek tarafından tecavüz edilmesi kararı almıştı. 
     Kıza tecavüz eden 6 kişiyse daha sonra yargılanmış ve idama mahkum edilmişti. 
     





</TEXT>
</DOC>
