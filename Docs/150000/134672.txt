<DOC>
<DOCNO> 134672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/ekonomi/aeko.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabaha karşı 04 00. Kurtarma tamam... 
</HEADLINE>
<TEXT>

5.2 milyar dolarlık yani 8.5 katrilyon liralık Cumhuriyet tarihinin en büyük kurtarma operasyonu kapalı kapılar ardında dün sabaha karşı tamamlandı. Çukurova Grubu’nu kurtarıp borcu halkın sırtına yükleyen BDDK h l bir açıklama yapmadı 
     EKONOMİ SERVİSİ 

     Çukurova Grubu’nun devlete olan 5.2 milyar dolarlık yani 8.5 katrilyon liralık borçlarının ödeme planı için günlerdir Bankacılık Düzenleme ve Denetleme Kurumu BDDK ile süren geceli gündüzlü pazarlıklar, dün sabaha karşı 04 00’te anlaşma ile sonuçlandı. 
     Konu hakkında kamuoyuna h l bir açıklamada bulunmayan BDDK’nın bugün anlaşmanın içeriği hakkında yazılı bir açıklamada bulunması bekleniyor. Uzun süredir sessiz kalan Engin Akçakoca’nın da bir basın toplantısı düzenlemesi bekleniyor. Beş yılda, 20 bankanın Tasarruf Mevduatı Sigorta Fonu’na alındığı süreçte Çukurova Grubu’yla yapılan görüşmeler en gizli yürütüleni oldu. 
     
     IMF de tepki gösterdi 
     Fon’a alınan Pamukbank’a ve sahibi olduğu diğer bankası Yapı Kredi’ye olan borçları ile birlikte devlete toplam 5.2 milyar dolarlık borcu nedeniyle bankacılık lisansı elinden alınan Çukurova Grubu Başkanı Mehmet Emin Karamehmet, seçim öncesinde AK Parti Genel Başkanı Tayyip Erdoğan ile Bozüyük’te biraraya gelmiş ve el koyma ile ilgili sorunlarını anlatmıştı. 
     BDDK’yla Çukurova’nın yaptığı anlaşmayla ilgili olarak IMF de rahatsızlığını dile getirmiş ve sağlam teminatlar alınmasını istemişti. 
     
İşte protokolün kurtarma maddeleri Yapı Kredi’ye 2 1 formülü, Turkcell için kredi verip üç yılda tahsil edecekler      Sızan bilgilere göre bugün kamuoyuna açıklanacak protokolde 2 önemli kısım bulunuyor. Bunlardan birincisi Yapı Kredi Bankası’ya ilgili. Bilindiği gibi Pamukbank’a Bankacılık Kanunu’nun 14 3 maddesine göre el kondu. Bu maddeye göre Mehmet Emin Karamehmet bir daha bankacılık yapamayacak. Dolayısıyla diğer bankası Yapı Kredi’yi de elinden çıkartmak zorunda kalacak. BDDK bunu garanti altına almak için Yapı Kredi ile ilgili olarak şöyle bir şart koştu En geç 2 yıl içinde bu bankanın hangi koşullarda satılacağı ortaya çıkartılacak. Üçüncü yıl içinde banka satılmış olacak. Eğer banka Karamehmet tarafından satılmazsa bu kez satışı BDDK kendisi yapacak. 
     İkinci önemli kısım ise Turkcell ile ilgili olan. Turkcell için Karamehmet’e yeni bir kredi verilecek. Bu kredi Karamehmet’in Pamukbank’a olan borçlarından ayrı bir yapıda olacak. Libor artı binde 5’le verilecek krediyi Karamehmet 3 yıl içinde geri ödeyecek. Eğer ödemezse Turkcell’i elinden çıkartması istenecek. Bu süre zarfında Turkcell’in hisseleri BDDK’ya rehinli olacak. Karamehmet’in 5.2 milyar dolarlık borcu ise 15 yıla yayılacak. 
     
Hazine’nin sırtına yeni bir yük geliyorAKP Lideri Erdoğan batıklarla ilgili yaptığı değerlendirmede Bugüne kadar Hazine’ye bu tip 50 milyar dolar yük bindi. Şimdi tekrar yük yüklenelim, bu rakam daha da artacak’ dedi 
     ANKARA Milliyet 

     AKP Genel Başkanı Recep Tayyip Erdoğan, Pamukbank ile ilgili yaşanan gelişmelerden ötürü hükümeti savunarak, "bu olayla hükümetin hiç bir ilgisi yoktur" diye konuştu. BDDK’nın siyasi iradeden ayrı olmaması gerektiğini belirten Erdoğan, bu yanlışı düzeltmek için çalışmalar yaptıklarını da açıkladı. 
     Erdoğan dün il başkanları toplantısında yaptığı konuşmada, BDDK ile Pamukbank’tan dolayı Çukurova Grubu arasında yaşanan son gelişmelerin basında geniş yer aldığını söyledi. Erdoğan şöyle konuştu 
     "Biz, öteden beri, üst ve bağımsız kurumların tamamen siyasi iradeden ayrı olmamasını savunmuştuk. Hükümetten önceki dönemi anlatıyorum. Biz onu savunduğumuz zaman birtakım çevreler bize çok farklı saldırmışlardı ve bizi çok farklı ifadelerle de suçlamaya kalkmışlardı. O zaman bizi eleştiren çevreler, şimdi ne yazık ki bağımsız bir kuruluş olan BDDK’nın aldığı bir kararın sorumluluğunu hükümetimize yüklemeye çalışıyorlar. Bunu anlamak mümkün değil." 
     
     Ödediğimiz bedel 50 milyar dolar 
     BDDK’nın Pamukbank ile ilgili kararının hükümetle hiçbir ilgisi olmadığını da belirten Erdoğan, "Bunun böyle bilinmesini istiyorum. Kamuoyunun da açıkça bilmesini istiyorum. Bugüne kadar Hazine, bunları yüklenmek suretiyle hep bedel ödedi ve bu bedel, yaklaşık 50 milyar doları buldu. Şimdi tekrar yük yüklenelim, bu rakamlar daha da artacak. Nasıl bir ekonomik sıkıntı içinde olduğumuz hepimizin malumu. Bundan sonrası BDDK’nın yine atacağı önemli adımlarla ilgili" dedi. 
     
Kredi kartı temerrüt faizi 30      MKYK’da Devlet Bakanı Ali Babacan ile Sanayi ve Ticaret Bakanı Ali Çoşkun’dan bilgi aldığını belirten Erdoğan, çiftçilere doğrudan gelir desteği amacıyla ilk ödemenin bayramdan önce yapılacağını açıkladı. Erdoğan, hangi illere bu desteğin verileceğinin de gelecek hafta Salı günü belirleneceğini kaydetti. 
     
     Çiftçilere müjde var 
     Erdoğan ayrıca çiftçilerin borçlarının silinmesiyle ilgili bir çalışmanın son aşamaya geldiğini ve tarımsal tefeye bağlı bir model üzerinde çalışıldığını ifade etti. 
     Erdoğan, ayrıca, kredi kartlarına uygulanan faizlerin temerrüte düştükten sonra nominal faizinin yüzde 30’dan fazla olamayacağı şeklinde bir düzenlemenin çalışmalarının sürdüğünü ifade etti. Erdoğan, KOBİ’lere yeni yapılanma çerçevesinde Avrupa Yatırım Bankası’ndan uygun kredi verilmesi konusunda da çalışmaların sürdürüldüğünü bildirdi. 
     



 EKONOMİ 


















</TEXT>
</DOC>
