<DOC>
<DOCNO> 103703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas05.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Traktör gölgesi 3’üncü canı aldı 
</HEADLINE>
<TEXT>

Bursa’da gölgede uyumaları için bırakıldıkları traktörlerin altında ezilerek can veren iki çocuğa, dün Kütahya’da bir yenisi eklendi 
     Kütahya Simav’da annesi tarafından uyuması için traktörün altına konulan bir çocuk, aracın hareket etmesi üzerine ezilerek öldü. Bu olayla birlikte 10 gün içinde yaşanan benzer olayda yaşamını yitiren çocuk sayısı üçe çıktı. 
     Karacahisar beldesindeki bir nohut tarlasında çalışan Havva Akdana, üç yaşındaki oğlu Onur’u uyuttuktan sonra, gölge olduğu için traktörün altına koydu ve üzerini brandayla kapattı. Bu sırada, traktörün yerini değiştirmek isteyen Hasan Akçam 18 , nohut çuvalı zannettiği Onur’un üzerinden geçerek uzaklaştı. Çocuğunu kontrol etmek üzere traktörün bulunduğu yere gelen anne Akdana, oğlunu kanlar içinde buldu. Ağır yaralı olarak halde Simav Devlet Hastanesi’ne kaldırılan minik Onur kurtarılamadı. 
     
     Hiç ders almadık 
     Daha önce de, Bursa Karacabey’e bağlı Beylik köyünde Mehmet Emin Doğan, iki yaşındaki oğlu Abdurrahman’ı tarlada güneşten korumak için traktör römorku altında uyutmuş, bebeği fark etmeyen sürücü Mustafa Özyılmaz’ın traktörü çalıştırması sonucu minik ezilerek ölmüştü. Karacabey’de büyük üzüntüye neden olan olayın benzeri, üç gün sonra bu kez Dağkadı köyünde yaşanmıştı. Babası Bedran Abak’ın traktör römorkunun altına koyduğu dört yaşındaki minik Aydın, İrfan Başaran’ın traktörü hareket ettirmesi üzerine feci şekilde can vermişti. 
     



 YAŞAM 




















</TEXT>
</DOC>
