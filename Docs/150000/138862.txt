<DOC>
<DOCNO> 138862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/ydemirkol.html </URL>
<DATE> 2003/02/25/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Dünü ve yarını bugün yaşamak 
</HEADLINE>
<TEXT>

     Ben ve benden daha yaş’lı jenerasyonlar için bu alışılması zor bir durum. Bünye kabul etmiyor. Zaten Four-Four-Two editörleri de - herhalde bizim yaşlarda olacaklar - bu ikilemi yaşamışlar. şöyle diyor tanıtımda "1980’lerde İngiltere, Türkiye’yi 8 - 0’lık sonuçlarla aşağılarken, bir Türk kulübünün dünyanın en iyi takımları arasında yer bulacağını düşünmek gülünç olurdu." İşte zaten bizim de bu müthiş durumu kolay hazmedemeyişimiz bundandır. Ve devam ediyor "Ama bugün birkaç takım bunun için yarışıyor." Bu da soğukkanlı bir değerlendirme... Kazanılan yolun topyekün ülke futblu tarafından kat edilmediğini anlatan güzel bir tanımlama. Hele geçen hafta ligin ortalamanın üstündeki takımlarından Denizlispor’un Porto’da düştüğü durumu gördüğümüzde bunun ne kadar olduğunu bir kez daha anlamadık mı Beşiktaş’ın ,Galatasaray’ın, Milli Takım’ın 2003’ü çağın gerekleriyle yaşadığı dönemde, o maç 80’lerdeki İngiltere maçlarına ne çok benziyordu. Belki hazmedemeyişimiz, özümseyemeyişimiz bundandır. 0 - 0’lık bir ilk devre, ardından 4’ü duran toptan yenen 6 gol. Aynı 80’lerdeki temel futbol hataları, panikleri... Ve görüyoruz ki, bir tarafımız, çoğunluğumuz h l oralardayız. 
     Ve bu durum, ülkenin diğer tüm gerçeklerine de ne kadar çok benziyor. Gelir dağılımındaki adaletsizliğe, sınıflar arasındaki uçuruma. Orta direğin olmayışına... Bu bir mahallede İsviçre, komşu mahallede Kongo’nun yaşanması gibi. Bir tarafta Avrupa’nın bir numaralı elektronik aletler firması olmaya giden firmalara sahip olan, diğer tarafta kestiği eti sağlıksız olduğu için Avrupa’ya satamayan Türkiye. Belki de böyle başarıları özümseyemeyişimiz, bunları bilmemizdendir. 
     
     



 SPOR 
























</TEXT>
</DOC>
