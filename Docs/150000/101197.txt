<DOC>
<DOCNO> 101197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur23.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlendiği gece evini terkedip 3 çocuklusevgilisine kaçtı... 
</HEADLINE>
<TEXT>

     Adana'nın Ceyhan İlçesi'nde, ailesi tarafından amcasının oğluyla imam nikahıyla evlendirilen genç kız, düğün sonrası kocasını terk ederek, evli ve çocuk babası sevgilisine kaçtı. 
     Alınan bilgiye göre, E.B 28 , 8 Ağustos akşamı Ceyhan'da yapılan görkemli bir düğün sonrası amcasının oğlu D.B ile evlendi. Düğün sonrası Adana'daki evlerine giden E.B, kocasını banyoya kilitledikten sonra, düğünde takılan takıları alarak, dışarıda kendisini beklediği bildirilen evli ve 3 çocuk babası E.Y 29 , ile birlikte kaçtı. 
     Yapılan şikayet üzerine harekete geçen güvenlik güçleri, E.B'yi, E.Y'nin arkadaşının evinde, E.Y'yi de Ceyhan'da yakaladı. 
     E.B'nin, polisteki ifadesinde amcasının oğluyla ailesi tarafından ''zorla imam nikahıyla evlendirildiğini, bu nedenle gerdeğe girmeden yaklaşık bir yıldan bu yana aşık olduğu evli ve 3 çocuk babasıyla'' kaçtığını söylediği öğrenildi. 
     Sorgularının ardından, 2 sevgili haklarında düzenlenen evrakla birlikte adliyeye sevk edildi. 
     





</TEXT>
</DOC>
