<DOC>
<DOCNO> 119879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy05.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül’den Araplara mesaj 
</HEADLINE>
<TEXT>
Saddam bahane yaratmasın’ 
     Başbakan Abdullah Gül, başbakanlık koltuğunda yabancı basına ilk demecini, haber kanalı El Cezire’ye verdi. Gül, bugün yayımlanacak röportajında Arap dünyasına, "Irak’ta savaş görmek istemiyoruz. Saddam Hüseyin bahane yaratmasın" mesajı gönderdi. Cumhurbaşkanı Ahmet Necdet Sezer’in bakanlar kurulu listesini onaylamasının ardından dün görevi devralan Gül, yabancı televizyonlar arasında ilk özel röportajını, Arap dünyasının son yıllardaki en önemli kanalı El Cezire’nin muhabiri Yusuf Al Şerif’e verdi. Katar’dan yayın yapan ve terör örgütü El Kaide’nin lideri Usame bin Ladin’in tüm açıklamalarını yayımlayan El Cezire’ye demeç veren Gül, "İslam dünyası ve Arap halklarıyla ilişkileri geliştirmek istiyorum. Irak’ta savaş görmek arzusunda değiliz. Saddam Hüseyin’in de ABD operasyonuna zemin hazırlayacak davranışlardan kaçınması gerekir" dedi. 
     



 SİYASET 




















</TEXT>
</DOC>
