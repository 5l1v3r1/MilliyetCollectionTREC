<DOC>
<DOCNO> 105082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/spor/spo03.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya deplasmanında iki puan bıraktı 
</HEADLINE>
<TEXT>
ASLAN AÇ KALDI 2 - 2 
Sarı-Kırmızılılar, iki kez öne geçmesine rağmen galibiyeti koruyamadı. Perdeyi Arif açtı, devre biterken Fazlı eşitliği sağladı. İkinci yarı Ümit Karan’ın golüne sahanın yıldızı Fazlı karşılık verdi 
     Terim ile ilk kayıp 
     LİGİN ilk üç haftasında dokuz puan toplayan Galatasaray, Malatya deplasmanında frene bastı. Sarı-Kırmızılı takım iyi başladığı maçın 29. dakikasında Arif ile skor avantajı yakaladı. Ancak evsahibi takım 45’te Fazlı ile beraberliği sağladı. Cim-Bom, 62’de Ümit Karan ile bir kez daha öne geçmesine rağmen, Malatyaspor’un etkili ataklarını durdurmakta zorluk çekti. Sahanın yıldızı Fazlı 83’te yeniden eşitliği getirdi. Emre Aşık 89. dakikada kırmızı kart gördü. 
     
90 DAKİKA      MEHMET DEMİRKOL 

     Malatya seyircisinin hakeme, hiç de parlak olmayan takımına, basına ve her şeye tepkisi, devre arasına saniyeler kala hiç beklenmedik anda gelen golle derin bir mutluluğa dönüştü. Malatyaspor’un ilk şut denemesiyle sonuçlanan ilk akınıydı bu ve aynı zamanda Galatasaray savunmasının da ilk hatasıydı... Timuçin’in, Sarr’ın büyük hatasından yararlanıp, Senegalli’yi geçip, rastgele bir orta yapmaktan kaçınarak sıfırdan Fazlı’nın önününe yuvarladığı güzel pasa Kaptan sert bir gol vuruşu yaptı 1 - 1. 
     Garip bir tesadüf, Galatasaray da golü 28. dakikada ilk şutunda bulmuştu. Baştan bu yana konuk savunmanın tersine sürekli hata yapan Malatya üçlü savunmasını Felipe’nin ara pasıyla geçen Arif’in vuruşu Milosevski için kabus oldu. Galatasaray o ana kadar sürekli yerleşim hataları yapan ev sahibi savunmayı zor duruma düşüremediyse, Felipe ve Ayhan’ı çok iyi karşılayan Ali ve Ayman’ın performansındandır. Öyle ki Galatasaray’ın akına benzeyen denemeleri Sarr’ın boşa giden beş ortasından ibaretti. Golden sonra ise bir tek Felipe’nin 43’te üst direği sıyırıp, çıkan uzun mesafeli şutu var. 
     Malatya’nın hücum başarısızlığına değinmek gerekirse, bunun sebebi de sürekli topu Galatasaray savunmasına doğru şişirmeleriydi. İki ay önce Ronaldo, Rivaldo ve Ronaldinho’yu durduran ikiliye bunun işlemesini beklemek saflık olurdu doğrusu. Ziya Doğan da bunun farkına varmış olmalı. Hemen ikinci devrenin başında 46’da Timuçin’in güzel ara pasında Sertan sıyrılıp bire birde Mondragon’la karşı karşıya kaldı, ama Kolombiyalı’ya takıldı. Bu yerden derin oyun Malatya için ikinci yarının temel karakteriydi. Özellikle Mithat’ın komutasında çok başarılı, hızlı bir oyun oynadılar. Terim ise Pinto’yu, Ayhan’ın yerine, ama sağ açığa alıp, hücumu, Felipe’yi de sola yollayarak dörtledi. 60’da Ümit’in yaydan Milosevski’de kalan şutu bu planın ilk meyvesiydi. İki dakika sonra kalabalık gelen Galatasaraylılar’ı paylaşamayan Malatya savunması yine büyük bir hata yaptı, Felipe’nin şut - ortasına dokunan Ümit Karan 2 - 1’i buldu. Ziya Doğan’ın buna cevabı Galatasaray için kabus gibi bir 20 dakika demekti. İki oyuncu değişikliğiyle savunmayı dörtleyip, 4 - 3 - 3’e geçtiler. 72 ve 79’da Sertan’la ilk kez çizgiden kale içine yaptıkları ortalarda önce Bülent, sonra Emre, Fazlı’nın önünden topu çelmeyi başardı. Emre, maçın yıldızlığına giden bir iki hareketinin ardından 83’te Ufuk’un muhteşem ortasında Fazlı’nın sert kafasına engel olamadı 2 - 2. Ama baskı bitmedi, 89’da Emre’nin kırmızı kart gördüğü pozisyonda Johnson, bomboş durumdaki Sertan’ı görebilse, ev sahibi son dakikada üç puan kazanabilirdi. 
     
Tokat iyi yönetti      KARŞILAŞMANIN hakemi Metin Tokat, genelde iyi bir doksan dakika çıkardı. Emre’ye ikinci sarıdan gösterdiği kırmızı kartta sonuna kadar haklıydı. Maçın kaderini değiştirecek hiçbir hata yapmadı. İyi koştu, pozisyonlara sürekli yakın oldu. Sertan’ın ikinci yarıda Bülent tarafından düşürülmesine verdiği devam kararı doğruydu. 
     
HAKAN KAPIDAN DÖNDÜ      Galatasaray, transferin son gününde Hakan Şükür gerilimi yaşadı. Golcü futbolcunun geri gelmesi için ilk etapta olumlu karar çıktı, fikir ayrılığı doğunca iş son anda yattı 
     Karahasan’ı aradı 
     SARI - Kırmızılı kulüpte transferin son gününde ilginç gelişmeler yaşandı. Avrupa’da istediği kulübü bulamayan Hakan Şükür, eski yönetici Yurdeşen Karahasan’ı arayarak, yuvaya dönmek istediğini söyledi. Malatyaspor maçını izleyen Karahasan, durumu hemen Futbol Şube Sorumluları’ndan Burak Elmas’a iletti. Elmas’ın görüştüğü Teknik Direktör Fatih Terim’in ilk etapta olumlu sinyal vermesi üzerine harekete geçildi. 
     
     Terim’in tepkisi 
     BÜYÜK gizlilik içinde yürütülen Hakan girişimi, havaalanında su yüzüne çıktı. Terim’in yöneticilere, "Her gün Florya’daydı. Gelmek istediğini neden son güne sakladı " dediği öğrenildi. Birkaç yöneticinin Hakan’a karşı çıkmasının yanı sıra, UEFA’ya bildirilecek liste için saatin dolması üzerine bu transferden vazgeçildi. Fatih Terim’in, gazetecilerin "Hakan imza atıyor mu " sorusuna oldukça sinirlendiği gözlendi. 
     
TERİM Ne oluyor böyle’      Suat yetmedi 
     GALATASARAY Teknik Direktörü Fatih Terim, Malatyaspor karşısında anlamsız bir gol paniği yaşadıklarını söyledi. Başarılı hoca, "2 - 1’den sonra neden böyle oynadığımızı ben de merak ediyorum. Ne oluyor böyle Bu panik, telaş hoş değil. Suat’ı oyuna aldım, buna rağmen çok pozisyon verdik. Ayağımızdaki topu sürekli rakibe kaptırırsak, bu kadar tehlike yaşarız tabii" dedi. 
     
     Çileden çıkardılar 
     FATİH Terim, Malatyaspor’un attığı beraberlik golünden sonra kulübede adeta çileden çıktı. Rakip takımın serbest vuruş kullandığı sırada, oyuncularının ağır davranmasına sinirlenen tecrübeli hoca, hışımla saha kenarına kadar fırladı. Yenilen golün ardından Suat’a el - kol hareketleriyle tepkisini gösteren Sarı - Kırmızılı takımın teknik patronu, uzun bir süre sakinleşemedi. 
     
NOTLAR      Emre-Timuçin kapıştı 
     MAÇIN 89. dakikasında kırmızı kart gören Emre Aşık ile Timuçin saha içinde kavga etti. Timuçin’in kendisini yere attığını iddia eden Emre, tecrübeli futbolcunun üzerine yürüdü. Bu arada Vedat’ın maçtan önce polislerle tartıştığı öğrenildi. 
     
     Brugge galip 
     ŞAMPİYONLAR Ligi’nde Galatasaray’ın rakibi olan Clup Brugge, Belçika Ligi’nde oynadığı ilk maçta sahasında Mechelen’i 4-0 yendi. 
     
     Almaguer’e test 
     GALATASARAY yönetiminin sürpriz bir şekilde renklerine bağladığı Alaguer dün sağlık kontrolünden geçirildi. Meksikalı defans oyuncusu, Acıbadem Hastanesi’nde tepeden tırnağa muayene oldu. 
     
     Facia unutulmadı 
     ÖNCEKİ gün Malatya’da Karakaya Barajı’nda yaşanan feribot faciasında ölen vatandaşlar için maçtan önce saygı duruşunda bulunuldu. Galatasaray sahaya "Acınızı paylaşıyoruz" pankartıyla çıktı. 
     
     Defansta değişim 
     BURSASPOR maçında savunmada değişiklik yapan Fatih Terim dün de arayış içindeydi. Terim, Sarr’ı ilk on birde görevlendirirken, Emre Aşık’a da forma verdi. Öte yandan Lazio maçı iptal edildi. 
     
     Hakan’a forma 
     SARI - Kırmızılı takımın B.Rovers’tan transfer ettiği Hakan Ünsal, ilk haftada formasını kaptı. Hafif sakat olan Ergün yedek soyunurken, Brezilyalı Christian da ilk kez kadroya girdi. Hasan Şaş’ın, ayak bileğindeki şişlik nedeniyle İstanbul’da bırakıldığı öğrenildi. 
     
Maçın ADAMI      FAZLI 
     MALATYASPOR için ne kadar değerli bir golcü olduğunu dün bir kez daha gösterdi. Fırsatçı ve hava toplarına hakimiyeti kusursuz. Attığı iki gol de yeteneklerini göz önüne serdi. Nerede duracağını çok iyi biliyordu. Kaptanlığın verdiği sorumlulukları yerine getirdi. En gergin anlarda, ortamı yumuşatan isim oldu. Her şeyiyle komple bir futbolcu profili çizdi. 
     
Göze BATANLAR      Sarr Sağ kanatta çok aksadı. Acemi bir oyuncu gibiydi. Çok hata yaptı. 90 dakika oynaması ilginçti. Etkisizdi. 
     Felipe İlk yarıda mükemmel oynadı. Takımının herşeyiydi. İkinci yarıda yoruldu. Atılan iki golde de, onun büyük payı vardı. 
     Emre Aşık Ayakta kalan tek oyuncuydu. Savunmada müthiş bir direnç gösterdi. Kırmızı kartta yaptığı faul, takımını muhtemel bir golden kurtardı. 
     Sertan İkinci yarıda sahanın en iyilerindendi. Galatasaray defansını çaresiz bıraktı. Özellikle bire birde çok etkiliydi. 
     Mehmet Ömür Ağır fiziğine rağmen müthiş hareketliydi. Takımını ateşleyen isimdi. Galatasaray sol kanadını felç etti. 
     
Mehmet Polat şaşkınlığı      GAZİANTEPSPOR’DAN Murat Erdoğan’a karşılık bir yıllığına kiralanan Mehmet Polat’ın bel fıtığı olduğu ortaya çıktı. Tecrübeli defans oyuncusunun yaklaşık bir ay forma giyemeyeceği, tedavisinin sürdüğü bildirildi. Öte yandan Senegal Milli Takımı’na çağrılan Sarr takımdan bir hafta ayrı kalacak. Ayrıca Batista da ailevi problemlerini çözmek için Fatih Terim’den 10 gün izin aldı. 
     



 SPOR 




























</TEXT>
</DOC>
