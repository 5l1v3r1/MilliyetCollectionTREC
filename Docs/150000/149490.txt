<DOC>
<DOCNO> 149490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/yasam/yas05.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bizim Pitbull'lar kuzu" 
</HEADLINE>
<TEXT>

     MUSTAFA OĞUZ İzmir DHA 

     Tarım Bakanlığı'nın saldırgan oldukları gerekçesiyle üretimini yasakladığı 'pitbull' cinsi köpeklerin İzmirli sevenleri 'karşı hareket' başlattı. 
     Bir araya gelen İzmirli 'pitbull' sahipleri, "Onlar kuzu gibi. Evlerinde pitbull besleyen çok kişi var" diyerek Tarım Bakanlığı kararına tepki gösterdi. Çiftliğinde 'pitbull' üreten köpek eğitim uzmanı Eşref Özgür, asıl suçlunun hayvanlar değil sahipleri olduğunu iddia ederek, "Kangallar da tavuk parçalıyor. Tarım Bakanlığı onları da mı yasaklayacak " diye isyan etti. 'Pitbull' cinsi köpeği 'Sucuk'la mutluluk pozu veren Veteriner Bahar Akbaş da, bakanlık kararına, "Bu cins köpekler kuzu gibi sessiz ve zararsız, çocukların ve diğer hayvanların en büyük dostudur. Pitbulları insan canavarlaştırıyor" diyerek karşı çıktı. 
     


YAŞAM 


















</TEXT>
</DOC>
