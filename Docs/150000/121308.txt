<DOC>
<DOCNO> 121308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun05.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Yakış "Kıbrıs planının düzeltilmesi gerekir" 
</HEADLINE>
<TEXT>

     Almanya'nın başkenti Berlin'e gelen Dışişleri Bakanı Yaşar Yakış, BM Kıbrıs planında düzeltilmesi gereken unsurlar olduğunu söyledi. 
     Cumhurbaşkanı Ahmet Necdet Sezer ile aynı otelde kalan Yakış, bu akşam BM Genel Sekreteri Kofi Annan'ın Kıbrıs özel temsilcisi Alvaro De Soto ile görüşeceğini belirterek, yemekte biraraya geleceği De Soto'dan Kıbrıs konusunda yeni gelişmeler olup olmadığını öğreneceğini ifade etti. 
     KKTC Cumhurbaşkanı Rauf Denktaş'ın Kıbrıs sorununun müzakereler yoluyla çözülmesinden yana olduğunu ve görüşmelere açık olduğu izlenimi edindiğini belirten Yakış, ''Sorunun asıl muhatabı Denktaş'tır'' dedi. 
     Yakış, şimdiye kadar yapılan açıklamalara göre Rumların da birçok konunun müzakere edilmesi taraftarı olduğunun anlaşıldığını belirtirken, bir gazetecenin ''12 Aralık'a kadar kurucu anlaşma imzalanabilir mi '' sorusuna ise ''sayın Denktaş'ın sağlık durumu belki buna elvermez'' yanıtını verdi. 
     Bu arada Cumhurbaşkanı Ahmet Necdet Sezer, izlediği konserden sonra kaldığı Adlon Oteli'ne döndü ve konseri çok beğendiğini söyledi. 
     Sezer, konser dönüşünde karşılaştığı Dışişleri Bakanı Yakış ile yemek yedi. 
     





</TEXT>
</DOC>
