<DOC>
<DOCNO> 124803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko18.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba sanatını da iyi pazarlıyor... 
</HEADLINE>
<TEXT>

     Kübalı müzik grubu Buena Vista'nın dünya çapında turnelere çıkması ve filminin de yapılmasının ardından, Küba resim sanatı da ABD'deki hayranları ve Amerikan ekonomik yaptırımlarının sanat dalında kaldırılmasıyla rağbet görüyor. 
     Konularını tarih, tabiat ve diğerlerinden alan, canlı, parlak renklerle yapılmış yaşlı Kübalı ressamların elinden çıkma resimler, Küba hükümetinin ulusal sanatı dış pazarlarda tanıtımı ve teşviki ve sanatçıların eserlerini daha serbestçe pazarlamaları sayesinde ABD başta olmak üzere dış dünyada piyasa buluyor. 
     Küba sanatına giderek daha çok ilgi gösteren Amerikan resim koleksiyoncuları, Kübalı modernist ressamların büyüklerinden Wilfredo Lam, Mariano Rodriguez ve Amelia Palaez del Casal'a uluslararası şöhret kazandırdı. 
     Çoğu ünlü ressam Pablo Picasso ile birlikte resim yapmış Kübalı sanatçıların eserleri dünyanın çoğu yerindeki galeriler ve müzelerde bulunabiliyor. 
     Küba'nın plastik sanatları da ilgi görüyor, üretim, tanıtım ve pazarlama faaliyetleri de gelişti. Bu ülkede sanat eserleri için yerli pazar olmayınca dış pazar önem kazanıyor. Kübalı sanatçılardan diğer küçük işyerleri ve işletmelerde olduğu gibi kar üzerinden yüzde 10 vergi alınıyor. 
     Internet'deki www.subastahabana.com sitesinde düzenlenen müzayedeyle 62 resim ve heykel geçen ay satışa sunuldu, 66 adet sanat eseri daha 11 Aralık'daki canlı müzayedede satıldı. 
     





</TEXT>
</DOC>
