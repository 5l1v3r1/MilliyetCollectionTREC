<DOC>
<DOCNO> 117297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/spor/spo04.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal kurmayın 
</HEADLINE>
<TEXT>

Trabzonspor Başkan Yardımcısı Ahmet Ağaoğlu, dört maçlık serinin kimseyi havaya sokmamasını istedi, "Bu sezon için şampiyonluk beklemeyin" dedi 
     Aday değiliz’ 
     LİGDE son dört maçını kazanarak büyük çıkış yapan Trabzonspor, temkinli adımlar atıyor. Başkan Yardımcısı Ahmet Ağaoğlu, camia içinde gündeme getirilen şampiyonluk sözlerinin yanlış olduğunu söyledi. Ağaoğlu, "Hiç kimsenin, takımı şampiyonluk adayı gibi göstermeye hakkı yok. Seviyemiz yeterli değil. Şampiyonluğa hazır olduğumuz söylenemez" dedi. 
     
     Zamanı var’ 
     AĞAOĞLU yeni ve genç bir kadro oluşturduklarını da söyledi. Ahmet Ağaoğlu, sözlerini şöyle sürdürdü "Biz yerimizi, gücümüzü ve yapabileceklerimizi bileceğiz. Şampiyonluk hayali kuranlar, hayal kırıklığı yaşar. Küme düşme korkusu yaşadığımız hafızalarda tazelensin. O zaman da takım üç galibiyetle çok abartılmıştı. Herşeyin bir zamanı var." 
     
     Göztepe’ye bileniyorlar 
     LİGİN 12. haftasında Göztepe ile kozlarını paylaşacak olan Trabzonspor, zorlu maçın hazırlıklarına dün yaptığı çalışmayla devam etti. Belinden sakatlanan kaleci Petkoviç, düz koşunun ardından salonda çalıştı. Antrenmanın son bölümünde Bordo-Mavililer çift kale maç yaptı. Futbolcuların performansı Samet Aybaba’nın yüzünü güldürdü. 
     
     Kitap kurdu Ali Şen 
     TRABZONSPOR’UN genç yıldızlarından Ali Şen, halen yüzde 60’lık bir performansla mücadele ettiğini söyledi. Başarısını düzenli hayata bağlayan genç futbolcu, "Eskiden kitap ve dergi okumaz, anlamsız bulurdum. Ama şimdi kitap kurdu oldum. Okumadan olmuyor. Bizim işimiz futbol, ama belli bir kültüre sahip olmalıyız. Futbol dışındaki hayatım kitaplarla geçiyor" dedi. 
     



 SPOR 





























</TEXT>
</DOC>
