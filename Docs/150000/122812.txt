<DOC>
<DOCNO> 122812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yasam/ayas.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevreniz doğru erkeklerle dolu 
</HEADLINE>
<TEXT>

Bu sayfayı okuyarak bay mükemmel’i bulma yolunda büyük bir adım attınız Şimdi sıra ilk dersimizde.. Konumuz Doğru-yanlış erkek kimdir 
     Doğru erkeği bulma kursu - 1 
İlhan Uçkan 

     Etrafta doğru dürüst bir tane bile erkek kalmadı, hepsi kapılmış Bu cümle kim bilir kaç defa sil baştan yeniden kuruldu Kelimelerin yeri değişti, gene kuruldu, daha da çok kurulacak... Her başlangıçta "Bu defaki doğru erkek, hissediyorum " diyorsanız, dersimiz tam sizin için... Yürümeyen bir sürü ilişkiden yorgun argın, yara bere içinde çıkmışsınız. Yalnızsınız. Hem de yapayalnız... 
     Hayatta size düşen monologlar, "Bu da değil, o da değil, yok işte Kökü kurudu sanki doğru erkek neslinin " türünde uzayıp gidiyor... 
     
     12’den vurmanın anlamı 
     Yakışıklı, karizmatik, şehirli, medeni, delikanlı, çağdaş, eğlenceli, hoş sohbet, şefkatli, duyarlı, sempatik, iyi dans eden, giyinmesini, yemeyi içmeyi bilen, bakımlı, güler yüzlü, her ortama ayak uydurabilen, kültürlü, görmüş geçirmiş, iyi bir meslek sahibi, geleceği parlak, koruyan, kollayan, sevdiği kadına prensesler gibi davranan, üstüne üstlük bir de zengin... 12’den vurmak demek, böyle bir erkeği bulmak, onunla bir yuva kurmak, sağlıklı iki evlat sahibi olup şehrin içinde, iyi bir semtte bahçeli bir evde, mutlu mesut hayatınızı sürdürmek demek... 
     Ama bunları arayan bulamaz. Yani tek bir kişide bulamaz. "Buldum" diyen de yalan söylüyordur. Ya erkek "Ben işte böyle biriyim " diye yalan söylüyordur ya da kadın "İnan ki benim kocam tam böyle bir erkek " diye yine yalan söylüyordur. Yalancıktan saadetin de kimseye zararı dokunmaz, bırakın yaşasınlar... Siz de bundan bir tane de size denk gelsin’ diye hayal kurmaya devam edin... 
     
     İşte Bay Doğru’nun tanımı 
     Öncelikle bir durum tespiti yapmakta yarar var. "Doğru erkek" kimdir Hangi tür erkektir Eskiden çok vardı da artık hiç mi kalmadı ... 
     Doğru erkekle ilgili bir sürü tanım yapılabilir. Ama lafı uzatmadan söyleyecek olursam o çok aranan ama bir türlü bulunamayan "doğru erkek", mutlu bir evliliği olan erkektir. En yakın arkadaşınızı fazlasıyla mutlu eden erkektir. Komşunuzla evli olan, iki sağlıklı çocuğuyla pazar gezmelerine, alışverişe giden erkek. Olağanüstü güzel bir karısı olan patronunuzdur. Filmlerde gördüğünüz, sevgilisine çiçekler alan, kapısına "Seni seviyorum" yazılı billboard’lar astıran ya da sizi terk eden erkektir. 
     
     Bir zamanlar onlar da yanlıştı 
     Siz de bilirsiniz, her zaman "Zaten bütün doğru erkekler de kapılmış, hepsi ya evli ya da sevgilisi var ", "Bana da hep yanlış erkekler denk geliyor " denir. "Doğru erkeği günün birinde elbette ben de bulacağım ..." denir, umutsuzca ağlanır. Şarkılar dinlenir, ağlanır... Hiç düşünmediniz mi peki, belki de bu erkekler bir zamanlar birçok kadın için yanlış erkek’ti. Yani bu erkeklerin doğru’ olmasında, karısının ya da arkadaşınızın payı olabileceğini nasıl düşünemiyorsunuz 
     
     Sihirli değnek sizsiniz 
     Silkinin ve kendinize gelin Her taraf keşfedilmeyi, doğru erkek’ ilan edilmeyi bekleyen erkek kaynıyor. Siz h l kalmadı zannedin. Kapanın elinde kalıyor... Bayram yeri gibi ortalık. Bütün mesele "doğru erkek" potansiyelini ortaya çıkartabilecek doğru kadın’ olmakta. Yoksa ne diye bulamayasınız, ne diye bu erkeklerin hepsi ya evli’ ya da kapılmış’ olsun ki Birileri tutmuş, kuşatmış, sarıp sarmalamış, doğru erkek’ yapmış onları. Yanındaki kadından ayrı durduğunda belki de artık doğru’ olmayacak, belki de birlikte bu kadar iyiler. Belki de o erkeğe bir doğru kadın’ denk geldi... Haydi bakalım kolları sıvayın, işe girişin. 
     
Onu ararken hazırlıklı olun      Bay Doğru’yu ararken hep aynı cümleler kurulur. "Bu da olmadı, bir dahakine inşallah " diye hayallerin yolu açık edilir. Gidenin arkasından gözyaşı kıvamında sular dökülür, beklenir, yenisi aranır, taranır... Asıl mesele isteğin net olmamasıdır... 
     1- "Ben de mutlu olacağım. Benim de günün birinde beni seven, şefkatli, koruyan, kanatları altına alacak, benim nasıl güzel bir insan olduğumu keşfedecek, güçlü bir erkeğim olacak..." 
     2- "Çok bir şey istemiyorum, George Clooney gibi olsun yeter. O olmuyorsa Tamer Karadağlı gibi olsun hiç yoktan. Ama bak o da kapıldı " 
     3- "Aradığım erkeği buldum sonunda. Tam istediğim gibi. Ama bir de giyinmesini becerebilse..." 
     4- "Onunla ben sevgili olacaktım İnce eleyip sık dokuyacağım derken gitti gül gibi adam Neyse, etrafta olayım da, beni fark etsin, pişman olup bana gelsin " 
     5- "Tam buldum derken o da evli çıktı " 
     6- "Yok, artık kimseyi istemiyorum Zaten şöyle erkek gibi erkek’ de kalmamış ortalıkta. Hepsine bir haller olmuş, pek bir kalleşler, yalancılar, akılları fikirleri aldatmak. Nerdee o eski erkekler ..." 
     7- "İşte aradığım erkek o Peki yanındaki kim " 
     
     EV ÖDEVİ 

</TEXT>
</DOC>
