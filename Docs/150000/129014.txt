<DOC>
<DOCNO> 129014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yasam/yas01.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakı gibi bir asker 
</HEADLINE>
<TEXT>

Genelkurmay’ın özel izniyle askere alınan zihinsel engelli Ümit, nöbet tuttu, karavanadan yemek yedi ve 6 saatte terhis oldu 
     AHMET ERTAN Balıkesir DHA 

     Edremitli zihinsel engelli Ümit Keklik’in askerlik hayali, Genelkurmay Başkanlığı’na gönderilen mektupla gerçek oldu. Keklik, 19. Piyade Tugay Komutanlığı’nca silah altına alındı, altı saat askerliğinin ardından terhis belgesi verildi. 
     Sürekli askerlik yapmak istediğini söyleyen ve ulusal bayramlarda askerlerle uygun adım yürümeye çalışan Ümit’in 23 ağabeyi Mehmet Keklik ve komşusu Ahmet Aykut, Genelkurmay Başkanlığı’na bir mektup yazdı. Genelkurmay Başkanlığı’nın özel yazısıyla Keklik, Edremit 19. Piyade Komutanlığı’nda 2002 4 tertip olarak silah altına alındı. Sabah saatlerinde ağabeyi ve komşuları tarafından nizamiyeye getirilen Keklik’e asker üniforması giydirildi. Selam vermeyi öğrenen Keklik, altı saatlik eğitimin ardından karavanadan yemek yedi. Daha sonra düzenlenen törenle yemin eden Keklik, sürenin sonunda terhis edildi. Yetkililer, Keklik’e bir gün de olsa askerlik zevkini tattırmaktan mutluluk duyduklarını belirtti. 
     



 YAŞAM 

























</TEXT>
</DOC>
