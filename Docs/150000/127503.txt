<DOC>
<DOCNO> 127503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/ekonomi/eko09.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş Savaş zararı 1 milyar doları bulur 
</HEADLINE>
<TEXT>

     MUSTAFA BAĞDİKEN Kocaeli DHA 

     Tüpraş Genel Müdürü Hüsamettin Danış, Irak’ta savaş halinde Venezüella’daki grevin de etkisiyle ham petrol fiyatlarının 35 dolara kadar yükselip, oradan geri dönmesinin beklendiğini belirtti. 
     Danış, Irak’a yönelik harekatın başlamasıyla neler olabileceğini konusunda şunları söyledi "Fiyatların 35 dolara kadar çıkıp sonra geri dönebileceğini söylemiştim. Şunu unutmamak lazım, sadece Irak petrol üretmiyor. Irak’ın ürettiği petrol potansiyel olarak 2.2 milyon varil gün. Gerçek değeri şu anda 1.3 milyon varil gün. Sadece Sudan’ın fazla üretim kapasitesi 3 milyon varil günden fazla. Gündem sadece Irak konusu değil. Venezüella da önemli bir petrol üreticisi. Bu ülkede grev olması nedeniyle ikisi üst üste biniyor. Venezüella’daki grev çözümlenirse belki 35 dolara varmadan atlatabiliriz." Danış, LPG fiyatlarının da artabileceğini söyledi. 
     
     



 EKONOMİ 

















</TEXT>
</DOC>
