<DOC>
<DOCNO> 122133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/soneko11.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşan bayram, zabıta ve işportacıları karşı karşıya getiriyor... 
</HEADLINE>
<TEXT>

     Yaklaşan Ramazan Bayramı, zabıta ve satış yapmak isteyen işportacıları karşı karşıya getirdi. 
     Alınan bilgiye göre, yaşanan ekonomik krizin işsiz bıraktığı pek çok kişi kolay olması ve az sermaye gerektirmesi nedeniyle işportacılığa rağbet etmeye başladı. 
     Özellikle hafta sonu ana caddelerde yol kenarlarına kadar taşan işportacılar, soğuk havaya rağmen bayramın getireceği hareketlilikten pay almak için çalışıyor. Ancak Konya Büyükşehir Belediyesi Zabıta Müdürlüğü ekipleri, yaya trafiğini ve kent estetiğini bozan işportacılara bayram öncesinde de göz açtırmıyor. İşportacıları kendilerine gösterilen yerlerde tezgah açmaları konusunda uyaran zabıta, yasağa uymayanların sattığı ürünlere el koyuyor. 
     Yetkililer, işportacıların sayısının ve işgal ettikleri alanların bayram öncesinde arttığını belirterek, ''Tüm uyarılarımıza rağmen adım başı işporta tezgahı açılıyor. Yakalayabildiklerimizin mallarına el koyuyoruz'' dediler. 
     





</TEXT>
</DOC>
