<DOC>
<DOCNO> 107070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur42.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Yılmaz, Brüksel'e gitti... 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Avrupa Konvansiyonu olağan toplantısına katılmak üzere, özel bir uçakla Belçika'ya gitti. 
     Yılmaz, hareketinden önce Esenboğa Havalimanı'nda, gezisine ilişkin yaptığı açıklamada, yarın ve ertesi gün yapılacak toplantılara katılacaklarını söyledi. 
     Başbakan Yardımcısı Yılmaz, AB Komisyonu'nun genişlemeden sorumlu üyesi Günter Verhaugen ile yarın görüşeceğini ve temaslarından sonra da Brüksel'de basın toplantısı yapacağını bildirdi. 
     Yılmaz, bir gazetecinin, ''Partinizden hükümetten çekilip çekilmeme konusunda tam yetki aldınız. Bu kararınızı ne zaman açıklayacaksınız sorusu üzerine de, ''Hükümetteki gelişmeleri değerlendirerek, izleyerek bunu belirleyeceğiz. Zaten açıklamamızda da ifade ettik, önümüzdeki günlerde hep beraber gelişmeleri göreceksiniz'' dedi. 
     





</TEXT>
</DOC>
