<DOC>
<DOCNO> 112229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/soneko13.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Ekim Ayı Beklenti Anketi'ni yayınladı... 
</HEADLINE>
<TEXT>

     Merkez Bankası Beklenti Anketi'ne göre yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 33.5'e indi. 
     En yüksek tahminler, Eylül ayının ikinci anketine göre 1 puan azalarak yüzde 49'dan yüzde 48'e geriledi. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Eylül ayının 2. anketinde yüzde 21-49 aralığında seyreden yılsonu TÜFE öngörüsü, Ekim ayının birinci anketinde yüzde 29-48 aralığında seyretti. 
     Daha önce yüzde 34.3 olan yılsonu uygun ortalama enflasyon beklentisi ise yüzde 33.5'e düştü. 
     Ekim ayının birinci anketinde cari aylık TÜFE'ye göre uygun ortalama enflasyon beklentisi yüzde 3.3'den yüzde 3.4'e çıktı. Eylül ayının ikinci anketinde yüzde 1.5-4.7 aralığında seyreden cari ayın tüfe beklentisi yüzde 2-4.4 aralığında oluştu. 
     
     2 AY SONRASI İÇİN TÜFE BEKLENTİSİ 
     Ekim ayının birinci anket sonuçlarına göre, 2 ay sonrası için öngörülen TÜFE beklenti aralığı yüzde 1.5-4.7 olurken, uygun ortalama enflasyon oranı yüzde 2.9 olarak belirlendi. 
     Eylül ayının ikinci anketinde, iki ay sonrasının TÜFE beklentisi yüzde 1-4.5 aralığında belirlenmiş, uygun ortalama ise yüzde 3.2 olarak saptanmıştı. 
     Gelecek 12 aylık dönemin TÜFE beklentisi aralığı Ekim ayının birinci anketinde yüzde 18-45 olurken, bu oranlar Eylül ayının ikinci ankette yüzde 21-37 olarak belirlenmişti. 
     Eylül ayının ikinci anketinde, yüzde 29.6 olarak belirlenen gelecek 12 aylık dönemin TÜFE uygun ortalaması da yüzde 28.7'ye geriledi. 
     
     FAİZ ORANLARI 
     Öte yandan Ekim ayının ilk anketinde, geçen ayın ikinci anketine göre cari ayın bileşik faiz oranı beklentisinde düşüş yaşandı. 
     Buna göre Eylül ayının ikinci anket sonuçlarına göre, yüzde 55-75 aralığında seyretmesi öngörülen cari ayın bileşik faiz beklentisi, Ekim ayının ilk anketinde yüzde 55-71 aralığında gerçekleşirken, uygun ortalama da yüzde 60'dan yüzde 59'a indi. 
     Yıl sonu bileşik faiz beklentisi, Ekim ayı ilk anket sonuçlarına göre yüzde 35-80 aralığında, uygun ortalamada yüzde 54.8 olarak gerçekleşti. 
     Bileşik faiz beklentisi, Eylül ayının ikinci anket sonuçlarında, yüzde 35-72 aralığında ve uygun ortalamanın da yüzde .4 olması öngörülmüştü. 
     Yılsonu basit faiz oranı beklentisi ise Ekim ayının birinci anketinde yüzde 29-52 uygun ortalama ise yüzde 42.5 olarak hesaplandı. 
     Eylül ayının ikinci anketinde bu oranlar sırasıyla yüzde 27-60 ve yüzde 42.3 düzeyindeydi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ekim ayının ilk anketinde cari ay sonu kur beklentisi aralığı 1,600,000-2,000,000 lira olurken, uygun ortalama değişmeyerek 1.675.000 lira olarak belirlendi. 
     Eylül ayının ikinci anket sonuçlarında cari ay sonu kur beklentisi aralığı 1,575,000-1,850,000 olurken, uygun ortalama ise 1 milyon 675.000 bin lira olarak saptanmıştı. 
     Bu arada katılımcılar, Ekim ayının ilk anketinde yıl sonu dolar kuru beklentisi 1,521.000-2.550.000 lira olurken uygun ortalama 1,822.8 liraya geriledi. 
     Geçen ayın ikinci anketinde uygun ortalama 1.550.000- 2.550.000 lira, uygun ortalama ise 1.832.1 lira olmuştu. 
     
     BÜYÜME BEKLENTİSİ ARTTI 
     Katılımcılar ayrıca, Ekim ayının ilk anketinde, yılsonu GSMH'sinin yüzde 1.5 ile yüzde 5.2 aralığında artacağını, uygun ortalamanın da yüzde 3.7 olacağını öngördüler. 
     Eylül ayının ikinci anketinde, yıl sonu GSMH eksi 1-5.7 aralığında uygun ortalama ise 3.5 olarak belirlenmişti. 
     Ekim ayının birinci anketinde, yılsonu cari işlemler dengesinin eksi 5 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Eylül ayının ikinci anketinde cari işlemler dengesinin eksi 4 milyar dolar ile 2 milyar dolar arasında seyredeceği öngörülmüştü. 
     





</TEXT>
</DOC>
