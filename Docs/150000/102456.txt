<DOC>
<DOCNO> 102456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/magazin/amag.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava yastıkları olmasa ölmüştük’ 
</HEADLINE>
<TEXT>

Mahsun Kırmızıgül ve sevgilisi Bade’nin de içinde bulunduğu araç üç takla attı. Kırmızıgül, hayatta kalmış olmalarını mucizeye bağladı 
     ERDEM SÜREK, ERSAN KÜÇÜKKURU DHA 

     Babası gezimizi bilmiyor’ 
     SEVGİLİSİ Bade İşçil ve arkadaşlarıyla Çanakkale’ye giden Mahsun Kırmızıgül, ölümden döndü. Hatalı sollama yapan bir otobüsten kaçan Kırmızıgül’ün kullandığı araç, virajı alamayıp üç takla attı. Otomobil hurdaya dönerken, Kırmızıgül, İşçil, dalış hocası Murat Tokat 33 ve kız arkadaşı Neval Aldırmaz 24 kazayı hafif yaralarla atlattı. Dörtlü, hastaneye kaldırılırken, gazetecilere konuşan Kırmızıgül, "Bade’nin babası gezimizi bilmiyor. Televizyonlar duyurunca merak ederler, ama durumumuz iyi" dedi. 
     
     Verilmiş sadakamız varmış’ 
     İŞÇİL ve Aldırmaz taburcu edilirken, geceyi hastanede geçiren Kırmızıgül, dün sabah ifade için jandarma karakoluna gitti. Karakol önüne çekilmiş otomobilinin hurda halini gören Kırmızıgül, hafta sonu Assos’ta dalış için Çanakkale’ye geldiklerini belirterek, kazayı şöyle anlattı "Bir otobüs, hatalı sollayarak şeridimize girdi. Direksiyonu kırdım ama en az üç takla attık. Hava yastıkları olmasa sanırım şu anda yaşamıyorduk. Verilmiş sadakamız varmış. " 
     



 MAGAZİN 













</TEXT>
</DOC>
