<DOC>
<DOCNO> 149075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun40.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız sağı, Chirac'ın Irak politikasını sorgulamaya başladı 
</HEADLINE>
<TEXT>

     Fransa'da yayınlanan Liberation gazetesine göre, iktidardaki sağ partiye üye milletvekilleri, Cumhurbaşkanı Jacques Chirac'ın Irak politikasını artık ciddi bir biçimde sorgulamaya başladı. 
     Liberation'da, ''Sağcılar, kaybedenler kampında olmaktan rahatsız'' başlığıyla çıkan bir haberde, ''sağ partilerin Paris'in savaş karşıtı tutumu yüzünden ABD'nin küstürülmesinden endişeli oldukları'' yorumu yapıldı. 
     Fransız gazetesi, bununla birlikte sol partilerin hala savaşın yanlış olduğu görüşünde ısrar ettiklerini yazdı. 
     Kuzey Atlantik ittifakını şiddetle savunan sağcı milletvekillerinin artık Chirac'ın, ABD'nin tarafına geçmesini bekledikleri kaydedilen haberde, sağcı milletvekilleri arasında ''Paris ve Washington arasındaki ilişkilerin tekrar normalleşmesi için vakit geçirilmeden gerekli adımların atılmasını isteyenlerin de giderek arttığı'' yorumu yapıldı. 
     





</TEXT>
</DOC>
