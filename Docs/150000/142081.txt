<DOC>
<DOCNO> 142081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur18.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'a geçmek isterken yakalanan gazeteciler serbest... 
</HEADLINE>
<TEXT>

     Habur Sınır Kapısı yakınlarından kaçak olarak Kuzey Irak'a geçmek isterken jandarma tarafından yakalanan gazeteciler serbest bırakıldı. 
     Dün gece saatlerinde kaçak olarak Habur Sınır Kapısı yakınlarındaki Ovaköy'den Kuzey Irak'a geçmek isteyen ikisi Amerikalı, biri Türk 3 gazeteci para cezası karşılığı serbest bırakıldı. 
     Sınırı geçmek isterken Ovaköy Jandarma Karakolu ekiplerince yakalanan ve geceyi karakolda geçiren 3 gazeteci, bugün Silopi Cumhuriyet Savcılığı'na sevkedildi. İfadeleri alınan 3 gazeteci Pasaport Kanunu'na muhalefetten 86'şar milyon lira para cezası karşılığında serbest bırakıldı. 
     Serbest bırakılan gazetecilerden Amerikan ABC Televizyonu Muhabiri Elif Esra Ural ile kameramanı Alan Weeks ve Los Angeles Times Foto Muhabiri Donald Bartletti adliye çıkışında meslektaşlarına açıklama yaptı. 
     Ural, sınırdaki bütün gazeteciler gibi işlerini yapmaya çalıştıklarını belirterek, amaçlarının Kuzey Irak'taki arkadaşlarına ekipman götürmek olduğunu söyledi. 
     





</TEXT>
</DOC>
