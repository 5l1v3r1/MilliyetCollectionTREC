<DOC>
<DOCNO> 121268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/spo05.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi yalnız bırakmayın’ 
</HEADLINE>
<TEXT>

UEFA Kupası 3. turunda Lyon sınavına çıkacak olan Denizli’de Rıza Çalımbay taraftarlara seslendi "En büyük silah sizsiniz." 
     MEHMET ALİ SABUNCU 

     Çalımbay inançlı 
     UEFA Kupası’nda 3. tur ilk maçında yarın evinde O.Lyon’u ağırlayacak olan Denizlispor’da kritik 90 dakikanın hazırlıkları sürüyor. Yeşil - Siyahlı takımın teknik patronu Rıza Çalımbay, taraftarlara çağrıda bulunarak kendilerine destek vermelerini istedi. Çalımbay, "Tarihi bir sınav vereceğiz. Manevi destek çok önemli. Taraftarlarımızı maça bekliyoruz" diye konuştu. 
     
     Avantaj önemli’ 
     İKİ kademeli maçlarda avantajlı skor bulmanın önemini bildiklerini hatırlatan Çalımbay, "Rövanş öncesinde iyi bir skor arayacağız. Deplasmanda işimiz kolay olmayacak. Bu yüzden dikkatli olmalıyız" diye konuştu. Denizlispor’un yıldızlarından İlyas ise, "Rakibimizin gücünün farkındayız. Ama, biz de güçlüyüz. Tek ihtiyacımız taraftar desteği" yorumunu yaptı. 
     
     10’ar milyar prim 
     DENİZLİSPOR yönetimi de kritik maç öncesinde kesenin ağzını açtı. Yeşil - Siyahlı takımın yöneticilerinin tur primini 10’ar milyar lira olarak belirlediği iddia edildi. Denizli Valisi Yusuf Ziya Göksu, Denizlispor’u dün makamında kabul etti ve heyete birer cumhuriyet altını taktı. Göksu, "Perşembeyi seferberlik günü olarak ilan ettik" dedi. 
     
Pedersen ile gülemiyoruz      DENİZLİSPOR’UN UEFA Kupası 3.turunda Lyon ile oynayacağı maçı yönetecek olan Rune Pedersen, Türk takımlarına uğurlu gelmezken, Fransızlar’ı güldürüyor. İki yıl önce Galatasaray’ın Monaco’ya 4 - 2 yenildiği maçı yöneten Pedersen ile takımlarımız hiç kazanamadı. Fransızlar ise Pedersen ile sadece 1 kez mağlup oldu. Lyon’un Brugge’u 3 - 0 yendiği maçı da Norveçli hakem yönetmişti. 
     



 SPOR 
























</TEXT>
</DOC>
