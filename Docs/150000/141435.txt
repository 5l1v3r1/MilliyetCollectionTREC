<DOC>
<DOCNO> 141435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yasam/yas02.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadını ileride siyasete de atılacak’ 
</HEADLINE>
<TEXT>

Atatürk’ün eşi Latife Hanım, Lev Troçki’nin kız kardeşine gönderdiği mektupta, o günlerde akla bile getirilmeyeni işte böyle yazıyordu ... 
     Atatürk’ün eşi Latife Hanım ile Sovyet Devrimi önderlerinden Lev Troçki’nin kız kardeşi Kameneva’nın 1924’te birbirlerine yazdıkları mektuplarda, kadın hareketinin sorunlarını tartıştıkları ve Latife Hanım’ın Gelecekte kadınlar ülkenin siyasal yaşamına da katılacaklar’ dediği ortaya çıktı. 
     Troçki’nin kız kardeşi ve Lev B. Kameneva’nın eşi Kameneva’nın, 16 Mayıs 1924’te yazdığı mektup ve Latife Hanım’ın yanıtı, Mete Tunçay imzasıyla, Toplumsal Tarih’ dergisinin bu ayki sayısında yer aldı. Latife Hanım Uşaklıgil , Cumhuriyet’in kuruluşundan 6 ay sonra gerçekleşen bu mektuplaşmada, Türkiye’deki devrimin, kadınların özgürleşmesi için kültür düzeylerinin yükseltilmesini birinci ödev olarak üstlendiğini belirtiyor. 
     
     Devrim zinciri kıracak 
     Türk kadınlarının artık kocalarının kölesi olmadığını belirten Latife Hanım, Troçki’nin kız kardeşi Kameneva’ya şunları yazıyor 
     "Şimdi tıp ve hukuk öğrenimi görüyor, Türkiye’de ve yurtdışında üniversitelere gidiyorlar. Sadece serbest mesleklere değil, eskiden erkeklerin tekelinde olan başka birçok uğraşa da girerek, yaşamlarını yetenekleriyle belirliyorlar. Aile ve özel yaşam alanında sağlanan ilerleme, gelecekte kadınların ülkenin siyasal yaşamına da katılacakları umudunu doğuruyor." 
     



 YAŞAM 




















</TEXT>
</DOC>
