<DOC>
<DOCNO> 139746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo42.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Rallisi'nde, bugünkü 5 etap tamamlandı... 
</HEADLINE>
<TEXT>

     Antalya'nın Kemer İlçesi'nde başlayan Dünya Ralli Şampiyonası'nın 3. ayağı olan Türkiye Rallisi'nde, ilk gün yarışları tamamlandı. 
     Şampiyona, bugün 57 aracın katılımıyla saat 08.00'de başladı ve yarışlarda toplam 95.35 kilometrelik Simena 1 - Phasalis 1 - Silyon 1 - Perge 1 - Silyon 2 etapları katedildi. 5 etap sonunda genel toplamda, Peugeot 206 WRC ile yarışlara katılan Harri Rovanpera-Risto Pietilainen çifti 1.14.50.5 ile ilk sırada yer aldı. Bu ekibi, Cıtroen Xsara WRC ile Carlos Sainz-Marc Marti ekibi 1.15.11.2 ile 2. sırada, Ford Focus RS WRC 02 ile yarışa katılan François Duval-Stphane Prevot ekibi 1.15.20.0 ile 3. sırada izledi. 
     Bugünkü etaplarda Mitsubishi Lancer Evo 7 ile yarışmaya katılan Türk ekibinden Celal Gülerhan-Mehmet Yazıcı ekibi, 1.27.16.4 ile 24. sırada yarışları tamamladı. Ford Focus WRC ile yarışmaya katılan Serkan Yazıcı-Can Okan da 1.31.47.6 ile 33. sırada yarışmayı bitirdi. 
     
     YARIŞ DIŞI KALANLAR 

     Rallideki yarışlarda bugün 15 araç, mekanik arıza, yol dışına çıkma ve yanlış yola girme sonucu benzinin bitmesi üzerine yarış dışı kaldı. 
     Türkiye Rallisi'nin favori isimlerinden Sebastian Loeb-Daniel Elena çifti sabah gerçekleştirilen Phaselis 1 etabından Silyon 1 etabına geçerken yanlış yola saptı, doğru yolu bulduklarında yakıtlarının tükenmesi üzerine Cıtroen Xsara WRC ile yarışlara katılan ekip, yarışı bırakmak zorunda kaldı. 
     Renault Clio 1600 ile yarışan Brice Tirabassi-Jacquuees Julien Renucci, Mitsibushi Lancer Evo 6 ile yarışan Mehmet Gönenç-Levent Karasakaloğlu ise yol dışına çıktıklarından yarıştan elendi. 
     Subaru Impreza WRC 2003 ile Petter Solberg-Phil Mills, Peugeot ile Krum Donchev-Rumen Manolov çifti, Peugeot ile Emre Ergör-Kenan Çanakçay, Volkswagen Polo Super 1600 ile Oscar Svedlund-Bjorn Nilsson, Ford Focus RS WRC 02 ile Mikko Hırvonen-Jarma Lehtinen, Fiat Punto Super 1600 ile Marc Baldacci-Giovanni Bernacchini, Ford Puma Super 1600 ile Beppo Harrach-Michael Kolbach, Toyota Corolla WRC ile Rajmund Fülöp-Gabor Major, Opel Corsa Super 1600 ile Kris Meeke-Chris Patterson, Suzuki Ignis Super 1600 ile Urmo Aava-Kuldar Sikk, Renault Maxi Megane ile Türk ekibi Ethem Genim-Atıl Atılgan ve Fiat Palio ile yarışa katılan Zeynep Merkit-Begüm Özkan ise mekanik arızalar nedeniyle yarış dışı kaldı. 
     Böylece dün yarış dışı kalan otomobillerle birlikte toplam 18 otomobil yarışlardan elenmiş oldu. 
     Yarınki yarışlara 42 otomobil katılacak. 
     Bu arada organizasyon komitesinden yapılan açıklamada, Dimitar Iliev'in yarış dışına kaldığına ilişkin daha önce kendilerince verilen bilginin yanlış olduğu belirtilerek, yarış dışı kalan ekip, Donchev-Manolov olarak düzeltildi. 
     Türkiye Rallisi'nde yarın sabah saat 06.00'da başlayacak yarışlarda, 158.52 kilometrelik Olympos 1, Kumluca 1, Phaselis 2, Myra 1, Olympos 2, Kumluca 2 etapları koşulacak. Böylece ilk 2 günde toplam 2.87 kilometrelik yol katedilmiş olacak. 

     
</TEXT>
</DOC>
