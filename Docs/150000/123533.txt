<DOC>
<DOCNO> 123533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/soneko15.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa seansı yüzde 4.39 değer kaybıyla tamamladı... 
</HEADLINE>
<TEXT>

     İMKB Ulusal-100 Endeksi önceki kapanışa göre 583.67 puan düşüşle, 1. seansı 12,703.62 puandan tamamladı. Hisse senetlerinin ortalama değer kaybı, yüzde 4.39 olarak gerçekleşti. 
     Seans, 135.57 puan düşüşle 13,151.72 puan seviyesinden açıldı. Satıcılı ve yaklaşık 700 puanlık bantta seyreden endeks, seansın ilk yarısını da 412.22 puan azalışla 12,875.07 puandan geçti. Endekste 12,800 puan seviyesini koruma çabası dikkat çekerken, daha sonra gelen bir miktar satış sonrasında seans 12,703.62 puandan kapandı. 
     Endeks, seans içinde en düşük 12,577.93 puana gerilerken, en yüksek değer olarak da önceki kapanış seviyesi olan 13,287.29 puanı aşamadı. 
     Seans kapanışında mali endeks 822.62 puan düşüşle 16,008.80 puana, sanayi endeksi 528.46 puan düşüşle 12,064.03 puana ve hizmetler endeksi 227.65 puan düşüşle 8,164.82 puana geriledi. 
     Böylece önceki kapanışa göre mali grup hisseler ortalama yüzde 4.89, sanayi grubu hisseleri ortalama yüzde 4.20 ve hizmetler grubu hisseleri ortalama yüzde 2.71 oranında değer yitirdi. 
     İşlem gören toplam 282 hisse senedinden 250'si değer yitirirken, sadece 9'u değer kazandı. 23 hissenin fiyatında ise değişiklik olmadı. 
     Seansta, 196 trilyon 396 milyar 869 milyon liralık işlem hacmi oluştu. 
     Erdemir, Yapı ve Kredi Bankası, Garanti Bankası, Akbank ve İş Bankası C , en yoğun işlem gören hisseler oldu. 
     Borsa uzmanları, AB ve Kıbrıs ile ilgili olumlu beklentilerin azalmasının, endeksin 9,000 seviyelerinden başlayıp 14,400 seviyesine kadar devam eden ve ardından yatay seyir gösteren hareketinin bugün itibariyle sona erdiğini, 12,750 seviyesinin altına kalındığı sürece ilk etapta 12,000, ardından 11,500 seviyesine dönülmesinin mümkün göründüğünü ifade ettiler. 
     





</TEXT>
</DOC>
