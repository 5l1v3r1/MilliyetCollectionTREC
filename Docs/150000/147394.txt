<DOC>
<DOCNO> 147394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gunz1.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgi çocuklarıyla hiç ilgilenmedi ..’ 
</HEADLINE>
<TEXT>

TEKZİP 
     1- 10 Mart 2002 Pazartesi günü yayımlanan Milliyet Gazetesinin Güncel başlıklı 4. sahifesinde "ÇOCUKLARIMI VE GURURUMU GERİ İSTİYORUM" başlıklı resimli 1 2 sahife haber niteliğinde yazı yayımlanmıştır. 
     Bu yazı içeriği gerçeğe aykırı olup, müvekkilimi rencide edici, müvekkilimin kişilik haklarını ihlal eden yanlı ve kamuoyunu yanıltıcı, ve devam eden mahkemelerde duygu sömürüsü yapmak ve delil niteliğinde kullanılmak için sütunlarınızda yayımlanmıştır. 
     Habere konu edilen Sevgi, müvekkilimin, 17 Ağustos 1999 günü vefat eden büyük oğlu rahmetli Ayhan Solgun’un eşiydi. Talihsiz bir kaza sonucu Ayhan’ın ölmesi ve Sevgi’nin dul kalması ile Solgun ailesinde, Sevgi tarafından gündeme getirilen entrikalar başlamıştır. 
     Sevgi rahmetli kocası ile müşterek oturduğu konuttan ayrılıp kendi adına bağımsız bir ev satın alınmasını, çocukları ile o evde oturmak istediğini beyan ederek kayınpederi Aydın’dan 10 milyar TL alarak 3 çocuğuyla beraber kendi babasının evine gitmiştir. Sevgi evden ayrıldığı günün akşamı, çocukların üzerlerinde bulunan altınları alarak, "alın p....lerinizi ben bakamam" diyerek 3 çocuğu dede Aydın Solgun’un evine geri göndermiştir. Yine aradan 1 hafta geçmeden 17.9.2000 tarihinde de, müvekkilim Aydın Solgun’un bir ömür boyu çalışıp, bir aile için meydana getirdiği Tapu Tahsisli yer üzerindeki binayı almak amacıyla Eyüp 2. Asliye Hukuk Mahkemesi’nde dava açar. 
     Bu dava aşamalarında Sevgi hiçbir zaman çocuklarını aramamış, sormamış ve çocuklar ile ilgilenmemiştir. Çocuklara bir baba şefkati ile sahip çıkan müvekkilim dede Aydın Solgun, çocukların eğitim, öğrenim, barınma, ruh sağlığı vs. tüm medeni ilişkilerini üstlenmiştir. Birtakım resmi işlemlerde velayet durumu sorun olunca da zaten fiilen kendi bakım ve gözetiminde olan küçüklerin velayetlerinin kendisine geçmesi için 15.3.2001 tarihinde göstermelik anne Sevgi aleyhine velayetin nez’i davası açmıştır. 
     Sevgi aradan geçen 2 yıla yakan bir sürede çocuklarını sadece 2 kez görmek istemiş ve kendine tüm insani kolaylıklar gösterilmesine rağmen, çocuklarını aramamış, sormamış, Milli ve Dini bayramlarda dahi ziyaret etmemiştir. Bu süre zarfında çocukların velayeti anne Sevgi’dedir, Sevgi’nin çocukları yanına alması, bakması büyütmesi, en doğal hakkıdır. Buna rağmen Sevgi’nin çocuklarını yanına almak için hiçbir istekte bulunmaması, ancak gazete sahifelerine manşet olmayı yeğlemesi annenin karakterini ortaya koymaktadır. Sevgi çocuklarına karşı olan görevlerini yerine getirmek yerine yalan yanlış haberlerle çocuklarının da huzurunu bozmaktadır. 
     Sevgi duruşma öncesinde Aydın Solgun’un evine gelerek çocukları görmek ya da yanına almak düşüncesi ile değil, yargılamanın yapıldığı Mahkemeleri yanıltmak için planlı olarak, art düşünce ile rezalet çıkarmıştır. 
     Olayın içeriği bu boyutta iken, tek taraflı ve maksatlı olarak Sevgi’nin beyanları esas alınarak gerçekmiş gibi, habercilikle alakası olmayan bir şekilde Gazetenizin Güncel başlıklı 4. sahifesinde "ÇOCUKLARIMI VE GURURUMU GERİ İSTİYORUM" başlığı ile yayımlanması kasıtlı ve maksatlıdır. Saygı duyduğumuz gazetenizin bu başlıklı haberinin ülke sorunuymuş gibi büyük puntolarla haber edilmesi müvekkilimin kişilik haklarını ve şahsiyetini taciz eder mahiyettedir. 
     Birilerine çıkar sağlamak için gerçekle ilgisi olmayan yalan yanlış haberlerin gazetecilikle bağdaşmadığı da açıktır. Bu yazı mesnetsiz bir iftiradan ibarettir. 
     AYDIN SOLGAN 
     VEKİLİ Av. ESİN GÜVEN 
     


GÜNCEL 
































</TEXT>
</DOC>
