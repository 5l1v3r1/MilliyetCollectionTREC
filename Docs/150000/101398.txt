<DOC>
<DOCNO> 101398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yazar/pulur.html </URL>
<DATE> 2002/08/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Suya, sabuna dokunmayan pisler... 
</HEADLINE>
<TEXT>

     AZİZ Doğan Hızlan, geçen ay "Tek şiiriyle hatırladığı" şairleri yazdı. 
     Doğan Hızlan, "Onların kaç şiir yazdığını düşünmemişimdir bile. Tek şiirlerini ezbere okur, onlara karşı duyduğum şiirsel sevgiyi yinelerim" diyordu. 7.07.2002 
     Doğan Hızlan, tek şiiriyle hatırladıklarına örnekler de verdi. Namdar Rahmi Karatay’ın "Geçti Bor’un pazarı" taşlamasını hatırlattı, kendisinden yalnız bizim söz ettiğimizi de belirtti, sağ olsun. 
     
     NAMDAR Rahmi Karatay, daha önce de yazdığımız gibi hakkı yenen bir hiciv şairidir, heccevdır. 
     Mesela şu kıt’a ne kadar yenidir, ibret vericidir 
     "Sözünü yerinde söyle, demiri tavında döv 
     Öveceğin adamı iyi tart da öyle öv. 
     Söveceğin adamın yüzüne tükür de öyle söv 
     Yüzüne tükürmezsen onu iltifat sanır 
     Eşeğe gem vurmayın kendisini at sanır." 
     
     BİLİNMEYEN, ya da az bilinen bir hiciv şairi de Abdullah Çağlayan’dır, "Salla başını al maaşını" şiirinden bir kıt’a sanki dün yazılmış gibidir 
     "Bir soğan soyulurken yaşarıyor gözler 
     Hazine soyulurken aldırmıyor öküzler 
     Hayadan eser yoktur, nafile bütün sözler 
     Beyhude inat etme, salla hemen başını 
     Gerdan kır, belini bük, al gitsin maaşını." 
     
     MERHUM Abdullah Çağlayan Antalya Defterdarıdır, şiiri 1941’de yazmış, hakkında soruşturma açılmış, ama savcı "Şiirin sanat değeri vardır" diyerek takipsizlik kararı vermiştir. 
     
     SEVGİLİ Güngör Uras’ın kulakları çınlasın, Abdullah Çağlayan’ın "Bir güvercin eder mi, atmacalarla yarış" diye başlayan şiiri de "Öğrenemedin dünyayı, gezdin de karış karış" diye devam eder. 
     
     TEK şiiriyle anılanlar denilince "Celal Vardar unutulur mu 
     "Suya dokunmamış, 
     Sabuna dokunmamış 
     Pise bak " 
     Hem de ne pis, pislik, lağım çukuruna düşse, bu kadar pis olamaz. 
     Kim mi, kimler mi 
     Hangisinden başlayalım. 
     Birine "birinci" desek, diğerleri ayaklanacak... 
     
     







Beyaz Türkler’e siyasetname 


Bir öykü 


Derviş’in siparişi 


Derviş ve... 


Brezilya grip oldu, biz de nezle 


2003 başından itibaren devlet nereden buldun’ diyecek 


Suya, sabuna dokunmayan pisler... 


Üçyüz Yıllık Gecikme 


Solun kalesi Tunceli 


Bu lemde kral o be kardeşim 


Derviş’e siyasette bir şans tanınmalı mı 


Yasaklar aç bırakmış 


</TEXT>
</DOC>
