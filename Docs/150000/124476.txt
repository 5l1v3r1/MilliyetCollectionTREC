<DOC>
<DOCNO> 124476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo41.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un olağan genel kurulu öncesi alınacak önlemler... 
</HEADLINE>
<TEXT>

     Trabzon Emniyet Müdürü Hamdi Güngör, Trabzonspor'un 15 Aralık Pazar günü yapılacak olağan genel kurulunda, herhangi bir olayın meydana gelmemesi için yeterli sayıda güçle gerekli her türlü önlemi alacaklarını söyledi. 
     Hamdi Güngör, yaptığı açıklamada, olağan genel kurul toplantısının yapılacağı 19 Mayıs Spor Salonu ve çevresinde 550 civarında polisin görev yapacağını bildirdi. 
     Kentin kritik noktalarında da polis ekiplerinin bulunacağını kaydeden Güngör, ''Olağan genel kurul toplantısıyla ilgili herhangi bir olayın meydana gelebileceğini tahmin etmiyoruz. Ancak yine de önlemlerimizi titizlikle alıyoruz. Herkesin bu konuda huzur içinde olmasını istiyoruz'' dedi. 
     Jandarma ekiplerinin de kendi görev bölgelerinde çeşitli önlemler alacağı, bu ekiplerin olası bir olay sırasında ise göreve çağırılacağı bildirildi. 
     





</TEXT>
</DOC>
