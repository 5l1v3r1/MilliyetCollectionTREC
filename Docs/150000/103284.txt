<DOC>
<DOCNO> 103284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/spor/spo01.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’daki hazırlık maçında gördüğü kırmızı kart başına bela oldu 
</HEADLINE>
<TEXT>
Ali Eren'e ithal ceza 
Lyon karşılaşmasında rakibine tekme attığı için oyundan atılan Ali Eren’i, hakem Cherno rapor etti. Fransızlar, Beşiktaşlı futbolcuya ceza verilmesi için dosyayı Türkiye’ye gönderdi 
     BİLAL MEŞE 

     Kartal zor durumda 
     BEŞİKTAŞ’IN başı hırçın futbolcuları nedeniyle bir türlü dertten kurtulmuyor. İlhan Mansız’ın izinsiz Milli Takım’a katılmamasıyla patlak veren olaylara bu kez de hazırlık maçında kırmızı kart gören Ali Eren eklendi. Hazırlık döneminde oynanan Lyon maçında oyundan atılan Ali Eren’e ceza verilmesi için Fransız Futbol Federasyonu başvuruda bulundu. 
     
     Hakem affetmedi 
     OLİMPİQUE Lyon maçının 87. dakikasında rakibine tekme attığı için müsabakanın hakemi Geller Cherno tarafından kırmızı kartla cezalandırılan Ali Eren’in macerası soyunma odasına gitmesiyle bitmedi. Cherno hareketi raporuna yazarak Fransa Futbol Federasyonu’na bildirdi. Dosyayı inceleyen Fransızlar Ali Eren’in cezalandırılması gerektiğine karar vererek dosyayı Türkiye’ye gönderdiler. 
     
     Menajerlik hatası 
     TÜRKİYE Futbol Federasyonu da bunun üzerine tecrübeli oyuncuyu Disiplin Kurulu’na verdi. Fransa’daki maçtan sonra hakemle görüşülmemesi ve raporun engellenmemesi menajerlik hatası olarak yorumlandı. Disiplin talimatının kasti tekme’ başlıklı 46. maddesine göre 1 aydan 1 yıla kadar ceza alması gündeme gelecek olan Ali Eren’e, alt sınırın uygulanacağı ve bunun da en az iki maç olacağı kaydedildi. 
     
Pancu göz doldurdu      ROMANYA Milli Takımı özel maçta kendi evinde Yunanistan’a 1 - 0 yenilirken Beşiktaşlı Pancu ilk 45 dakika forma giydi. 6. kez milli olan yıldız oyuncu iyi bir futbol sergilemesine rağmen gol atamadı. Müsabakayı Metin Tokat yönetti. 
     
"Ben doğal kaptanım"Sergen yine lafını esirgemedi. Arkadaşlarının kendisini kaptan diye çağırdıklarını söyledi ve "Özlem bitti, şimdi resital başlıyor" dedi 
     ORHAN YILDIRIM 

     BEŞİKTAŞ’A sakat ve kilolu gelen Sergen, takım içinde de ağırlığını hissettirdi. Kaptanlığın bant takmakla olmayacağını belirten yıldız futbolcu, "10 numarayı eskiden de giydiğim için, Ahmet’e rica ettim. Bir sorun çıkmadı. Zaten takım içinde herkes bana kaptan diyor. Pazubantı Tayfur takmış, ben takmışım ya da bir başkası... Bu asla sorun olmaz" diye konuştu. 
     HENÜZ 90 dakika oynamak için hazır olmadığını belirten Sergen sözlerini şöyle sürdürdü "İlhan Mansız ve Nouma olmadığı için forvette oynadım. Ancak, bunların arkasında oynayacağım zaman çok daha verimli olurum. İlerde top beklemenin, otobüs durağında beklemekten farkı yok. 2 - 3 hafta sonra ancak tam kapasite ile hazır duruma gelirim." 
     "BENİ kimse baştan yaratmadı. Zaten Allah vergisi yetenek var. Sadece kafamı futbola verip, çalıştım. 4 kilo fazlam var. Bazen bilerek rejimi deleyim diyorum, bir anda 4-5 futbolcu, Hop ne yapıyorsun’ diyor. Kurtlar sofrasını çok iyi tanıdım. Dost gözüküp arkadan hançerleyenleri gördüm. Düştün mü, herkes tekmeliyor. Özlem bitti, şimdi resital başlıyor." 
     
Cordoba sevindirdiKolombiyalı file bekçisi dün birbirinden güzel kurtarışlar yaparak, beğeni topladı 
     BEŞİKTAŞ’IN milli kalecisi Cordoba’nın son antrenmandaki form grafiği teknik heyeti mutlu etti. Tecrübeli kalecinin birbirinden güzel kurtarışlar yapması dikkati çekerken, Lucescu’nun antrenmandan ayrılıp Cordoba ile görüştüğü gözlendi. Kolombiyalı futbolcunun her geçen gün takıma ve Türkiye’ye alıştığı belirtildi. 
     SİYAH - Beyazlı yönetimin, Altay’ın kalecisi Ramazan ile prensipte anlaştığı, bu oyuncunun gözden çıkarılan Fevzi ile takasının düşünüldüğü bildirildi. Dün sabahki idmanda oyuncularının oldukça yorgun düştüğünü gören Teknik Direktör Mircea Lucescu, akşamki çalışmayı iptal etti. 
     
Tokat, 50 milyar lira istiyor      FAAL Futbol Hakemleri Derneği Başkanı Metin Tokat, Beşiktaş Asbaşkanı Yıldırım Demirören hakkında kişilik haklarına saldırıda bulunduğu iddiasıyla 50 milyar liralık tazminat davası açtı. İstanbul 3. Asliye Hukuk Mahkemesi’ne verilen dilekçede Demirören’in 2 - 2 biten Beşiktaş - Bursaspor maçından sonra yaptığı açıklamaların suç unsuru oluşturduğu belirtildi. 
     



 SPOR 

























</TEXT>
</DOC>
