<DOC>
<DOCNO> 119951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun20.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Dışişleri Bakanı "Türkiye'nin AB'de yeri var" 
</HEADLINE>
<TEXT>

     Belçika Başbakan Yardımcısı ve Dışişleri Bakanı Louis Michel, AB'nin Hıristiyan kulubü olmadığını ve Türkiye'nin her zaman AB'de yeri olduğunu söyledi. 
     Michel, gazetecilerin Türkiye-AB ilişkileri konusundaki sorularını yanıtladı. 
     Türkiye'nin Kopenhag kriterlerini yerine getirmesi konusunda önemli adımlar attığını kaydeden Belçikalı bakan, jeopolitik açıdan Türkiye'nin, Avrupa'nın istikrarı için önemli bir ülke olduğunu ifade etti. 
     ''Adalet ve Kalkınma Partisi iktidarının AB'yi endişelendirip endişelendirmediği'' yönündeki soruya ise Michel, ''Hayır, bizi endişelendirmiyor. İcraatlarına bakıp izleyeceğiz'' yanıtını verdi. 
     Michel, Türkiye'ye Kopenhag zirvesinde tarih verilip verilmemesiyle ilgili bir soruyu ise ''Tarih konusuna saplanıp kalınmaması gerekir, bununla birlikte Kopenhag zirvesinde Türkiye'ye güçlü bir mesaj ve sinyal verilmesi gerekir'' diye yanıtladı. 
     Belçikalı Bakan, Türkiye'nin Kopenhag siyasi kriterlerinin yerine getirilmesi konusunda önemli adımlar attığını belirterek, Türk halkına kendisini dışlanmamış hissettirecek ve cesaretlendirici mesajlar verilmesi gerektiğini de belirtti. 
     





</TEXT>
</DOC>
