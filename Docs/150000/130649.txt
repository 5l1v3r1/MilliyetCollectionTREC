<DOC>
<DOCNO> 130649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/guncel/gun05.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık geri çevirdi 
</HEADLINE>
<TEXT>
Devlet ne ILS yapıyor ne de yaptırıyor 
Ticaret Odası Başkanı Aslan, kendi paralarıyla Gaziantep Havaalanı’na ILS kurmak istediklerini, ancak bakanlığın bunu kabul etmediğini söyledi 
     AHMET KAYA DHA 

     Gaziantep Ticaret Odası Başkanı Mehmet Aslan, Diyarbakır’daki kazanın ardından gündeme gelen ILS aletli yaklaşım sistemi cihazının Gaziantep Havalimanı’na kurulması için kendilerinin de harcama yapabilecekleri konusunda Ulaştırma Bakanlığı’na başvurduklarını, ancak kabul edilmediğini bildirdi. Aslan, "Devlet ne yapıyor, ne de yapılmasına izin veriyor" dedi. 
     Aslan, Gaziantep Havalimanı’na ILS cihazı kurulması için yıllardır girişimde bulunduklarını, ancak sonuç alamamaları üzerine iş dünyası olarak ILS cihazı kurmak için karar aldıklarını belirtti. Dönemin Ulaştırma Bakanı Necdet Menzir’e konuyu götürdüklerini ifade eden Aslan, şöyle devam etti 
     
     GERİ ÇEVİRDİLER 
     "Bu ILS cihazını, Sanayi Odası, Ticaret Odası, Borsa olarak biz alacağız dedik. Ama, Olay ILS cihazı ile bitmiyor. Pistte 37 metre kod farkı var ve pistin uzatılması gerekiyor. O da ancak 1.5 - 2 yıl sonra ihale edilir’ yanıtını aldık. Bu kez, pisti biz finanse edelim’ dedik. O zaman da önümüze ihale yasası engelini çıkarıp biraz bekleyin’ dediler." 
     ILS için ödeneğin yine mümkün olmayacağını iddia eden Aslan, "Eğer devlet ödeneğimiz yok’ derse ILS’nin parasını biz öderiz" diye konuştu. 
     



 GÜNCEL 






















</TEXT>
</DOC>
