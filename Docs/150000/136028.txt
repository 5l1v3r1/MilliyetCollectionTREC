<DOC>
<DOCNO> 136028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/spor/spo03.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN UCUZ KURTULDU 
</HEADLINE>
<TEXT>

Metin Tokat ve gözlemciler sahanın temizlenmesi için yeterli çabanın gösterilmediği yolunda rapor verselerdi, Galatasaray ağır ceza alacaktı 
     CEMAL ERSEN 

     Elverişli değil’ 
     GALATASARAY’I, Denizlispor maçının dün de oynanamaması nedeniyle, ağır cezadan hakem ve gözlemci raporları kurtardı. Hakem Metin Tokat, gözlemciler Taner Yalçındağ ve Erdal Güleç, bugün federasyona vermeleri gereken raporlarında, zeminin temizlenmesi için yeterli çabanın gösterilmediği, bunun için gerekli ekipman ve elemanın sahada bulunmadığı konusunda görüş belirtilmedi. Federasyona yollanan raporlarda, "Zeminin futbol oynamaya elverişli olmadığı ve hakem tarafından, federasyonun belirleyeceği bir tarihe ertelendiği" ifadeleri kullanıldı. 
     
     Sorumlu kulüpler 
     STAT görevlilerine, temizlik yapılmadığı için çıkışan Metin Tokat ve gözlemciler, bu davranışı raporlarına yansıtsalardı, Disiplin Talimatı’nın "Futbol müsabakasının devamına engel olmak" başlıklı 35. maddesi gereği Galatasaray 1 aydan 3 aya kadar ceza alacaktı. Temizlikte yeterli çabayı göstermeyen stat amiri ve diğer sorumlular hakkında da cezai işlem başlatılacaktı. Ligler statüsündeki maddeler gereği, sahayla ilgili tüm sorumluluğun kulüplere verilmiş olması da, Galatasaray’ı bağlayıcı bir unsur olacaktı. 
     
35. madde      "Futbol müsabakasının her şekilde olursa olsun iyi bir şekilde başlamasına engel olanlar, 3 aydan 1 yıla kadar müsabakalardan men cezası ile cezalandırılır. Teşekküller ise kulüpler bir aydan üç aya kadar müsabakalardan men edilir." 
     
     Cim-Bom cephesi 
     Mümkün olmadı’ 
     ALİ DÜRÜST "Jeneratör bozuktu, ama 300 wattlık bulduk. Yine de temizlenemedi. Zeminin daha kötü olmaması için makine kullanamadık. Yapacak bir şey yok. Olay speküle edilmemeli". 
     
     Zemin düzelmezdi’ 
     BURAK ELMAS "Makineler girip, çalışsa tüm sezon bu zemin düzeltilemezdi. Bu 400 kamyon kar demek. Nereye taşınırdı " 
     
     2.5 aya çıktı’ 
     FATİH TERİM "Konsantre olduk, stada geldik, sonra tekrar Florya’ya gittik. Yeniden konsantre olup, geldik, ama oynayamadık. 2 aydır taraftarlardan ayrıydık, galiba bu süre 2.5 aya çıkacak". 
     
     Hazırdık’ 
     Ü.DAVALA "Kondisyon olarak hazırdık, ama kısmet olmadı. Oynamak isterdik." 
     
     Şanslıydık’ 
     XAVİER "Denizlispor ile sahamızda oynacaktık. Yani daha şanslı olan bizdik." 
     
     Denizli cephesi 
     Şaşırdım’ 
     MUSTAFA BAYSAL "Bu sahanın temizlenememesine şaşırdım. Hiç gayret gösterilmemiş. Denizli’de bunun iki katı kar bile olsa, sahayı oynanacak hale getirirdik. Yozgat ve Erzurum’da daha zor şartlarda oynadık." 
     
     Korktular’ 
     HAKAN ÇİMEN "Dün önceki gün geldiğimizde yağış vardı. Oynanmaması normaldi. Çünkü çizgiler kapanıyordu, önümüzü göremiyorduk. Bugün dün yağış yok. Ancak temizleme de yok. Anlayamadık. Bize, maçı oynatmak istemeyen birileri var gibi geldi. Kesin korktular." 
     
     Temizlenmedi’ 
     İSMET Doğu’da bu karın 10 misli yağıyor, ama maçlar oynanıyor. Orada sahalar temizleniyor da, burada neden temizlenmiyor 4 - 5 kişi ile temizlik olur mu Bizim kadar Galatasaray da istekli olsaydı, bu maç oynanırdı. Bizden korktukları için, bu şartlarda oynamak istemediler." 
     
Porto döndü      DENİZLİSPOR’U, UEFA Kupası 4. tur maçı nedeniyle ilk kez Galatasaray karşısında izlemek isteyen Porto, bu hedefine ulaşamadı. Portekiz ekibinin teknik direktörü Maurinho ve gazeteciler, iki gün stada gelmelerine rağmen, maç ertelenince ülkelerine geri dönmek zorunda kaldılar. 
     
Rakiplerden tepki      Kasıtlı olarak temizlemediler’ 
     FENERBAHÇE, Galatasaray - Denizli maçının ertelenmesine büyük tepki gösterdi. Asbaşkan Murat Özaydınlı "Kasıtlı olarak sahayı temizlemediler" iddiasında bulundu. Özaydınlı, "Her zaman olduğu gibi, Galatasaray bazı oyunlar peşinde. Saha çok rahat temizlenirdi. Federasyon harekete geçerek, bu maçı tarafsız sahada oynatmalı. Biz de, Beşiktaş’la top sekmeyen sahada oynadık. Herkesin maç oynanması için gösterdiği gayreti Galatasaray göstermiyor" dedi. 
     
     Adamlar kötü kalpli’ 
     BEŞİKTAŞ cephesi de dün Ali Sami Yen Stadı’nda hiçbir temizlik yapılmamasına ağır eleştiriler getirdi. Siyah - Beyazlı ekibin menajeri Sinan Engin, zeminde kasıtlı olarak temizliğin yapılmadığını iddia etti. Engin, "İstanbul’a 10 saattir, bırakın karı yağmur bile yağmıyor. Bu stat çok kolay, hem de bir saatte yoğun bir çalışmayla temizlenirdi. Adamlar kötü kalpli. Ancak göreceksiniz, Allah herkesin kalbine göre verecek" diye konuştu. 
     
Neden hiç temizlenmedi      Çalışma yapılmadı 
     HAKEM Metin Tokat dün önce 12.30’da dördüncü hakem Zafer Önder İpek’i sahaya bakması için görevlendirdi. İpek, hiç çalışma yapılmayan zeminde 10 santimi bulan kar kalınlığını Tokat’a rapor etti. 14.30’da stada gelen Metin Tokat, zemini gezmek için sahaya çıktığında, yine temizlik yapılmadığını görünce, görevlilere çıkıştı. 
     
     Eleman yok’ 
     TOKAT, "Kar yağmıyor. Neden temizlemediniz " diye sorunca, görevliler "Yeterli eleman yok" yanıtını verdiler. Metin Tokat’ın talimatıyla, 5 - 10 kişiyle göstermelik çalışmalar başladı. Ancak kararını 1 saat sonra vereceğini açıklayan Tokat, zeminin yetiştirilmesinin olanaksız olduğunu görünce, 15 dakika sonra maçı erteledi. 
     



 SPOR 




























</TEXT>
</DOC>
