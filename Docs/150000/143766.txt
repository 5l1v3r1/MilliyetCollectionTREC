<DOC>
<DOCNO> 143766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/siyaset/asiy.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sahası yeter’ 
</HEADLINE>
<TEXT>

Powell ile Gül arasında pazartesi başlayan diyaloglar, ABD Dışişleri Bakanı’nın "mali yardım paketi önerisinin artık gündemde olmadığı"nı içeren son sözleriyle noktalandı 
     ABD silahlı kuvvetlerinin sadece Türk hava sahasını kullanmaları ve Türk askerinin Kuzey Irak’ta bulunabilmesiyle sınırlanan tezkerenin Çankaya Köşkü’ndeki zirve öncesinden başlayan öyküsü ilginç diyaloglarla gelişti. 
     Çankaya’da zirve yapılan pazartesi günü ABD Dışişleri Bakanı Colin Powell Gül’ü arayarak "Operasyonda zaman tükenmek üzere. Türkiye’nin h l yapabileceği şeyler olduğunu düşünüyoruz. Türk hava sahasının açılması diğer taleplerimizin önüne geçmiş durumda" dedi. Gül, "Cumhurbaşkalığı’nda bu talebinizi değerlendirelim" yanıtını verdi. Powell "Yanıtınızı lütfen toplantıdan hemen sonra bize bildirin" diye konuştu. Zirvenin sonunda Cumhurbaşkanlığı Dış Politika Danışmanı Tacan İldem’in yaptığı "hükümetin ivedi adım atacağına" ilişkin açıklama ve Gül’ün ikinci telefonu ABD’yi bir ölçüde rahatlattı. 
     
     "Bir siz kaldınız" 
     Önceki gün de Bakanlar Kurulu öncesinde "6 milyar dolarlık yardım masada değil" diyen Powell, Gül’ü arayarak "Hava sahasını açmayan bir tek Türkiye kaldı. Zirveden çıkan sonuç açılacağı anlamına geliyor mu " diye sordu. Gül, "Hükümetin karar alması yönünde uzlaşma çıktı. Bakanlar Kurulu’nu toplamak üzereyiz, sizi arayacağız" yanıtını verdi. 
     "6 milyar dolarlık açıklamanın" gölgesinde yapılan Bakanlar Kurulu’nun ardından 23.30’da Powell’ı arayan Gül, "Hava sahasının açılması talebinizi uygun gördük. Ancak bazı kaygılarımız var. Bizim hava sahamızı açmamız diğer ülkelerin hava sahasını açmasıyla aynı anlamı taşımaz. Türkiye’nin riskleri olur" dedi. 
     Powell’ın "İşbirliği için büyük gayret gösterdiğinizi biliyorum. Kaygılarınız neler " sorusu üzerine Gül siyasi koşulları saydıktan sonra şunları söyledi 
     "Savaş ortamı daha şimdiden en fazla Türkiye ekonomisini etkilemiştir. Bugün de yaşandığı gibi istikrarsız hareketler ortaya çıkmıştır. Türk ekonomisinin istikrarının korunması için desteğinize ihtiyacımız var." 
     
     Başkan’la görüşüp ararım 
     "Talepleriniz kayda geçirilmiştir. Ancak benim bunları Sayın Başkan’la değerlendirmem gerekir. Sizi arayacağım" diyen Powell, sabaha karşı saat 02.00’de Gül’ü yeniden arayarak şunları söyledi 
     "Irak’ın toprak bütünlüğü zaten ortak amacımızdır. Türk ekonomisinin istikrarının korunması için ABD’nin IMF ve Dünya Bankası nezdinde desteğinin süreceği ilan edilecektir. Bu çerçevede ek destek için gerekli adımlar atılacaktır." 
     Powell bu sözleriyle, 6 milyar dolar hibe ya da 2 milyar dolar hibe, 24 milyar dolar krediden oluşacak mali yardım paketi önerisinin artık gündemde olmadığı mesajını verdi. 
     



 SİYASET 















</TEXT>
</DOC>
