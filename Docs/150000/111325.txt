<DOC>
<DOCNO> 111325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sondun08.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington'da seri katil korkusu... 
</HEADLINE>
<TEXT>

     ABD'de, Washington'ın sakin bir banliyösünde Perşembe gecesi birer kurşunla 2'si kadın 5 kişiyi öldüren katil aranıyor. 
     Montgomery polis şefi Charles Moose, katilin kurbanlarını, uzak mesafeden yüksek kalibreli bir silahla vurduğunu belirtirken, kurbanların, asker ve avcıların kullandığı tür kurşunlarla öldürüldüğü ortaya çıktı. 
     Bu arada polis, önceki gün Washington'ın Maryland sınırında öldürülen bir kişininin de aynı katilin kurbanı olduğunu belirtti. 
     Cinayette kullanılan silahın diğerleriyle aynı olup olmadığının bilinmediği, ancak kurşun parçalarından bu sonuca varıldığı kaydedildi. 
     Polis cinayetlerin tek kurşunla işlendiğini böyle bir işi ancak profesyonel bir keskin nişancının becerebileceğini belirtiyor. Cinayetlere kimse tanık olmadı. 
     Öte yandan polis, dün Virginia'nın Fredericksburg kentinde bir kadının, alışveriş merkezi önünde vurularak yaralandığını bildirdi. 
     Polisin, bu saldırıyı diğerleriyle ilgisi olabileceği şüphesiyle araştırdığı, Federal Soruşturma Bürosu'nun şüphelinin kimliğine ilişkin bilgileri bir araya getirdiği, Alkol, Sigara ve Ateşli Silahlar Bürosu'nun bölgeye uzmanlar gönderdiği belirtildi. 
     Katilin yakalanması için helikopterlerle seferber olunduğu, polisin cinayetlere ilişkin 200'ü aşkın güvenilir delil elde ettiği kaydedildi. 
     Bu arada postane önünde işlenen cinayete tanık olduğunu iddia eden bir kişi, üzerinde siyah yazılar olan beyaz bir kamyonun olay yerinden hızla uzaklaştığını, araçta 2 adamın bulunduğunu söyledi. 
     Polisin, Montgomery'de olduğuna inandığı katilin tutuklanmasını sağlayacak kişiye 50 bin dolar ödül vereceği belirtildi. 
     
     İŞTE CİNAYETLER 

     Çarşamba gecesi 55 yaşındaki James Martin, Silver Spring'deki oto parkından, bir markete doğru yürürken vuruldu. 
     Perşembe 07 41 James Buchanan bir alış veriş merkezinin önündeki çimleri keserken öldürüldü Perşembe 08 10.ASpen Hill'de Hint kökenli taksi şoförü Palekar, aracına benzin koyarken vuruldu Perşembe 10 00 Kensington'da 25 yaşındaki Lori Ann Lewis Rivera, benzincide otomobilin temizlemeye hazırlanırken vuruldu. 
     





</TEXT>
</DOC>
