<DOC>
<DOCNO> 122250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sondun05.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 12 yaşındaki anne adayı... 
</HEADLINE>
<TEXT>

     İngiltere'de 12 yaşındaki anne adayı, bebeğini aldırmak üzere gittiği doktorda ultrason cihazında onu görünce bunu yapmaktan vazgeçtiğini söyledi. 
     Bahar aylarında bir erkek bebek dünyaya getirmesi beklenen 12 yaşındaki anne adayı, ultrason sırasında annesiyle birlikte olduğunu ve onun da kendisi gibi bebeğin kalması gerektiği duygusuna kapıldığını ifade etti. 
     Bir gençlik kulübündeki eğlence sırasında tanıştığı gençten yaklaşık 5.5 ay önce hamile kalan Batı Sussexli küçük anne adayı Amy Crawley, neden bu kadar küçük yaşta hamile kaldığı sorusunu yanıtlarken de ''ikimizde birlikte olmak istedik ve olduk. Bebeğin babasından hoşlanmıştım'' dedi. 
     ITV1 televizyonunun ünlü programcısı Trevor McDonald'a konuşan Crawley, hamile olduğunu da bir gün postanede bayılınca anladığını anlattı. Beş aylık bir de kardeşi olduğunu, doğuracağı bebeği de kardeşiyle birlikte annesinin büyüteceğini belirten Amy, bunun dışında altı kardeşi daha olduğunu bildirdi. 
     Zaman zaman annesine kardeşlerinin bakımı konusunda yardımcı olduğunu belirten Amy ''şimdi sıra annemde o da benim bebeğimin bakımına yardım edecek'' derken, annesi de önce kızdığını bağırdığını, ancak daha sonra durumu da bebeği de kabullenmek zorunda kaldığını anlattı. 
     





</TEXT>
</DOC>
