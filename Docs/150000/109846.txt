<DOC>
<DOCNO> 109846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yasam/yas03.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürüyemiyor nasıl kaçsın 
</HEADLINE>
<TEXT>

Boynundan aşağısı felçli bir sanık, Hüseyin Yıldırım. Yürüyemiyor hatta oturamıyor bile... Ama kaçar’ diye de tahliye edilmiyor... 
     BERİL ÖZCAN İstanbul 

     İstanbul 6 No’lu DGM’de dün, yasadışı bir örgüt adına İstanbul ve Adana’da eylemlere katıldığı iddia edilen ve 15 ile 22.5 yıl arasında ağır hapis istemiyle yargılanan Hüseyin Yıldırım’ın duruşması vardı. 
     Geçen yıl geçirdiği trafik kazası sonucu boynundan aşağısı felç olan ve 40 gün sonra yakalanıp cezaevine konan Yıldırım, duruşmaya ambulans ve tekerlekli sandalyede taşınması zorunlu olduğu halde, sıradan bir cezaevi aracıyla getirildi. Bir yılı aşkın süredir Tekirdağ F Tipi Cezaevi’nde tutuklu bulunan Yıldırım, duruşmaya askerlerin kolları arasında girebildi. Oturmakta güçlük çekince de, askerler h kimin uyurasıyla düşmemesi için’ Yıldırım’ın iki yanına oturdu. 
     
     Raporu da var ama... 
     Önce ifadesi alınan Yıldırım, iddia edilen suç tarihlerinde İstanbul’da oturduğunu belirterek, Adana’da bir suç işlemesinin mümkün olmadığını savundu. Sıkıyönetim Askeri Mahkemesi’nde yargılanıp cezasını çektikten sonra örgütle bağlarının koptuğunu öne süren Yıldırım, "Felç olduğum için başkalarına bağımlı yaşıyorum. Bu nedenle tahliyemi istiyorum" dedi. 
     Sanık avukatı Mihriban Kırdök de, Yıldırım hakkında felçli haliyle cezaevi şartlarında yaşamını sürdürmesinin mümkün olmadığı, cezasının ertelenmesi gerektiği’ yolunda Adli Tıp Kurumu raporu bulunduğunu belirterek, müvekkilinin tahliye edilmesi gerektiğini savundu. 
     Mahkeme heyeti ise, Sanığın ağır bedensel rahatsızlık geçirmesi kaçma şüphesini ortadan kaldırmaz’ diyerek, tahliye talebini kabul etmedi. Yıldırım’ı duruşma sonrası cezaevi aracına götüren askerler, sanığın yere düşmesine engel olamadı. 
     



 YAŞAM 













</TEXT>
</DOC>
