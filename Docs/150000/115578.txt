<DOC>
<DOCNO> 115578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/yazar/pulur.html </URL>
<DATE> 2002/10/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Siyasi tarihimizin 2. İshal Vak’ası... 
</HEADLINE>
<TEXT>

     BU vak’a, siyasi tarihimizin "2. İshal Vak’ası"dır. "1. İshal Vak’ası"nı anlatmadan önce, ikinci vak’ayı özetlemek gerek... 
     
     AKP’nin genel başkanı hakkında açılmış "malvarlığı davası" vardır. 
     "TAYYİP Bey" mahkemede sorgulanacak, kendisine İstanbul Belediye Başkanlığı’ndan sonra artan malvarlığının kaynağı sorulacak "Bu değirmenin suyunun nereden geldiği" araştırılacaktır. 
     
     "TAYYİP Bey" bu soruları cevaplarken muhtemeldir ki, oğlunun sünnet düğününe gelen hediyelerden söz edecek, çocuklarını Amerika’da, binlerce dolar dökerek okutan işadamıyla ne kadar yakın olduğunu anlatacaktır. 
     
     HEYHAT, Türkiye bunlardan mahrum kalmıştır 
     Çünkü "Tayyip Bey" duruşmaya gelmemiştir. 
     Sebep 
     Çünkü ishal olmuştur, elinde, kendisini evinde muayene eden doktorun, kapı gibi raporu vardır. 
     "Tayyip Bey" mahkemeye gelemeyecek kadar hastadır, ishaldir, ishalin arazlarının ne olduğunu herkes bilir. 
     Lakin "Tayyip Bey" vatan millet aşkına ishal ishal seçim gezilerine çıkar, hatta Emin Çölaşan’ın yazdığına göre, bir zamanlar, üyesi olduğu partinin "gavurlar" dediği Avrupalı elçilerin yemeğine katılır, soslu somon salatası, pirzola ve dondurma yer... 
     Evet, siyasi tarihimizin "2. İshal Vak’ası" budur. 
     
     "1. İshal Vak’ası" ise çok daha dehşetengizdir. 
     Vak’amızın kahramanı, bir ara solda, sonra sağda yer kapan, bir ara devrimci "cunta"ya kapak atan, bir bilim adamıdır, doçenttir. 
     
     "12 Mart" müdahalesinden sonra, başı derde girer, savcıya göre "cuntacılaröla birlikte darbe yapmak için gizli toplantılara katılmıştır. 
     Savcı "hazret"in, İstanbul’da, bir evde, deniz subaylarının "cunta" toplantısına katıldığını iddia etmektedir. 
     Bizimki, o toplantıya katıldığını kabul eder, toplantıya katılmıştır ama, ne konuşulduğunu, ne söylendiğini duymamıştır, bilmemektedir. 
     
     NİYE, kulaklarında bir arıza mı vardır 
     Hayır, ishal olmuştur ishal 
     Diyeceksiniz ishalin duymakla, işitmekle ilgisi nedir 
     Muhterem, üstünüze afiyet öyle ağır bir ishal geçirmektedir ki, sular seller gibi iki dakikada bir kenefe koştuğundan, toplantıda neler konuşulduğunu duymamıştır. 
     "Yok canım, bu kadarı da fazla " filan demeyin, "hazret"in bu ifadesi, başka bir vesileyle Resmi Gazete’de bile yayımlanmıştır. 
     
     İŞTE, siyasi tarihimizin "2. İshal vak’ası" da budur. 
     Tarihimizde böyle vak’alar çoktur, kim bilir, ileride, bunlara "Vak’ayi Hayriye" gibi "vak’ayı ishaliye" diyenler de çıkabilir. 
     
     BİR de "ishal - fem" olanlar vardır. 
     Şimdi Hakkı Devrim’in çömezleri devreye girip "Bu da ne demek, ishal - fem olur mu " diyebilirler. 
     Niye olmasın 
     "Gonca - fem" gonca gibi küçük ağızlı, ya da "gül - fem" gül gibi ağızlı oluyor da ishal - fem niye olmasın 
     Her gece, televizyonlarda seyredip dinlediklerinizin ağızlarına bir baksanıza 
     
     







Selim İleri’yi okumak... 


Ev 


Kurtarmanın böylesi 


AB, ABD, ve Türkiye’nin seçimi... 


IMF’ye tam bağımlılık yemini 


Siyasi tarihimizin 2. İshal Vak’ası... 


AKP, Gül, başbakanlık 


Ankara Çekil aradan 


Zenginlere giden sermaye de kurudu 


Dolar enflasyonun gerisinde 


</TEXT>
</DOC>
