<DOC>
<DOCNO> 122519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur09.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanlığı, hazırlatı yasa taslaklarını internette yayınlıyor 
</HEADLINE>
<TEXT>

     Adalet Bakanlığı, hazırladığı yasa ve tüzük tasarı taslaklarını bakanlığın internet sitesinde yayınlayacak. 
     Alınan bilgiye göre, Adalet Bakanlığı'nca hazırlanan yasa ve tüzük tasarı taslakları, Başbakanlık'a gönderildikten sonra bakanlığın ''www.adalet.gov.tr'' adresine de konulacak. Böylece, taslaklar hakkında ilgili kişi ve kuruluşların görüşleri alınabilecek ve taslak hakkında kamuoyunda tartışma ortamı yaratılabilecek. 
     Adalet Bakanlığı Kanunlar Genel Müdürlüğü'nce, Adli Kolluk Kanunu Tasarısı Taslağı, Terör ve Terörle Mücadeleden Doğan Zararların Karşılanması Hakkında Kanun Tasarısı Taslağı, Yargıtay Kanunu ile Danıştay Kanununda Değişiklik Yapılmasına İlişkin Kanun Tasarısı Taslağı, Elektronik İmzanın Düzenlenmesi Hakkında Kanun Tasarısı Taslağı, Ceza ve Tedbirlerin İnfazı Hakkında Kanun Tasarısı Taslağı, İcra ve İflas Kanununda Değişiklik Yapılmasına Dair Kanun Tasarısı Taslağı ile Türk Medeni Kanununun Velayet, Vesayet ve Miras Hükümlerine İlişkin Tüzük Tasarısı internete konuldu. 
     





</TEXT>
</DOC>
