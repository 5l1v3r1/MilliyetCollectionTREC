<DOC>
<DOCNO> 137265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun10.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
The Times'in iddiası Irak'ı emekli general Garner yönetecek" 
</HEADLINE>
<TEXT>

     İngiltere'de yayınlanan The Times gazetesi, savaş sonrasında Irak'ı Amerikalı emekli bir generalin yöneteceğini iddia etti. 
     Gazete, bu kişinin Savunma Bakanı Donald Rumsfeld'in yakın arkadaşı ve Körfez Savaşı'nın sonunda bölgeden kaçmaya çalışan Kürtler'e yardım amacıyla yapılan ''Huzur Operasyonu''nu yöneten emekli Tuğgeneral Jay Garner olduğunu bildirdi. 
     Garner'ın, yakın zamanda Pentagon'daki Savaş Sonrası Planlamalar biriminin başına getirildiğini de belirten The Times, ''bu kişi bir anlamda beklemedeki hükümet durumunda'' dedi. 
     ABD'nin son dönemde, Irak'ta BM tarafından oluşturulmuş bir yönetim söyleminden geri adım atmış göründüğünü de öne süren The Times, bunun temelinde de Güvenlik Konseyi'nde yaşanan savaşla ilgili bölünmenin bulunduğunu savundu. 
     The Times, İngiltere'nin ise savaş sonrası Irak'ta BM tarafından oluşturulmuş bir yönetimi tercih edeceğini kaydetti. 
     





</TEXT>
</DOC>
