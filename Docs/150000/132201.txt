<DOC>
<DOCNO> 132201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/soneko24.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den çifte ihale... 
</HEADLINE>
<TEXT>

     Hazine Müsteşarlığı, bugün biri 371 gün vadeli iskontolu, diğeri 3 ayda bir değişken faiz ödemeli olmak üzere, iki tahvil ihalesi birden düzenledi. 
     Hazine'nin, 371 gün vadeli bono ihalesine toplam 5 katrilyon 763.5 trilyon liralık teklif gelirken, ihalede nominal 4 katrilyon 380.4 trilyon liralık satış gerçekleşti. İhaledeki net satış miktarı da 2 katrilyon 739.3 trilyon lira olarak gerçekleşti. 
     Tahvil ihalesinde gerçekleşen bileşik faiz yüzde 58.50, basit faiz ise yüzde 58.78 oldu. 371 gün vadeli tahvil ihalesinin geri ödemesi 28 Ocak 2004'de gerçekleştirilecek. 
     Hazine'nin bugünkü ikinci ihalesi olan 19 Ocak 2005 tarihli, 3 ayda bir değişken faiz ödemeli tahvil ihalesine ise toplam 393.7 trilyon liralık teklif geldi. 
     İhalede nominal 279.6 trilyon liralık satış gerçekleşti. İhaledeki net satış miktarı 275.5 trilyon lira oldu. 
     İhalede dönemsel faiz yüzde 13.17 oldu. 
     Bu tahvilin ilk kupon ödemesi 24 Nisan 2003 tarihinde yapılacak. Söz konusu kupon ödemesine esas teşkil edecek faiz oranı ise dün yapılan 92 gün vadeli referans Hazine Bonosu ihalesinde oluşan faiz oranı ile Hazine'ce uygulanacak olan yüzde 2 ek getiriden oluşacak. 
     Ayrıca, bugünkü ihalelerde kamuya, 371 gün vadeli tahvilden net 500 trilyon liralık, 3 ayda bir değişken faiz ödemeli tahvilden de net 73.3 trilyon liralık net satış gerçekleştirildi. 
     





</TEXT>
</DOC>
