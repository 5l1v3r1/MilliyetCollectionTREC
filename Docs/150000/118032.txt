<DOC>
<DOCNO> 118032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/guncel/gun01.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugünkü olanaklarla ömrü 15 yıl uzatılırdı’ 
</HEADLINE>
<TEXT>

     Günümüz doktorları bugünkü olanaklarla Atatürk’ün ömrünün 15 yıl uzatılabileceğini söyledi. Doktor gözüyle incelemelerde bulunan Ankara Numune Eğitim ve Araştırma Hastanesi Kalp ve Damar Cerrahisi Bölümü’nden Op. Dr. Serdar Günaydın, Atatürk’ün ilk sağlık sorunlarının 11 Kasım 1923’e dayandığını belirterek, şu noktalara dikkat çekti "O tarihte muhtemel bir kalp krizi geçiriyor. Kalp çok çalışmaktan yorgun düşmüştür’ teşhisi konuyor. 22 Mayıs 1927’de ikinci bir kriz Atatürk’ü gece yatağında yakalıyor, sol kolunda ve göğsünde şiddetli ağrı oluşuyor. Ancak soğuk algınlığı teşhisiyle geçiştiriliyor. 
     
     KAN YAĞLARI YÜKSEK 
     Oysa tarif edilen bulgular kalp damarlarında koroner tıkanıklığın başladığını gösteriyor. Yaşamakta olduğu stres ve yorgunluk, yaşı uygun. Sigara ve içki nedeniyle kan yağları muhtemelen yüksek. 
     Kalp hastalığının erken tanınamaması, ilerlemesine ve ileride gelişen siroz tablosunun da ölümcül sonlanmasına neden oluyor. Günümüzde bu durumda koroner anjiyografi istenir, tıkalı damarlar saptanıp uygun tedavi yapılabilirdi. Belki siroz olmasaydı birkaç yıl sonra kalp krizinden ölüm tehdidi kapıyı çalacaktı. Karaciğer açısından da çeşitli kan testleriyle çok daha erken tanı konulabilirdi. 1936’da teşhis edilebilecek bir siroz başlangıcı bile ömrünü o günkü imk nlarla en az 4, bugünkü şartlarda 15 yıl uzatabilirdi." 
     



 GÜNCEL 















</TEXT>
</DOC>
