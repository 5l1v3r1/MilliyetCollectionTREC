<DOC>
<DOCNO> 108583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/magazin/mag01.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazini küçümseyen kaybeder 
</HEADLINE>
<TEXT>

Hülya Avşar, kendisiyle aynı programa katılmak istemeyen Çiller’e kırgın değil ama ekliyor Çiller magazini yabana atmasın... 
     ALİ EYÜBOĞLU 

     Hülya Avşar, kendisiyle aynı programa katılmak istemeyen DYP Genel Başkanı Tansu Çiller’e kırgın değil. 
     tv8’de "Söz Kadınların" adlı programa Balçiçek Pamir, Berra Kılıç ve Tansu Çiller’le birlikte davetli olduğunu söyleyen Avşar, çekimler öncesi yaşanan değişikliği şöyle anlattı 
     
     İlgi odağı olur... 
     "Programa katılacaktım. Ancak daha sonra Seda Güler arayıp, Tansu Çiller’in danışmanlarının Şov dünyasından biri olursa iş magazine dönüşür. İlgi odağı Avşar olur’ diye beni istemediklerini söyledi." 
     Çiller’le polemiğe girmek istemediğini ısrarla vurgulayan ancak bir siyasetçi olarak magazini bu kadar yabana atmasına anlam veremediğini belirten Avşar, sözlerini şöyle sürdürdü 
     
     Magazini küçümsediler 
     "Aynı yanlışa geçtiğimiz pazar Hürriyet’te yayımlanan söyleşide Ayşe Arman’la Ahmet Altan da düştü. Altan’ın benimle dans etmesini konuşurken onlar da magazini küçümsedi. Magazinin yıldızı olmaktan büyük mutluluk duyuyorum. Bence bazıları magazini yabana atmakla, toplumun büyük kesimine haksızlık ediyor. Ben ayrı bir sektördeyim, Çiller ayrı bir sektörde. Ama şayet o programa katılsaydım, söyleyecek laflarım da, Çiller’e soracaklarım da vardı." 
     Kendisinin, bulunduğu sektörde tarzında bir numara olduğunu vurgulayan Avşar, "Şayet Çiller 3 Kasım’da yapılacak seçimde başbakan olacak kadar oy alırsa, o da sektöründe bir numara olur" dedi. 
     
     



 MAGAZİN 












</TEXT>
</DOC>
