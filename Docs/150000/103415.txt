<DOC>
<DOCNO> 103415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur11.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elleri yada ayakları farklı büyüklükte ise bilin ki o kıskanç... 
</HEADLINE>
<TEXT>

     Araştırmacılar, elleri ya da ayakları farklı büyüklükteki kişilerin, potansiyel kıskanç olabileceklerini ileri sürdüler. 
     New Scientist dergisinde çıkan yazıya göre, Kanada'da yapılan araştırmada, simetrik olmayan kişilerin, sevgililerini çok kıskanmalarının daha muhtemel olduğu iddia edildi. 
     Halifax'daki Dalhousie Üniversitesi'nden William Brown ve meslektaşlarının, 50 kadın ve erkek üzerinde karşı cinsle ilişkileriyle ilgili yaptığı araştırmada, simetri ile aşk kıskançlığı arasında güçlü bağlantı bulundu. 
     Konuyla ilgili önceden yapılan araştırmalarda, simetrik olmayan kişilerin, karşı cins için daha az çekici olduğu öne sürülmüştü. 
     Araştırmacılar, bu buluşlarının, simetrik olmayan kişilerin daha az çekici oldukları tezlerini desteklediğini ileri sürdüler. 
     Çocukların bir ayağının ya da elinin diğerinden büyük olarak doğmaları ve bu şekilde büyümelerinin nedeni, anne rahmindeki hormon dengesizliğine bağlanıyor. 
     





</TEXT>
</DOC>
