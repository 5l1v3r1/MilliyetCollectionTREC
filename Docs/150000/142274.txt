<DOC>
<DOCNO> 142274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sonspo25.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Samsunspor maçı hazırlıları... 
</HEADLINE>
<TEXT>

     Trabzonspor, Samsunspor ile deplasmanda yapacağı maçın hazırlıklarını sürdürüyor. 
     Teknik direktör Samet Aybaba yönetiminde, Mehmet Ali Yılmaz Tesisleri'nde yapılan çalışmaya milli takım kampında bulunan genç oyuncu Emre katılmadı. 
     Teknik direktör Samet Aybaba, Samsunspor ile zorlu bir karşılaşma yapacaklarını belirterek, ''Çok iyi bir maç olacağını düşünüyorum. Ancak UEFA Kupası hedefi doğrultusunda sahadan galibiyetle ayrılmayı arzuluyoruz'' dedi. 
     Aybaba, Samsunspor'un da Trabzonspor gibi ligin iyi futbol oynayan ekiplerinden biri olduğunu belirterek, ''Son 2 haftada puan kayıpları yaptık. Artık daha dikkatli olacağız, daha çok çalışacağız ve geride kalan maçlarımızı en az kayıpla atlatmaya çalışacağız'' diye konuştu. 
     
     GEÇEN SEZONKİ BAŞARI 
     Geçen sezon lig sonunda 40 puan toplayabilen bordo-mavililer, geçen sezonki başarısını yakalamak üzere. 
     Karadeniz ekibi, Samsunspor'u yenmesi halinde 24. hafta sonunda puanını 41'e çıkararak, ligin bitimine 10 hafta kala, geçen yılki topladığı puanı aşmış olacak. 
     





</TEXT>
</DOC>
