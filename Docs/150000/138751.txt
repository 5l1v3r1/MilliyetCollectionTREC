<DOC>
<DOCNO> 138751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sonspo02.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol'da haftanın görünümü... 
</HEADLINE>
<TEXT>

     Türkiye Basketbol Ligi'de Efes Pilsen, Türkiye Bayanlar Basketbol Ligi'nde ise Erdemirspor, yine zirvede yer aldı. 
     Erkeklerde Efes Pilsen, son sıralarda yer alan İTÜ'yü yenerek, 35 puan ve averajla liderliğini sürdürürken, üstüste 17. galibiyetini elde etti. 
     Liderin en yakın takipçisi olan aynı puandaki Ülkerspor ise İstanbul Tekelspor engelini de farklı skorla galibiyetle geçerken, üstüste 5. galibiyetini aldı ve 2. sıradaki yerini korudu. 
     2 haftadır galibiyet yüzü göremeyen Galatasaray, bu hafta ezeli rakibi Beşiktaş'a ilk yarıda olduğu gibi yine üstünlük sağlayınca, bu sezon ezeli rakipleri Fenerbahçe ve Beşiktaş'a karşı yaptığı 4 maçı da kazanma başarısını gösterdi. Sarı-kırmızılılar böylece yeniden 3. sıraya çıktı, evinde 5. durumdaki Pınar Karşıyaka'ya yenilen Türk Telekomspor ise 4. sıraya indi. 
     Bayanlarda tek yenilgiyle lider olan Erdemirspor, deplasmanda Galatasaray'ı farklı skorla yenerek, 1 puan farkla yine ilk sırada kaldı. 2 yenilgiyle Erdemirspor'u izleyen Fenerbahçe, deplasmanda Güre Belediyesi'ne şans tanımayıp sıralamadaki yerini korurken, deplasmanda Migrosspor'u yenme başarısını gösteren Çankaya Üniversitesi Arı Koleji, 3.lüğü bu takımdan devraldı. 
     





</TEXT>
</DOC>
