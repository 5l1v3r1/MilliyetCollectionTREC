<DOC>
<DOCNO> 147569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo24.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor taraftarlarından centilmenlik çağrısı... 
</HEADLINE>
<TEXT>

     Diyarbakırspor Taraftarlar Derneği Sözcüsü Ali Yılmaz, Galatasaray maçında centilmence takımlarını destekleyeceklerini söyledi. 
     Ali Yılmaz, Diyarbakırspor'un Galatasaray karşısında galip geleceğine inandıklarını belirterek, takımlarını 90 dakika boyunca centilmence destekleyeceklerini söyledi. 
     Diyarbakırspor'un zarar görmemesi için taraftarların dikkatli olacağını ifade eden Yılmaz, ''Galatasaray maçında centilmence takımımızı 90 dakika boyunca destekleyeceğiz. Herhangi bir saha kapatma cezası Diyarbakırspor'un kaldıramayacağı bir durumdur. Sahaya yabancı madde atanları uyararak böyle birşeye izin vermeyeceğiz'' dedi. 
     Taraftarların karşılaşmaya büyük ilgi gösterdiğini ve biletlerin tükenmek üzere olduğunu belirten Yılmaz, 40 milyon lira olarak belirlenen kapalı tribün biletlerinin yönetim kurulu kararıyla 30 milyon liraya indirildiğini sözlerine ekledi. 
     





</TEXT>
</DOC>
