<DOC>
<DOCNO> 111805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun26.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da işsizlik Eylül ayında azaldı 
</HEADLINE>
<TEXT>

     Almanya'da işsizlerin sayısında Eylül ayında azalma olduğu bildirildi. 
     Nürnberg kentinde bulunan Federal Çalışma Dairesi'nin Yönetim Kurulu Başkanı Florian Gerster, bugün yaptığı açıklamada, Eylül ayında, bir önceki aya oranla işsizlerin sayısının 76 bin 400 azalarak 3 milyon 941 bin 800'e düştüğünü, ancak 2001 yılının Eylül ayına göre 198 bin 800 arttığını söyledi. 
     Gerster, bu yıl ekonomide bir canlanma beklenmediğini, ancak 2003 yılında istihdam piyasasında hareketlenme beklendiğini ifade etti. 
     Gerster, Eylül ayında işsizlerin sayısının gerilemesinde istihdam piyasasında alınan yeni önlemlerin etkili olduğunu kaydetti. 
     Gerster ayrıca, Kuzey Ren Vestfalya Eyaleti Başbakanı Wolfgang Clement'in federal hükümette Ekonomi ve Çalışma Bakanı olarak görev yapacak olmasını da memnuniyetle karşıladığını belirterek, Clement'in reform çabalarıyla ekonominin yeniden canlanabileceğini söyledi. 
     





</TEXT>
</DOC>
