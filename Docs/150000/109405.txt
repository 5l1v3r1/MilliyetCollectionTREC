<DOC>
<DOCNO> 109405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/guncel/gun09.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada’da dinler buluşması 
</HEADLINE>
<TEXT>

     ÜMRAN AVCI İstanbul 

     Büyükada’da dün yüzlerce insan hayallerine kavuşmak için adanın en yüksek noktasındaki Aya Yorgi Kilisesi’ne çıktı. Yaşlı, genç, hasta, sağlıklı yüzlerce insan umuda tırmandı. Kimi yalınayak çıktı kiliseye, kimi bastonundan destek alarak yürüdü. Kimi sessizce yol alıp arkadaşıyla işaretlerle anlaştı. Çıkarlarken yolun iki yanındaki ağaçlara dilek tutup bezler bağladılar. Çocuk sahibi olmak isteyenler beşikler yaptılar. İçine de bezden çocuk kondurdular. 
     
     Mum yaktılar 
     Başını sokacak bir yuva isteyenler, taştan evler yaptılar. Hayırlı bir kısmet, mutlu bir yuva için yazdıkları mektupları asanlar da vardı. Kan ter içinde, nefes nefese ulaşıldı Aya Yorgi Kilisesi’ne ancak bu defa da içeri girebilmek için uzun kuyruklarda beklediler. Kiliseye vardıklarında da mumlar yaktılar, dualar okudular. Çarşaflısı, türbanlısı, Hıristiyanı, Müslümanı dertlerine derman bulmak için kendi dillerinde dua ettiler. 
     



 GÜNCEL 
















</TEXT>
</DOC>
