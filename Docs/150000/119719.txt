<DOC>
<DOCNO> 119719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/sondun24.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BM "Denktaş'tan cevap almadık" 
</HEADLINE>
<TEXT>

     KKTC Cumhurbaşkanı Rauf Denktaş'ın, BM Genel Sekreteri Kofi Annan'ın çözüm planıyla ilgili olarak henüz cevap vermediği öne sürüldü. 
     BM sözcü yardımcısı Hua Jiand, BM Genel Sekreteri Kıbrıs Özel Temsilcisi Alvaro De Soto'nun, Rum Yönetimi lideri Glafkos Klerides ile görüştüğünü hatırlatarak, "Denktaş'tan, hala cevap bekliyoruz" dedi. 
     Bir Rum gazetecinin, "hasta olan Denktaş'ın çözüm planı konusunda kendi bakanları ve Türk Hükümeti ile henüz bağlantı kuramadığını" söylemesi üzerine Jiand, şunları söyledi 
     "De Soto, taraflar üzerinde gereksiz zaman baskısı uygulamamaya çalıştıklarını, ancak vaktin geçmekte olduğunu söylüyor. Ortada cevapla ilgili konulmuş bir vade yoktur. Ancak acil durum vardır. Takvim, planın önemli ve ayrılmaz bir parçasıdır. Dolayısıyla Denktaş'tan cevap bekliyoruz." Sözcü, taraflardan, 12 Aralık'tan önce anlaşmaya varacakları konusunda kesin taahhüt beklediklerini de kaydetti. 
     





</TEXT>
</DOC>
