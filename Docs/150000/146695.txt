<DOC>
<DOCNO> 146695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/yasam/yas02.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Nisan balığı’nı avlama formülleri 
</HEADLINE>
<TEXT>

Bugün şaka günü. Kurban’ değil de avcı olmak isteyenler için internette ilginç öneriler var. Denemesi bedava... Tabii karşınızdakinin sinirlerine güveniyorsanız 
     Telefonunuzun telesekreterine "Aloo, biraz bağır, sesin gelmiyor... Sağ ol, şimdi seni dinliyorum" şeklinde bir mesaj bırakın, akşam ağınıza düşen "1 Nisan balıkları"nı dinlerken gülme krizine girebilirsiniz. 
     
     İşbirlikçi bulun 
     İşbirliği yapacağınız bir iş arkadaşınızla aynı renk takım elbise ve gömlek giyip işe gidin. Yanınıza yaklaşıp "Bu ne hal, ikiz gibi olmuşsunuz" diyenlere "Müessese dağıtıyor, koş sen de al, bedenine göre bulamazsın, acele et" cevabını verin. 
     Bir kız arkadaşınıza eşinizi aratıp "Lütfen ondan uzak durun, çünkü onu seviyorum" dedirtin. Eşinizin tepkisi üzerine arkadaşınız "İyi o zaman, çocuğuna da sen bakarsın" deyip telefonu kapatsın. Eve o gece küçük bir çocukla gidin ve karınıza çocuğu yolda bulduğunuzu söyleyin. 
     
     En sulu şakalar 
     Sulu şakaları seviyorsanız, bu tür malzemeler satan dükk nlardan üzerine oturunca gaz sesi çıkaran "pırt minderi", yüzünüze yapıştırdığınızda yara izi gibi duran yapışkanlar, çaya atınca solucana dönüşen küp şekerler, kutuyu açınca yüzünüze doğru zıplayan iskeletler alabilirsiniz. 
     


YAŞAM 
























</TEXT>
</DOC>
