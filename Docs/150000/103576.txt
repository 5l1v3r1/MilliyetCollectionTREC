<DOC>
<DOCNO> 103576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/soneko34.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamlarının enflasyonun düşeceği yönündeki beklentileri azaldı 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun düşeceğine inanların oranı 12.1 puan azalarak, yüzde 34.6'dan yüzde 22.5'e indi. 
     Merkez Bankası tarafından, her ay işadamları arasında düzenlenen İktisadi Yönelim Anketi'nin Temmuz ayı sonuçları belli oldu. 
     420 katılımcının yer aldığı anketin sonuçlarına göre, gelecek 3 aylık dönemde enflasyonun düşeceğine ve aynı kalacağına inanların oranında azalış yaşanırken, yükseleceğini öngörenlerin sayısında artış oldu. 
     Verilere göre, enflasyonun yükseleceğini öngörenlerin sayısında 14.8 puan artarak yüzde 27.4'den yüzde 42.2'ye çıkarken, aynı kalacağına inananların sayısı 2.7 puan inerek yüzde 38'den yüzde 35.3'e geriledi. 
     Ankete katılanların yüzde 20'lik bölümü, toptan eşya fiyatları bazında yıllık enflasyonun yüzde 36-40, yüzde 18.8'lik bölümü yüzde 31-35, yüzde 13.5'lik bölümü yüzde 41-45, yüzde 13'lük bölümü yüzde 46-50 ve yüzde 12.3'lük bölümü ise yüzde 26-30 diliminde gerçekleşeceğine inanıyor. 
     
     YILSONU ENFLASYON TAHMİNİ 36-40 
     Katılımcıların yüzde 26.1'i ise bu yıl sonu itibarıyla enflasyon oranının yüzde 36-40 aralığında gerçekleşeceğini öngörüyor. 
     Yıl sonu enflasyon rakamı konusunda ayrıca, ankete katılanların yüzde 18.3'ü yüzde 31-35, yüzde 17.1'i yüzde 41-45, yüzde 13.1'i yüzde 46-50, yüzde 6.8'i ise yüzde 61-70 aralıklarında gerçekleşeceğine inanıyor. 
     
     KREDİ FAİZLERİ DÜŞECEK BEKLENTİSİNDE OLANLAR AZALDI 
     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin düşeceğini öngörenlerin sayısında azalma yaşanırken, aynı kalacağı ve yükseleceğini düşünenlerin oranında artış oldu. 
     Kredi faizlerinin artacağına inananların oranı geçen ay yüzde 35.1'den yüzde 36.1'e, aynı kalacağına inananların oranı da yüzde 37'den yüzde 38.4'e çıkarken, düşeceğini inananların oranı yüzde 27.9'dan yüzde 25.5'e indi. 
     Ankete katılanların yüzde 23.4'lük bölümü, gelecek 3 ay içinde beklenen kısa vadeli Türk Lirası kredi faiz oranının yüzde 61-70, yüzde 22.6'sı yüzde 56-60, yüzde 14.1 bölümü yüzde 71'den fazla, yüzde 12.1'lik bölümü yüzde 46-50, yüzde 11.6'lık bölümü ise yüzde 51-55 aralığında gerçekleşeceğini inanıyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 19.4'ü Türk Lirası kredi faizlerinin yüzde 46-50, yüzde 16.3'ü yüzde 61-70, yüzde 14.2'si yüzde 56-60, yüzde 13'ü yüzde 41-45, yüzde 11.9'u yüzde 36-40 aralığında gerçekleşeceğini düşünüyor. 
     
     İŞADAMLARI İHRACAT İMKANINA KÖTÜMSER BAKIYOR 
     Gelecek 3 aylık dönemde ihracat imkanları bakımından bir önceki aya göre kıyasla daha iyimser ve aynı olanların oranı azalırken, daha kötümser olanların oranlarında artış görüldü. 
     Daha iyimser olanların oranı 1 puan azalarak, yüzde 27.1'den yüzde 26.1'e, aynı olanların oranı 0.5 puan azalarak, yüzde 62.9'dan yüzde 62.4'e gerilerken, daha kötümser olanların oranı 1.5 puan artarak yüzde 11.5'e çıktı. 
     Son bir aylık satış hasılatı ele alındığında, geçen ay bir önceki aya göre daha az satış hasılatı elde edildi. 
     Satış hasılatı daha yüksek diyenlerin oranı 3.7 puan azalarak yüzde 34.2'den yüzde 30.5'e inerken, farksız diyenlerin oranı 1.4 puan artarak yüzde 44.4, daha az diyenlerin oranı ise 2.3 puan yükselerek yüzde 25.1 oldu. 
     
     "YATIRIM HARCAMASI AYNI KALIR" GÖRÜŞÜ HAKİM 
     Sanayi dalında genel gidişat konusunda Temmuz ayında bir önceki aya göre daha iyimser ve daha kötümser olanların sayısında azalma görülürken, aynı olanların oranında artış yaşandı. 
     Temmuz ayında sanayi dalında genel gidişat konusunda bir önceki aya göre daha iyimser olanların oranı 8.9 puan azalarak yüzde 20.5'e gerilerken, aynı olanların oranı 10 puan artarak yüzde 65.8'e yükseldi. Daha kötümser olanların oranı ise 1 puan inerek yüzde 13.7'ye geriledi. 
     Gelecek 12 ayda, geçen 12 aya oranla daha fazla ve daha az yatırım harcaması yapmayı planlayanların sayısında Temmuz ayında bir önceki aya göre azalış olurken, aynı yapmayı öngörenlerin oranında artış oldu. 
     Buna göre, Temmuz ayında daha fazla yatırım yapmak isteyenlerin oranı 1.3 puan azalarak yüzde 18'e, daha az yatırım yapmak isteyenlerin oranı 5.2 puan gerileyerek 38.9'a inerken, aynı yatırım yapmak isteyenlerin oranı 6.5 puan artarak 43.1'e çıktı. 
     
     BİRİM MALİYETİN DÜŞECEĞİNE İNANANLAR AZALDI 
     Gelecek 3 ayda, geçen 3 aya oranla sanayide ortalama birim maliyetinin yükseleceğini ve aynı olacağını öngörenlerin oranında artış yaşanırken, düşeceğine inananların sayısında azalma görüldü. 
     Temmuz ayında yüzde 68.1 olan ortalama birim maliyetinin son 3 aylık trendinin gelecek 3 aylık sürede yüzde 70.3'e çıkması öngörülüyor. 
     Toplam istihdam miktarının artacağına inanların oranında gerileme görülürken aynı kalacağını ve azalacağına inanların oranı, gelecek 3 ayda geçen 3 aya oranla artış yaşandı. 
     Buna göre, gelecek 3 aylık trentte toplam istihdam miktarının artacağına inanların oranı 2.4 puan azalarak yüzde 13.4'e düşerken, aynı kalacağını öngörenlerin sayısı 0.8 puan artarak yüzde 74.4, düşeceğini planlayanların miktarı da 1.4 puan artarak yüzde 12.2 oldu. 
     Ankete katılanların yüzde 59.8'i, gelecek 3 aylık sürede ihracat siparişini kısıtlayan faktörlerin başında fiyat rekabetini görüyorlar. 
     Ankete katılanların yüzde 82.1'i gelecek 3 aylık sürede üretimi kısıtlayan faktörlerin başında sipariş ve satış miktarını görürken, kredi-finans maliyeti olduğuna inanların oranı yüzde 7.9 olarak belirlendi. 
     





</TEXT>
</DOC>
