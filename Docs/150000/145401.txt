<DOC>
<DOCNO> 145401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/siyaset/siy05.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Kemalizme kafayı taktı 
</HEADLINE>
<TEXT>

Avrupa Parlamentosu’nun Türkiye raporu Kemalist felsefe AB yolunu tıkıyor 
     GÜVEN ÖZALP Brüksel 

     Türkiye - Avrupa Birliği ilişkilerinin en sorunlu kurumlarından biri olan Avrupa Parlamentosu AP , yine geleneği bozmadı ve ilişkiler açısından "sıkıntı yaratacak" bir raporu ele aldı. Hollandalı Hıristiyan Demokrat Grup üyesi parlamenter Arie Oostlander tarafından hazırlanan raporun hedefinde "Kemalizm" var. Oldukça sübjektif ve felsefi bir yaklaşımla hazırlanan rapor ve buna bağlı karar tasarısındaki görüşler şöyle 
     Kemalizm "Türk devletinin temel felsefesi olan Kemalizm, Türk devletinin bütünlüğüne yönelik ölçüsüz bir endişe kaynağı oluyor. Kemalizm, Türk kültürünün ve milliyetçiliğinin homojenliği üzerinde duruyor. Devletçilik, ordunun güçlü rolü, dine karşı çok katı bir tavır gibi yaklaşımlara öncelik veren Kemalizm felsefesi, Türkiye’nin AB’ye katılımına engel oluşturuyor." 
     Anayasa Türkiye’de Kemalizmi değil, demokratik Avrupa ilkelerini temel almış yeni bir Anayasa oluşturulması gereğinden söz edilen karar tasarısında Türkiye’nin milliyetçi ve laik yaklaşımlarının AB modeli ile uyumsuz olduğu ileri sürülüyor. 
     Ordu "Türk halkı, Türk Silahlı Kuvvetleri’ne TSK , parlamento dahil birçok kurumdan daha fazla güveniyor. Bu, TSK’nın, çoğulcu demokrasiye doğru gelişimi frenleyen bir rolünün olduğunu gösteriyor." İlk okuması dün yapılan rapor ve karar tasarısı, nisan ayında bir kez daha ele alındıktan sonra mayısta AP Genel Kurulu’nda oylanacak. 
     
     Meslektaşları tepki gösterdi 
     Türkiye karşıtı görüşleriyle tanınan Arie Oostlander, rapor nedeniyle kendi meslektaşlarının tepkisiyle karşılaştı. Görüşlerden bazıları şöyle 
     Joost Lagendijk Yeşiller Raporda seçilen kelimelerden, kullanılan tona kadar her şey yanlış. Türkiye’nin attığı olumlu adımlar hiç görülmemiş. 
     Nicholas Duff Liberal Rapor, ilişkilerde ciddi bir geri adım. Kemalizmin eleştirilmesi yanlış. 
     Geoffrey Van Orden Hıristiyan Demokrat Bu raporla eski kararlara oranla geri adım atılıyor. 
     Dışişleri Bakanlığı da raporun "yapıcı ve yol gösterici" olmadığını belirterek, tepki gösterdi. 
     


SİYASET 
















</TEXT>
</DOC>
