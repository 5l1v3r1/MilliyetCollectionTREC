<DOC>
<DOCNO> 103459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/guncel/gunz1.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     İstanbul’da ekmek 250 bin lira oluyor 
     İstanbul Fırıncılar Odası, 200 gramlık ekmeğin tavan fiyatını, eylül başından itibaren 250 bin lira olarak belirledi. İstanbul Fırıncılar Odası Başkanı Fahri Özer, halkın ekmeğiyle oynayanlara karşı savaş açtıklarını ve 1.5 yıldır zam yapmadıklarını savunurken, maliyet artışı nedeniyle fiyat ayarlamasının zorunlu hale geldiğini söyledi. Daha önce 200 gramlık ekmek 200 bin liraydı. 
     
     Alevi dedeliği yüzünden kan aktı 
     İzmir’in Bergama ilçesine bağlı Pınarköy’de akraba olan aileler arasında "Alevi dedeliği" yüzünden çatışma çıktı. İddiaya göre Alevi dedesi Tahir Kılınç, köylülerin siyanürle altın çıkarılmasına karşı çıkmasını önlemek için Normandy firmasından 40 milyar lira aldı. Köylüler Kemal Kılınç’ı 70 dede’ seçti. İki akraba aile arasında çıkan silahlı kavgada Turan Kılınç öldü. 
     
     Sigaradaki cami silueti kalkıyor 
     Philip Morris firması, paketindeki cami silueti nedeniyle çeşitli çevre ve kuruluşlarda rahatsızlık yaratan Chesterfield marka sigaranın paket tasarımını tüm dünyada değiştirme kararı aldı. Diyanet’in Philip Morris Sabancı firmasına gönderdiği yazıda hassasiyetini bildirdiği ifade edilen açıklamada, "Philip Morris, Chesterfield’in tescilli olduğu 111 ülkede tasarımlarında değişiklik yapma kararı aldı" denildi. 
     
     Batman’da çiçek hastalığı şüphesi 
     Batman’da oturan Budak ailesinin en küçük ferdi bir yaşındaki Melike, dünyada artık görülmeyen çiçek hastalığı şüphesiyle Batman Devlet Hastanesi’nde tedavi altına alındı. Minik Melike’nin yüzünde oluşan aşırı sivilceler, çocuk hastalıkları uzmanlarını şaşırttı. Doktorlar Melike’nin su çiçeğine yakalanmış olabileceğini belirtirken, Başhekim Yardımcısı Nuri Kaya, Melike’yi karantinada tuttuklarını söyledi. 
     
     Y kromozomu cinsel suçu buluyor 
     Cinsel saldırıya karşı geliştirilen DNA testi, tecavüz sanıklarını da ele veriyor. Cinsel suçlarda saldırganlar artık, kurban üzerinde bıraktıkları deri hücrelerindeki Y kromozomları sayesinde yakalanıyor. Jandarma Kriminal Daire Başkanlığı Biyoloji Şube Müdürü Kıdemli Albay A. Hadi Çakır, Fransız bilim adamları tarafından geliştirilen Y kromozomu testlerinin 3 aydır jandarma teşkilatında uygulandığını belirtti. 
     
     Eşek, çocuğu sürükleyip öldürdü 
     Ordu’da 7 yaşındaki Necati Bozkurt, kendilerine ait arazide otlayan eşekle önce oynamaya başladı. Daha sonra kazığa bağlı olan eşeğin zincirini çözüp evine götürmek için beline bağladı. Bu arada eşeğin ürküp koşması sonucu metrelerce sürüklendi. Jandarmaların müdahalesiyle durdurulabilen eşek, Bozkurt’un ağır yaralanmasına neden oldu. Talihsiz çocuk, Gölköy Devlet Hastanesi’ne götürülürken yaşamını yitirdi. 
     
     H kimin telefonu adliyede çalındı 
     Kartal 1. Ağır Ceza Mahkemesi Başkanlığı’na vek let eden h kim Servet Kartal’ın telefonu, odasına giren bir hırsız tarafından çalındı. Adli tatil nedeniyle duruşmadan duruşmaya koşan Kartal, yine bir duruşma öncesi cep telefonunu makam odasına bıraktı. Kartal’ın odasına giren hırsız, cep telefonunu alarak kayıplara karıştı. Kartal, "Makam odasına girip hırsızlık yapma cüretini gösteriyorlar" dedi. 
     
     Oğlu kaçırılan baba tek başına 
     Trabzon’da teyzesinin evinde kendisine şık olan Emine Öztürk’ün kaçırdığı öne sürülen ve 14 gündür bulunamayan 16 yaşındaki K.K.’nın peşinde büyük bir takip başlatan babası Ömer K., bu mücadelede tek başına kaldığını belirterek, "Devletin tek bir polisi oğlumu aramıyor" diye isyan etti. K., "Ekonomik olarak iyiyiz. Bu nedenle kadını bize yamamak istiyorlar" dedi. 
     
     Din görevlileri tek sendikada 
     İSTANBUL Milliyet 

     Türkiye Diyanet ve Vakıf Görevlileri Sendikası Din Gör - Sen ile Türkiye Diyanet ve Vakıf Hizmetleri Birliği Sendikası Din Bir - Sen , imzalanan protokolle birleşti. Din Bir - Sen Genel Başkanı İsmail Karakaya, ayrılıkta yarar bulunmadığını ve her zaman birleşmeyi telkin eden mesleğin temsilcileri olduklarını belirterek, "Aynı fedak rlığı siyasilerden de bekliyoruz" dedi. Din Gör - Sen Genel Başkanı Ahmet Yıldız da, "Din görevlilerinin bölünmüşlüğünden istifade etmek isteyenlere fırsat vermemek için güç birliğine karar verdik" diye konuştu. 
     
     Sayım sonuçları 2 yıl sonra açıklanıyor 
     ANKARA Milliyet 

     Devlet İstatistik Enstitüsü’nün DİE , 22 Ekim 2000’de yapılan genel nüfus sayımının sonuçlarını, 26 Ağustos Pazartesi günü kamuoyuna açıklaması bekleniyor. DİE’nin sonuçlar üzerindeki çalışmaları büyük ölçüde bitirdiği ve sayım tarihindeki Türkiye nüfusunun 67.8 milyon kişi civarında olduğu belirtildi. DİE’den Sorumlu Devlet Bakanı Tunca Toskay, hayali yazımlar nedeniyle kamuoyuna duyurulması geciken geçici sonuçları 2 Ocak 2002’de açıkladı. 73 ilde 2 bin 290 yerleşim yerindeki incelemeler sonucunda yaklaşık 3 milyon 650 bin hayali nüfus tespit edildi. 
     
     Açlık grevi gözaltıyla bitti 
     DİNÇER ŞEREF İstanbul 

     Fatih’te, polisin iki dergiye düzenlediği baskında gözaltına alınan 21 kişiye destek için açlık grevine başlamak isteyen Yeniden Atılım dergisi çalışanları gözaltına alındı. Ekmek ve Adalet ile Gençlik Gelecektir adlı dergilere düzenlenen operasyonlara tepki gösteren 17 kişi, açlık grevine başlama kararı aldı. Eylemcilere destek için dergiye gelen 9 kişi, gözaltına alındı. Saat 11.00’de başlayan açlık grevi, eylemcilerin avukatının araya girmesiyle son buldu. Çevik Kuvvet ekipleri, 17 kişiyi gözaltına aldı. 
     



 GÜNCEL 













</TEXT>
</DOC>
