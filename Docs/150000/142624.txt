<DOC>
<DOCNO> 142624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/akyol.html </URL>
<DATE> 2003/03/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP ve kriz yönetimi 
</HEADLINE>
<TEXT>

     Lozan müzakereleri sırasında Operatör Emin Bey’in söyledikleri bugün dünkünden daha önemlidir 
     "Musul’da olacaklar, Erzurum’a kadar Türkiye’yi tehdit eder " 
     Öte yandan, Türkiye aktif bir "kriz yönetimi" yapamazsa ekonomik durumumuz Arjantin’e dönebilir Bu coğrafyada öyle bir ekonomik çöküntüyle iç barışı da, güvenliği de korumak kolay olmaz 
     Aklın da, vatanseverliğin de gereği, satrancı iyi oynayarak Türkiye’yi bu risklerin içinden geçirebilmektir. 
     Yani "kriz yönetimi"... 
     Bunun için, önce elde bir "yol haritası" yani strateji olmalı... Sonra, devletin ilgili kurumları "süratli ve ahenkli yönetim" ilkesine göre çalışabilmelidir. Cumhurbaşkanı’yla, hükümetiyle, Meclis’iyle ve Genelkurmay’ıyla... 
     
     CUMHURİYET gazetesinde Mustafa Balbay’ın haberinden öğreniyoruz ki, mesela tezkere konusunda devletin zirvesinde "kriz yönetimi"nin gerektirdiği ahenk sağlanamamış 
     Hükümet tezkerenin geçmesini isterken Cumhurbaşkanı Sayın Sezer Meclis’in tezkereyi reddetmesi yönünde açıklama yapmıştır 
     Kendisi böyle açıklama yapan Sayın Sezer, tezkerenin geçmesi yönünde hükümetin isteğine uygun olarak Genelkurmay’ın açıklama yapmasını "şık olmaz" diyerek engellemek istemiş 
     Genelkurmay Başkanı Sayın Org. Özkök, bilinen açıklamasını buna rağmen yapmış. Bana göre de doğrusu bu açıklamayı yapmasıydı. 
     Fakat hangi tavrın doğru olduğu ikinci derecede bir meseledir. Önemli olan, "kriz yönetimi"nin gerektirdiği "yol haritası" konusunda devletin tepesinde berrak bir vizyon birliğinin bulunması, her kurumun bir tarafa çekmemesidir... Ve bu sayede de kararların süratle alınabilmesidir. 
     
     ETKİN bir yönetim için, parlamenter sistemde siyaseten sorumsuz olan cumhurbaşkanı siyasi sorumluluk gerektiren konularda tavır koymamalı, anayasal görevi olan "devlet organlarının düzenli ve uyumlu çalışmasını gözetmeli" ve bununla yetinmelidir. 
     Konu savunmayla yakından ilgili olduğu için elbette askerin görüşüne önem verilmelidir. 
     Asıl yetkili ve sorumlu olan, başbakandır. Başbakan mutlaka kabine ve parti disiplinini sağlamalıdır. Herkes görüşünü bildirmeli ama sonuç "karar almak" olmalıdır, "karar alamamak" değil 
     Kriz yönetiminde "karar almamak" da bir "karar" olmalı, "karar alamamak" olmamalıdır 
     Tayyip Erdoğan ve partisi bu çok tehlikeli süreçte yönetim disiplinini sağlayamazsa bunun adı demokrasi değil "yönetememek" olur. 
     Bugün bir siyasi kararı engelleyenler, yarın bu yüzden mesela ekonomik bir bunalım patlarsa, "biz yanlış yapmışız" demezler "AKP ekonomiyi de yönetemedi" derler elbette 
     "Anayasa fırlatma" olayının faturasını Ecevit ödemedi mi 
     Asıl önemlisi, "kriz yönetimsizliği" olursa bunun Türkiye’nin ve hepimizin başına büyük sıkıntılar getirmesi tehlikesidir. 
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
