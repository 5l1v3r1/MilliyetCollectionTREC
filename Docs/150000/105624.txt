<DOC>
<DOCNO> 105624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/spor/spo02.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
OKTAY TOPA TUTTU 
</HEADLINE>
<TEXT>

Fenerbahçe’nin tecrübeli futbolcusu, soyunma odasında Serhat’a pas yüzünden çıkıştığını doğruladı. Yıldız oyuncu, "Bu takımda oynayan herkesin ayağını denk alması lazım" dedi 
     YUSUF KOBAL 

     Davamda haklıyım’ 
     İKİ sezondur beklenen patlamayı bir türlü yapamayan Oktay, Denizlispor maçından sonra Serhat ile soyunma odasında tartıştığını doğruladı. Tecrübeli golcü, davasında haklı olduğunu dile getirip, "Pas alamadığımı söyledim. Serhat - Siz bana atıyor musunuz ki - dedi. Ben de uyardım. Çıkışımın arkasındayım. Takıma geldiğimden beri top alamıyorum. Fenerbahçe’de oynayan herkesin ayağını denk alması lazım" şeklinde konuştu. 
     
     Takım için yaptım’ 
     ARKADAŞINA el kaldırmadığını da açıklayan Oktay, "Bu çıkışı kendim için değil, Fenerbahçe’nin başarısı için yaptım. Aile içinde olan gelişmelerin dışarıya sızması çok kötü" dedi. Golü kimin attığının da önemli olmadığını belirten başarılı futbolcu, "Takım için yararlı olanı yapmalıyız. Şu anda Fenerbahçe’ye faydalı olamıyorum. Pas, güven, forma ve anlayış istiyorum. Futbol oynamayı, başarılı olmayı çok özledim" yorumunu yaptı. 
     
Washington, Vatikan’da      FENERBAHÇE’NİN Brezilyalı golcüsü Washington dün Vatikan’da Papa II. Jean Paul’ü ziyaret etti. Dini inançları üst düzeyde olan Sambacı’nın, ailesiyle birlikte zaman zaman Vatikan’a giderek, Papa ile görüştüğü öğrenildi. Brezilyalı futbolcu, İtalya seyahatini yarın bitirip, İstanbul’a gelecek. 
     
Lorant rotayı çizdi      TEKNİK Direktör Lorant, haftaya oynanacak olan Gaziantepspor ve Malatyaspor maçlarından 6 puan çıkaracaklarını iddia etti. Alman teknik adam, "İki maçta da bizim için çok önemli. Bu sınavları başarıyla atlatıp, UEFA Kupası’ndaki ilk maçımıza moral depolamalıyız. Stres olduğu zaman istediklerimizi yeterince yapamıyoruz" diye konuştu. 
     
Sabret Ortega Lorant yolcu      Arjantin’in önde gelen spor gazetesi Ole, süper stara sahip çıktı, Alman teknik adamın gönderileceğini yazdı 
     FENERBAHÇE’NİN yıldızı Ortega’ya ülkesinden destek geldi. Arjantin’in önde gelen spor gazetesi Ole, Fenerbahçe Teknik Direktörü Lorant’ı topa tutarken, Ortega’ya sahip çıkıldı. Juan Pablo Mendez imzalı yazıda Ortega’nın yıldızının, geldiği günden beri Alman hocayla barışmadığı ve kötü günler geçirdiği dile getirilerek, "Dayan, sabret. Lorant’ın günleri sayılı. Çünkü Türk seyircisi ve Fenerbahçe taraftarı sana sahip çıkıyor" denildi. 
     HABERDE şu ifadeler kullanıldı "Ortega sahadan çıkarken, Alman hocaya kızgınlığını doğruca soyunma odasına giderek gösterdi. Lorant yine yanıldı. Ortega gibi oyuncu böyle oynatılmaz. Adeta hoca değil, seyirci istediği için oynuyor. O direkt oyuncudur, yedek değildir. Özellikle skor 2 - 0 iken Burrito gibi bir oyuncu yedeğe çekilir mi Ortega ile skoru artırmak varken skorun üzerine yatmak Alman hocanın intiharı oldu." 
     
Oğuz Çetin’den Solna uyarısı      FENERBAHÇE’NİN UEFA Kupası’nda karşılaşacağı Solna’yı izleyen yardımcı antrenör Oğuz Çetin, Teknik Direktör Lorant’a detaylı rapor hazırlıyor. Çetin, İsveç temsilcisinin dikkat edilmesi gereken bir takım olduğunu belirterek, "İyi mücadele ediyorlar ve çok disiplinliler. Fizik güçleri de iyi. Nasıl olsa turu geçeriz mantığını bir kenara bırakmamız gerekiyor" diye konuştu. 
     SOLNA’DAN her açıdan üstün olduklarını ifade eden Çetin, rakibi ciddiye almalarının gerektiğini söyledi. Oğuz Çetin, "Kadrolarında iki - üç tane etkili oyuncuları bulunuyor. Temkinli oynarsak turu geçeriz. 37 bin kişilik stadları var. Seyirci yapısı çok fazla ateşli değil. Deplasmanda da rahat olacağız" dedi. Fenerbahçe’nin maçtan iki gün önce İsveç’e gidip, kampa gireceği öğrenildi. 
     



 SPOR 






























</TEXT>
</DOC>
