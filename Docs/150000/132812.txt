<DOC>
<DOCNO> 132812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/siyaset/siy02.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK üyeleri İptal yok 
</HEADLINE>
<TEXT>

Erdoğan’ın son 3 aydır genel başkan olmadığı yönündeki Anayasa Mahkemesi kararıyla başlayan "seçim iptal edilmeli" tartışmasına noktayı YSK üyeleri koydu Bugünkü tespitler geçmişi etkilemez 
     GÖKÇER TAHİNCİOĞLU Ankara 

     Anayasa Mahkemesi’nin AKP lideri Erdoğan’ın son 3 aydır genel başkan olmadığı kararından sonra başlayan "Seçim iptal olacak mı " tartışmaları konusunda YSK’nın bazı üyeleri, "İçtihatlara göre, bugün yapılan tespitler geçmişteki kararları etkilemez. Bu nedenle seçim iptal olmaz" dedi. YSK kaynakları, seçimin iptali yönündeki tartışmalar konusunda, DEHAP’ın durumunu örnek verdi. YSK, seçim öncesi DEHAP’ın seçime girebileceğini belirten Yargıtay Başsavcılığı’nın daha sonra DEHAP yöneticilerinin "evrakta sahtek rlık yaparak, partinin örgütenmesini tamamlamış gibi gösterdikleri" gerekçesiyle bu partiye seçime katılma izni verilmemesini istedi. Kararın kesinleştiğini belirten YSK, talebi reddetti. DYP de, seçimden sonra DEHAP’ı örnek göstererek seçimin iptalini istedi. YSK, kararın o günkü koşullara göre verildiğini belirterek, itirazı reddetti. 
     Kaynaklar, 3 Kasım öncesindeki hukuki duruma göre basılan oy pusulaları nedeniyle seçimin iptal edilemeyeceğini savundu. 
     YSK Başkanı Tufan Algan ise iptal başvurularının değerlendirileceğini belirtti. 
     
İşte Siirt adayları      YSK, 9 Mart’ta Siirt’te yapılacak seçimlere ilişkin ilk geçici aday listesi üzerinde incelemelerini tamamladı. Bugün Resmi Gazete’de yayımlanacak listedeki adaylar şöyle DEHAP Aysel Tuğluk, M. Selim Özalp, Ahmet Konuk. TKP Muharrem Mırık, E. Serpil Renda, Rezan Güler. GP Uğur Küçüközbek, Nasip Vergili, H. Erdin Özcan. İP Zeki Karahan, Mehmet Dölek, Bayram Yurtçiçek. CHP Ekrem Bilek, Abdulhalim Çınar, Abdurrahman Kaysi. AKP Mervan Gül, Öner Gülyeşil, Öner Ergenç. 



 SİYASET 












</TEXT>
</DOC>
