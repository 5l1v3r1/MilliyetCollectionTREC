<DOC>
<DOCNO> 101252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/spor/spo03.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rota Uruguay 
</HEADLINE>
<TEXT>

Sarı-Kırmızılı yönetim, yabancı golcü transferinde girişimlerini hızlandırdı. İspanya’da arayışlarını sürdüren Galatasaray, iki Güney Amerikalı Morales ve Abreu’yu gündemine aldı 
     HALİL ÖZER 

     Ahmet Ceyhan takipte 
     GALATASARAY yabancı transferini bitirebilmek için kolları sıvadı, girişimlerini hızlandırdı. Sarı-Kırmızılılar, Teknik Direktör Fatih Terim’in yardımcısı Ahmet Ceyhan’ın İspanya’da izlediği iki Uruguaylı santrfor Morales ve Abreu’yu liste başına aldı. Uruguay’ın Nacional takımında forma giyen Richard Morales 1.97 boyunda ve hava toplarındaki etkisiyle tanınıyor. Dünya Kupası Finalleri’nde Uruguay Milli Takım formasını giyen 27 yaşındaki futbolcu, iki maçta bir gol atmayı başardı. 
     
     Kasetlerini izledi 
     TEKNİK Direktör Fatih Terim’in Dünya Kupası’nda takip ettiği Morales’i daha önceden de mercek altına aldığı ve birçok video kasedini izlediği öğrenildi. Bir diğer aday Sebastian Abreu ise Meksika’nın Cruz Azul takımında forma giyiyor. 26 yaşındaki golcü futbolcu, Dünya Kupası’nda oynadığı üç maçta fileleri sarsma başarısı gösteremedi. Uruguaylı oyuncu, Güney Amerika’nın en iyi golcüleri arasında gösteriliyor. İspanya’daki turnuvayı izleyen Ceyhan, Terim’e iki futbolcu hakkında detaylı rapor verecek. 
     
     Kesin karar haftaya 
     GALATASARAY Yönetimi, bu iki futbolcunun fiyatları konusunda araştırma yapacak ve bütçeye göre adım atacak. Ayrıca Deportivo’da oynayan milli futbolcu Walter Pandiani de Sarı-Kırmızılılar’ın listesinde bulunuyor. Sebestian Abreu’nun da Deportivo’nun malı olduğu ve Meksika’da kiralık olarak oynadığı belirtildi. Coruna’da yapılan ve Ahmet Ceyhan’ın izlediği turnuva bugün sona erecek. Önümüzdeki hafta içinde de Sarı-Kırmızılılar, Terim’in tercihi doğrultusunda yeni golcüsünü belirleyecek. 
     
Hasan sıkıntısı      HAFTA içinde sağ el tarak kemiği kırılan Hasan Şaş’ın şimdi de gribal enfeksiyona yakalanması Samsun maçı öncesinde endişe yarattı. Galatasaray’ın yıldızına serum tedavisi uygulanırken, bugünkü maçta forma giyip giyemeyeceği maç saatinde belli olacak. Öte yandan sol ayak bileğinden darbe alan Balic’in dün MR’ı çekildi. Yıldız futbolcunun bugünkü maçta forma giyebileceği açıklandı. 
     
Sevenler buluşuyorTeknik Direktör Fatih Terim iki, Ümit Davala ise bir sezon sonra ilk kez Ali Sami Yen’de Galatasaraylı taraftarların huzuruna çıkıyor 
     2002-2003 sezonunun ilk maçında bugün Ali Sami Yen Stadı’nda Samsunspor ile karşılaşacak olan Galatasaray’da büyük heyecan yaşanıyor. İki sezon önce Sarı-Kırmızılı takımdan ayrılan Teknik Direktör Fatih Terim, bugün ilk kez taraftarlarının huzuruna çıkacak. Terim’in yanı sıra geçen sezon başında İtalya’nın Milan takımına transfer olan Ümit Davala da Ali Sami Yen Stadı’nda Galatasaraylı taraftarlarla özlem giderecek. 
     GALATASARAY’DA yeni yedi transfer de bugün ilk kez Ali Sami Yen Stadı’nda taraftarlarla tanışacak. Sarı-Kırmızılı takımda Balic, Pinto, Felipe, Sarr, Cihan, Duro ve Murat maç kadrosunda yer alıp, büyük heyecanı yaşamak istiyor. Öte yandan Galatasaray, Samsunspor maçının hazırlıklarını dün basına kapalı yaptığı tek idmanla tamamladı. Fatih Terim, yeni transfer Murat Erdoğan’ı, Samsunspor maç kadrosuna alınmadı. 
     



 SPOR 



























</TEXT>
</DOC>
