<DOC>
<DOCNO> 129137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sontur16.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'ye 1 milyon 597 aday başvurdu.. 
</HEADLINE>
<TEXT>

     2003-Öğrenci Seçme Sınavı'na ÖSS 1 milyon 597 bin 302 adayın başvurduğu bildirildi. 
     Öğrenci Seçme ve Yerleştirme Merkezi ÖSYM Başkanı Prof. Dr. Savaş Küçükyavuz, yaptığı yazılı açıklamada, 11-25 Kasım 2002 tarihleri arasında adaylar tarafından teslim edilen 2003-ÖSS Başvuru formlarındaki bilgilerin ÖSYM'de bilgisayar ortamına aktarıldığını belirtti. 
     Buna göre, 2003-ÖSS'ye 1 milyon 597 bin 302 adayın başvurduğunu kaydeden Prof. Dr. Küçükyavuz, bu adaylardan 1 milyon 502 bin 815'inin 15 Haziran 2003 tarihinde yapılacak olan ÖSS'ye girme seçeneğini işaretlediğini, 94 bin 487 adayın ise sadece kendi alanlarındaki meslek yüksekokulları ve Açıköğretim programlarına sınavsız geçiş için başvurduğunu bildirdi. 
     Prof. Dr. Küçükyavuz, adayların kendilerine ait kimlik, okul ve sınava girmek istedikleri merkez bilgilerinin, 2003 ÖSS Aday Bilgi Kontrol Formu üzerine döküleceğini ve bu formların Şubat ayı içinde adayların adreslerine postalanacağını kaydetti. 
     





</TEXT>
</DOC>
