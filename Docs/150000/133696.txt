<DOC>
<DOCNO> 133696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo21.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Menajerleri de Hasan'ın açıklamalarını doğruladı 
</HEADLINE>
<TEXT>

     Galatasaray'ın milli futbolcusu Hasan Şaş'ın, İtalya'nın İnter takımıyla transfer için anlaştığı yolunda çıkan haberler üzerine bir açıklama yapan genç oyuncunun menajeri, ''Hasan Şaş yurtdışından hiçbir kulüple anlaşmış değil'' dedi. 
     İntermen Spor Menajerliği şirketi adına açıklama yapan Erhan Çağlayan, bu tür bir anlaşmanın olduğunu bilen ya da gören varsa kanıtlasın diyerek, ''Sürekli bu tür haberler çıkıyor. Açıkca söylüyoruz. Böyle bir anlaşmayı bilen ya da gören varsa çıkıp söylesin. Ancak böyle bir anlaşma olmadığı için ortalıkta sadece bu tür dedikodular dolaşıyor'' şeklinde konuştu. 
     Sarı-kırmızılı futbolcunun menajeri, Hasan Şaş'ın kulübünde kadro dışı bırakılıp bırakılmadığı ya da rahatsız olup olmadığı konusunda bilgilerinin olmadığını belirterek, Hasan ile konuşup, bundan sonra neler yapılabileceğini kararlaştıracaklarını ifade etti. 
     





</TEXT>
</DOC>
