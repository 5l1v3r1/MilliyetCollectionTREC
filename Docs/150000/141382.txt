<DOC>
<DOCNO> 141382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/ekonomi/eko09.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef tutarsa kişi başına gelir 240 dolar artacak 
</HEADLINE>
<TEXT>

Bu yıl için öngörülen yüzde 5’lik GSMH artışı gerçekleşirse kişi başına gelir 2.826 dolar olacak 
     EKONOMİ SERVİSİ 

     Hükümetin bu yıl için öngördüğü yüzde 5’lik gayrisafi milli hasıla GSMH artışı ile kişi başına milli gelirin 2.826 dolara çıkması bekleniyor. 2002’de 2.586 olacağı hesaplanan kişi başına gelir buna göre 240 dolar artacak. 
     
     Faize 67.8 katrilyon 
     Bu yıl turizm gelirlerinde geçen yıla göre önemli bir artış beklenmemesi de dikkat çekti. 2002 sonunda 8 milyar 491 milyon dolarlık turizm geliri öngörülürken, 2003’te bu rakamın 8 milyar 575 milyon dolara çıkması bekleniyor. 
     Bu yıl toplam kamu faiz ödemeleri 67 katrilyon 873 trilyon lira olarak belirlenirken, toplam kamu özelleştirme gelirleri de 3 katrilyon 717 trilyon olarak öngörüldü. Devlet Planlama Teşkilatı’nın Ekonomik Hedefler ve Yatırımlar 2003 raporuna göre, kamu kesimi borçlanma gereği 35 katrilyon 497 trilyon olarak belirlendi. Cari fiyatlarla GSMH 354 katrilyon 575 trilyon olarak belirlenirken, 14 katrilyon 934 trilyonluk dış kaynakla birlikte, toplam kaynakların 369 katrilyon 509 trilyon olacağı hesaplanıyor. Ayrıca 45 katrilyon 238 trilyonu kamu, 251 katrilyon 883 trilyonu da özel kesim olmak üzere, toplam tüketimin de 297 katrilyon 122 trilyon olması hedefleniyor. 
     Merkez Bankası Beklenti Anketi’nde ise yıl sonunda GSMH’nin yüzde 3.9 artacağı öngörüldü. 
     



 EKONOMİ 























</TEXT>
</DOC>
