<DOC>
<DOCNO> 127842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur22.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSYM Başkanlığı'na Prof. Küçükyavuz atandı... 
</HEADLINE>
<TEXT>

     Öğrenci Seçme ve Yerleştirme Merkezi ÖSYM Başkanlığı'na, ÖSYM Başkan Yardımcısı Prof. Dr. Savaş Küçükyavuz atandı. 
     Yükseköğretim Kurulu YÖK Başkanı Prof. Dr. Kemal Gürüz, yaptığı yazılı açıklamada, Dr. Toker'in görevle ilgili sözleşmesinin yarın sona ereceğini belirtti. 
     Prof. Dr. Gürüz, Toker'in hem sözleşmesinin sona erecek olması hem de yaşı nedeniyle bu görevinden ayrıldığını, yerine 1 Ocak 2003 tarihinden itibaren ÖSYM Başkan Yardımcısı ve Yürütme Kurulu üyesi Prof. Dr. Savaş Küçükyavuz'un atandığını bildirdi. 
     Prof. Dr. Gürüz, ''Türk yükseköğretimine yaptığı unutulmaz katkılardan dolayı Dr. Toker'e en içten takdir ve şükranlarını sunduğunu'' dile getirerek, Dr. Toker'in bundan sonra YÖK Başkan Danışmanı olarak görev yapacağını kaydetti. 
     Alınan bilgiye göre, Dr. Fethi Toker 1988-1993, 1996-2002 yılları arasında toplam 11 yıl ÖSYM başkanlığı yaptı. 
     ÖSYM Başkan Yardımcılığı görevini yaklaşık 2 yıldır yürüten Prof. Dr. Küçükyavuz, OTDÜ Kimya Bölümü'nde öğretim üyeliği yapıyor. 
     





</TEXT>
</DOC>
