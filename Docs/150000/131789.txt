<DOC>
<DOCNO> 131789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yazar/pulur.html </URL>
<DATE> 2003/01/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Usta, çırak, ekol ve Şinasi Nahit... 
</HEADLINE>
<TEXT>

     "Siz hangi ekoldensiniz " 
     Bir kunduracının, bir tenekecinin ustası vardır, onun yanına çırak girmiş, zenaatı öğrenmiştir, oysa gazetecilikte tek bir usta yoktur, elbette öğrendiği, etkisinde kaldığı ustalar vardır, ama bu tek bir usta olamaz. 
     Mesela, biz, Abdi ipekçi’yle yıllarca çalışmışızdır, bizim onu etkilediğimiz asla söylenemez ama, onun, bizim üzerimizde etkisi çoktur. 
     
     NE zaman, bu konu açılsa aklımıza Şinasi Nahit Berker gelir. "Falih Bey’in ekolünde nasıl yetiştiğini" öyle güzel anlatır ki 
     O’nun "Falih Bey" dediği Falih Rıfkı Atay’dır. 
     "Ulus gazetesine Falih Rıfkı gibi, dünya çapında bir gazetecinin imtihanı sonunda girdim" diye başlar 
     "İşe canla başla sarıldık... Yalnız Allah şahit değil, görenler söylesin, geceyi gündüze katıp çalıştık... Dur yok otur yok ... 
     Yalnız Falih Bey’den şunları gördüm 
     Sabahları telefonu açar 
     - Kimsin .. 
     - Şinasi... 
     - Söyle Veli Efendi’ye, Ankara Palas’a uğrasın kedilerin ciğerlerini alsın, gelsin... 
     Varan bir... 
     
     AKŞAM vakti... Veli Efendi, kapıyı açar 
     - Falih Bey sizi istiyor .. 
     Gideriz... 
     - Al şu telgrafı da bak bakalım bizim oğlan gene ne diyor... Telgraf, hep İsviçre’den ve her defasında başka bir şehirden gelir, lakin telin meali şudur 
     -Suis inquiet... argent ungent... 
     Tercüme ederiz 
     - Sıhhatiniz iş’arı... acele para ... 
     Varan iki... 
     
     KİTABI mı çıkacak... Falih Bey lütfedip odama gelir 
     - Benim Hind kitabı çıkıyor, tashihlerini yapacaksın... Semih Lütfü’den provalar gelmeye başladı, al şunları... Haaa bir şey daha var... "Chapitre"lerin fihristini çıkarttıktan sonra, bir de isim fihristi çıkaracaksın... 
     
     TASHİHLERİ yapmak bir şey değil, fakat isim fihristini çıkarırken az daha aklımı oynatıyordum... Kitap çıktı, bekledim Falih Bey bir tane hediye etsin diye... Ne geçer, üç lirayı bayıldım da, gene kendim aldım bu kitabı... 
     Varan üç... 
     
     FALİH Bey’in kitaplarında bir hata mı olmuş, başmakalesinde, kendisinin bile okuyamadığı, çizgi halinde eski Türkçesi yüzünden bir kelime mi yanlış çıkmış, gelsin Şinasi... 
     Ondan sonra azarla babam azarla... 
     Varan dört... 
     
     İŞTE Falih Bey’in ekolünde böyle yetiştim " 
     
     ALLAH rahmet eylesin, Şinasi Nahit bu, kim ondan nasibini almamıştır ki, Falih Rıfkı Bey almasın... 
     Bir kokteylde de, yaşı geçmek üzere olan kokoroz bir kadın Şinasi’ye yanaşmış 
     "Yazılarınızı okuyorum, siz komünistsiniz" 
     Şinasi’nin tepesi atmış 
     "Hanımefendi, benim komünist olmam, ya da olmamam önemli değil ama, ben, Karl Marks’ın sizin için yazdığı kitabı okudum." 
     Kadın şaşırmış 
     "Aaa, ne kitabı bu, adı ne " 
     Şinasi Nahit’in beklediği de bu 
     "Adı, SERMAYE hanımefendi " 
     
     







Öğüt öğüt, siyasetçi nutkuna dallı budaklı söğüt... 


Halk mizahı... 


Beni arkamdan hançerlediler 


Bu halkı feshedip başka bir halk bulsak 


Arap gözüyle 


Kuzey Irak’ta federasyon pazarlığı 


Evlilik yaşı neden yükseliyor 


Aşk her zaman galip gelir 


Usta, çırak, ekol ve Şinasi Nahit... 


28 Şubat’a İlk Adım 


Hayvanlar ve yoksullar 


Ally McBeal çok mutsuz da erkekler mutlu mu 


Derde deva mı 


2003’te de köpek mi adamı ısıracak 


Vergi affı barış değil soygun getirecek 


Şu devlet işleri yok mu 


</TEXT>
</DOC>
