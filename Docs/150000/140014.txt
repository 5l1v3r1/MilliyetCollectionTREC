<DOC>
<DOCNO> 140014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/spor/aspo.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'dan ümit kesilmez 0 - 1 
</HEADLINE>
<TEXT>

Galatasaray, Kocaelispor önünde vasatı aşamadı. Uzun süre sonra ilk onbirde şans bulan Ümit Karan’ın golüyle üç puana ulaştı, Beşiktaş’ın peşini bırakmadı 
     HALİL ÖZER 

     Galatasaray çok önemli üç puan kazandı. Ancak Sarı - Kırmızılı takımın bu kadar kötü futbol oynadığına bu sezon ilk kez Kocaeli’de tanık olduk. Kazanan her zaman haklıdır, ama Galatasaray 90 dakikada futbol adına hiçbir şey veremezken her hattıyla döküldü. 
     Sahaya farklı on bir ile çıkan Galatasaray, forveti Lukunku ve Ümit Karan’ın yanı sıra Revivo’yla üçledi. Ümit Davala’yı yeniden savunmanın sağına koyan Terim, Ergün’ün eksikliğini dün maç boyunca hep hissetti. Kocaelispor’un maç boyunca büyük bir mücadele vermesine, sahayı daha iyi kullanmasına rağmen yüzde yüz pozisyonları özellikle ikinci yarı heba etti. 
     31. dakikada Hakan Ünsal’ın ortasında Lukunku kafayla indirdi, Ümit Karan’ın röveşatası auta gitti. 
     33. dakikada Nuri, Lazarov’u kaçırdı. Lazarov sert vurdu top auta gitti. 
     40. dakikada Galatasaray’ın bu yarıdaki en etkili atağı geldi. Maç boyunca sadece duran toplarda oynadığı anlaşılan Revivo’nun ortasına Ümit Davala altı pasta kafayla vurdu. Kaleci güzel çıkardı. 
     İkinci yarı baskılı gözüken Galatasaray cılız pozisyonlar yakaladı. Ama buna rağmen golü bulan taraf oldu. 
     54. dakikada köşe atışını Revivo kullandı. Ümit Karan altı pasta dokundu 1 - 0 
     Bu gol Galatasaray’ı rahatlatması gerekirken büyük bir sıkıntıya soktu. Terim, galibiyeti koruma adına elinde ne kadar defans oyuncusu varsa sahaya sürdü. Orta sahayı rakibe teslim etti. Kanatlar inanılmaz aksadı. Lazarov, Abel Xavier’e ilk kötü gününü yaşattı. Her pozisyonda ezdi geçti Portekiz’liyi. Ancak Kocaeli gol pozisyonlarında golcü sıkıntısını yaşadı. 
     58. dakikada Emrah sağdan girdi, Hakan’ı çalımladı, sert vurdu. Top yandan auta gitti. 
     64. dakikada Lazarov, Xavier’i geçti. Nuri’yi gördü. Nuri ortaladı. Arka direkte bekleyen Dideva göğsü ile indirdi, sert vurdu. Kaptan Bülent çizgi üzerinde gemisini kurtardı ve topu inanılmaz şekilde çıkardı. 
     69. dakikada Hüseyin karambolde altı pasta topu üstten auta attı. 
     90 dakika bittiğinde sevinen taraf Galatasaray oldu. Ama Galatasaray her hattıyla o kadar kötü futbol oynadı ki, bu maç belki de ilerisi için iyi bir uyarı oldu. Lig bu kadar kötü bir futbolu kaldıramaz. Şampiyonluk da bu kadar kötü futbolla gelmez. Bir gün şansa alırsın, diğer günde çöküp kalırsın... 
     
Terim’e nazar boncuğu      Gerekeni yaptık’ 
     KOCAELİSPOR karşısında tek golle üç puanı bulan Galatasaray’ın Teknik Direktörü Fatih Terim, zaman zaman iyi, zaman zaman kötü oynadıklarını söyledi. Terim, "Maçın son 15 dakikasında 1-0’ı korumak adına, oyunu kazanmak için nasıl oynanması gerekiyorsa öyle oynadık. Oyuncularımı Fenerbahçe maçı ve sarı kart sınırında olmaları oldukça etkiledi ve bu maça yansıdı" dedi. 
     
     İhtiyacımız vardı’ 
     TERİM, Hasan Şaş’ın kadro dışı kalma konusunda ise, "Tercih meselesi. Ben böyle kullandım" yorumunu yaptı. Basın toplantısının ardından Fatih hocaya dev bir nazar boncuğu armağan edildi. Sarı - Kırmızılı taraftardan bu boncuğu alan Galatasaray Teknik Direktörü şöyle konuştu "Açıkçası ihtiyacımız vardı. Bu kadar kem göze, ancak bu kadar büyük nazar boncuğu etki eder." 
     
KURTAR Uğursuz 13      KOCAELİSPOR Teknik Direktörü Güvenç Kurtar, 90 dakika bitiminde maçı değerlendirdi, Galatasaray’ın pozisyonu bile olmadığını söyledi. Orhan Ak’ın Ümit Karan’ı marke ettiğini, golün de Orhan’ın sakatlığı sonrası geldiğini ifade eden Kurtar, 13 puanda kaldıklarına dikkat çekerek, "Artık 13’ün uğursuzluğu demek istemiyorum ama Kocaelispor’un üzerinde bir şanssızlık var" diye konuştu. 
     
Xavier Faruk sahada kapıştı      KOCAELİ İsmetpaşa Stadı’ndaki sinir harbi, maç sonrasında kavgaya dönüştü. Hakem Musa Erçakır’ın karşılaşmanın bitiş düdüğünün ardından Galatasaray’dan Xavier ile Kocaelispor’dan Faruk birbirine girdi. İki futbolcunun arbedesi bu tartışmasına önce futbolcular, ardından da güvenlik güçleri el koydu. Böylece olay büyümeden önlendi. 
     
     Maçın hakemi 
İyi değildi      MUSA Eryılmaz için iyi bir gün değildi. Faul ve kartlık pozisyonları süzemedi. Örneğin ilk yarıda Hüseyin’in, Bülent Korkmaz’a vurduğu yumruğun karşılığı karttı. Ancak bu pozisyonda Galatasaray Kaptanı da, önce tekmeyi atan olduğu için kart görebilirdi. Yardımcı hakem de Eryılmaz’a yardımcı olmadı. Ayrıca Xavier de ilk yarıda kart almalıydı. 
     
Ayhan, Fener maçında yok      ERGÜN’ÜN sakatlığı nedeniyle dün gece Galatasaray’da ilk 11’de forma giyen Ayhan Akman, Fenerbahçe maçında oynayamayacak. Sarı kart tehlikesiyle Kocaelispor karşısına çıkan Cim - Bom’un orta saha oyuncusu, dün de sarı kart görünce cezalı duruma düştü. 
     
     Maçın adamı 
Bülent Korkmaz      GALATASARAY’DA ayakta kalan bir - iki futbolcudan birisiydi. 90 dakika boyunca aksayan Xaiver’in bütün açıklarını o kapattı. Çizgiden çıkardığı gol vuruşu ise en az atılan gol kadar değerliydi. Maça herşeyini verdi. Ve takımının kahramanı oldu. 
     
Maçtan notlar      Terim, polis ile tartıştı 
     YEDEK kulübelerinin kenarında bulunan emniyet görevlileri, Fatih Terim’in görüş alanını kısıtmadı. Bunun üzerine sinirlenen Galatasaray çalıştırıcısı, polis memurlarına kenara çekilmeleri konusunda çıkıştı. Bu arada maçta 1415 polis ile 250 jandarmanın görev yaptığı. 
     
     Çetin’den takip 
     CİM-BOM ile hafta sonunda karşılaşacak olan Fenerbahçe’nin Teknik Sorumlusu Oğuz Çetin, dün İzmit’te Sarı - Kırmızılılar’ı izledi. Sarı - Lacivertli ekibin çalıştırıcısı, geçen hafta da Galatasaray - Malatyaspor karşılaşmasını da seyretmişti. 
     
     Hasan gelmedi 
     İYİLEŞMESİNİN ardından iki haftadır kadro dışı bırakılan Hasan Şaş, Kocaelispor deplasmanına götürülmedi. Kocaeli maçı kadrosuna giremeyen milli oyuncu, diğer yedeklerle birlikte dün sabah Florya’da çalıştı. 
     
     Geri döndüler 
     KOCAELİSPOR Yönetimi tarafından alınan kararla maça alınmayan ve bilet verilmeyen Galatasaraylı taraftar, toplu halde arabalarla maç gelmek isteyince polis güçleri tarafından şehre alınmadılar. Körfez gişelerinde durdurulan Sarı - Kırmızılılar’ın geri dönmesi istendi. 
     
     Suat kenarda 
     GEÇEN hafta Malatyaspor karşısında hatalı hareketi nedeniyle kenara alınan Suat Usta, ilk 11’deki yerini de kaybetti. Teknik direktör Fatih Terim, bu futbolcunun yerine Ümit Davala’yı sağ beke çekti. Sağ kanat Berkant’a teslim edilirken, forvette de tercihini Ümit Karan’dan yana kullandı. 
     
Göze batanlar      ÜMİT KARAN Kritik gol attı. İyi mücadele etti. Rakip savunmayla tek başına savaştı. Lukunku kötü oynayınca yalnız kaldı. 
     REVİVO Maç boyunca hiç gözükmedi. Bir tek duran toplarda kendisini gösterdi. Koşmadan maçı bitirdi. Hiç etkili değildi. 
     XAİVER Çok açık verdi. Lazarav’a her pozisyonda mağlup oldu. Kocaeli yerden oynadığı zaman çok etkisiz kaldı. Öfkeliydi. 
     MANDRAGON Özellikle ilk yarıdaki Lazarov’un frikiğini mükemmel kurtardı. Klasını dün geceki oyunuyla da kanıtladı. 
     LAZAROV Takımının en iyi oyuncusuydu. Forvette çok etkili oldu. Hem gol pozisyonu hazırladı. Hem gol pozisyonuna girdi. 
     



 SPOR 

























</TEXT>
</DOC>
