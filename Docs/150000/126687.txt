<DOC>
<DOCNO> 126687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/gun11.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanahmet Camii soygunu atlattı... 
</HEADLINE>
<TEXT>

Testereyle minare kapısının kilidini kesen hırsızlar camiye girişin olmadığı görünce kapıyı deneyip kayıplara karıştı 
     HALUK ATALAY İstanbul 

     Nadide çinilerle süslü Sultanahmet Camii’ne girmek isteyen hırsızlar, zorlamalara rağmen ana kapıyı açamayınca amaçlarına ulaşamadı. Camiye sabah namazı için gelen vatandaşlar, minare kapılarının açık olduğunu görünce görevlileri uyardı. 
     Gündüz dört, gece bir güvenlik görevlisinin bulunduğu camiye 03.45 sıralarında geldikleri tahmin edilen hırsızların, demir testeresiyle minare kapısının kilidini kestikleri belirtildi. Minarelerden camiye girişin bulunmadığını gören hırsızların, bu kez ahşap kapıyı açmayı denediği, ancak başarılı olamayınca da levye ve demir testereyi bırakarak kaçtıkları öne sürüldü. 
     



 GÜNCEL 




















</TEXT>
</DOC>
