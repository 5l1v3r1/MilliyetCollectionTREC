<DOC>
<DOCNO> 141580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/siyaset/siy03.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt’te seçim heyecanı 
</HEADLINE>
<TEXT>

119 bin 210 seçmen oy kullanacak. YSK’nın kararıyla, sadece yüzde 10 barajını aşan AKP ve CHP milletvekili çıkarabilecek 
     TURAN KOYUNCU Siirt 

     Siirt seçimleri için son hazırlıklar tamamlandı. İl genelinde toplam 568 sandıkta 119 bin 210 seçmen 3 milletvekilini belirlemek için oy kullanacak. Seçimlerin iptaline neden olan Pervari’nin Doğan köyü yolu tamamen açıldı. YSK’nın ilke kararı gereğince, Siirt’teki seçimde, 3 Kasım seçimlerinde yüzde 10 barajını aşan AKP ve CHP milletvekili çıkarabilecek. 
     Siirt seçimlerinde, seçmen bilgi kağıdı bulunmayan, ancak seçmen kütüğünde adı olanlar kimliklerini göstererek oy kullanabilecek. Siirt Valisi Nuri Okutan, ilçelerde bütün yolların açık olduğunu, Pervari, Şirvan, Baykan ve Eruh gibi ulaşımı zor yapılan ilçelere görevlilerin dün gönderildiğini belirterek, seçime gölge düşürenler hakkında gerekli işlemleri yapacaklarını söyledi. Oy verme işlemi bugün 06.00 - 15.00 saatleri arasında yapılacak. Seçim nedeniyle yarın il ve ilçe merkezlerindeki okullar tatil edildi. 
     Öte yandan, Siirt’te bugün yapılacak milletvekili yenileme seçiminde oy kullanmamaları yönünde vatandaşlara baskı yapan bir kişi gözaltına alındı. Kimliği açıklanmayan kişinin sorgusunun sürdüğü belirtildi. 
     
Sandık görevlisi Kayıklı köyüne sandalla ulaştı      Siirt merkeze bağlı Kayıklı Köyü’nde görev yapacak Sandık Kurulu Başkanı Nuri Keskin, görev yerine ulaşabilmek için Botan Çayı’nı sala binerek geçti. Sandık Başkanı Keskin ile birlikte gazeteciler de sandalla Kayıklı köyüne gitti. 
     



 SİYASET 


















</TEXT>
</DOC>
