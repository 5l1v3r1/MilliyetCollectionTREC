<DOC>
<DOCNO> 102202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yazar/guclu.html </URL>
<DATE> 2002/08/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Derviş gençleri çok seviyor ama... 
</HEADLINE>
<TEXT>

     Derviş dünkü basın toplantısında gençleri dilinden hiç düşürmedi. Çağrılarını sürekli onlara yönelik olarak yaptı. Gençlerin Türkiye’nin en büyük sermayesi olduğunu söyledi. Gençlerin mutlaka ama mutlaka gidip seçmen kütüklerine kayıt olmalarını istedi. 
     Sözlerini sık sık siyaseti bilmiyorum diye süsleyen Derviş’in aslında sürekli siyaset yaptığı hiç gözden kaçmadı. Son günlerde en yoğun siyaset yapan oydu. H l yapmaya devam eden de... 
     Belli ki seçime girerse en çok güvendiği kesim gençler olacak. Peki bugüne kadar onlar için ve h l kafasının bir kenarında duran üniversiteler için ne yaptı, işte o tartışılır. Hele son kararını bir versin. İşte o zaman bu konuda yazacak daha çok şey olacak. 
     Şu anda ibreler her ne kadar CHP’ye gireceği yönünde olsa da üniversiteye dönme ihtimali de her zaman için var. Nasıl ki YTP’den çark ettiyse yarın CHP’den de çark ederse şaşırmamak gerekir. 
     Derviş’in kafasında taşlar biraz olsun yerli yerine oturdu gibi gözükse de aylar öncesinden farklı değil. İsterseniz hep birlikte birkaç ay öncesine gidelim. 
     Yer Sabancı Üniversitesi. Öğrencilerin konuğu Devlet Bakanı Kemal Derviş. 
     Öğrencilerle Derviş arasında geçen diyaloğu birlikte okuyalım 
     Öğrenci Hükümetten teklif gelmeseydi, ABD’deki görevinizi bırakıp Türkiye’ye dönmeyi düşünüyor muydunuz 
     Derviş Düşünüyordum ama ders vermek için gelmeyi planlıyordum. Ciddi olarak Sabancı Üniversitesi’ni düşünüyordum. 
     Öğrenci Ama biz sizi mezun olmadan bekliyoruz. Şu ekonomik krizi çabuk halledin de Sabancı Üniversitesi’nde ders vermeye gelin. 
     Derviş Sadece uzaklara dalıp gülmekle yetiniyor. 
     Bu kararsızlığı öğrencilerin gözünden kaçmıyor. Bir öğrenci gelecekte ne yapacağını bilmediğini söyleyerek Derviş’ten akıl istiyor. Derviş’in espriyle karışık cevabı ise bugünkünden biraz farklıydı 
     "Ben de gelecek sene ne yapacağımı bilmiyorum, aynı durumdayız." 
     
     Süreyya neden gitti 
     Türkiye günlerdir Avrupa Şampiyonu Süreyya Ayhan’ı konuşuyor. Özel hayatından inanılmaz başarısına ve geleceğe yönelik hayallerine kadar çok şey konuşuldu, çok şey yazıldı. Anlaşılan o ki gündemde kalmaya da devam edecek. Çünkü büyük hayalleri var. Çünkü işini ciddiye alıyor. 
     Beni bu konuda en çok meraklandıran ayağının tozuyla gelip Baykal’ı ziyaret etmesi oldu. Tamam, Başbakan Ecevit’i ziyaret etmesini anladık da Baykal niye Yoksa o da mı siyasete soyunuyor derken işin altından başka iş çıktı. 
     Meğerse Atletizm Federasyonu Başkanı Mehmet Yurdadön CHP’den aday olmuş. Yurdadön hatırlayacaksınız eski milli atletlerden. Münih’teki şampiyonaya kafileyi de o götürmüş. Ama erken seçim telaşı ve bürokratların istifa sürecinin başlaması nedeniyle yarıştan önce Süreyya’yı orada kendi haline bırakıp Ankara’daki siyasi kulislere koşmuş. Birinci olunca da ilk karşılayan, seçim rantına dönüştüren o olmuş. 
     Bugünlerde herkes bir şeylerin peşinde. Eğitimi, gençleri, sporu, öğretmenleri, öğrencileri, velileri, üniversiteleri unutanların ilk ya da son adresleri yine hep buralar oluyor. 
     
     TIR’a gidiyoruz 
     Bugünden itibaren yeniden Anadolu yollarına düşüyoruz. Gaziantep üzerinden Kilis, Hatay, Osmaniye, Adana ve Mersin’e gidiyoruz. Yine vatandaşlarımızın sorunlarını dinleyeceğiz. Özellikle de gençlerimizin... 
     Öylesine dolular ki nereye gitseniz sorunlar hem aynı hem de çok farklı. Aynı çünkü eğitim, işsizlik, yurt, burs gibi temel sorunlar hemen her yerde aynı. Ama bir de yöresel sorunlar var ki asıl üzücü olan onlar. 
     
     







Ağalıktan işadamlığına 


İyi bir angut musunuz 


Anakent gaspı 


Baykal-Derviş yakınlaşması 


N’olamaz 


ANTEP KARARSIZ 


Derviş gençleri çok seviyor ama... 


Solda birlik rüyası 


Baykal zaten bunu istiyordu 


Küskünler barışacak 


Türk tipi siyaset 


Antep’te Derviş şoku 


Derviş’in Arnavut inadı tuttu 


Sen de arka sıra çocuğu musun 


Hortumlanan paraları görev zararı’ diye halk ödüyor 


AKP gelsin de akıllansınlar’ 


</TEXT>
</DOC>
