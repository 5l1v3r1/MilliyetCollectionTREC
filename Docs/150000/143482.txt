<DOC>
<DOCNO> 143482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur19.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Güneydoğu'daki vatandaşlarından ayrılmalarını istedi... 
</HEADLINE>
<TEXT>

     ABD Dışişleri Bakanlığı, bir uyarı yayınlayarak bölgedeki durumun nedeniyle gerilimin artması ve güvenlik kaygılarının yoğunlaşması üzerine Türkiye'nin Doğu ve Güneydoğusundaki 23 ilde bulunan Amerikan vatandaşlarının bölgeden ayrılmalarını istedi. 
     ABD Dışişleri Bakanlığı'ndan yayınlanan uyarıda, başta Türkiye-Irak sınırı olmak üzere, Doğu ve Güneydoğu'da 23 il ile Antakya'da bulunan Amerikan vatandaşlarının bölgeden ayrılmaları tavsiye edildi. Bölgeye yönelik gerekli olmayan yolculukların da ertelenmesi istenen bildiride özellikle Amerikan vatandaşlarının Türk-Irak sınırını geçmemeleri istendi. 
     ABD Dışişleri Bakanlığı'nın ABD'lilerin ayrılmasını ve gitmemesini tavsiye ettiği yerler şöyle sıralandı 
     "Şırnak, Diyarbakır, Van, Siirt, Muş, Mardin, Batman, Bingöl, Tunceli, Hakkari, Bitlis, Adana, Adıyaman, Hatay, Elazığ, Gaziantep, Kahramanmaraş, Kilis, Malatya, İçel, Mersin, Osmaniye, Şanlıurfa ve Antakya" Bu arada, ABD Dışişleri Bakanlığı, Adana Konsolosluğu, Pentagon ise, İncilik üssündeki personelin yakınlarının ayrılmalarına izin verdi. 
     Ankara Büyükelçiliği ile İstanbul ve İzmir Konsolosluklarının bu önlemlerden etkilenmediği belirtildi. 
     Öte yandan, yapılan uyarıya karşın bölgeye yolculuk edecek olan Amerikan vatandaşlarının Ankara Büyükelçiliği ve İstanbul, Adana ve İzmir konsolosluklarına kayıt olmaları önerildi. 
     ABD Dışişleri Bakanlığı ayrıca Türkiye'deki tüm Amerikan vatandaşlarının güvenliklerini sağlamak için önlem almalarını da istedi. 
     





</TEXT>
</DOC>
