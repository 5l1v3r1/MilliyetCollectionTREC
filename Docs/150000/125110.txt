<DOC>
<DOCNO> 125110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/spo03.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
5 OCAK KARARLARI 
</HEADLINE>
<TEXT>

Sarr ve Almaguer’e gideceklerini açıklayan Cim-Bom Yönetimi takip edilen yabancıların transferini kampa kadar bitirecek 
     ERHAN TELLİ 

     "Güle güle" 
     GALATASARAY Teknik Direktörü Fatih Terim’in, yönetim kuruluna ilettiği rapor doğrultusunda devre arasında gönderilmelerine karar verilen iki yabancı oyuncu Meksikalı Sergio Almaguer ve Senagalli yıldız Muhammed Sarr’a yolları ayırma kararı tebliğ edildi. Her iki oyuncuya da 5 Ocak’ta başlayacak devre arası hazırlık kampına götürülmeyecekleri açıklandı. 
     
     Sergio üzüldü 
     BÜYÜK umutlarla Milan’dan bir yıllığına kiralanan Muhammed Sarr’ın, İtalya’ya dönmesi nedeniyle yönetimin ilettiği bu kararı normal karşıladığı öğrenildi. İlerlemiş yaşına rağmen Meksika’dan ilk kez yurdışına transfer olan Sergio Almaguer’in ise, bu olay karşısında bir hayli üzüldü. Sergio’nun eski kulübüne geri dönebilmek için girişimde bulunduğu kaydedildi. 
     
     Yeniler geliyor 
     YÖNETİM her iki oyuncunun da gönderilmesi kararını diğer yabancıları rahatsız etmemek için büyük bir gizlilik içinde alırken, Terim’in bu futbolcuların mevkiilerine yeni yabancılar belirlediği öğrenildi. Terim’in düşündüğü isimler arasında Arjantinli Federico Insua’nın da olduğu, yeni transferlerin 5 Ocak’ta başlayacak kampa yetiştirilmeye çalışıldığı ifade edildi. 
     
Felipe’ye son şansTerim, Brezilyalı’nın Ankaragücü ve Bursa maçlarındaki performansına bakıp kararını verecek 
     GEÇEN ay büyük bir krizin oluşmasına neden olan ve son ana kadar gideceği ya da kalacağı açıklanmayan Felipe’nin iki maçlık şansı kaldı. Brezilyalı’nın, Ankaragücü ve Samsunspor karşısında göstereceği performansın gönderilip, gönderilmemesi için etkili olacağı öğrenildi. 
     BU oyuncunun yüksek maliyeti ve yıllık ücreti nedeniyle mutlaka kullanılması gerektiğini düşünen yöneticilerin, Fatih Terim’in devre sonunda vereceği kararı bekledikleri ifade edildi. İdareciler, ödedikleri parayı kurtarabilmek için Felipe’yi başka bir kulübe satmayı planlıyor. 
     
Aslan soluna çare bulamıyor      Üçü de sakat 
     SOL kanatta görev yapan Balic, Ergün ve Hasan Şaş’ın sakatlıkları, Galatasaray Teknik Direktörü Fatih Terim’i sol kanatta sıkıntıya soktu. Tedavisine devam edilen üç futbolcunun da yarınki Ankaragücü karşılaşmasında oynamalarının zor olduğu belirtilirken, Terim idmanlarda bu bölgede kullanabileceği futbolcuları deniyor. 
     
     İki hedef 
     BATİSTA ve Almaguer’in de sakatlığı nedeniyle görev yapamayacağı Türkiye Kupası mücadelesi için takımı toparlamaya çalışan Terim, futbolcularından Galatasaray’a yakışan bir mücadele sergilemelerini istedi. Avrupa’dan kopan Sarı - Kırmızılılar lig şampiyonluğunun yanında kupada da başarılı olmak istiyor. 
     
Hasan’a sevgi seli      Cim - Bom’un yıldızı Hasan Şaş dün Mevlanakapı Eğitim Uygulamaları Okulu ve İş Eğitim Merkezi’ni ziyaret etti. Engelli çocuklara imza dağıtan ve fotoğraf çektiren Sarı - Kırmızılı futbolcu, son dönemde kendine yapılan eleştirilere gönderme yaparak, Çocuklar galiba beni büyüklerden daha fazla seviyor. Ben aslında normal hayatta çok duygusal bir insanım. Ama sahada kendimi tutamıyorum" dedi. 
     
Balic’in buruk sevinci      ANTRENMANDA beton zemine çarparak talihsiz bir şekilde sakatlanan Elvir Balic’in menisküsünde yırtık tesbit edildi, ancak ameliyata gerek olmaması sevindirdi. Çekilen MR sonucunda çarpraz bağlarında sorun olmadığı anlaşılan yıldız futbolcu, "Ameliyat olacağım diye çok korktum. Çok şükür, buna gerek kalmadı" dedi. Balic dün düz koşulara başladı. 
     



 SPOR 


























</TEXT>
</DOC>
