<DOC>
<DOCNO> 133351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/bbas.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"GELECEK BİZİM" 
</HEADLINE>
<TEXT>

Örs, Hollanda ve Litvanya maçlarında, arzulu olmaları, takım olgusunu yakalamaları, arkadaşlığı ve paylaşmayı ön planda tutmalarıyla, önemli mesafe kat ettiklerini söyledi 
     "Hepsi formdaydı" 
     A Milli Basketbol Takımı Başantrenörü Aydın Örs, geleceğe güvenle baktıklarını söyledi. Her iki maçta da oyuncularının performansından memnun olduğunu ifade eden Örs, "Öncelikle Milli Takım’a geldiklerinde çok arzulu olmaları, takım olgusu, arkadaşlığı, paylaşmayı, ön planda tutmaları bence önemli bir mesafe kat ettirdi bize. Bunun dışında teknik olarak da kulüplerinden hemen hemen hepsi formda geldiler. Bu da bizim için avantaj oldu" dedi. 
     
     "Kötü alışkanlık" 
     ÖRS, Litvanya gibi ciddi bir rakip karşısında kendilerini sınama şansı da bulduklarını belirtti. Milli coach, "Litvanya önünde hiçbir zaman oyun disiplininden kopmadık, ayrıca sonradan giren oyuncularımız da takıma büyük katkı verdi. Ancak şu eksiğimizi de gördük ki, maçın kırk dakika olduğunu hala kavramış değiliz. Erken havaya girme alışkanlığımızdan kurtulmamız gerekiyor. Avrupa Şampiyonası’na en iyi şekilde gideceğiz" diye konuştu. 
     
O gitti, büyü bitti      Hülya Avşar, maçı izlerken yaptığı uğur hareketleriyle dikkat çekti. Avşar’ın "totem" adı verilen uğur hareketi, özellikle son periyotta şaşırtıcı şekilde işe yaradı. Ancak Avşar üç dakika kala salondan ayrılınca, Milli Takım normal süreyi berabere bitirdi. 
     
     16 finalist 

</TEXT>
</DOC>
