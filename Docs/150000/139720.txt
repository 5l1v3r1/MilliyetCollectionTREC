<DOC>
<DOCNO> 139720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo16.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Pancu ile 3 yıllık sözleşme imzaladı... 
</HEADLINE>
<TEXT>

     UEFA Kupası'nda çeyrek finale çıkma sevinci yaşayan Beşiktaş, bir yandan da kiralık olarak kadrosunda tuttuğu Rumen futbolcu Pancu'nun bonservisini almanın sevincini yaşıyor. 
     Siyah-beyazlılar, Pancu'nun kulübü Rapid Bükreş ile transferi konusunda anlaşma sağlayarak, bu oyuncuyla 3 yıllık anlaşma yaptı. 
     Beşiktaş Kulübü İletişim Komitesi Başkanı Mete Düren, Rapid Bükreş Kulübü yöneticileriyle anlaşmaya vardıklarını ve bu biçimde Pancu ile 3 yıllık anlaşma sağladıklarını söyledi. 
     Düren, UEFA Kupası'nda çeyrek finale çıkmanın sevincinin ardından Pancu ile de anlaşma sağlamanın mutluluğunu yaşadıklarını belirterek, ''Pancu ile 3 yıllık anlaşma yaptık. Kendisiyle önümüzdeki günlerde resmi sözleşme imzalayacağız. Zaten bu beklediğimiz ve arzuladığımız bir olaydı. Transfer gerçekleştiği için mutluyuz'' diye konuştu. 

     
</TEXT>
</DOC>
