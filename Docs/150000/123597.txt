<DOC>
<DOCNO> 123597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur13.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hilvan'da öğrenci yurdunda yangın... 
</HEADLINE>
<TEXT>

     Şanlıurfa'nın Hilvan İlçesi'ndeki 100 yatalı öğrenci yurdunda, henüz belirlenemeyen nedenle yangın çıktı. Bayram tatili nedeniyle yurtta öğrencinin olmaması büyük bir faciayı önledi. 
     A.A muhabirinin aldığı bilgiye göre, Hilvan Sosyal Yardımlaşma ve Dayanışma Vakfı'na ait Yatılı Bölge İlköğretim Okulu'nda YİBO , sabah saatlerinde başlayan yangın, can kaybına neden olmazken, büyük çapta maddi hasara yol açtı. 
     YİBO'nun 2'nci katında çıkan ve kısa sürede kattaki diğer odalara sıçrayan yangın, Hilvan Belediye'sine ait itfaiye ekiplerince kontrol altına alınarak söndürüldü. 
     Yetkililer, yaklaşık 1 saat 30 dakika süren yangında, köpük sıkılarak soğutma işlemlerinin yapıldığını, meydana gelen hasarın ise 20 milyar lira dolayında olduğunu tahmin ettiklerini kaydettiler. 
     Yangının çıkış nedeninin araştırıldığı, soruşturmanın sürdürüldüğü bildirildi. 
     





</TEXT>
</DOC>
