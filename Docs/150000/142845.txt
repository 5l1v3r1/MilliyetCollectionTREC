<DOC>
<DOCNO> 142845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yazar/dundar.html </URL>
<DATE> 2003/03/15/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Rahatsız ve iktidarsız 
</HEADLINE>
<TEXT>

     "Asker rahatsız " 
     "Hükümet iktidarsız " 
     Bu iki cümleyi ne çok duyduk geçen 57 yıl içinde... 
     Asker, mütemadi bir tedirginlik içinde olageldi hep... 
     Ve gelip geçen başbakanlar, seçim kazanıp da iktidar olamamayı bir türlü hazmedemedi. 
     Son dönem, hükümette istediğini yapamayan ya da istemediğini yapmaya zorlanan her lider aynı şeyi söylemedi mi 
     "İçime sindiremiyorum". 
     
     "Rahatsız askerler" ocağı burası... 
     "Hazımsız liderler" diyarı... 
     Kapatılmış partiler, devrilmiş hükümetler mezarlığı... 
     Ne yapsak, ne etsek, makul bir nizama oturtamıyoruz "Rahatsızlarla iktidarsızlar" arasındaki ilişkiyi... 
     Buna "atanmışlarla - seçilmişler" ilişkisi de diyebilirsiniz. 
     Veya "itilmişlerle kakılmışlar"... 
     Öyle bir ilişki ki, sonunda mutlaka hır çıkıyor 
     Ya iktidarsızlar rahatsız oluyor 
     ya rahatsızlar iktidar .. 
     
     "Doğuştan iktidarsız", yeni bir hükümet kuruluyor işte... 
     "Delikanlı", devletin milli siyaset belgesinin yazılı olduğu kırmızı kitapla tanışmaya geliyor. 
     Senaryonun gerisini artık tecrübeyle biliyoruz 
     Kitabı okuyacak okudukça orada - eğitimden savunmaya, diplomasiden diyanete - kendisine yazılacak fazla sayfa bırakılmadığını görecek. 
     Ve o andan itibaren de "hazımsızlık" sorunları baş gösterecek. 
     
     Daha hükümet kurulmadan bu belli olmadı mı 
     Aslanlı kapıdan gelen bir açıklamayla, iktidar partisinin Meclis grubuyla tabanının teamülü hiçe sayılmadı mı 
     "Kıbrıs’ta çözümsüzlük çözüm değildir" diyen "Delikanlı", "kitaba bakınca" çözümsüzlük kararına bizzat göz yummadı mı 
     Verdiği demeçler Dışişleri sözcüsünce yalanlanmadı mı 
     Grubunun yırtıp attığı savaş tezkeresi, Amerikan dayatmasıyla uygulamaya konmadı mı 
     Daha doğmadan iradesi ipotek altına alınan hükümet, tasdikçi durumuna sokulmadı mı 
     
     3 gün önceki Le Monde’un başyazısı şöyle başlıyordu 
     "Türkiye’deki iktidarın gerçek niteliği nedir AB üyeliğine aday bu büyük ülkeyi gerçekte kim yönetiyor Kıbrıs’ta, Irak sorununda kim karar veriyor Ordu mu Demokratik yolla seçilen hükümet mi " 
     Soruların cevabı tarihte var 
     "Asılmış bir başbakan"ın koltuğuna oturan herkeste bir nebze "hazımsızlık" sorunu olur. 
     "Biri bayramlık, biri idamlık" iki urbayla işbaşı yapanlarda "iktidarsızlık" derdi azar. 
     Kırmızı kitap, "delikanlıyı bozar". 
     
     İşte o yüzdendir ki, Türkiye’nin çıkışı, biraz da "Rahatsızlarla iktidarsızlar" arasındaki ilişkiyi nizama koymaktan, seçilmişlerle atanmışlar arasındaki yetki çatışmasına çözüm bulmaktan geçiyor. 
     O çözüm olmayınca, figüran delikanlılar mehter marşıyla gelip, İzmir marşıyla gidiyor. 
     
     







Amerika bize yardım etmeli 


Doğrusu Bush’undan da, Irak’ından da, tezkeresinden de gına geldi 


Vah memleketim 


Ankara’yı bir kere daha aramayacağız’ 


Güçlü devlet olmak için 


Rahatsız ve iktidarsız 


Kabahatli kim 


Kıskaca karşı çare ne 


Ya içindeyiz çemberin ya da içinde 


"Ver de kurtul kuşatması..." 


Johnson mektubu ve Bush 


Neden kalkınmış tek Müslüman ülke yok 10 


Mektuplarım var 


Ondülacı’ Mehmet’ten kuaför Erdem’e 


İKV’nin başına Diyarbakırlı yetim Ökütçü’ 


</TEXT>
</DOC>
