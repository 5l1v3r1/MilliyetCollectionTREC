<DOC>
<DOCNO> 138616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur40.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir aracın çarptığı kazazede geceyi olay yerinde geçirdi 
</HEADLINE>
<TEXT>

     İzmir'in Buca İlçesi Şirinyer semtinde, bir evin bahçesinde baygın halde bulunan ve hastaneye kaldırılan kişi, dün gece bir otomobilin kendisine çarptığını söyledi. 
     Alınan bilgiye göre, öğle saatlerinde 155 Polis İmdat'ı arayan vatandaşlar, Namık Kemal Caddesi 98 numaralı evin bahçesinde yaralı bir kişi olduğunu bildirdi. Olay yerine giden karakol ekibi, yaralı ve baygın halde bulunan Erdoğan Boyacı'yı 45 , 112 Hızır Acil Servisi ambulansı ile SSK Bozyaka Hastanesi'ne gönderdi. 
     Acil Servis'te tedavi altına alınan ve bacak kemiğinde zedelenme olduğu tespit edilen Boyacı, ilk ifadesinde şunları söyledi 
     ''İşsizim ve kimsem yok. Gece çok alkol almıştım. Saat 02.00 civarında, yalnız yaşadığım 433 12 sokaktaki evime giderken, bir otomobil bana çarptı. uyandığımda ambulans gelmişti.'' Olayla ilgili soruşturmanın sürdüğü, kaçan sürücünün kimliğinin ve aracın plakasının tespit edilmesine çalışıldığı bildirildi. 
     





</TEXT>
</DOC>
