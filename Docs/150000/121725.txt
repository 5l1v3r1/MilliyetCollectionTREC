<DOC>
<DOCNO> 121725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/siyaset/siy06.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baydur’dan Baykal’a Kopenhag’a gidin 
</HEADLINE>
<TEXT>

     ANKARA Milliyet 

     TİSK Başkanı Refik Baydur, CHP Genel Başkanı Baykal’dan 12 Aralık’ta Kopenhag’da yapılacak zirveye katılmasını istedi. 
     Baykal, TİSK Genel Başkanı Refik Baydur ve Yönetim Kurulu üyelerini TBMM’deki çalışma odasında kabul ederek, bir süre görüştü. 
     TİSK Başkanı Baydur, Türkiye’nin darboğazdan geçtiği bir dönemde CHP’nin yeni hükümete karşı gösterdiği olumlu muhalefet tavrının kendilerini memnun ettiğini, "12 Aralık’ta Kopenhag’da yapılacak zirvede Deniz Baykal’ın da bulunmasının etkili olacağını" söyledi. 
     Baykal da, parlamento dışı partilerin ve kesimlerin de temsilcisi olduklarını söylerken, tek başına iktidar olan partinin de bu gücünü kullanırken mütevazı olması gerektiğini söyledi. 
     



 SİYASET 















</TEXT>
</DOC>
