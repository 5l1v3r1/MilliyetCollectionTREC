<DOC>
<DOCNO> 142049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sonspo09.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Utah Jazz, Miami Heat'i 83-73 yendi 
</HEADLINE>
<TEXT>

     ABD Profesyonel Basketbol Ligi NBA'e 3 maçla devam edildi. Utah Jazz, Miami Heat'i deplasmanda 83-73, Atlanta Hawks, Los Angeles Clippers'ı evinde 95-86 yendi, Batı Konferansı Ortabatı Grubu lideri Dallas Mavericks, aynı grupta üçüncü sırada bulunan Minnesota Timberwolves'a evinde 92-83 yenildi. 
     Batı Konferansı Ortabatı Grubu dördüncüsü Jazz, Doğu Konferansı Atlantik Grubu sonuncusu Heat ile deplasmanda karşı karşıya geldi. 
     Miami'deki karşılaşmada Utah Jazz'ın skorer oyuncusu Karl Malone, 22 şuttan 10'unu değerlendirerek, 29 sayı attı, 1'i hücumdan 13 ribaund aldı. Cumartesi günü Dallas Mavericks'e 24 sayı farkla yenilen takımda 17 sayı Matt Harpring, 14 sayı da John Stockton'dan geldi. 
     Üçüncü periyodun bitimine 6.34 dakika kala Miami Heat'in antrenörü Pat Riley, verilen 2. teknik faulün haksız olduğunu belirterek, hakem Mark Wunderlich ile tartışınca saha dışına çıkarıldı. Riley, yine bu sezonun başlarında Miami Heat'in evinde New York Knicks ve Portland Trail Blazers karşısında aldığı yenilgiler sonrası hakemleri eleştiren açıklamaları nedeniyle ceza almıştı. 
     Heat'de Caron Butler 24 sayıyla en skorer oyuncu olurken, teknik faule neden olan Brian Grant 12 ribaund, 9 sayı gerçekleştirdi. Miami Heat'de Butler, aynı zamanda takımda çift haneli sayı atan tek oyuncu oldu. 
     Doğu Konferansı Merkez Grubu beşincisi Atlanta Hawks, Batı Konferansı Pasifik Grubu sonuncusu Los Angeles Clippers'ı 95-86 yendi. Atlanta'daki karşılaşmada Shareef Abdurrahim, 16 şuttan 8'ini değerlendirerek, 26 sayı attı, 4'ü hücumdan 15 ribaund aldı ve takımda en iyi istatistiği yakalayan oyuncu oldu. Abdurrahim, 26 sayının 11'ini dördüncü çeyrekte gerçekleştirdi. 22 maç sonra ilk 5'te oynayan tüm oyuncuların ilk kez çift haneli skorlar elde ettikleri Hawks'da Dion Glover 14, Glenn Robinson ve Theo Rattlif 13'er, Jason Terry 12 sayı kaydetti. 
     Son 10 maçta 9. yenilgisine uğrayan Clippers'da Corey Maggatte 19'la takımın sayı liderliğini elde ederken, yedek oyuncu Melvin Ely 13, ilk 5'te yer alan Lamar Odom 12 sayı gerçekleştirdi. 
     Gecenin diğer maçında, 48-15'lik galibiyet serisiyle hala ligin en başarılı takımı konumundaki Batı Konferansı Ortabatı Grubu lideri Dallas Mavericks, aynı grupta üçüncü sırada bulunan Minnesota Timberwolves'a evinde 92-83 yenildi. 
     Dallas'daki maçta Timberwolves'da Kevin Garnett 31 sayı, 18 ribaundla en başarılı isim oldu. Dördüncü çeyrekte üst üste 8 sayı atan Wally Szczerbiak 27 sayı, Rasho Nesteroviç 11 sayı atarken, 9 blokla kariyerinde bir maçta en fazla blok sayısını gerçekleştirdi. 
     Maç başına 102.6 ortalamayla sezonun en skorer takımı olan Mavericks, üçüncü çeyrek sonunda 55 sayıyla bu sezon en düşük skorunu yaptı. 
     Mavericks'de Dirk Nowitzki 37 sayı, 17 ribaund, Michael Finley 17 sayı, 13 ribaundla maçı tamamladı. 
     





</TEXT>
</DOC>
