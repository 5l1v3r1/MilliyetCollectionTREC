<DOC>
<DOCNO> 132974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur09.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karne korkusuyla kaçmaya kalkıştılar 
</HEADLINE>
<TEXT>

     Adana Atatürk İlköğretim Okulu 7'nci sınıf öğrencileri 13 yaşındaki Y.K. ve S.S. karnelerinde zayıf geleceğinden korkarak İstanbul'a kaçmak isterken, otobüs firması yöneticisinin şüphelenmesi sayesinden yakalandı. 
     Otobüs firmasının Personel Müdürü Mustafa Çalıkuşu, kızların öğrenci olduğunu ve yaşlarının küçük olduğunu görünce "Ailelerinizin haberi var mı " diye sordu. 
     Müdür Çalıkuşu, kızların çelişkili cevapları üzerine polise ihbarda bulundu. Son anda başlarına gelecek muhtemel kötülüklerden kurtarılan Y.K.'nın babasının hamallık yaptığı, S.S.'nin ise annesi ile babasının ayrı yaşadığı belirlendi. S.S., Aile baskısı bizi bunaltmıştı. Karnemiz de kötüydü. İstanbul a gidip hayatımızı kurtarmaya karar vermiştik, ancak olmadı'' dedi. Küçükleri Koruma Şubesi polisleri 2 kız öğrenciyi ailelerine teslim etti. 
     





</TEXT>
</DOC>
