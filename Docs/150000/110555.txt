<DOC>
<DOCNO> 110555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/soneko03.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanlığı'ndan Türk ekonomisi yorumu... 
</HEADLINE>
<TEXT>

     ABD Hazine Bakanlığı sözcüsü Tony Fratto, ABD'nin, Türk ekonomisinin beklenenin ötesinde büyümesinden cesaretlendiğini söyledi. 
     Fratto, bugün biraraya gelen ABD Hazine Bakanı Paul O'Neill ve ekonomiden sorumlu Devlet Bakanı Masum Türker'in birçok ekonomik konuda olumlu görüşmeler yaptığını ve ağırlıklı olarak Türkiye'nin ekonomik programının gösterdiği ilerleme üzerinde durduklarını söyledi. 
     Fratto, ''Türk ekonomisinde büyümesinden cesaretlendik. Her iki bakan da başarı için Türkiye'nin ekonomik programının tam olarak uygulanmaya devam edilmesinin önemini vurguladılar'' dedi. 
     Fratto ayrıca, iki bakanın terörizme karşı mücadelede finans kaynaklarının kesilmesinde işbirliğinin devam edeceğini vurguladığını kaydetti. 
     





</TEXT>
</DOC>
