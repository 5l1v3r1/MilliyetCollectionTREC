<DOC>
<DOCNO> 122969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yazar/pulur.html </URL>
<DATE> 2002/12/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bütün kabahat bizim" hastalığı... 
</HEADLINE>
<TEXT>

     GEÇENLERDE, emekli büyükelçi, şimdi CHP milletvekili Onur Öymen’in Kıbrıs konusundaki görüşlerini yansıtmıştık. 
     Türkiye’de "bir mahut takım"ın peşine takılanlar, ya da onlara kananlar, Kıbrıs planının, şu veya bu yanı eleştirildi mi "hemen çözüm istemiyorlar"ın damgasını yapıştırıyorlar. 
     Planın ulusal çıkarlarımıza aykırı düşen noktalarını eleştirmek, neden çözüm istememek olsun. 
     Belki çözüm istemeyenler de vardır ama "adil bir çözüm istiyoruz" diyenleri onlarla bir tutup suçlamak ayıptır. 
     
     ONUR Öymen "Şunu unutmamalıyız " diyor 
     "Bugün yapacağımız hataları ileride telafi edemeyiz. Rogers planında yapılan hatanın, bize kaç yıl, nelere mal olduğunu biliyoruz. Kıbrıs konusundaki hata, onunla kıyaslanmayacak kadar ciddidir. Rogers planında, Yunanistan’ın NATO’ya geri dönüşü sırasında verdiğimiz tavizleri kastediyorum. Tek taraflı sözlü teminatlara dayanarak, verilen tavizlerin sonunda gördük ki uygulama hiç öyle olmadı." 
     
     SAYIN Öymen’le Avrupa Birliği ve Avrupalıların tutumunu da konuştuk. 
     Dikkat etmişseniz, bizim devlet adamları demokrasi, insan hakları düşünce özgürlüğü kavramları gündeme geldi mi "Biz bunları Avrupalılar istedi diye değil, reformları kendi halkımız için yapıyoruz" derler. 
     Acaba öyle mi 
     Kendi halkımız için mi yapıyoruz, yoksa Avrupalı istedi diye mi yapıyoruz 
     Son uyum paketi nasıl ortaya çıktı 
     Tayyip Erdoğan, Avrupa’yı dolaştı, adamları dinledi, neler istediklerini anladı, hemen "uyum paketi" hazırlandı, ama iki de önemli fire verdi. 
     Biri, öğrencilerin affı, yani türban yüzünden mağdur olan kız öğrencilerin affı, diğeri de yeniden yargılanma, yani Leyla Zana’ya yeni bir yargılanma hakkı... 
     
     NEYSE konumuz o değil, asıl konumuz, Avrupa bizden bunları istiyor, biz de "Onlar istedi diye değil, halkımız için bu reformları yapıyoruz" diye aframız, taframız. 
     Diyelim öyle olsun, peki bizim Avrupalılardan isteyeceğimiz bazı demokratik haklar yok mu 
     
     ONUR Öymen’le bunları konuştuk sorduk 
     "Acaba, bizim Avrupalılardan isteyeceğimiz demokratik haklar yok mu 
     "Hiç olmaz olur mu Mesela yurtdışındaki vatandaşlarımızın seçme haklarıyla ilgili bir yasal düzenleme niye aklımıza getirip istemiyoruz Niçin o vatandaşlarımız, Türkiye’de seçim olunca konsolosluklarda, ya da başka yerlerde yapılan bir düzenlemeyle oylarını vermiyorlar 
     Veremezler, çünkü Avrupa bunu istemiyor, mesela Almanya, kendi topraklarında bir başka devletin seçim mücadelesini istemiyor. 
     Hollanda’da çalışan Türkler, yerel seçimlerde oy kullanabiliyorlar, ama Almanya’da kullanamazlar, Hollanda’daki uygulama mı yoksa Almanya’daki mi demokrasiye uygun... Bunları niye tartışıp istemiyoruz " 
     
     EVET, neden tartışmıyoruz, bunları niye Avrupa’dan demokrasi adına istemiyoruz 
     İsteyemeyiz, çünkü bizim müzmin bir hastalığımız var, tedavisi gayri kabil 
     Nedir o 
     Bir şarkıyla özetlenebilir "Bütün kabahat benim" 
     
     







İyiye gidiyoruz 


Sürprizli ama saydam bir döneme doğru 


Bayram keyfini yaşayamayan da var... 


Bayramlar ve ekonomi 


"Bütün kabahat bizim" hastalığı... 


Tehlikeli pazarlık 


O Tayyip, Erdoğan başkası 


Erkekler nasıl kurtulacak 


Mavi boncuk 


</TEXT>
</DOC>
