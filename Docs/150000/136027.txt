<DOC>
<DOCNO> 136027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/spor/spo02.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER BOĞACAK 
</HEADLINE>
<TEXT>

Ankaragücü’nü presle durdurmayı planlayan Teknik Direktör Çetin, "Başkent’te alacağımız galibiyetle lige yepyeni bir başlangıç yapacağız" diye konuştu 
     Silahlar hazır 
     İKİNCİ yarı perdesini bugün Ankaragücü deplasmanında açacak olan Fenerbahçe, yeni sistemi ve yeni görüntüsüyle rakibi devirmenin planlarını yapıyor. Kamp döneminde sürekli kondisyon artırıcı programlara ağırlık veren teknik sorumlu Oğuz Çetin’in bugünkü karşılaşmada rakibi presle yıkmayı planladığı vurgulandı. Çetin’in oyuncularından 90 dakika savaşmalarını istediği öğrenildi. 
     
     Kredimiz bitti’ 
     LİGİN ilk yarısında 19 puan yitirildiğini hatırlatan Fenerbahçe Teknik Direktörü, "Artık kaybetme gibi bir lüksümüz yok. Kredileri çoktan tükettik" dedi. Çetin sözlerini şöyle sürdürdü "Bütün Türkiye nasıl bir takım olduğumuzu Başkent’te görecek. Futbolcularım sahada savaşacak. İnanıyorlar ve kazanacaklar. Ankaragücü karşılaşması bizim için dönüş sınavı. Tek düşüncemiz kazanmak." 
     
Salonda çalıştılar      ANKARAGÜCÜ deplasmanına hareket etmeden önce Fenerbahçe son hazırlıklarını Samandıra Tesisleri’nde salonda yaptı. Çalışma ortamı yaratabilmek için koridorların kapılarının açıldığı ve kondisyon ağırlıklı bir program uygulandığı bildirildi. Öte yandan teknik heyet üç sarı kartı bulunan Ali Güneş, Abdullah ve Mustafa Doğan’ı uyardı. 
     
Stevic dönüyor      YAKLAŞIK bir haftadır Almanya’da tedavi olan Yugoslav futbolcu Stevic’in, hafta başında İstanbul’a döneceği açıklandı. Alman doktoru, tarafından sıkı bir tedaviye alınan tecrübeli futbolcunun boyunlukla gezdiği öğrenildi. Sarı-Lacivertli kulübün doktoru İsmail Başöz ise, "Programı İstanbul’da sürdüreceğiz. Hedefimiz Stevic’in sorununu operasyonsuz çözmek" dedi. 
     
Fener’e büyük ilgi      Derbi maçında Beşiktaş’a 1-0 yenilen Fenerbahçe’de taraftarlar Hep destek, tam destek’ organizasyonu başlattı. Sarı-Lacivertli kafileyi dün havaalanında taraftarlar yolcu ederken, Ankara’da da ANTU Genç Fenerliler Derneği Üyeleri karşıladı. Öte yandan kötü hava şartları nedeniyle kafileyi Ankara’ya taşıyan uçak üç saat rötar yaptı. 
     



 SPOR 




























</TEXT>
</DOC>
