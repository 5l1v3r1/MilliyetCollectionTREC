<DOC>
<DOCNO> 127138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/ekonomi/eko10.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK atamaları Köşk’ten döndü 
</HEADLINE>
<TEXT>

     Cumhurbaşkanı Ahmet Necdet Sezer, Sermaye Piyasası Kurulu’na SPK iki üyenin atanmasına ilişkin kararnameyi, üyelerden birinin geçmiş görev süresinin yetersiz kaldığı gerekçesiyle iade etti. SPK üyeliği için önerilen Başkent Üniversitesi Öğretim Üyesi Mehmet Bulut’un görev süresi SPK üyeliği için yeterli bulunmadı. 
     SPK’da iki üyenin görev süresi 20 Kasım’da yapılan kura çekimi sonucu dolmuştu. Boşalan üyelikler için Mine Berra Kılıç ile Mehmet Bulut’un atanmasına ilişkin kararname hazırlanmış ve Çankaya’ya gönderilmişti. 
     Bulut, SPK’nın ilgili olduğu Devlet Bakanı ve Başbakan Yardımcısı Abdüllatif Şener, Kılıç ise Sanayi ve Ticaret Bakanlığı’nın adayı olarak SPK üyeliğine önerilmişti. Kılıç’ın Sanayi ve Ticaret Bakanlığı tarafından SPK üyeliği için tekrar önerilmesi ve Bulut’un yerine ise yeni bir ismin aday gösterilmesi bekleniyor. Yedi üyeden oluşan SPK, en az beş üye ile toplanıyor ve karar alıyor. 
     
     
     



 EKONOMİ 






















</TEXT>
</DOC>
