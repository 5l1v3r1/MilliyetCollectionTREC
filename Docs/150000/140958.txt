<DOC>
<DOCNO> 140958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yazar/kohen.html </URL>
<DATE> 2003/03/06/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Amaca açıklık getirmek gerek... 
</HEADLINE>
<TEXT>

     Bu kişilerin verdiği son demeçler olayı şu şekilde algıladıklarını gösteriyor Bölgeye çok büyük sayıda Türk askeri gelecek ve burayı işgal edecek, yerel halkın isteklerine set çekecek, iç işlerine müdahale edecek... 
     Tabii ki bu doğru değil, ama öyle bir izlenim - ve kaygı - yerleşmiş bir kere. Ankara’nın da bu yanlış kanıyı değiştirmek için gerekeni yaptığı da söylenemez... 
     
     IRAK’a karşı olası harek t haberleri çıktığı günden itibaren Türkiye’nin Kuzey Irak’a büyük sayıda bu rakamı 80 ile 100 bine kadar çıkaranlar oldu asker sevk edeceği söylendi. Diğer bir deyişle, Kuzey Irak’ta mevcut askeri varlığın, belirli amaçlarla geniş çapta büyütüleceğinden söz edildi. 
     Zihinleri karıştıran da, amaçlarla ilgili yapılan farklı beyanlar oldu. Başta büyük sayıda asker sevkinin olası bir göçü Kuzey Irak’ta sınırlandırmak yani 1991’de olduğu gibi Türkiye’ye kaymasını önlemek için gerçekleştirileceği belirtildi. Doğrusu bu argüman zikredilen sayıların büyüklüğü karşısında pek inandırıcı görünmedi. Üstelik Kuzey Irak’taki yerel makamlar, kendilerinin bu sorununun üstesinden geleceklerini, ama gerekirse Türkiye’den yardım isteyeceklerini bildirdiler. 
     Başka ağızlardan farklı argümanlar da duyuldu Kimine göre Türk askeri Türkmenleri olası saldırılara karşı koruyacak, kimine göre de PKK - KADEK eylemlerinin önüne geçecekti... Bu arada esas amacın, Kuzey Irak’ta "arzu edilmeyen oluşumlar"ı önlemek olduğu söylendi. Bunun ne anlama geldiği ise çeşitli şekillerde algılandı. Ankara’nın bundan kastı, bağımsız bir Kürt devletinin ilanı idi. 
     Ancak bazı beyanlarda "arzu edilmeyen oluşumlar"a, bir federal yapının da dahil edilmesi, kuşkulara ve tepkilere yol açtı. 
     Nitekim son iki - üç gün içinde hem Kürt hem de Iraklı Arap muhalefet liderlerinin yaptığı açıklamalar, korkularının ve güvensizliklerinin esas nedeninin bu olduğunu gösteriyor. Talabani’den Çelebi’ye kadar bu grupların başındakiler, Irak’ın toprak bütünlüğü içinde, demokratik ve aynı zamanda federal bir Irak istediklerini vurguluyorlar ve - Ankara’dan gelen tepkilere karşılık da - bağımsız bir Kürt devletinin kurulmasının kesinlikle söz konusu olmayacağını belirtiyorlar. 
     
     ŞİMDİ Ankara’nın Saddam sonrası dönemde Irak’ın yeniden yapılandırılması sürecinde, neye izin vereceğini ve vermeyeceğini belirlemesi ve ona göre de bu mesajı açıklıkla vermesi gerekiyor. 
     Irak’ın parçalanmasına ve bağımsız Kürt devletinin ilanına Türkiye’nin karşı olduğunu bilmeyen yok. Ankara’nın bunu müdahale nedeni sayacağı da malum. Federal sistem konusundaki Türk politikası ise pek açık değil doğrusu. Bazı çevreler birleşik bir Irak devletinin federal bir yapıya sahip olmasını ve en önemlisi Irak halkının çeşitli unsurları ile böyle bir anayasal düzen üzerinde karar vermesini de Türkiye’ye karşı bir tehdit sayıyor... 
     Aslında Ankara’nın bu konuyu gerçekçi bir şekilde ele alıp politikasını belirlemesi gerekiyor. Bunu yaparken de Kürt ve diğer Iraklı gruplarla diyalog halinde olmasında ve son gerginliklere yol açan yanlış anlamalara ve güvensizliğe son verecek bir zemin oluşturmasında büyük yarar vardır... 
     
     







Asker konuştu 


Kakavanlıklar valsi ve orkestrasız bir pasadoble... 


Moda cinayeti... 


Orgeneral Özkök’ün açıklaması 


Orgeneral Özkök’le ikinci tezkere hattı... 


Yürekli lider aranıyor 


Siirt’ten savaşa... 


Müslüman saati 


Tuvalet k ğıdı kalmadı zımpara k ğıdı verelim 


Amaca açıklık getirmek gerek... 


"Denge oyunu" ve elmalarla armutlar... 


Özkök Paşa ve tezkere 


Neden kalkınmış tek Müslüman ülke yok 6 


Borsamız, "savaş" istiyor 


Reyhan Gürtuna ile kadın sorunu 


</TEXT>
</DOC>
