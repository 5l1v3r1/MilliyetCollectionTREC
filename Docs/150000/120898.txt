<DOC>
<DOCNO> 120898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun13.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hang Kong'da eşinden dayak yiyen kocalar artıyor 
</HEADLINE>
<TEXT>

     Hong Kong'da eşinin şiddetine maruz kalan erkeklerin sayısında artış olduğu bildirildi. 
     Hükümetin verdiği rakamlara göre, eşinden dayak yiyen erkeklerin sayısı son 4 yılda 4 katı arttı. 
     Sosyal Refah Dairesi'nden yapılan açıklamada, artışın sosyal değişiklikler ve ekonomik sorunların birleşmesinden kaynaklandığının sanıldığı belirtildi. 
     Caritas adlı yardım kuruluşu, şiddete maruz kalan erkekler için sığınma evi kurdu. Kuruluşun görevlilerinden Christine Chow, kadınların çoğunun eşinin kendilerini aldattığını düşünmesinin şiddetin nedenlerinden biri olduğunu söyledi. 
     Kadınların artık daha bağımsız ve kendine güvenleri olduğuna dikkat çeken Chow, önceleri, çocuklarını yetiştirebilmek için eşinden sadece maddi destek bekleyen kadınların artık bununla yetinmeyerek, daha sıcak ilgi beklediklerini belirtti. 
     Hong Kong'da, şiddete maruz kalan kadınların sayısında da hemen hemen aynı oranda artış olduğu kaydedildi. 
     





</TEXT>
</DOC>
