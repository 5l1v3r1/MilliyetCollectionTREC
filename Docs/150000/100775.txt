<DOC>
<DOCNO> 100775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko37.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko, Grundig ile iş hacmini geliştirme çabasında olduğunu açıkladı 
</HEADLINE>
<TEXT>

     Beko Elektronik A.Ş, Alman TV üreticisi Grundig ile iş hacmini ve ilişkilerini daha ileriye taşımak için ön çalışmalar yaptığını bildirdi. 
     Beko Elektronik'ten, Financial Times Deutschland'da çıkan ve Türk basınına yansıyan işbirliğine ilişkin haberle ilgili olarak Borsa'ya gönderilen açıklamada, Grunding AG ile yılda yaklaşık 1 milyon renkli televizyon üretimi konusunda yapılan anlaşmanın, 6 Aralık 2001 tarihinde Borsa'ya bildirildiği hatırlatıldı. 
     Grunding AG'nin en büyük ürün tedarikçisi olarak toplam iş hacmini artırmak ve ilişkileri daha ileriye taşımak amaçlı çeşitli ön çalışmaların zaman zaman yapıldığı kaydedilen açıklamada, bu ön çalışmaların nasıl neticeleneceği bilinmediği gibi hiçbir özel bir bilgilendirmeyi gerektirecek noktaya da gelmediği vurgulandı. 
     





</TEXT>
</DOC>
