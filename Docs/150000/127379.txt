<DOC>
<DOCNO> 127379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/siyaset/siy04.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, kararı geç imzaladı 
</HEADLINE>
<TEXT>

     BARKIN ŞIK Ankara 

     Başbakan Abdullah Gül’ün, Yüksek Askeri Ş ra Aralık ayı toplantısında irticai faaliyetlere karıştığı tespit edilen 7 personelin TSK’dan uzaklaştırılmasına ilişkin kararı, kamuoyunda yaratılan görüntüden rahatsız olduğunu belirterek 1 saat geç imzaladığı öğrenildi. 
     Dördü astsubay, 3’ü subayın irticai faaliyetler nedeniyle ordudan uzaklaştırıldığı YAŞ’ta imza sıkıntısı yaşandığı belirtildi. Gül’ün ihraçlara ilişkin söz konusu kararlara imza atarken şu sözleri söylediği öğrenildi "Kamuoyunda ihraçlar bize dönükmüş gibi algılanıyor. Bu bizim açımızdan rahatsız edici." 
     YAŞ kararlarının yargı denetiminin dışında olmasının AB tarafından eleştirildiğini de anımsattığı öne sürülen Gül’ün sözleri üzerine, başta Genelkurmay Başkanı Hilmi Özkök olmak üzere 1 saat süren karşılıklı diyaloglar yaşandı. Gül, bu sürenin sonunda kararları imzaladı. 



 SİYASET 













</TEXT>
</DOC>
