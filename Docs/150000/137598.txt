<DOC>
<DOCNO> 137598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/ekonomi/eko07.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri yüzde 4.18 prim yaptı 
</HEADLINE>
<TEXT>
Borsayı yardım heyecanı sardı 
ABD’nin yapacağı yardım ve Türkiye’nin kullanabileceği fonla ilgili haberlerle İş Bankası’nın yüksek k r açıklaması borsayı hareketlendirdi 
     EKONOMİ SERVİSİ 

     Uzun süre kış uykusunda yatan borsa, ABD’nin Irak’a yönelik bir hareket halinde Türkiye’ye yapabileceği yardımla ilişkin haberler ve bilanço beklentileriyle hareketlendi. İşlem hacmi 719.3 trilyon liraya ulaşırken, hisse senetlerinin değer artışı yüzde 4.18 olarak gerçekleşti. İMKB - 100 Endeksi de 472 puanlık artışla 11.775’e yükseldi. 
     Yükselişte 2002 yılı bilançosunda yüksek k r açıklayan ve endekste ağırlığı bulunan İş Bankası C hisselerine gelen yoğun talep etkili oldu. İş Bankası C dün yüzde 9.78 prim yaparken, en çok işlem hacmi gerçekleştiren hisselerden biri oldu. Ayrıca, Akbank ve Yapı Kredi’nin de içinde bulunduğu İMKB - 30 Endeksi içinde yer alan bazı şirketlerin geçici vergi uygulaması nedeniyle beyanname etkinde vergi dairelerine sunulan k rların tatmin edici bulunması banka hisselerinin yüksek prim yapmasına etkili oldu. 
     
     Dolar yılın en düşüğünde 
     Bayram sonra ilk gün bankalararası piyasada 1 milyon 650 bin liraya kadar yükselen dolar yine aynı gün 1 milyon 635 bin liraya, dün de 1 milyon 627 bin liraya indi. Dolar serbest piyasada 9 bin lira daha düşerek 1 milyon 630 bin lira ile yılın en düşük değerine geriledi. 28 Ocak 2004 vadeli bononun faizi 1.5 puanlık düşüşle yüzde 57’nin altına indi. 
     Piyasalar, ABD’nin Irak’a müdahale yapması halinde Türkiye’nin desteğini almak için bir ekonomik destek anlaşmasına varacağı ve bunun da bir yardım paketi eşliğinde olacağı beklentisini satın alıyor. 
     
Vergi dairelerine bildirilen 2002 net k r rakamları Şirket adı 2002 k rı Milyar TL Anadolu Efes 53.285 Akbank 652.099 Ak Enerji 63.252 Aksigorta 44.172 Aksa 112.608 Alarko Holding 40.452 Arçelik 183.815 Enka İnşaat 41.477 Finansbank 182.095 Hürriyet 62.783 Koç Holding 39.095 Migros 19.546 Petkim 2.647 Sabancı Holding 73.988 Şişe Cam 31.602 Trakya Cam 86.079 TOFAŞ -18.258 Tüpraş 223.849 Vestel 109.096 Yapı Kredi B. 892.178      
     Net dönem k rı gösterilmemiştir. 
     Enflasyona göre düzeltilmiştir. 
     Kaynak Reuters 



 EKONOMİ 





















</TEXT>
</DOC>
