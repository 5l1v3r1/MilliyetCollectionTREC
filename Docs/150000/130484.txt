<DOC>
<DOCNO> 130484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/yazar/sazak.html </URL>
<DATE> 2003/01/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ANAP, statüko, CHP 
</HEADLINE>
<TEXT>

     1990’lı yıllarda Yılmaz liderliğinde parti halktan kopup statüko’ya kaydıkça, oylarını istikrarlı biçimde kaybetmişti. Şirket görünümlü ANAP’ın yolsuzluklar denizindeki fırtınalı yolculuğu son seçimde geminin kayalıklara bindirmesiyle son buldu. 
     Başkanlık yarışına giren kimi adaylara, örneğin Lütfullah Kayalar’a göre 28 Şubat’taki rolü’ de çıkış noktası sivil toplum’ olan ANAP’ın devletçi - bürokratik’ kimliğe bürünerek tabanını kaybetmesi de 3 Kasım yenilgisindeki temel etkenlerden biriydi. 
     Yenilik ve değişim iddiasının AKP tarafından devralındığı 2003 Türkiye’sinde ANAP gemisini yüzdürmek kolay olacak mı 
     Özdemir ve arkadaşlarına şans diliyoruz. 
     ANAP’ın dibe vurunca algıladığı statüko’culuk merkez sağ partiler kadar solu da tehdit ediyor. CHP’den söz ediyoruz Galatasaray Üniversitesi öğretim üyesi Ahmet İnsel, Radikal İki’de dün, Statükonun vazgeçilmez huzuru’ başlığı altında CHP’nin muhalefet anlayışını irdeliyordu. Baykal’ın Kıbrıs’la ilgili grup konuşmasından yola çıkan İnsel şu tespiti yapıyor 
     Bugün AKP’yi Kıbrıs konusunda, Türkiye’yi 1923’ten bu yana ilk kez meşru haklarını talep edemez, diz çökertilmiş, boyun eğdirilmiş bir ülke haline getirmekle suçlamak, MHP’nin, Ağar’lı veya Çiller’li bir DYP’nin ağzından çıkabilecek bağnaz milliyetçi ve yayılmacı bir dünya görüşüne sahip olunduğunu gösterir. 
     CHP’nin AKP’ye karşı yürütmesi gereken muhalefeti sol cenahtan değil de, DSP MHP’nin Meclis’te boşalttığı milliyetçi - otoriter kulvardan sürdürmeye çalışması, Türkiye’de solun kendini baştan aşağı yeniden tanımlamasının ve tarihi göbek bağlarını tavizsiz biçimde sorgulamasının Türkiye’de sol idealin bir nebze hayatiyetinin kalabilmesi için olmazsa olmaz önkoşul olduğunu bir kez daha gösteriyor.’ 
     Sadece Erdoğan için değil, tüm siyasi yasaklıların sırtındaki demokrasi ayıbının kaldırılması yönünde Meclis’te mücadele vermekten, YÖK’e dek pek çok konuda CHP’nin tarihi ağırlığına’ uymayan tutukluğunu eleştirmekte haklı, İnsel... 12 Eylül askeri rejiminin ürünü 1982 Anayasası’nı tümüyle değişmesin diye savunmanın CHP’ye düşeceği kimin aklına gelirdi 
     Statükoculuk bu gidişle kımıl zararlısı’ gibi CHP’nin 3 Kasım’da aldığı yüzde 20 oyu da aslan sosyal demokratlar’ farkına varmadan tüketecek. CHP, rahmetli Feyzioğlu’nun Güven Partisi’ne benzedi. 
     Statükonun vazgeçilmez huzuru ve ataleti’ içindeki CHP Politbüro’su kriz çıksa da AKP’den kopacaklarla, iktidara ortak olsak’ beklentisiyle ara çözümler’e yelken açmaktadır. Bu anlayışta devam ANAP gibi CHP’yi de bitirir 
     
     







Din ve kadın 


Yaz, kış falan, filan 


Myers’in ziyareti 


Tehlike çanları... 


Vur, deyince öldürmeyelim... 


ANAP, statüko, CHP 


Selam Dünyalı ben Türküm ..’ 


Komşumuz Sam Amca’nın Türkiye’den talepleri 


Bush’un ekonomiyi canlandırma planı 


</TEXT>
</DOC>
