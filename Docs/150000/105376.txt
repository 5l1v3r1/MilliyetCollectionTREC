<DOC>
<DOCNO> 105376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/ekonomi/eko01.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet gazetesinin yüzde 20’si Ciner’in 
</HEADLINE>
<TEXT>

Sabah Gazetesi’nin ortağı Turgay Ciner, Cumhuriyet Gazetesi’nin sahibi olan Yeni Gün Holding’in yüzde 20’sini 2 milyon dolara satın aldı 
     EKONOMİ SERVİSİ 

     Cumhuriyet Gazetesi’nin yüzde 20’si Turgay Ciner’in oldu. Cumhuriyet Gazetesi İmtiyaz Sahibi ve Başyazarı İlhan Selçuk, gazetenin sahibi olan Yeni Gün Holding’in yüzde 20’sinin, 2 milyon dolar bedelle Sabah Gazetesi’nin ortağı Turgay Ciner’e satıldığını söyledi. 
     Yeni Gün Holding’in halka açık’ bir yapı kazandığını ve satışın Sermaye Piyasası Kurulu’nun denetiminde gerçekleştiğini belirten İlhan Selçuk, "Şirketin 10 milyon dolar değeri üzerinden yüzde 20’si satıldı. Böylece Turgay Ciner, Yeni Gün Holding’in 250 ortağından birisi oldu. Satış bir - iki ay kadar önce gerçekleşti" dedi. 
     
     Yeni ortaklar olacak’ 
     Turgay Ciner’in yüzde 20’nin dışında yeni bir hisse alımı için talebi olmadığını belirten Selçuk, Yeni Gün Holding’in ortak sayısının yeni katılımlarla artacağını belirtti. 
     
     Kontrol kaçarsa’ 
     Cumhuriyet Vakfı’nın da altın hisse’ sahibi olduğuna dikkat çeken Selçuk, Ciner’e yüzde 20 oranındaki satışın, gazetenin yayın politikasına karışılmaması şartı ile gerçekleştiğini belirtti. Selçuk, şu anki 250 ortağın yeni katılımlarla artacağını, böylece şirketin halka açık’ ancak borsaya kote olmamış’ bir yapı kazandığına dikkat çekerek, "Borsa’ya kote olursa kontrol elimizden kaçar diye bir endişemiz var. Bu yüzden olmadı" dedi. 
     



 EKONOMİ 

















</TEXT>
</DOC>
