<DOC>
<DOCNO> 110722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yazar/gureli.html </URL>
<DATE> 2002/10/02/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bireysel dayak, bireysel silah 
</HEADLINE>
<TEXT>

     Beğeniyle izlediğimiz, ne yazık ki, "yayımına ara verdiği" bildirilen aylık "kadın gazetesi" Pazartesi’nin yazarlarından Ayşe Düzkan Cumhuriyet Dergi’de Berat Günçıkan ile yaptığı söyleşide, "koca dayağı"na değinerek şöyle diyor 
     "Herhangi bir vatandaşı bir başkası dövdüğünde müdahale eden devlet, bir erkek karısını dövdüğünde müdahale etmeme eğiliminde. Böyle bir noktada, sadece bağımsız sığınaklar açmak değil, devlet siyasetine ve bütün toplumun yapısına karşı topyekün bir mücadele yürütmek gerekiyor. Son yıllarda feminizmin bu bütünlükçü yanı öldürülmeye çalışılıyor." 
     Bırakın müdahaleyi devlet, eline bireysel silah geçirenler tarafından şu ya da bu biçimde insan hayatına kastedilmesini önleme eğiliminde mi 
     Tam tersine, hesapsız kitapsız bir şekilde silah ruhsatı dağıtarak ve ruhsatsız silahlanmaya da göz yumarak, bu cinayetlerin teşvikçisi durumunda. 
     Bireysel bir silahın hedefi olan oğlu Umut’u yitiren, onca çabasına karşın adaletten de umudunu kesen, Nazire Dedeman oğlunun adına kurduğu Umut Vakı ile dokuz yıldır bireysel silahlanmaya karşı çok yönlü bir mücadele sürdürüyor. "İnsan nörofizyolojisinde onu şiddete zorlayan bir şey yoktur, onu toplum koşullandırıp zorlamaktadır" diyen Dedeman bireysel silahlı şiddete karşı toplumu bilinçlendirmeye ve toplumun baskısıyla devleti bu yönde harekete geçirmeye uğraşıyor. 
     Ama devlette tık yok. Ne 28 Eylül’ün Bireysel Silahsızlanma Günü ilan edilmesi istemini onaylıyor, ne silah ruhsatı vermeyi sınırlayacak yasal düzenlemeye gidiyor, ne de kaçak silah kullanımına karşı etkin bir mücadele yürütüyor. 
     Devlet bir yana, Nazire Dedeman’ın belirttiği gibi, şiddete karşı toplumun koşullanması da büyük önem taşıyor. İşin başı sivil toplum örgütlerine ve de bireye dayanıyor. Önce bireylerin silahlı ya da silahsız şiddetten arınması gerekiyor. Silahlıdan önce, evlerdeki silahsız şiddete dövülen kadınlara, çocuklara bakar mısınız 
     Düşünün birey olarak şiddete kaçımız ne ölçüde tepki gösteriyoruz, nereye kadar direnebiliyoruz 
     Hele kadınlar, hele kadınlar. Ekonomik gücün ya da güçsüzlüğün boyun eğdirdiği kadınlar... Dayağa başkaldıran, hatta bu yüzden boşanan kadınları bile, "hayatın zalim koşulları" zamanla eski kocaları karşısında başka bir noktaya getirmiyor mu 
     
     Bir şiir 
     Şiddetin panzehiri sevgi değil mi Bakın, Mehmet Salihoğlu sevginin gücünü nasıl anlatıyor Türk Dili Dergisi, Ekim 2002 
     Karıştırttınız bana hem de baharla güzü Ne yaptınız ki kalbe, sizi büyücü sizi Aynaların dediği hiç umurumda değil Umurumda değil, yokuşlardan çektiklerim Sevme gücü var ya yüreğimde Güzelleri, güzellikleri, şiiri... Daha ne isterim " 
     
     







Şimdilik geçmiş olsun 


Harika bir döneme doğru... 


Ararat faresi... 


Ecevit’in devlet adamlığı 


Meclis doğru olanı yaptı 


Efk r dağıtmak 


Üniversiteler açılırken 


Global serinlemeye doğru 


Bireysel dayak, bireysel silah 


Savaşın faturası 


Biz sadece gerçeklerin tarafındayız 


Borç defteri 


Sürdürülebilir evlenmeme 


Fak - Fuk - Fon, Dünya Bankası’na karşı 


Şik yet etmeyin Meclis’e girin 


</TEXT>
</DOC>
