<DOC>
<DOCNO> 127339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/dunya/dun02.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’a gittiğine pişman ettiler 
</HEADLINE>
<TEXT>

     DIŞ HABERLER SERVİSİ 

     Irak’la savaşa karşı çıkarak geçtiğimiz günlerde Bağdat’a giden Amerikalı aktör Sean Penn, bu davranışının bedelini ağır bir şekilde ödeyeceğe benziyor. Amerikan gazete ve televizyonları, Penn’i aforoz ederek aleyhinde yayına başladı. 
     Penn’in bir idam mahk munu canlandırdığı ve Türkiye’de de gösterilen "Ölü Adam Yürüyor" Dead Man Walking adlı filme gönderme yapan ABD medyası, "Ölü adam konuşuyor" diyerek şimdiden aktörün "işinin bittiğini" ima ediyor. 
     Ancak medyanın bu Penn aleyhtarı tavrında Irak haber ajansı INA’nın da rolü olduğu belirtiliyor. 
     The Washington Times gazetesinin haberine göre, Sean Penn, Irak ziyareti sırasında herhangi bir açıklama yapmamasına karşın INA, aktörün ağzından, "Irak’ta herhangi bir kitle imha silahı yok, BM Irak hakkında daha olumlu kararlar almalı" şeklinde bir haberi servise koyarak Penn’in ipini çekti. Washington Times, şimdi Sean Penn’in siyasi görüşlerinden dolayı Hollywood’da kötü muamele göreceğini belirtti. 
     



 DÜNYA 












</TEXT>
</DOC>
