<DOC>
<DOCNO> 113405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/yasam/ayas.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve FORMULA 1 Türkiye’nin 
</HEADLINE>
<TEXT>

TOMSFED Başkanı Tahincioğlu, beklenen müjdeyi verdi Formula 1’in Türkiye ayağı artık kesinleşti... 
     EDA BERKBAYRAK İzmir DHA 

     Dünyanın en çok seyirci kapasitesine sahip spor ogranizasyonlarından Formula 1’in 2005’te Türkiye’de yapılması kesinleşti. 
     2005’te Formula 1 organizasyonunun bir etabının Türkiye’de yapılacağının müjdesini, Türkiye Otomobil ve Motor Sporları Federasyonu TOMSFED Başkanı Mümtaz Tahincioğlu verdi. Tahincioğlu, FOA Formula One Administration Başkanı Bernie Ecclestone ile sık sık görüştüklerini belirterek, "2005’te F1 Türkiye etabı için iş sadece kontratın imzalanmasına kaldı. FOA bünyesinde konunun hukuki altyapısının hazırlanması için alt birim oluşturuldu" dedi. 
     Kontratı en geç altı hafta içinde imzalayacaklarını kaydeden Tahincioğlu, "Bu, F1’in Türkiye’ye verildiğinin göstergesi. Hiç şüphe duyulmasın ki, Türkiye 2005’te F1’e ev sahipliği yapacak. Avrupa Şampiyonası, Dünya Şampiyonası’na, o da F1’e zemin oluşturdu. Şimdi sıra olimpiyatlarda" diye konuştu. 
     
     Pist mimarı yakında geliyor 
     Ecclestone’un pistlerin mimarı Hermann Tilke ile yakında Türkiye’ye geleceğini söyleyen Tahincioğlu, sözlerini şöyle tamamladı 
     "Henüz program netlik kazanmadı, ancak en kısa zamanda yerin netleşmesini istiyoruz. Bütün aday kentler olayı sahiplendi. Kasım sonuna kadar her şey tamamlanmış, Türkiye ev sahibi iliyle F1 hazırlıklarına başlamış olacak..." 
     



 YAŞAM 

















</TEXT>
</DOC>
