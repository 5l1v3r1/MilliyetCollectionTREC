<DOC>
<DOCNO> 125288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/dunya/tur.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Pentagon, basına rüşvet dağıtacak New York Times’a göre, ABD, dünyadaki imajını olumlu yönde değiştirmek için yabancı gazetecileri parayla satın almaya hazırlanıyor 
     SEMA EMİROĞLU New York 

     ABD Savunma Bakanlığı Pentagon , Amerika’nın dünyadaki imajını olumlu yönde etkilemek amacıyla başlatmayı planladığı yeni propaganda atağı çerçevesinde yabancı gazetecileri "satın alacak." 
     New York Times gazetesince sızdırılan "3600.1 Enformasyon Operasyonları" adlı gizli talimata göre, geçen şubatta, gelen tepkiler üzerine yabancı gazetecilere yönelik dezenformasyon kampanyasından geri adım atan Pentagon, dost ve tarafsız ülkelerde yeni bir örtülü propaganda kampanyası yapmaya hazırlanıyor. Ordunun, Almanya ve Pakistan gibi dost ülkelerde Amerika karşıtı kamuoyları ve politika yapıcılarını etkilemek için gizli propaganda yapmasına imk n verecek olan programın en "can alıcı" noktasını ise gazetecilere, Amerikan politikaları lehine yazı yazmaları için para ödenmesi oluşturuyor. 
     Savunma Bakanı Donald Rumsfeld’in henüz onay vermemesine rağmen bu yöndeki hazırlıklarını artıran Pentagon, para karşılığında gazetecilerden aşırı İslamcı düşünceye karşı kitaplar yayımlanması ve çalışmalarda bulunmasını isteyecek. Diğer propaganda yöntemleri arasında Ortadoğu, Asya ve Avrupa’da Amerikan karşıtlığını beslediği düşünülen cami ve dini okulların etkilerini parayla azaltma ve baltalama da yer alıyor. 
     
Eller yukarı ayol ..      DIŞ HABERLER SERVİSİ 

     Çizgi roman tarihinin ilk eşcinsel kahramanının maceraları yakında çıkıyor. Çizgi dünyasının önde gelen yayınevlerinden Marvel, 1955’te yaratılan ve 1979’da ünlü çizgi kovboy Rawhide Kid’e dönüşen kahramanı cinsel tercihini günün değişen şartlarına göre "güncelleyerek" yeniden hayata döndürüyor. Marvel’in bu girişimi ABD’de ahlak fırtınaları koparırken, yayınevi bu girişimi klasik karakterlerin modernizasyonu olarak yorumluyor. Rawhide Kid’in "yumuşatılmış" maceraları ABD’nin birçok eyaletinde "18 yaşından küçüklere satılması yasak" damgasıyla satılacak. CNN, Kid’in cinsel tercihini değiştirmesini tartışmaya açarken, Amerikan Aile Birliği yayınevini çocukların ahlakını bozmakla suçluyor. 
     
Garsona 15.5 milyar lira bahşiş      DIŞ HABERLER SERVİSİ 

     ABD’de bir müşteri, kendisine devamlı hizmet eden kadın garsona cömertliğini 10 bin dolar 15.5 milyar TL bahşiş vererek gösterdi. Massachusetts eyaletinin Quincy kentindeki Newcomb Farms Restoranı’nda garsonluk yapan Sarah Nilsen 22 , bu hafta posta kutusunda müşterisinin gönderdiği 10 bin dolarlık çekini buldu. Bunun erken yılbaşı armağanı olduğunu belirten Nilsen, çeki gönderen dul müşterisinin kimliğini açıklamadı. Nilsen, her çarşamba restorana gelen ve hep aynı yemeği sipariş eden müşterisinin her gelişinde 11 aylık oğlunu sorduğunu da belirtti. 
     
Bing’den reddettiği oğluna 4.5 trilyon      DIŞ HABERLER SERVİSİ 

     Film yapımcısı Steve Bing, bir türlü kabul etmediği, ancak DNA testi sonucu babası olduğu kesinleşen, ünlü İngiliz oyuncu ve manken Liz Hurley’den olan 1 yaşındaki oğluna her yıl 100 bin pound 250 milyar TL vermeyi kabul etti. Yapımcının, İngiliz Yüksek Mahkemesi kararı çerçevesinde, oğlu Damian Charles Hurley’i 18 yaşına kadar desteklemek amacıyla toplam 1.8 milyon pound 4.5 trilyon TL vereceği ve konunun kapanmasından memnun olduğu belirtildi. 
     
     



 DÜNYA 










</TEXT>
</DOC>
