<DOC>
<DOCNO> 127345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/ekonomi/eko02.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK’dan Karamehmet’e uyarı 
</HEADLINE>
<TEXT>
Borcunu ödemeden yaklaşım’ olmaz... 
Yapı Kredi’ye olan borçlarının İstanbul Yaklaşımı kapsamında yeniden yapılandırılmasını isteyen Çukurova Grubu’na, BDDK’dan Önce borcunu öde’ şartı getirildi 
     EKONOMİ SERVİSİ 

     Bankacılık Düzenleme ve Denetleme Kurulu BDDK , Yapı Kredi Bankası’nın borçlarının İstanbul yaklaşımı çerçevesinde yeniden yapılandırılabilmesi için Çukurova Grubu’nun Pamukbank Tasarruf Mevduatı Sigorta Fonu’na TMSF olan borçlarına karşılık, tüm grup şirketlerinin hisselerinin TMSF’ye devrini istiyor. 
     BDDK’dan yapılan açıklamada, TMSF bünyesindeki Pamukbank’ın Çukurova Grubu’ndan olan alacaklarının tahsili ve Yapı Kredi Bankası’nın mülkiyet sorununun çözümü için yürütülen çalışmalar hakkında bilgi verildi. Buna göre grup, Yapı Kredi nezdindeki borçlarının kamuoyunda İstanbul Yaklaşımı olarak bilinen çerçevede yeniden yapılandırılması ve Pamukbank’a olan borçlarının bu yeniden yapılandırmadan sonra çözüme kavuşturulması amacıyla görüşmelerin sürdürülmesini istedi. 
     Grubun bu talebini değerlendiren BDDK ise grup kredilerinin Yapı Kredi bünyesinde İstanbul Yaklaşımı çerçevesinde yeniden yapılandırılmasının bankanın mali bünyesine olumlu katkı sağlayabilmesinin, grubun diğer borçlarının çözümüne bağlı olduğu yönünde karar aldı. 
     BDDK’ya göre haziran itibariyle Çukurova’nın Pamukbank’tan kullandığı kredi miktarı 2.7 milyar dolar, Yapı Kredi’nin temin ettiği miktar ise 2.3 milyar dolar. Grubun, Fon yönetimindeki bankalara olan kredi borcu ise 200 milyon dolar. 
     
Borca karşılık hisse      BDDK, grubun TMSF’ye ve Pamukbank’a olan her türlü borcunun grubun ortak olduğu şirketlerin hisse senetlerinin borca karşılık devredilmesi yoluyla kalan borcun ise "makul" bir süre dahilinde ödenmesine karar verdi. 
     BDDK, grup ile Pamukbank TMSF arasında bu yönde bir borç ödeme protokolü üzerinde anlaşmaya varılması için görüşmelerin 31 Ocak 2003’e kadar sürdürülmesini kararlaştırdı. Kurul, bu sürede bir anlaşmaya varılamazsa Yapı Kredi liderliğinde grup ile aktedilecek bir finansal yeniden yapılandırma sözleşmesinin sona erdirilmesi gerektiğine karar verdi. 
     



 EKONOMİ 























</TEXT>
</DOC>
