<DOC>
<DOCNO> 124257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur15.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
De Soto Kopengah'da Rumlar ile KKTC arasında mekik dokuyor 
</HEADLINE>
<TEXT>

     BM Genel Sekreteri Kofi Annan'ın Kıbrıs Özel Temsilcisi Alvaro De Soto, Kopenhag doruğu süresince KKTC ile Kıbrıs Rum Yönetimi temsilcileri arasında mekik diplomasisi yapacağını belirtti. 
     De Soto, Kopenhag'da Mario Oteli'nde Başbakan Abdullah Gül ile Yunanistan Başbakanı Kostas Simitis arasındaki görüşmenin başlamasını bekleyen gazetecilerin sorularını yanıtladı. 
     Kopenhag'da ''mümkün olursa tarafları anlaşma noktasına getirmeye çalışacağını'' ifade eden De Soto, ''Umarım anlaşırlar'' diye konuştu. 
     Rum Yönetimi lideri Glafkos Klerides ile az önce görüştüğünü kaydeden De Soto, Kopenhag'a öğleden sonra gelmesi beklenen KKTC Dışişleri ve Savunma Bakanı Tahsin Ertuğruloğlu ile de görüşeceğini belirtti. 
     De Soto, iki tarafı birararya getirip getirmeyeceğinin sorulması üzerine, tarafları biraraya getirmeyeceğini, kendisinin mekik diplomasisi yöntemini uygulayacağını söyledi. 
     ''Son ana kadar onları ikna etmeyi umuyorum'' diyen De Soto, tarafların Annan'ın önerisini imzalamalarını umduğunu da belirtti. De Soto, bir başka soru üzerine de BM Genel Sekreteri'nin Kopenhag'a gelmesinin şu an için planlar dahilinde olmadığını kaydetti. 
     





</TEXT>
</DOC>
