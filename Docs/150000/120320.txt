<DOC>
<DOCNO> 120320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/siyaset/siy04a.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan’da telaş .. 
</HEADLINE>
<TEXT>

     YORGO KIRBAKİ Atina 

     AKP Genel Başkanı Recep Tayyip Erdoğan’ın "Kıbrıs, AGSP ve AB’den tarih verilmesi" konularını paket olarak değerlendirmesi, Atina’yı telaşlandırdı. 
     Dışişleri Bakanı Yorgo Papandreu, Kıbrıs Rum Kesimi’nin Kopenhag Zirvesi’nde AB üyeliğini engellemek isteyenlerin karşılarında Yunanistan’ı bulacaklarını belirterek, böyle bir durumda Atina’nın AB’nin genişlemesini veto edeceği tehdidini yineledi. 
     Yunan basını da, Erdoğan’ın "paket" önerisini, "Annan planı için gerekli müzakerelerin yapılması amacıyla Rum Kesimi’nin AB üyeliğinin altı ay ertelenmesini istiyor. Türkiye’ye tarih verilmesi için şantaj yapıyor. Annan planının müzakeresinden başka bir yükümlülük altına girmiyor" şeklinde değerlendirdi. Basın organlarında ayrıca, Başbakan Kostas Simitis’in, Türk dış politikasının yeni taktiğini Prag’da öğrendiği ve "gafil avlandığı" ileri sürüldü. 
     



 SİYASET 

















</TEXT>
</DOC>
