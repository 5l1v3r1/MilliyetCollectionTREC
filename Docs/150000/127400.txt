<DOC>
<DOCNO> 127400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/spor/ykocaomer.html </URL>
<DATE> 2002/12/28/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Avrupa Şampiyonası 
</HEADLINE>
<TEXT>

     Tekerlekli Sandalye Avrupa Şampiyonası yeni yılın ilk günlerinde Çek Cumhuriyeti’nin Brno kentinde yapılacak. Milli Takımımız ilk maçını 2 Ocak günü Çek Cumhuriyeti’ne karşı yapacak ve aynı gün akşam saatlerinde Avusturya ile oynayacak. Gruptaki son maçımızı ise bir gün sonra Finlandiya ile oynayacağız. 
     Tekerlekli sandalye basketbolu ülkemizde süratle gelişiyor. Ancak buna rağmen gerek gurubumuz, gerek diğer guruptaki Hırvatistan, Slovenya, Bosna Hersek ve Polonya takımları da son derece iddialılar. 
     Bu şampiyonada ilk dörde giren takımlar , Haziran ayında İtalya’nın Sassari kentinde yapılacak Avrupa "A" klasmanı şampiyonasına katılacak. Genç bir kadroya sahip Milli Takımımızın bu turnuvadan başarılı olarak döneceğinden şüphe etmiyoruz. Bu sporun daha da ileri gidebilmesi için önümüzdeki dönemde Tekerlekli Sandalye Basketbol Federasyonu’nun kurulması ve bu konudaki çalışmaların daha konsantre bir şekilde yapılması gereği de yavaş yavaş ortaya çıkmaktadır. Ayrıca antrenör yetiştirme seminerleri yabancı hocaların önderliğinde sıkça yapılmalı diye düşünmekteyiz. Böylece bu spor dalının hem daha sağlıklı gelişmesi sağlanacak hem de geleceği güvence altına alınacaktır. 
     2 - 6 Ocak tarihlerinde Brno kentinde biz de Milli Takımımız’la birlikte olacağız. Merak ettiğimiz bir husus da engelliler sporu konusunda anlattıklarımızdan sonra spor basınından "Bizde orada olacağız" diyen arkadaşlarımız bakalım gerçekten gelecekler mi 
     Yeni yılınızın sağlık, huzur ve mutluluk içinde geçmesini dilerim. 
     
     



 SPOR 

























</TEXT>
</DOC>
