<DOC>
<DOCNO> 103118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sondun08.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk Gemileri'nde yaz sonu indirimi... 
</HEADLINE>
<TEXT>

     Yaklaşan sonbahar ve kış mevsimi dolayısıyla Azor adaları ve Bahamalar gibi yeni hareket noktalarına gidecek ''aşk gemileri'', yaz sonu seferlerinde büyük indirimler sunmaya başladılar. Bazı hatlarda yolculuk, evde oturmaktan daha ucuza geliyor. 
     ''Silver Cloud'', ''Seabourn Spirit'', ''Splendour of the Seas'', ''Golden Princess'', ''Prinsendam'' ve ''Celebrity Summit'' gibi ultra-modern aşk gemilerinin cazip fiyatlarından bazıları şöyle 
     -İngiltere'den Boston'a 7 gece 400 dolar. Yolculuk tarihi 8-15 Eylül. Fiyata her şey dahil. 
     -Venedik-New York 15 gün 999 dolar. Yolculuk tarihi 30 Ağustos-14 Eylül. Venedik'ten hareket edecek olan gemi İtalya'nın Napoli ve Livorno limanlarına, Monte Carlo'ya, Portekiz'in başkenti Lizbon'a ve Azor adalarına uğradıktan sonra New York'a gelecek. 
     -Kosta-Rika'dan St. Thomas'a 11 gün 899 dolar. Yolculuk tarihi 1-12 Ekim. Kosta-Rika'nın Punntarenas limanından hareket edecek olan gemi Panama kanalından geçecek, Kolombiya'nın Cartagena kentine ve Aruba'ya uğradıktan sonra St. Thomas'a ulaşacak. 
     -Vancouver'den Hawaii'ye 11 gece 1000 dolar. Yolculuk tarihi 13-24 Eylül. Gemi Kailua Kona, Lahaina, Maui, Nawiliwill, Kauai ve Hawaii gibi cennet adalara uğrayacak. 
     Bunun yanı sıra dünyanın en lüks eğlence gemilerinden biri olan ''Silver Cloud'' ile 23 Ekim-8 Kasım tarihleri arasında Lizbon, Malaga, Cadiz, Kazablanka, Arreciffe, Tenerife, Kanarya adaları, St. Johns, Antigua, Castries ve St. Lucia'yi 16 gün boyunca ziyaret etmek istiyorsanız 3995 doları gözden çıkarmanız gerekiyor. 
     





</TEXT>
</DOC>
