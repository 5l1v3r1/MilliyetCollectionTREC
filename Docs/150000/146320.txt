<DOC>
<DOCNO> 146320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/spor/spo05.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere zorlandı 0-2 
</HEADLINE>
<TEXT>

Avrupa Şampiyonası eleme grubundeki rakibimiz, zayıf Liechtenstein’ı iki golle geçebildi 
     AVRUPA Şampiyonası elemelerindeki rakibimiz İngiltere, grubun zayıf ekibi Liechtenstein deplasmanında zorlandı, ancak iki gol bulabildi. Ada ekibinde kilidi, 28. dakikada Owen’ın kafa golü açtı. Ancak ilerleyen dakikalar beklenen farkı getirmezken, 53’te Beckham’ın serbest vuruştan attığı gol İngiltere’yi rahatlattı. Ev sahibi ekipten M.Stocklasa’nın son dakika şutu direkte patladı. İngiltere puanını yediye çıkarmasına rağmen, hedeflediği averajı yakalayamadı. Grubun diğer maçında Slovakya, rakip sahada Makedonya’yı 2 - 0 yendi. 
     
     Maçın karnesi 
     HAKEM Georgios Kasnaferis Yunanistan 
     LIECHTENSTEIN Jehle 6 - Hasler 6 , Stocklasa 6 , Zech 6 Burgmeier Dk.62 5 , Telser 5 , M.Stocklasa 6 , Buechel 6 M.Beck 4 , Gerster 5 , D’Elia 6 - Frick 7 Nigg Dk.83 4 , Beck 6 
     İNGİLTERE James 6 - Bridge 6 , Southgate 6 , R.Ferdinand 6 , Neville 5 - Dyer 6 , Scholes 6 , Gerrard 5 Butt Dk.66 , Beckham 7 Murphy Dk.70 5 - Owen 6 , Heskey 6 Rooney Dk.80 5 
     SARI KART Zech Liechtenstein 
     GOLLER Owen Dk.28 , Beckham Dk.53 
     
Holiganlar yine sahnede      İNGİLTERE’NİN deplasmanda Liechtenstein ile oynayacağı maçı izlemeye giden İngiliz taraftarlar, İsviçre’nin Zürih kentinde olay çıkardı. İsviçre polisi ile çatışan 100 kişilik gruptan 25’i gözaltına alınırken, yaralanan beş kişi de hastaneye kaldırıldı. Polisin olaylara müdahale sırasında gözyaşartıcı gaz ve plastik mermi de kullandığı bildirildi. Aşırı alkollü İngiliz taraftarların maçın oynandığı Vaduz’a 100 kilometre mesafedeki Zürih’te huzursuzluk yaşatması, savaş nedeniyle gerginleşen ortamda holiganizmin yeniden hortlayacağı endişesini de beraberinde getirdi. 
     


SPOR 



























</TEXT>
</DOC>
