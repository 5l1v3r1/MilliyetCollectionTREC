<DOC>
<DOCNO> 133126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/soneko08.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta böyle geçti... 
</HEADLINE>
<TEXT>

     Piyasalar geçen hafta yine Irak'a olası müdahale ile ilgili gelişmeleri yakından takip etti. 
     Endeks, hafta boyunca yaklaşık 700 puanlık bir bantta dalgalandı. İMKB Tahvil ve Bono Piyasası'nda vadelerine göre ortalamalarda 1-3 puan dolayında düşüşler dikkat çekerken, altındaki artış sürdü. Dolar dışında kalan döviz türleri ve mevduat faizlerinde de artış gözlendi. 
     Hisse senetleri haftalık bazda ortalama yüzde 4.61 oranında değer kazandı. 24 ayar külçe altının gram satış fiyatı yüzde 2.08 oranında, Cumhuriyet altınının satış fiyatı da yüzde 1.92 oranında arttı. Dolar, haftalık bazda yüzde 0.18 oranında gerilerken, Euro yüzde 1.01 oranında değer kazandı. Yatırım fonlarının seyrini izleyen A.A Fon Endeksi ortalama yüzde 0.99 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.67, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya ortalama yüzde 2.34 artışla başladılar. 
     Pazartesi günü borsa, ilk seansta düşük işlem hacmi ile sıkışık bir seyir izledi. 2. seansta ise Hazine ihalesi sonuçları ve Başbakan Abdullah Gül ile Devlet Bakanı Ali Babacan'ın Irak ve ekonomiye ilişkin açıklamaları yükseliş getirdi. 10,240.89 puan seviyesinde açılan endeks, 10,600 puandaki direnci aşmakta zorlandı. 10,590.28 puandan kapanan endeks günlük bazda 241.95 puan yükseldi. 
     Salı günü, satış baskısı altındaki borsa 10,500 desteğinde tutunmaya çalıştı. Hisse senetleri 19.88 puanlık düşüşle ortalama yüzde 0.19 oranında değer yitirdi. 
     Çarşamba günü, Irak ile ilgili gelişmelere bağlanan durgunluk nedeniyle borsa yatay hareket etti. Ulusal 100 Endeksi, ortalama yüzde 0.24 oranında gerilerken, endeks her iki seansta da dar bantta seyretti. 2. Seansın son yarım saatine girildiği sırada Anayasa Mahkemesi'nin AK Parti Genel Başkanı Tayyip Erdoğan hakkındaki kararı açıklandı. 10,400 puan seviyelerine kadar gerileyen endeks, daha sonra toparlandı. Endeks, günün tamamında yüzde 0.24 ve 25.71 puan düştü. 
     Perşembe günü borsa, ilk seanstaki sıkışık seyirin ardından ikinci seansta gelen alımlarla 10,900 seviyesini test etti. 
     Ağırlıklı olarak İstanbul'daki dışişleri bakanları toplantısı, Başbakan Abdullah Gül'ün TÜSİAD Genel Kurulu'ndaki konuşmasına bağlanan alımlar sonucunda endeks günü 337.19 puan ve yüzde 3.20 artışla tamamladı. 
     Haftanın son işlem gününde, ilk seansta gelen satışlarla gerileyen borsa, ikinci seanstaki son dakika alımlarıyla direnç noktası olarak görülen 10,800 puan seviyesinden kapandı. Endeksteki 2. seans yükselişi 113.60 puan ve yüzde 1.06 oldu. Günün tamamında ise endeks yüzde 0.51 ve 56.01 puan düştü. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 477.54 puanlık artışla 10,348.33 puandan, 10,825.87 puana çıktı. Hisse senetlerinin haftalık ortalama değer artışı yüzde 4.61 oldu. 
     İMKB Ulusal-Mali Endeksi 490.60 puan artarak 12,757.34 puandan 13,247.94 puana, İMKB Ulusal-Sanayi Endeksi 527.94 puan artarak 10,008.62 puandan 10,6.56 puana, İMKB Ulusal-Hizmetler Endeksi de 285.11 puan artarak 6,848.25 puandan 7,133.36 puana yükseldi. 
     Böylece, mali grup hisseleri ortalama yüzde 3.85 oranında, sanayi grubu hisseleri ortalama yüzde 5.27 oranında ve hizmetler grubu hisseleri de ortalama yüzde 4.16 oranında değer kazandılar. 
     -KAZANANLAR VE KAYBEDENLER- Borsada geçen hafta işlem gören 297 hisse senedinden 182'si değer kazanırken, 65 hisse senedi değer yitirdi. 50 hisse senedinin değeri değişmedi. 
     En yüksek oranlı artış yüzde 71.43 ile Kardemir B hisselerinde oldu. 
     Yüzde 68.00'lik artışla Kardemir A hisseleri ikinci, yüzde 39.76'lık artışla da Meges Boya hisseleri üçüncü olarak sıralandı. 
     En yüksek oranlı düşüş ise yüzde 18.07 ile Yapı Kredi Finansal Kiralama hisselerinde oldu. Yüzde 11.48'lik düşüşle Frigo Pak hisseleri ikinci ve yüzde 8.20'lik düşüşle de Dentaş Ambalaj hisseleri üçüncü sırada yer aldı. 
     
     DÖVİZ 
     Döviz cephesinde geçen hafta dolar gerilerken, diğer döviz türleri Türk Lirası karşısında artış gösterdi. 
     İstanbul serbest döviz piyasasında alınıp satılan ABD Doları yüzde 0.18 oranında değer yitirirken, Euro yüzde 1.01 oranında artış kaydetti. 
     ABD Doları'nın Türk Lirası satış fiyatı 3 bin lira düşerek, 1 milyon 668 bin liraya gerilerken, Euro'nun satış fiyatı 18 bin lira artarak 1 milyon 798 bin liraya ulaştı. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 1.30 oranında artarak 2 milyon 735 bin liraya ve İsviçre Frangı'nın satış fiyatı da yüzde 1.15 oranında artarak 1 milyon 233 bin liraya çıktı. 
     Bugün İstanbul serbest piyasada ABD Doları 1 milyon 664 bin, Euro 1 milyon 800 bin, İngiliz Sterlini 2 milyon 750 bin ve İsviçre Frangı 1 milyon 240 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 2.08 oranında, Cumhuriyet altınının satış fiyatı da yüzde 1.92 oranında arttı. 
     Külçe altının gram satış fiyatı 400 bin lira artarak 19 milyon 600 bin liraya, Cumhuriyet altınının satış fiyatı da 2 milyon 500 bin lira artarak 132 milyon 500 bin liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı ise değişmeyerek 19 milyon 180 bin lirada kaldı. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.91 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3 bin 12 puan artarak 332,723 puandan 335,735 puana çıktı. 
     Geçen haftanın en çok değer kazanan katılma belgeleri, yüzde 6.05'lik artışla Bayındır A Tipi Hisse Fon, yüzde 6.02'lik artışla İş A Tipi Metal Eşya Endeks Fon ve yüzde 5.01'lik artışla da Evgin A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 0.71 oranındaki düşüşle Ata B Tipi Yabancı Menkul Kıymet Yatırım Fonu, yüzde 0.65 oranındaki düşüşle Garanti A Tipi Yabancı Fon ve yüzde 0.57 oranındaki düşüşle de Oyakbank B Tipi Yabancı Menkul Kıymetler Fon olarak sıralandılar. 
     
     HAZİNE İHALELERİ 
     Hazine Müsteşarlığı, Pazartesi günü 3 ayda bir değişken faiz ödemeli tahvil ihalesinin kupon ödemesinde referans teşkil etmek üzere 92 gün vadeli bono ihalesi düzenledi. 
     İhalede bileşik faiz yüzde 50.41 oldu. İhaleye 2 katrilyon 346.8 trilyon liralık teklif gelirken, 1 katrilyon 626.4 trilyon liralık nominal satış gerçekleşti. Geri ödeme tarihi 24 Nisan 2003 olan Referans bono ihalesinde basit faiz ise yüzde 43 olarak gerçekleşti. 
     Hazine Müsteşarlığı Salı günü de biri 371 gün vadeli iskontolu, diğeri 3 ayda bir değişken faiz ödemeli olmak üzere, iki tahvil ihalesi birden düzenledi. 
     Hazine'nin, 371 gün vadeli bono ihalesine toplam 5 katrilyon 763.5 trilyon liralık teklif gelirken, ihalede nominal 4 katrilyon 380.4 trilyon liralık satış gerçekleşti. 
     Tahvil ihalesinde gerçekleşen bileşik faiz yüzde 58.50, basit faiz ise yüzde 58.78 oldu. 371 gün vadeli tahvil ihalesinin geri ödemesi 28 Ocak 2004'de gerçekleştirilecek. 
     Hazine'nin ikinci ihalesi olan 19 Ocak 2005 tarihli, 3 ayda bir değişken faiz ödemeli tahvil ihalesine ise toplam 393.7 trilyon liralık teklif geldi. 
     İhalede nominal 279.6 trilyon liralık satış gerçekleşti. İhaledeki net satış miktarı 275.5 trilyon lira, dönemsel faiz yüzde 13.17 oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.58 ile yüzde 0.95 arasında gerçekleşti. 
     Mevduat faizlerinde vadelerine göre ortalamalarda 1 puan dolayında artışlar oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.67 oldu. 
     Önceki hafta sonunda ortalama faizi yüzde 44'ün biraz altında olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
