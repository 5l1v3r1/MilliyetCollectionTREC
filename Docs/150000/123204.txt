<DOC>
<DOCNO> 123204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur19.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır Öcalan'ın F tipi cezaevine alınması gündemde değil 
</HEADLINE>
<TEXT>

     Devlet Bakanı ve Başbakan Yardımcısı Ertuğrul Yalçınbayır, terör örgütü elebaşı Abdullah Öcalan'ın F tipi cezaevine alınmasının gündemde olmadığını söyledi. 
     Bursaspor Kulübü'nün bayramlaşma töreninin ardından bir gazetecinin ''Öcalan'ın F tipi cezaevine alınmasının gündemlerinde olup olmadığı'' yönündeki sorusunu yanıtlayan Yalçınbayır, ''Bu konuda öyle bir şey yok. Türkiye giderek her konuda normalleşiyor. Bu normalleşme bunlara da hizmet edecektir. Ancak, bu konu gündemde bulunmuyor'' dedi. 
     ''Konu uzun vadede gündeme gelecek mi '' şeklindeki soruya ''Tabii'' yanıtını veren Yalçınbayır, şunları söyledi 
     ''Mahkumlar arasında da eşitlik söz konusudur. Hiç kimseye hiçbir şekilde imtiyaz sağlanmaması esastır kim olursa olsun. Ama bu sürecin gerektirdiği olağanüstü tedbirler vardır. Bunlar da uygulanmaktadır ve bunların da ortadan kalkması Türkiye'de siyasetin normalleşmesidir, eşitliğin sağlanmasıdır. Hepimiz onun için çalışıyoruz.'' 
     





</TEXT>
</DOC>
