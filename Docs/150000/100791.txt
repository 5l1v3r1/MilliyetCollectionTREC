<DOC>
<DOCNO> 100791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sonspo12.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım "Nihat'tan bonservisindeki artış nedeniyle vazgeçtik" 
</HEADLINE>
<TEXT>

     Fenerbahçe Kulübü Başkanı Aziz Yıldırım, Beşiktaş'ın eski futbolcusu Nihat Kahveci'nin, İspanya'nın Real Sociedad takımından transferinden, bonservis ücretindeki artış nedeniyle vazgeçtiklerini açıkladı. 
     Aziz Yıldırım, sarı-lacivertli kulübün resmi internet sitesinde yaptığı açıklamada, Nihat'ın alınmamasının teminat mektubuna bağlanmakta olduğu yönündeki haberlerin gerçeği yansıtmadığını kaydetti. 
     Yıldırım, açıklamasında şu görüşlere yer verdi 
     ''Nihat'ın kulübüyle yapılan görüşmelerde anlaşma sağlanmıştır. Ancak, Real Sociedad Kulübü ile 5 milyon dolara anlaşılmışken, kulüp, bonservis bedelini 6.5 milyon dolara çıkarmıştır. Fenerbahçe Kulübü de bu transferden vazgeçmiştir. Fenerbahçe Kulübü, istediği miktarda teminat mektubunu her zaman almıştır ve alabilmektedir.'' 
     





</TEXT>
</DOC>
