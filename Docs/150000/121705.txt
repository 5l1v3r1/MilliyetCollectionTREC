<DOC>
<DOCNO> 121705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/guncel/gun05.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların formaya sıkıştırılması yanlış ’ 
</HEADLINE>
<TEXT>

Okullarda serbest kıyafetin olumsuz etkisi olmayacağını savunan Bakan Mumcu "Forma kalksın, öğrenciler bireysel gelişimlerini tamamlasın" dedi 
     ANKARA Milliyet 

     Milli Eğitim Bakanı Erkan Mumcu, oğlu Furkan’ın "Serbest kıyafet olacak mı " sorusu karşısında öğrenci yaşamında çığır açacak bir yeniliğin ilk sinyalini verdi. Herkesi birbirine benzeten, tek tipleştiren uygulamalara karşı olduğunu söyleyen Mumcu, "Öğrenciyi formaya sıkıştırmak yerine bireysel gelişimini tamamlamaya imk n verecek fırsatlar sunalım" dedi. Kanal D’de yayımlanan Genç Bakış’ta konuşan Mumcu, kıyafet seçme özgürlüğünün insan hayatında çok önemli yeri olduğunu vurgulayarak, şöyle konuştu 
     
     DIŞARIDA GÖRMÜYORLAR MI ’ 
     "Yoksul - zengin çocukların olması psikolojik sorun yaratır mı diye düşünülüyor. Dışarıdaki hayatı görmüyor mu Bal gibi yaşıyor. Sosyal devlet diyoruz. İyi giyinemeyen ya da ortalama düzeyi yakalamayan çocuğa imk n verelim. Yaklaşımım tek tip uygulamasını kaldırmak, öğrencileri özgür bırakmak." Mumcu, 7 yaşındaki oğlu Mehmet Ali’nin, Ramazan Bayramı nedeniyle "Pazartesi, salı ve cuma günü okulları tatil etmesini istiyorum" sözleri üzerine de "Bayram öncesi tatil olmayacak. Tatil cenneti olmaktan çıkmamız gerekiyor. Bu talebin arkasında okul sıkıcılığının yattığını düşünüyorum" dedi. 
     
     TORPİLE İZİN VERMEM’ 
     Köy öğretmenliği de yapan eşi Işın Mumcu’nun, tayinlerde torpillerin önüne nasıl geçeceği sorusuna Mumcu, "Bu gibi şeylere izin vermem. Hiç kimsenin endişesi olmasın. Kutsal alanda emek veren insanları üzecek hiçbir şey yapmayız" yanıtını verdi. Öğretmenlik mesleğini herhangi bir devlet memurluğundan ayıracağını ifade eden Mumcu, sözlerini şöyle noktaladı "Türkiye’de kamu personeline ilişkin özlük haklarında, gelirlerinde, maaşlarında iyileşme olacaksa bu öğretmenlerden başlayacak." n Abbas Güçlü’nün izlenimleri 19’da 
     
Mumcu’ya sis engeli...      SİNAN TOROS İstanbul 

     Bakan Mumcu, "Mesleki Eğitim ve Öğretimde Geliştirilmiş İşbirliği" konulu konferansa katılmak üzere Danimarka’ya giderken, Ankara’da sis engeline takıldı. Atatürk Havalimanı’na 14.00’te gelebilen Mumcu, 12.50’de İstanbul - Kopenhag seferini yapacak THY uçağıyla bir saat 20 dakika gecikmeyle hareket edebildi. 
     



 GÜNCEL 




















</TEXT>
</DOC>
