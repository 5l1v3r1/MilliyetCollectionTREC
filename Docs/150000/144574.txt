<DOC>
<DOCNO> 144574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sonspo05.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da, Beşiktaş maçı hazırlıkları... 
</HEADLINE>
<TEXT>

     Lig lideri Beşiktaş'ı sahasında ağırlayacak olan Gaziantepspor'da, hazırlıklar mutlak galibiyet parolasıyla sürdürülüyor. 
     Teknik sorumlu Nurullah Sağlam, Beşiktaş maçının hazırlıklarına yönelik olarak oyuncularını konsantre etmeye çalışırken, ABD ve İngiltere'nin başlattığı Irak harekatı nedeniyle tedirgin olan yabancıoyuncularına sürekli terapi uyguluyor. 
     Regis'i disiplinsiz ve profesyonelliğe yakışmayan davranışlar nedeniyle kadro dışı bıraktıktan sonra Brezilyalı Cesar, Viola, Kolombiyalı Victoria ve Belaruslu Maxim'in ülkelerinin büyükelçilikleriyle görüştüğü yönünde bilgiler alan Sağlam, Beşiktaş maçı öncesinde oyuncularını ikna etmek için yoğun çaba harcıyor. 
     Özellikle yabancı oyuncularını terapiye alan Sağlam, ''Bu bölgede 20 milyon insan yaşıyor. Savaşın bizimle ilgisi yok. Gördüğünüz gibi insanlar günlük yaşamlarına devam ediyor. Bizden binlerce kilometre uzakta olan bir savaşın sizlere fiziki bir yansıması olamaz. Rahat olun ve yalnızca futbolunuzla ilgilenin. Size her söylenenlere inanmayın, Gaziantep'e bomba filan atmazlar. Siz Beşiktaş'ı yenmeyi düşünün'' diye konuştuğu öğrenildi. 
     
     ''KORKMUYORUZ, ONLAR BİZDEN KORKSUNLAR'' 
     Sağlam, Beşiktaş'ın son olarak UEFA Kupası'nda SS Lazio ile yaptığı karşılaşmayı izlediğini, rakiplerinin yenilmesine karşın ortaya iyi futbol koyduğunu ifade ederek, şunları söyledi 
     ''Beşiktaş gerçekten çok şanssız bir günündeydi. İlk golü yemelerine rağmen oyun disiplinini bozmadan ataklarını sürdürdüler. Çok zor bir 90 dakika olacak. İyi oyun, taraftar desteği ve şansımızında yardım etmesiyle üç puanı alan taraf biz olacağız. Rakipten korkmuyoruz, çekinmiyoruz, asıl ondan bizden korksunlar. Son 2 sezondaGaziantep'te oynanan lig maçlarında rakibi yenerek İstanbul'a göndermişiz. Ligdeki 34. randevuda da onları yenerek göndereceğiz.'' Sağlam, futbolcularına bugüne kadar hiçbir karşılaşmada korkak, kişiliksiz ve ürkek futbol oynatmadığını, ofansif bir futbol sisteminiuygulattığını vurgulayarak, sözlerini şöyle sürdürdü 
     ''Sonuçta bizde iyi bir takımız. Rakipten çekinecek bir durumumuz yok. Gençlerbirliği ve Elazığspor maçında ortaya konan futbolu herkes gördü. futbolcularım aslanlar gibi mücadele etti. Asla savunma ağırlıklı bir futbol oynamayacağız. Hep golü düşüneceğiz. Biz ortaya iyi futbol koyalım, galibiyeti düşünecek bir sistemi uygulayalım, sonuçta da yenilirsek canımız sağ olsun. Rakibin sistemine göre ben deoyun sistemimizi belirleyeceğim.'' Kırmızı-siyahlılarda, kart cezalısı Bouazizi ile sakat olan Prekove Ufuk forma giyemeyecek, Erdal'ın durumu ise maç saatinde netleşecek. 
     Gaziantepspor, Celal Doğan Tesisleri'nde akşam saatlerinde yapacağı taktik ağırlıklı bir çalışmanın ardından kampa girecek. 
     





</TEXT>
</DOC>
