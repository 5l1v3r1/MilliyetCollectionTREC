<DOC>
<DOCNO> 112817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/spo01.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kayıp 1 - 1 
</HEADLINE>
<TEXT>

Beşiktaş, Strum Graz’ın ardından İnönü Stadı’nda ağırladığı Rapid Bükreş’i de yenemedi, özel maçlardaki rahatsızlığını devam ettirdi. Ahmet Yıldırım’ın golüne Paduret cevap verdi 
     SİYAH - Beyazlı ekip, özel maçlardaki şanssızlığını kıramadı. Avusturya’dan Strum Graz ile golsüz berabere kalan Kartal, Romanya 1. Ligi’nde lider durumda bulunan Rapid Bükreş’i de geçemedi. İlk yarıda hücumda yeterince organize olamayan Beşiktaş, ikinci devreye hızlı başladı, 53’te Ahmet Yıldırım’la gole ulaştı. Beşiktaş, rakibine pozisyon vermemesine rağmen serbest vuruşta Paduret’in şık golüne engel olamadı. Denenen ve 15 dakika forma giyen Popoviç yeterli bulunmadı ve gönderildi. 
     
Maçın karnesi      ORHAN YILDIRIM 

     HAKEMLER Cüneyt Elmaskeser, Can Filat, Besim Öztürk 
     BEŞİKTAŞ Cordoba 4 - Tolga 3 Popoviç Dk.75 4 , Ronaldo 5 , Ahmet Yıldırım 5 - Tamer 5 , Amaral 4 , Zafer 4 , Bayram 5 , İbrahim 4 Evren Dk.61 4 - Kaan Dobra 4 Niyazi Dk.61 5 , Eser 5 
     RAPİD BÜKREŞ Curca 5 Stanca Dk.46 6 - Constantin 6 , Girigore 6 , Voıcu 5 - Buta 5 Farmeche Dk.46 6 , Maldarasanu 6 , Cruceru 5 İrimia Dk.54 5 , Paduret 7 Muresan Dk.83 , İlyes 6 Pandele Dk.73 5 - Badoi 5 Cocis Dk.80 3 , Dinita 4 Varga Dk.62 4 
     GOLLER Ahmet Yıldırım Dk.53 , Paduret Dk.63 
     SARI KARTLAR Amaral Beşiktaş , Constantin R.Bükreş 
     
Müşerref olduk      Pakistan Devlet Başkanı General Pervez Müşerref, kendisinin ricasıyla oynanan Rapid Bükreş karşılaşmasında yerini aldı 
     MÜCADELENİN şeref konuğu olan Pakistan Devlet Başkanı General Pervez Müşerref, Beşiktaş şapkası ve atkısıyla on dakika maçı izledikten sonra staddan ayrıldı. Kongre üyesi olan Müşerref’in, Beşiktaş’ı ülkesine davetine Serdar Bilgili olumlu yanıt verdi. Ayrıca başkent İslamabat’ta bir cadde ve tesise Beşiktaş’ın isminin verileceği öğrenildi. Lucescu’nun imzalı forma verdiği Müşerref, kulübe kılıç hediye etti. 
     
Bilgili dopingi      BASKETBOLDA Bedensel Engelliler 1. Ligi’nde Beşiktaş Engelliler Spor Kulübü, Samsun Engellilerspor’u 27 sayı farkla 72 - 45 yendi. Beşiktaş Başkanı Serdar Bilgili maçı kızı Lal ile birlikte izledi. Yöneticiler Mete Düren ile kongre üyesi Nevzat Demir de Siyah - Beyazılılar’a destek izledi. 
     
Ali Eren’in mutlu günü      Fotoğraf Rahman Sağıroğlu 

     Beşiktaş defansının başarılı ismi Ali Eren bekarlığa veda etti. Dün akşam Kuruçeşme Divan’da yapılan törenle hayatını Fatma Mine Şentürk Beşerler ile birleştiren tecrübeli oyuncunun nikah şahitliğini Serdar Bilgili ile Sedat Peker yaptı. R.Bükreş maçının ardından törene katılan oyuncular bu mutlu gününde Ali Eren’i yalnız bırakmadılar. 
     
Düren Derbi ertelenmeli      BEŞİKTAŞ İletişim Komitesi Başkanı Mete Düren, 2 Kasım’daki Fenerbahçe derbisinin ertelenmesini istedi. Derbi öncesi UEFA’da Alaves ile karşılaşacaklarını hatırlatan Düren, "Federasyona başvurduk. Onlar UEFA’ya gitmemizi söyledi. UEFA maçı 29 Ekim’de oynayabileceğimizi bildirdi. Ancak bunu da Alaves kabul etmedi. Derbinin ertelenmesi zorunlu gözüküyor" dedi. 
     
Nouma döndü      FRANSA’DA üç aylık kontrollerden geçen, aynı zamanda da göz nezlesinden dolayı tedavi gören Pascal Nouma dün akşam İstanbul’a geldi. Mete Düren, bu futbolcunun durumunun iyiye gittiğini, kontrollerden de herhangi problem çıkmadığını söyledi. Takımdan yine uzun süre ayrı kalan Fransız yıldıza özel bir çalışma programı uygulanacak. 
     



 SPOR 






























</TEXT>
</DOC>
