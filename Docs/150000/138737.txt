<DOC>
<DOCNO> 138737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/soneko12.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, 70.53 puan düşerek 1. seansı 11,683.47 puandan tamamladı. Hisse senetlerinin ortalama değer kaybı yüzde 0.60 olarak gerçekleşti. 
     Haftanın ilk seansına 37.48 puan yükselişle 11,791.48 puan seviyesinde başlayan endeks, hızlı yükselişin ardından 12,015.22 puanı gördü. 
     Daha sonra gelen satışlarla 11,800 puan seviyelerinde dengelenen endeks, ilk yarıyı 11,765.24 puandan geçti. Endeks, seans içinde en düşük 11,628.18 puana geriledi. 
     Seans kapanışında mali endeks 87.68 puan düşüşle 14,747.46 puana, sanayi endeksi 47.56 puan düşüşle 11,253.29 puana ve hizmetler endeksi 28.36 puan düşüşle 7,263.09 puana indi. 
     Böylece, önceki kapanışa göre mali grup hisseler ortalama yüzde 0.59, sanayi grubu hisseler ortalama yüzde 0.42 oranında ve hizmetler grubu hisseler ortalama yüzde 0.39 oranında değer yitirdi. 
     1. seansta işlem gören toplam 290 hisse senedinden 75'i değer yitirirken, 113 hisse senedi değer kazandı. 102 hissenin fiyatında ise değişiklik olmadı. 
     Seansta, 339 trilyon 429 milyar 202 milyon liralık işlem hacmi oluştu. 
     1. seansta, Yapı Kredi Bankası, Garanti Bankası, İş Bankası C, Tüpraş ve Doğan Holding en yoğun işlem gören hisseler oldu. 
     





</TEXT>
</DOC>
