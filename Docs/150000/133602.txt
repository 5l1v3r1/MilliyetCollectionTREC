<DOC>
<DOCNO> 133602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/uras.html </URL>
<DATE> 2003/01/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
6.5 fazla için 23.6 katrilyon TL lazım 
</HEADLINE>
<TEXT>

     AKP hükümetinin 2003 yılı için harcama hedefinin 150 katrilyon lira, gelir tahmininin 104 katrilyon lira olduğu belirtiliyor. Bu durumda 46 katrilyon bütçe açığı söz konusu. 
     150 katrilyonluk harcama rakamının 65 katrilyonu faiz ödemesine gidecek. 150 katrilyonluk toplam harcamadan 65 katrilyonu faiz ödemesini çıkaralım. Geriye kalır 85 katrilyon liralık "faiz dışı harcama." 
     Eğer 2003 yılında 104 katrilyon gelir hedefine ulaşılır, buna karşılık faiz dışı işlere sadece 85 katrilyon lira harcanır ise, sonuçta bütçede sadece 19.0 katrilyon lira faiz dışı fazlalık ortaya çıkacak demektir. 
     Bütçede ne kadar çok faiz dışı fazlalık oluşur ise devlet borçlarını o kadar kolay öder. Ama bütçede ne kadar çok faiz dışı fazla oluşur ise devlet halkına o kadar az hizmet götürür. Maaşları artıramaz, yol yapamaz, köylüye, esnafa arka çıkamaz. 
     Bu nedenle hükümet faiz dışı fazla rakamını küçültmek ister. Geliniz görünüz ki IMF bu konuda hükümetin hoşuna gitmeyecek hedefler belirler. 
     2003 yılı için IMF’nin faiz dışı bütçe geliri fazlası hedefi milli gelirin yüzde 6.5’uğudur. 2003 yılı için milli gelir GSMH tahmini 364.3 katrilyon lira. Bunun yüzde 6.5’u 23.6 katrilyon lira eder. 
     AKP hükümetinin bugüne kadar bulabildiği faiz dışı gelir hedefi 19.0 katrilyon liranın milli gelir içindeki büyüklüğü ise yüzde 5.2’dir. 
     Hükümet 104 katrilyon liralık gelir hedefini tutturmak için 82 katrilyonluk vergi geliri ile 22 katrilyonluk vergi dışı gelir elde etmeyi bekliyor. Hükümetin 2003 yılında 22 katrilyon vergi dışı gelir elde etmesi çok güç. Hatta imkansız. Gelir hedefi tutturulamayınca bütçede faiz dışı gelir fazlası elde etmek güçleşir. 
     Bu yazının altında haberlere yansıyan şekli ile, AKP hükümetinin 2003 yılı bütçe taslağı ve de seçim öncesi koalisyon hükümetince hazırlanan 2003 yılı bütçe taslağı karşılaştırmalı olarak veriliyor. 
     Dikkat edilir ise "mevcut iç ve dış şartlardan eli kolu bağlı durumdaki" AKP hükümeti pek büyük değişiklik yapamamış. Tek yapabildiği faiz dışı harcamaları 8 katrilyon artırabilmek için, vergi dışı gelir hedefini bu ölçüde "şişirmek" olmuş. Açık anlatımıyla sorun AKP hükümetinin sorunu değil, Türk ekonomisinin sorunu. Bu iç borç yükünün yapısı değişmedikçe hükümetler kendi istedikleri şekilde bütçe yapma imkanına sahip olamayacak. Bütçeler IMF şablonuna uygun biçimde basit bir gelir gider hesabı şeklinde düzenlenecek. 
     
2003 yılı bütçe teklifleri katrilyon TL  AKP hükümetinin teklifi Koalisyon hükümetinin teklifi I TOPLAM GELİRLER 104.0 96.4 1 Vergi gelirleri 82.0 81.5 2 Vergi dışı gelir 22.0 14.9 II TOPLAM HARCAMALAR 150.0 143.2 1 Faiz harcamaları 65.0 66.3 2 Faiz dışı harcamalar 85.0 76.8 III FAİZ DIŞI FAZLA 19.0 19.5 1 Toplam gelirler 104.0 96.4 2 Faiz dışı harcamalar - 85.0 76.8 IV BÜTÇE AÇIĞI 46.0 46.8 1 Toplam harcamalar - 150.0 143.2 2 Toplam gelir 104.0 96.4 V FAİZ DIŞI FAZLA ORANI 5.2 5.4 1 GSMH milli gelir 364.3 364.3 2 Faiz dışı fazla 19.0 19.5      
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
