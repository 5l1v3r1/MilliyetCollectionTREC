<DOC>
<DOCNO> 118573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yasam/yas01.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanseri beş yılda yeneriz 
</HEADLINE>
<TEXT>

"Yendik, yeniyoruz" derken, Türk uzmanlara çalışmalarını anlatmaya gelen Avrupalı onkologlar, "Meme kanseri tarihe karışıyor" müjdesini verdi 
     ŞÜKRAN PAKKAN 

     İstanbul’a geldiler 
     TAX-316, araştırmaları 3 yıldır devam eden, ilk sonuçları mayıs ayında Amerikan Klinik Onkoloji Birliği ASCO tarafından açıklanan, meme kanserinde mucizevi ilaç tedavisinin adı. Araştırma grubunun doktorları, çalışmalarının geldiği son aşamayı anlatmak üzere İstanbul’daydı. 
     
     Yepyeni bir sayfa 
     TAX-316’yı geliştiren grubun başkanı, Uluslararası Meme Kanseri Araştırma Grubu üyesi Prof. Dr. Alessandro Riva, "Başarı oranımız yüzde 80’lerin üzerinde" dedi. TAX-316’nın, üç ayrı ilaç bileşiminden oluşan bir kemoterapi yöntemi olduğunu söyleyen Riva, şöyle devam etti 
     
     Ölümleri de azalttı 
     "MEME kanserinde ölümleri yüzde 54, tekrarlama riskini yüzde 50 azaltıyor. Tedavinin daha ileri evrelerinde bulunan ya da kemoterapilerden yarar görmeyen hastaların tedavisinde yaygın olarak kullanılan dosetaksel etken maddesini de kullanarak TAX yöntemini geliştirdik." Dr. Matti Aapro ise "Beş yıl içinde kanseri yeneceğiz" dedi. 
     
Kansere "kandıran" aşı      DIŞ HABERLER SERVİSİ 

     AVUSTRALYALI bilim adamları, vücudun bağışıklık sistemini "kandırarak" kanserli hücrelere karşı saldırıya geçmesini sağlayacak yeni bir aşı üzerinde büyük ilerleme kaydettiklerini açıkladı. Sydney’deki St. Vincent’s Hastanesi uzmanlarınca geliştirilen aşı, daha önce başarılı kanser tedavisi görmüş kişilerde hastalığın nüksetmesini önlüyor. Normalde kanserli hücreleri vücudun bir parçası olarak gördüğü için saldırıya geçmeyen bağışıklık sistemini "kandırıp" tümörün yabancı bir varlık olduğuna inandırıyor ve savunma sistemini harekete geçiriyor. 
     



 YAŞAM 























</TEXT>
</DOC>
