<DOC>
<DOCNO> 121579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/soneko07.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramlık şeker satışları çok düşük... 
</HEADLINE>
<TEXT>

     Ramazan Bayramı yaklaştıkça, bu bayram ile özdeşleşen şeker satışları da başladı. Renkli kağıtlarla ambalajlanmış şekerler tezgahlardaki yerini alırken, dargelirlilerin tercihlerini genelde ucuz çeşitlere yaptığı gözleniyor. 
     Elmacı Pazarı'nda toptan ve perakende baharat, kahve ve şeker satışı yapan imalatçılar, yaklaşan bayram nedeniyle yoğun günler yaşıyor. Bayram öncesinde tezgaha çıkarılan şeker çeşitleri arasında en büyük talep, kilosu iki milyon liradan satılanlara oluyor. 
     Şeker imalatçısı ve satıcısı Hasan Özpolat, şekere bu yıl yüzde 20 zam yapıldığını, geçtiğimiz günlerde toz şekere gelen yüzde 15'lik zammı da yaşanan ekonomik krizi gözeterek, şekerleme çeşitlerine yansıtmadıklarını söyledi. 
     
     ''TALEP BEKLENTİNİN ALTINDA'' 

     Fiyat artışının enflasyon rakamlarının altında olmasına rağmen talebin beklentilerin çok altında olduğunu belirten Özpolat, şöyle devam etti 
     ''Ucuz şekeri almaya yönelenler, çikolatanın fiyatını dahi sormuyorlar. Bir çikolatanın tanesi 150 bin lirayı buluyor, bu da bir ekmek demek. Şeker yerine lokum almak isteyenler tanesinin 100 bin liraya geldiğini görünce, ondan da vazgeçiyorlar. Bayram şekerinin kilosu 2-7, çikolata 6-15, çocuk şekeri 3-3,5 ve lokum 5-15 milyon lira arasında değişiyor.'' 
     





</TEXT>
</DOC>
