<DOC>
<DOCNO> 145585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/dunya/dun03.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kamuoyu kötümserleşti 
</HEADLINE>
<TEXT>

     New York Times’ın CBS televizyonuyla yaptırdığı bir kamuoyu yoklaması da, Irak’ta müttefik kuvvetlerin karşılaştığı son engellerin ardından Amerikan halkının savaşla ilgili iyimser görüşlerinin değişmekte olduğunu ortaya koydu. Buna göre, Amerikalıların çoğunluğu, savaşın başlangıçta tahmin edilenden daha uzun süreceği ve daha pahalıya mal olacağı sonucuna vardı. Irak’a karşı çabuk ve başarılı bir savaş verilmesini bekleyen Amerikalıların oranı cumartesiden pazartesiye yüzde 19 oranında azalarak, yüzde 62’den yüzde 43’e düştü. Savaşın "çok iyi gittiğini" düşünenlerin oranı ise yüzde 44’den yüzde 32’ye indi. Bush’a destek oranı yine yüzde 60’da kalmasına rağmen, Amerikalılar, başkanın savaşın ne kadar süreceği, ne kadara mal olacağı, ne kadar Amerikalı askerin öleceği ve yönetimin savaş sonrasında Irak’ı nasıl yöneteceği konusunda kendilerine yeterli bilgi vermemesinden şikayetçi oldu. 
     


DÜNYA 













</TEXT>
</DOC>
