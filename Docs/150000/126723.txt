<DOC>
<DOCNO> 126723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yasam/yas05.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tornavidalı deli dehşeti 3 kişi öldü 
</HEADLINE>
<TEXT>

7 yıl önce üç çocuğu katleden akıl hastası tedavi ’ edildi çıkınca babaannesini öldürdü. 3 kişinin başına da tornavida sapladı... 
     ERDAL ÖZCAN Tekirdağ DHA 

     Çorlu’nun Sağlık Mahallesi’nde önceki gece iflah olmaz’ bir akıl hastası dehşet saçtı. Akli dengesi bozuk Yavuz Yapıcıoğlu’nun 36 ilk kurbanı, Çorluspor Tesisleri’nin bekçisi Hüseyin Yumuk’tu 42 . 
     Tesislerde Yumuk’u başına tornavida saplayarak öldüren Yapıcıoğlu, ardından gittiği Organize Deri Sanayi Sitesi’nde tornacılık yapan Özcan Karagözoğlu’nu 34 aynı tornavida ile aynı şekilde öldürdü. Siteyi terk eden Yapıcıoğlu, bu sırada karşısına çıkan ve hiç tanımadığı Şakir Temürci’nin 43 de aynı yöntemle canını aldı. 
     
     İmam ucuz kurtuldu 
     Üç cinayetin ardından aynı mahalledeki Tonguç Camii’ne giren Yapıcıoğlu’nun son hedefi de, sabah namazı kıldıran imam Salih Baş’tı. Baş’ı kulağından yaralayan Yapıcıoğlu, cemaatin müdahalesi üzerine kaçtı. Gözaltına alınan katilin ağabeyi Yücel Yapıcıoğlu, akıl hastası kardeşinin 7 yıl önce İstanbul Merter’de üç çocuğu bıçaklayarak öldürdükten sonra cezaevinde yattığını ve daha sonra Bakırköy Ruh ve Sinir Hastalıkları Hastanesi’ne sevk edildiğini söyledi. Ağabey Yapıcıoğlu, "Kardeşim tedavi olduktan sonra çıktı. İki yıl önce de Adana’da babaannemizi öldürdü. Yanımda yaşıyordu" dedi. 
     Bu ifadenin ardından operasyon başlatan ve ilçenin giriş çıkışlarını tutan Çorlu polisi, Yavuz Yapıcıoğlu’nu dün akşam Temürci’yi öldürdüğü sokağa gelirken yakaladı. Cinayetleri işlediği tornavidayı attığını söyleyen Yapıcıoğlu, "Cinayetlerin sebebini Kung Fu biliyor" diye konuştu... 
     



 YAŞAM 



















</TEXT>
</DOC>
