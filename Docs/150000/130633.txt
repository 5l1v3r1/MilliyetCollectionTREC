<DOC>
<DOCNO> 130633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/dunya/dun02.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz halkı savaşa karşı 
</HEADLINE>
<TEXT>

     DIŞ HABERLER SERVİSİ 

     İngiltere’de internet üzerinden anket düzenleyen YouGov adlı kamuoyu araştırma kurumunun yaptığı son anket, halkın yüzde 58’inin Saddam Hüseyin’in Irak’a karşı bir saldırıyı haklı çıkaracak kadar tehlikeli olmadığına inandığını ortaya koydu. Anket halkın sadece yüzde 34’lük bir bölümünün Saddam’ın gerçekten bir saldırıyı hak edecek kadar "tehlikeli" olduğuna inandığını gösterdi. 
     Ankete göre, halkın yüzde 32’si Irak savaşını "her koşulda dışında kalınması gereken bir savaş" olarak nitelerken, yüzde 53’ü BM’nin karar alması halinde İngiliz askerlerinin savaşa katılmasına itiraz etmeyeceğini söyledi. Yüzde 13’lük bir kesim ise ne olursa olsun İngiliz askerlerinin ABD’nin yanında savaşmasını istedi. 
     1.500 kişi üzerinde ocak ayının 10’u ile 12’si arasında yapılan anket, İngilizlerin yüzde 30’unun savaşın asıl hedefinin ABD ile İngiltere’nin Irak’taki petrol kaynaklarını kontrol etmek istemesi olduğuna inandığını gösterdi. 
     



 DÜNYA 












</TEXT>
</DOC>
