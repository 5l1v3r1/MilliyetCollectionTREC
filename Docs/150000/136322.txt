<DOC>
<DOCNO> 136322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sondun11.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacda izdiham 14 ölü... 
</HEADLINE>
<TEXT>

     Suudi yetkililer, Mekke yakınlarındaki Mina'da bulunan hacı adaylarından 14'ünün izdihamda hayatını kaybettiğini bildirdi. Ölenlerden altısının kadın olduğu öğrenildi. Ölü sayısının artmasından endişe ediliyor. 
     Mekke'daki güvenlik güçleri komutanı General Abdülaziz bin Muhammed bin Said, Hac farizasının son aşaması olan şeytan taşlama sırasında meydana gelen izdihamda ilk belirlemelere göre 14 kişinin öldüğünü resmen açıkladı. 
     Yaklaşık iki milyon hacı adayı Mina'da şeytan taşlama sırasında geçmiş yıllarda olduğu gibi büyük bir kalabalık izdihama neden oldu. 
     İzdiham nedeniyle aralarda sıkışan hacı adaylarından 14'ü yaşamını yitirdi. Mina'da çok sayıda ambulans hastanelere ölü ve yaralıları taşıyor. 
     Suudi yetkililer bölgeye şu anda kimseyi yaklaştırmıyor. 
     
     İLK BELİRLEMELERE GÖRE TÜRK YOK 

     Mekke yakınlarındaki Mina'da izdihamda ölen hacı adaylarının Pakistan, Hindistan ve Mısır vatandaşı oldukları bildirildi. 
     Mina'da şeytan taşlama sırasında meydana gelen izdihamda 14 kişinin öldüğünü açıklayan Mekke'deki güvenlik güçleri komutanı General Abdülaziz bin Muhammed bin Said, ''İzdiham yerel saatle 10.30'da TSİ 09.30 meydana geldi. Yoğun kalabalık nedeniyle ters yönlerden gelen hacıların karşılaşması sonucu bazıları yere düştü. Bu da aralarından bazılarının ölümüne yol açtı'' dedi. 
     Ölenlerin Pakistan, Hindistan ve Mısır vatandaşı olduklarını bildiren Bin Said, ölenler arasında daha önce belirttiği gibi 3 değil 6 kadın bulunduğunu açıkladı. 
     





</TEXT>
</DOC>
