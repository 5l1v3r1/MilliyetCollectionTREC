<DOC>
<DOCNO> 127453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sonspo02.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe değirmen gibi... 
</HEADLINE>
<TEXT>

     Ligde ve Avrupa kupalarında 2 sezondur istediği başarıları elde edemeyen Fenerbahçe, yönetim ve teknik heyetindeki istikrarsızlığın yanısıra, transfer dönemlerindeki hareketliliğiyle de dikkati çekiyor. 
     Sarı-lacivertli kulüpte, 103 golle gol rekorunun kırıldığı 1988-89 sezonun ardından, son 14 sezon baz alınarak yapılan değerlendirme sonucu ortaya çıkan rakamlar, asıl sorunun yönetim, teknik heyet ve futbolcu kadrosundaki istikrarsızlık olduğu, düşüncesini ortaya çıkarıyor. 
     Fenerbahçe'de, sözkonusu dönemde 5 kulüp başkanı, 19 ayrı teknik adam görev yaparken, 40'ı da yabancı olmak üzere toplam 144 futbolcu transfer edildi. 
     
     BAŞKANLAR 
     Fenerbahçe Kulübü'nde son 14 sezonda 5 ayrı başkan görev yaptı. 
     Yönetim kurullarındaki istikrarsızlığa bağlı olarak, bu dönemde sık sık olağanüstü ve olağan genel kurullar yapan sarı-lacivertli kulüp, futbol takımının yeşil sahalarda aldığı sonuçlara endeksli, sık sık görev teslimi yapmak zorunda kaldı. 
     Fenerbahçe'nin ligde yalnızca 2 kez şampiyonluğa ulaştığı son 13 sezonunda, Metin Aşık, Güven Sazak, Hasan Özaydın, Ali Şen ve halen görevini sürdüren Aziz Yıldırım, başkanlık koltuğuna oturdu. 
     Bu dönem içinde 1995-96 sezonunda Ali Şen ve 2000-2001 sezonunda da Aziz Yıldırım, lig şampiyonluğu görebildi. 
     
     TEKNİK ADAMLAR 
     Fenerbahçe'de, son 14 sezonda şimdiye dek 19 ayrı teknik adam, görev yaptı. 
     Futbol A takımında ayrıca, son 14 sezonun 9'unda sezona başlayan teknik direktör, ligin bitiminden önce görevinden ayrılmak zorunda kaldı. 
     Fenerbahçe'de, son 14 sezonda görev yapan teknik adamlar şöyle 
     1989-90 Todor Veselinoviç sezonu Ömer Kaner ile tamamladı 
     1990-91 Guus Hiddink sezonu Erol Togay ile tamamladı 
     1991-92 Josef Venglos 
     1992-93 Josef Venglos sezonu Tınaz Tırpan ile tamamladı 
     1993-94 Holger Osieck 
     1994-95 Holger Osieck sezonu Tomislav Iviç ile tamamladı 
     1995-96 Carlos Alberto Parreira 
     1996-97 Sebastiao Barroso Lazaroni sezonu Todor Veselinoviç ile tamamladı 
     1997-98 Otto Bariç sezonu Cemşir Muratoğlu ile tamamladı 
     1998-99 Joachim Löw 
     1999-2000 Rıdvan Dilmen sezonu Zdenek Zeman ve Turhan Sofuoğlu ile tamamladı 
     2000-2001 Mustafa Denizli 
     2001-2002 Mustafa Denizli-Werner Lorant Devre arasında Denizli'nin yerine Lorant getirildi 
     2002-2003 Werner Lorant-Oğuz Çetin Ligin 16. haftasındaki Diyarbakırspor maçının ardından Lorant'ın istifasıyla göreve Oğuz Çetin getirildi 
     
     FUTBOLCULAR 
     Fenerbahçe'nin son 14 transfer döneminde renklerine kattığı oyuncular şöyle 
     1989-90 
     Ivan Vichnevski, Mustafa Kurt, Cafer, Şenol 3, Bahadır, Batur Altıparmak, Henrik Nielsen, Necdet, Vedat, Cevdet, Nejat, B.Bilal, Nurettin Yıldız, Bülent, Neşet 1990-91 
     Semih Yuvakuran, Ozessiew Jakolcewicz, Sercan Görgülü, Yaşar, Ahmet Suphi Evke, Erkan, Fadıl Vokri, Hayrettin, Ercan Koloğlu, Hasan, Brands, Orhan 1991-92 
     Engin İpekoğlu, Piotr Soczynski, Ümit Birol, Tanju Çolak, Candido Gerson kiralık , Levent Kurt, Nuri Kamburoğlu, Jensen, Hüseyin, Gökhan Gedikali 1992-93 
     Altay Dağdelen, Can Okuyucu, Dzoni Novak, Stanimir Stoilov, Faruk Korkmaz, İlker Yağcıoğlu, Mustafa Yücedağ, Ülken Durak, Miroslav Tangja, Candido Gerson 1993-94 
     Mecnun Çolak, Sadettin Demirtaş, Ayvaz Moralı, Aygün Taşkıran, Ahmet Yıldırım, Batur Altıparmak, Bülent Uygun, Candan Sayın, Cengiz Alp, Erbil İzer, Emre Aşık, Hüseyin Saraç, Kemalettin Şentürk, Kazım Konak, Mahmut Çalışkan, Metin Özkan, Salih Başköy, Turgay Çekiç, Tayfur Havutçu, Volkan Alpacar, Andreas Wagenhaus, Damir Hotiç, Dzoni Novak, Uche Alozia Okechukwu, Brian Steen Nielsen, Rüştü Reçber 1994-95 
     Frank Pingel, Ali Nail Durmuş, Toprak Kırtoğlu, Feyyaz Uçar 1995-96 
     Jes Högh, Erol Bulut, Saffet Akbaş, Tarık Daşgün, Tayfun Korkut, Elvir Boliç, Dalian Robert Atkinson, Serkan Rençber, Mustafa Özer, Halil İbrahim Kara 1996-97 
     Fevzi Layiç, Sedat Balkanlı, Benhur Babaoğlu, Mustafa Doğan, Tuncay Akgün, Selahattin Özbir, Augustine Okocha, Emil Kostadinov, Saffet Sancaklı, Müjdat Karagöz, Özkan Koçtürk 1997-98 
     Sabin Ilie, John Lesiba Moshoeu, Atilla Güneş, Taner Savut, Faruk Yiğit, Metin Karaca, Kubilay Toptaş 1998-99 
     Erkan Sözeri, Metin Diyadin, Sergio Neves, Elvir Baliç, Viorel Dinu Moldovan, Murat Yakın, Manuel Dimas Teixeria, Sergen Yalçın kiralık 
     1999-00 
     Samuel Johnson, Alpay Özalan kiralık , Ogün Temizkanoğlu, Sergen Yalçın kiralık , Abdullah Ercan, Yaw Preko, Süleyman Oulare, Engin İpekoğlu, Tufan Apaydın, Burak Aydın 2000-2001 
     Kennet Andersson, Michael Haim Revivo, Nikola Lazetiç, Zoran Mirkoviç, Milan Rapaiç, Misko Mirkoviç, Yusuf Şimşek, Serhat Akın, Ali Güneş, Celil Sağır, Recep Bilir, Soner Keleş, Elvir Baliç kiralık 
     2001-2002 
     Ümit Özat, Ceyhun Eriş, Ali Akdeniz, Oktay Derelioğlu, Hakan Bayraktar, Fatih Akyel, Reinaldo Vicente Simao 2003-2003 
     Volkan Demirel, Cem Karaca, İsmail Güldüren, Tuncay Şanlı, Stecanelo Washington, Ariel Ortega, Miroslav Steviç 
     
     YABANCI FUTBOLCU FURYASI 
     Fenerbahçe, sözkonusu dönem içinde toplam 40 yabancı futbolcuyla sözleşme yaptı. 
     Sezon başında 3 yeni yabancı oyuncu transfer eden sarı-lacivertli kulüpte, bu dönem içinde forma giyen birçok yabancı futbolcu iz bırakamadı. Brands, Jensen, Tangja, Pingel, Sabin Ilie, Sergio, Dimas, Oulare ve Simao gibi isimler ise çeşitli nedenlerden dolayı çok az bir süre forma giymek zorunda kaldı. 
     Fenerbahçe'de 9 sezon geçiren ve Türk statüsünde oynayan Uche Alozia Okechukwu Deniz Uygar , sarı-lacivertli takımda en uzun süre forma giyen yabancı oyuncu oldu. Geçen sezonun sonunda Fenerbahçe'den ayrılan Uche, İstanbulspor'da futbol yaşantısını sürdürüyor. 
     
     EZELİ RAKİPLERDE DURUM 
     Fenerbahçe'de son yıllarda yönetim, teknik kadro ve futbolcu transferinde yaşanan istikrarsızlığa karşı, ezeli rakipleri daha istikrarlı bir grafik çizdi. 
     Değerlendirmeye dahil son 14 sezonda Beşiktaş'ta 2 başkan, 10 teknik adam, Galatasaray'da ise 4 başkan ve 10 teknik adam görev yaptı. 
     Bu dönemde Fenerbahçe'nin 2 lig şampiyonluğuna karşı, Galatasaray 7, Beşiktaş ise 4 kez mutlu sona ulaşmayı bildi. 
     Not Türk vatandaşlığına geçen Yugoslav Misko Mirkoviç Mert Meriç , Nijeryalı Uche Alozia Okechukwu Deniz Uygar , Boşnak Elvir Baliç ve Elvir Boliç ile Nijeryalı Augustine Okocha Muhammed Yavuz , değerlendirmede yabancı stütüsünde ele alınmıştır. 
     





</TEXT>
</DOC>
