<DOC>
<DOCNO> 133673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko48.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu hisseleri bugün düştü... 
</HEADLINE>
<TEXT>

     Pamukbank'ın eski sahipleri ile BDDK arasında protokole bağlanan uzlaşma sonrası, dün tavan yapan Çukurova Grubu şirketleri bugün geriledi. 
     Dün 2. seansta 150 lira ve yüzde 10.34 yükselerek, 1,600 liradan kapanan Yapı ve Kredi Bankası hisseleri, bugün 1. seansta da yüzde 6.25 artış kaydetti. 2. seanstaki düşüşle dünkü kapanış seviyesine gerileyen hisseler, günlük bazda yerinde saydı. 
     Dün 2. seansta yüzde 10.96 artış kaydeden Yapı Kredi Koray Gayrimenkul Yatırım Ortaklığı hisseleri de bugün 2. seansta, yüzde 5.81 geriledi ve günlük değişim oranını sıfırladı. Hisse, günü 810 liradan tamamladı. 
     Yapı Kredi Sigorta hisseleri ise 2. seansta yüzde 6.58 azalarak, günü 1,775 liradan kapattı. Hissenin günlük kaybı yüzde 2.74 oldu. 
     Yapı Kredi Yatırım Ortaklığı hisseleri, ikinci seansta yüzde 7.41 geriledi. 1. seansı 1,080 liradan tamamlayan hisse, gün sonunda 1,000 liraya indi. Hissenin günlük kaybı yüzde 1.96 düzeyinde gerçekleşti. 
     Turkcell hisseleri ise 11,500 liradan 11,000 liraya gerileyerek, günü yüzde 4.25 kayıpla tamamladı. 
     Bölgesel Pazar'da işlem gören Yapı Kredi Finansal Kiralama hisselerinin fiyatı ise son seansta yüzde 10.42 artışla, 5,300 liraya çıktı. Hissenin günlük kazancı ise yüzde 21.84'e ulaştı. Bu hisse senedi, günün en çok değer kazanan kağıdı oldu. 
     





</TEXT>
</DOC>
