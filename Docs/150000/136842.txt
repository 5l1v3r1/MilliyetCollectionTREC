<DOC>
<DOCNO> 136842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/guncel/gun03.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava’mızı bozacaklar 
</HEADLINE>
<TEXT>

ABD, olası Irak operasyonunu mart ayında başlatması durumunda Basra Alçak Basınç Oluğu’, mermilerden çıkan radyoaktif maddeleri, biyolojik gazları Türkiye’ye taşıyacak 
     ÖNAY YILMAZ İstanbul 

     Türk bilim adamları, Irak’taki savaşın mart ayında başlaması halinde bombaların etkisiyle ortaya çıkacak kirliliğin, atmosferik koşullar nedeniyle ülkemizi de etkisi altına alacağını bildirdi. Bunun nedeni olarak Şubat ve Mart aylarında oluşmaya başlayan "Basra Alçak Basınç Oluğu" na işaret eden İTÜ Meteoroloji Bölümü’nden Prof. Orhan Şen, şöyle konuştu 
     
     Radyoaktif kirlilik 
     "Bu oluk, Arabistan Yarımadası’ndaki kuru ve tozlu havayı ülkemize getirerek, Güneydoğu’nun çölleşmesini sağladı. Şimdi petrol gibi katı atık kirliliğini, mermilerin yol açacağı radyoaktif kirliliği, eğer atılırsa, zehirli kimyasal biyolojik gazları da bu oluktan Türkiye’ye taşıyacak." Prof. Vural Altın hava koşullarına bağlı olarak radyoaktif serpintilerin ülkemizi olumsuz yönde etkileyebileceğini söyledi. 
     
     Kıyamet senaryosu 
     Altın, ABD ordusunun kullandığı silahların birçoğunda radyoaktif maddeler bulunduğunu belirterek, "Eğer bir atom bombası atılırsa radyasyon yağmuru’ oluşur. Atmosfere karışan radyoaktif bulut, havada dolaşmaya başlar. Bu bulut bir süre sonra yeryüzüne iner. Patlamadan sağ çıkanlar, ilave doz alarak radyasyon hastalıkları geliştirir, hatta bazıları ölümcül dozu aşıp hayatlarını kaybeder" dedi. Altın, atom bombası patlatıldığında şok dalgasının yarıçapı birinci saniye sonunda 600 metreye ulaşır. Bu mesafede bulunan herkes ölür. Rastladığı her türlü cismi eğip büker ısıtıp, eritir. Yumuşak dokuların hepsi anında buharlaşıp iyonlaşır ve geriye iskeletin sadece kömürleşmiş inorganik bileşenleri kalır. 
     



 GÜNCEL 














</TEXT>
</DOC>
