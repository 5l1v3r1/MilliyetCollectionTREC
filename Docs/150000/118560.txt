<DOC>
<DOCNO> 118560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/spor/bnba.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MEHMET, HA GAYRET 
</HEADLINE>
<TEXT>

Detroit coachu Carlisle, ilk beşte verdiği şansı kullanamayan Rebreca’nın yerine milli oyuncumuzu düşünüyor. Mehmet son maçlardaki performansıyla bunu hak ediyor 
     NBA’ye yakın plan METE AKTAŞ 

     Detroit Pistons coachu Rick Carlisle, 2.10 boyunda ve dış atışlarda etkili olabilen, ancak power forvetten bozma Clifford "Uncle Cliffy" Robinson’ı kızağa çekerek, pota altını daha iyi kapatacağını düşündüğü 2.13’lik Yugoslav pivot Zeljko Rebreca’yı ilk 5’e monte etme kararı almıştı. Ancak "Big Z" sezonun ilk maçında 13 sayı 6 ribaundluk bir performans ortaya koyduktan sonra adeta kayboldu ve şu ana kadar 7 maçın tamamında ilk 5 çıkmasına karşın, 17.7 dakikada 5.3 sayı 3.9 ribaund 0.4 blok ortalaması elde edebildi. 
     Coach Carlisle, hafta içinde "Zeljko, beni hayal kırıklığına uğratıyor. Böyle oynamaya devam ederse, alternatifleri devreye sokacağım" açıklamasında bulundu. Carlisle’ın, Rebraca’nın yerine düşündüğü oyuncu ise Mehmet Okur’dan başkası değil. Yükselen performans grafiği ile birçok basketbol otoritesinin "Bu çocuğa dikkat edin" dediği Mehmet Okur, 4 maçta benchten gelip, 7.3 sayı 5.2 ribaund ortalamaları tutturdu. 2.11’lik Okur, takımının Mavericks’e 114 - 75 yenildiği karşılaşmada 11 sayı atarak NBA kariyerinde ilk kez çift haneli sayılara ulaşırken, 8 ribaunt alıp 1 asist, 1’de top çalma yaptı. 
     
     Vahşi Batı düşüyor 
     Michael Jordan’lı Chicago Bulls hanedanlığının 1998’de yıkılmasından sonra yıllar içinde kademeli olarak kalite düşüklüğü yaşamayan Doğu Konferansı, 2002 - 03 sezonuyla birlikte büyük bir yükseliş yaşıyor. 
     Geçtiğimiz sezon Batı takımlarıyla oynadıkları 417 maçın 48.2’sini kazanan Doğu ekipleri, ligin ilk iki haftası geride kalırken, oynadıkları 40 maçın 60’ından galibiyetle ayrıldılar. Merkez Grubu’nun dibindeki Cleveland ile Atlantik Grubu’nun son sırasındaki New York’un ligdeki galibiyetlerini Batı takımlarına karşı almaları oldukça ilginç. Transfer sezonunda kadrolarını güçlendiren Atlanta Hawks, Washington Wizards gibi takımların, zaten iyi kadrolara sahip New Jersey, Boston, Orlando gibi takımlara eklenmesiyle, bu sene Doğu Konferansı’nın üzerine yapışan "Leastern Conference" sözünü atabileceğini düşünmemize neden oluyor. 
     
Dallas yedide yedi      NBA’de Ortabatı Grubu’nda zirve mücadelesi veren Dallas Mavericks, yedinci maçında da Portland Trail Blazers’ı 82 - 73 yenerek namağlup unvanını ve liderliğini korudu. Dallas’ta Dirk Nowitzki 26 sayı ve 17 ribaundla yıldızlaşırken, Michael Finley de 21 sayı, sekiz ribaund, altı top çalma ve altı asist ile Nowitzki’ye eşlik etti. 
     
Doğu - Batı Savaşı Son 5 yıl Kazanma Oranları      1997-1998 
     Doğu Konf. 57.9 Batı Konf. 42.1 
     1998-1999 
     Doğu Konf. 54.8 Batı Konf. 45.2 
     1999-2000 
     Doğu Konf. 46 Batı Konf. 54 
     2000-2001 
     Doğu Konf. 38.1 Batı Konf. 61.9 
     2001-2002 
     Doğu Konf. 48.8 Batı Konf. 52.2 
     2002-2003 
     Doğu Konf. 60 Batı Konf. 40 
     11 Kasım itibariyle, 40 maç sonunda 
     
     Diğer sonuçlar 
     Boston - Utah 112 - 95 
     Memphis - Golden State 101 - 108 
     San Antonio - Minnesota 91 - 75 
     
PANORAMA      Haftanın takımı Dallas Mavericks 
     Rodeocuları kim durduracak Sezona kulüp rekoru olan 7 maçta 7 galibiyet ile başlayan Dallas Mavericks, skor kısırlığının yaşandığı NBA’de adeta çölde bir vaha gibi. Maç başına attığı 109.5 sayı ile NBA’in en iyi hücum yapan takımı olan Mavs, şut isabeti 48.8 ve 3 sayı isabeti 45.9 oranlarında da lig lideri durumunda. Dirk Nowitzki, Michael Finley ve Steve Nash liderliğindeki Teksas ekibi geçen haftayı 4 galibiyet alarak tamamlarken, ligin en iyi savunma yapan takımı olarak gözüken Detroit Pistons’ı 114-75 yenmesi de, haftanın önemli olaylarından biriydi. 
     
     Haftanın olayı 
     NBA tarihinin en iyi 50 oyuncusundan biri olan Hakeem "The Dream" Olajuwon’ın, 18 yıllık NBA kariyerini, cumartesi gecesi 16 yıl formasını terlettiği Houston Rockets’ın kendisi için düzenlediği 30 dakikalık törenle noktalaması. 12 kez All - Star seçilen ve 1996’da ABD Milli Takımı ile olimpiyat altın madalyası kazanan Olajuwon, Rockets’ı 1994 ve 1995’te NBA şampiyonluğuna taşımıştı. 
     
     Ne dedin, ne dedin 
     "Hayatımda, bir maçta 47 şut kullanan birisini görmemiştim." L.A.Lakers’ın, Boston’a 98 - 95 yenildiği maçta 47 şut kullanan, ancak 30’unu kaçıran Kobe Bryant’ın bu performansı, en fazla coachu Phil Jackson’ı hayrete düşürdü. 
     
     Haftanın çaylağı 
     Drew Gooden Memphis Grizzlies 
     Ligin galibiyetle henüz tanışamayan tek takımı olan Memphis Grizzlies, çaylak 
     forvet Drew Gooden’ın performansıyla teselli buluyor. 2.08’lik yıldız, geçen hafta kaybettikleri Kings maçında 23 sayı atarak kariyerinin en yüksek sayısına ulaşırken, Denver’a yenildikleri maçta da 19 sayı 12 ribaund ile oynayarak ilk kez double - double yaptı. 
     
     Haftanın oyuncusu 
     Jerry Stackhouse Washington Wizards 
     Washington Wizards geçtiğimiz haftayı 3 galibiyet 1 mağlubiyet alarak tamamlarken, takımın bu haftaki başarısındaki en büyük pay, swingman Jerry Stackhouse oldu. "Michael Jordan’ı, NBA kariyerinde ilk defa ikinci opsiyon haline getiren adam" unvanını kazanan 1.98’lik Stackhouse, Wizards’ın geçen hafta kazandığı 3 maçta 30.3 sayı, 6.6 ribaund, 1.6 asist, 1.6 top çalma ortalamalarıyla oynarken, 100-99 kazanılan L.A.Lakers maçında da son saniyede attığı smaç basketle takımını zafere taşıyan oyuncu oldu. 
     
Sayılarla geçen hafta      7500 
     MINNESOTA guardı Rod Strickland, Wolves’un Milwaukee’yi 114-110 yendiği maçta kariyerinin 7500. asistini gerçekleştirdi ve bu sayıya ulaşan NBA tarihindeki 6. oyuncu oldu. 
     
     3830 
     NBA kariyerini noktalayan Hakeem Olajuwon, kariyerinde yaptığı toplam 3830 blokla, bu kategoride NBA tarihinin zirvesinde yer alıyor. 
     
     433 
     ZOR günler yaşayan New York Knicks’e bir darbe de taraftarlarından geldi. 4 Şubat 1993’den beri 433 maç boyunca kapalı gişe oynayan ve bu alanda NBA’in lideri olan Knicks’in bu uzun serisi, 5 Kasım 2002 günü Milwaukee’ye karşı oynadıkları ve 97-88 yenildikleri maçta son buldu. 
     
     70 
     LAKERS, Cleveland’a 89-70 yenilirken, attığı 70 sayı Lakers tarihinde bir maçta atılan en düşük sayı oldu. 
     
     61 
     BEŞ maç başına 30.3 sayı tutturan Steve Francis ile 23.3 sayı ile oynayan Cuttino Mobley, Houston Rockets’ın şu ana kadar kaydettiği sayıların 61’ini üretti. 
     
     29 
     MINNESOTA, New Jersey’e 106 - 82 yenilirken, toplam 29 top kaybıyla kulüp rekorunu kırdı. 
     
     1 
     CHICAGO, New Jersey’i 100 - 93 yenerken, çaylak guard Jay Williams 26 sayı, 14 ribaund ve 13 asist ile oynayarak 5.5 yıl sonra triple - double yapan ilk Bulls oyuncusu oldu. 
     
SIRALAMALAR 11 Kasım itibariyle Doğu Konferansı Atlantik Grubu Takım G M G. Orlando 5 2 0.714 New Jersey 5 2 0.714 Boston 5 2 0.714 Philadelphia 4 2 0.667 Washington 4 3 0.571 Miami 1 4 0.200 New York 1 6 0.143      
     
Merkez Grubu Takım G M G. Indiana 5 1 0.833 New Orleans 5 1 0.833 Detroit 5 2 0.71 Milwaukee 3 3 0.500 Atlanta 3 4 0.429 Chicago 3 4 0.429 Toronto 2 4 0.333 Cleveland 2 5 0.286      
     
Batı Konferansı Ortabatı GrubuTakım G M G. Dallas 7 0 1.000 San Antonio 5 2 0.714 Houston 3 2 0.600 Minnesota 4 4 0.500 Denver 2 4 0.333 Utah 2 5 0.286 Memphis 0 8 0.000      
     
Pasifik Grubu Takım G M G. Seattle 5 2 0.714 Sacramento 5 3 0.625 Phoenix 3 3 0.500 Portland 3 5 0.375 L.A. Clippers 2 4 0.333 L.A. Lakers 2 5 0.286 Golden State 2 6 0.250      
     
İSTATİSTİKLER SAYI Oyuncu Ort. Tracy McGrady Orlando 30.9 Steve Francis Houston 30.4 Kobe Bryant LA Lakers 28.7      
     
RİBAUND Oyuncu Ort. Kevin Garnett Minnesota 13.9 Ben Wallace Detroit 13.9 Brian Grant Miami 13.8      
     
ASİST Oyuncu Ort. Stephon Marbury Phoenix 10.0 Gary Payton Seattle 9.9 Jason Kidd New Jersey 9.6      
     
TOP ÇALMA Oyuncu Ort. Aaron McKie Philadelphia 3.00 Chris Webber Sacramento 2.80 Baron Davis New Orleans 2.67      
     
BLOK Oyuncu Ort. Theo Ratliff Atlanta 3.71 Keon Clark Sacramento 3.29 Adonal Foyle G. State 2.88      
     
BU MAÇ KAÇMAZ      17 Kasım Pazar Sacramento Kings - Orlando Magic. Ligin en güzel basketbolunu oynayan takımlardan, Tracy McGrady ve Grant Hill’li Orlando Magic ile CWebb ve Hidayet’li Sacramento Kings, iki hafta aradan sonra kozlarını bu kez Sacramento’da, Arco Arena’da paylaşacaklar. 
     



 SPOR 























</TEXT>
</DOC>
