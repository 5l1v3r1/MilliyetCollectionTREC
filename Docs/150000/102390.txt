<DOC>
<DOCNO> 102390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/yazar/sazak.html </URL>
<DATE> 2002/08/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’in CHP tercihi 
</HEADLINE>
<TEXT>

     Yeni Türkiye’den kopan Kemal Derviş rotayı CHP’ye çevirdi. Derviş ve Baykal’ın pazartesi günü buluşarak solda birliği CHP çatısı altında gerçekleştirme’ yönünde adım atmaları bekleniyor. 
     Gelinen aşamanın Baykal açısından bir kazanım’ olduğu yadsınamaz. Ancak bu kazanımın Derviş’i yola çıktığı Cem - Özkan ikilisinden koparan taktik’ bir sonuç olarak kalmaması ve CHP’nin AKP karşısında gücünü halktan alan gerçek bir çekim alanı’ yaratabilmesi için çok çalışılması gerekiyor çok 
     Türkiye’de siyaset, 1990’lardan bu yana çözüm yerine sorun üretiyor. Halk bu yanlışların bedelini kemer sıkarak, yoksullaşarak, işini gücünü kaybederek, çocuklarının eğitiminden, sağlık harcamalarından kısarak ödüyor. 2001 krizi umutsuzluğu daha da derinleştirdi. Anadolu perişan ve tepki içinde. Yolsuzluklar, siyaset kurumuna olan güveni yok etmiş. Erken seçimin toplumda heyecan yaratması için, rant peşindeki kadroların tasfiyesi kaçınılmaz. 
     Halkın nabzı böyle atıyor ama siyasetin seçkinleri’, Türkiye gerçeğinden kopuk yapılanmalardan iktidar’ türetmeye çalışıyorlar. Sağsız solsuz bir merkez yaratmaya, sanal oylar’dan başbakan çıkarmaya uğraşıyorlar. 
     Derviş’in son tercihi’nin bu cephede düş kırıklığı yarattığı gerçek. 
     Döndü dolaştı, CHP’ye yöneldi Derviş. Solda birliktelik söylemi başlangıçta Roman Prodi’yi 1996’da İtalya’da iktidara taşıyan Zeytin Dalı’ ittifakını çağrıştırıyordu. Avrupa solunu araştıran Georgetown Üniversitesi’nden Prof. Norman Birnbaum’un şu saptaması Derviş’in Türkiye’deki rolüne nasıl da benziyor 
     İktisatçı Prodi’nin idarecilik yeteneği ve dürüstlük konusunda olumlu bir sicili vardı. İtalya’nın nitelikli bankacılarının, sanayicilerinin, teknokratlarının güvenine sahipti. Sosyal Katolik kökenleri de kendisi için büyük bir avantaj oluşturuyordu.’ 
     Fransa’da Jospin’in çoğulcu sol’ ittifakla yaptığı gibi Prodi’nin Zeytin Dalı’ da sola açılmayı öngörüyordu. 
     Prodi, sendikaların desteğini de arkasına alarak Avrupa Para Birliği hedefine yöneldi, ancak bunun bedelini sadece işçilerin ödememesi için sosyal’ bir program ortaya koydu. Bir yandan kamu borçları azaltılacak, özelleştirme hızlandırılacak buna karşılık, eğitim ve sağlıkta önemli reformlar yapılacaktı. İşsizliğe karşı, özellikle güneyde, ekonomik büyümeyi ve özel sektör yatırımlarını teşvik ederek doğrudan savaş açılmalıydı.’ 
     Derviş de Prodi gibi sadece iş çevrelerinin ona biçtiği misyonun dışında bir program sosyal liberal sentez ve ideolojik vurguyla sosyal demokrasi kendisine yeni bir yol haritası çiziyor. 
     CHP’ye yöneliyor. Ancak YTP gibi CHP liderliği de bu gidişi garanti’ görmemeli. Daha doğrusu Derviş’le CHP’yi buluşturacak kadro ve program bütünlüğü sağlanmalıdır. Ekonomik programın geleceği baştan konuşulmalıdır. 
     Derviş’e transferin Ortega’sı muamelesi yapılmamalı. 
     Otobüs kalkıyor, haydi atlayın...’ söylemi CHP’yi iktidara taşımaya yetmez 
     
     







Derviş nereye 


"Demagoglar saltanatı" noktalanırken... 


MKE cinayeti 


Bundan sonrası 


139 öfkeli adam 


O gece... Ankara’da... 


Sefalet diz boyu ama eğitimde ön sıradalar 


Limonata 100 bine yine de içen yok... 


Derviş hata mı etti, doğru mu yaptı 


TÜSİAD, Derviş için kolları sıvadı 


Eğer, siyaset buysa... 


Derviş’in CHP tercihi 


Her il için acil farklı mikro çözüm 


Askerlik bitti, Paşa gelmesin ’ 


Hortumlanan paralarla iç borç’ 126 katrilyon oldu 


</TEXT>
</DOC>
