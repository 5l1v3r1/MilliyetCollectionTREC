<DOC>
<DOCNO> 144197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun45.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ''Uçak düşürdük'' Pentagon ''Yalan..'' 
</HEADLINE>
<TEXT>

     Irak resmi haber ajansı INA, Irak'ın bir Amerikan ya da İngiliz uçağını düşürdüğünü duyurdu. 
     INA'nın haberine göre Iraklı askeri sözcü, ''ABD ve İngiltere'nin topraklarımıza düzenlediği saldırılara katılan uçağa, yerel saatle 05.55'te TSİ 04.55 bir Irak füzesi isabet etti'' diye konuştu. 
     Uçağın tipini belirtmeyen sözcü, Irak üzerinde vurulan uçağın Kuveyt topraklarına düştüğünü söyledi. 
     
     Pentagon yalanladı 

     ABD Savunma Bakanlığı Pentagon , bir müttefik uçağının Irak tarafından düşürüldüğünü yalanladı. 
     Pentagon sözcüsü Yarbay Dave Lapan, böyle birşey olduğuna dair bilgi gelmediğini söyledi. 
     





</TEXT>
</DOC>
