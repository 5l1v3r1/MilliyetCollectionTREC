<DOC>
<DOCNO> 144059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/ekonomi/eko01.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar savaşa hazır 
</HEADLINE>
<TEXT>

Savaş nedeniyle likidite krizi yaşanmasını beklemeyen bankacılar, Merkez Bankası’nın dünkü açıklamasını da yerinde buldular 
     Türk Sanayicileri ve İşadamları Derneği TÜSİAD Bankacılık - Sanayi İşleri Komisyonu Başkanı ve Finansbank Murahhas Azası Ömer Aras, Irak savaşı nedeniyle likiditeyle ilgili hiçbir sorun beklemediğini belirterek, "Bankacılık tüm zamanların belki de en likit dönemini geçiriyor" dedi. 
     TÜSİAD’ın "Türk Bankacılık Sektörünün Maliyetlerine İlişkin Politika Önerileri" başlıklı raporunun açıklandığı toplantının ardından gazetecilerin sorularını yanıtlayan Aras, bankacılık sektörünün geçtiğimiz günlerde savaşın olması veya olmaması beklentilere bağlı olarak kendini hazırladığını söyledi. Aras, şunları kaydetti "Geçtiğimiz yıllarda bankacılık krizinin geçirdiği tecrübeden sonra alınan tedbirlerin yararını bugün görmekteyiz. Piyasalar gördüğünüz gibi son derece makul bir şekilde buna reaksiyon veriyor. Sistematik olarak bir büyük problem yani bir kur riskine açık banka sistemi yok. Olmadığı için önümüzdeki dönemde daha dengeli bir piyasa oluşacaktır." 
     Aras, toplantıda yaptığı konuşmadaysa bugün için sektörde açık döviz pozisyonu riski kalmadığını belirterek, "Bugün için bankaların maruz kaldığı piyasa riski, vade uyumsuzluğu riskidir" dedi. 
     
Endişe edecek bir şey yok’      TÜSİAD Bankacılık Çalışma Grubu Başkanı ve Dışbank Murahhas Azası Tayfun Bayazıt da savaşın kısa sürmesi durumunda etkisinin daha az olacağını belirtti. Merkez Bankası’nın dün yaptığı açıklamanın son derece yerinde ve zamanında olduğunu ifade eden Bayazıt, "Şu an için endişe edecek birşey yok" dedi. 
     Bayazıt, bankalara para çekme talebi gelip gelmediğinin sorulması üzerine de, "Hayır. Bilakis, dün önceki gün mesela önemli ölçüde faizlerin yüksekliğinden yararlanarak k ğıt aldılar" dedi. 
     Toplantıdaki konuşmasında da kamu açıkları nedeniyle menkul değerlere plasmanın bankacılık toplam aktiflerinin yüzde 40’ını aştığını belirten Bayazıt, "Bu endişe verici bir gelişme. Bu süreç geri çevrilemezse yine çözüm olmamasına rağmen mali sektörü kamulaştırmak dışında bir seçenek kalmayacak" dedi. 
     



 EKONOMİ 

















</TEXT>
</DOC>
