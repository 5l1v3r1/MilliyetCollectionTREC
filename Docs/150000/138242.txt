<DOC>
<DOCNO> 138242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo16.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen Stadı, kara karşı tedbirli... 
</HEADLINE>
<TEXT>

     Galatasaray'ın, Birinci Süper Lig'de 23 Şubat Pazar günü Malatyaspor ile yapacağı maç öncesi Ali Sami Yen Stadı'nın zemini kardan temizlendi. 
     Daha önce ligin 19. haftasında Denizlispor ile yapacağı karşılaşma, zemininin karla kaplı olması nedeniyle ertelenince sarı-kırmızılı kulüp bu kez tedbirli davranarak, stadı kontrol altında tutmaya başladı. 
     Malatyaspor maçı için dün hazır duruma getirilen stadın, akşam yağan karla yeniden beyaza büründüğü ancak statta bulunan 30 kişilik ekibin zemini temizlediği belirtildi. 
     Ali Sami Yen Stadı Müdürü Hamit Kaşeli, kulübün resmi internet sitesinde yaptığı açıklamada, ''Bu sabah 30 kişilik bir ekip çalışmalarını sürdürdü. Şu anda kar yağışı yok. Biz hafta sonunda 100 kişilik ekibi hazır tutuyoruz. Zeminde şu anda kar bulunmamaktadır'' diye konuştu. 
     





</TEXT>
</DOC>
