<DOC>
<DOCNO> 124117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yazar/sazak.html </URL>
<DATE> 2002/12/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tarihi 2003’e çekmek 
</HEADLINE>
<TEXT>

     Türkiye, bugün başlayacak Kopenhag zirvesinde Fransa ve Almanya’nın önerdiği 2005’teki randevu’ takvimini AB’nin 10 yeni ülkeyle genişleyeceği 1 Mayıs 2004 öncesine çekebilecek mi 
     Ankara stratejisini belirledi 
     Başbakan Abdullah Gül, Kopenhag zirvesinde tarihin 2003’e çekilmesi için bastıracak. Önümüzdeki yıl, Selanik ve Roma zirveleri var. 
     Türkiye açısından Yunanistan’ın dönem başkanlığında tarih almak, BM Genel Sekreteri Kofi Annan’ın Kıbrıs planına müzakere ortamı sağlayacak. Bakanlar Kurulu’nun dünkü açıklaması gösteriyor ki, Müzakere tarihi alınmadan, Kıbrıs belgesine imza atılmayacak ’ Türkiye ile ilgili belirsizlik kalkmadan Güney Kıbrıs’ın tek başına üyeliğinin ilanı ise 40 yıllık AB serüveninin sonunu getirebilir. 
     AKP lideri Erdoğan’ın Washington ziyaretinde ABD Başkanı Bush’u devreye sokarak, Almanya ve Fransa’nın direncini kırmaya çalışması önemlidir. İngiltere, İtalya, İspanya, Yunanistan da, orta yol’ bulunması için uğraşıyorlar. 
     Madem koşullu’ bir randevudan söz ediliyor, 2005’e dek niye beklensin 
     TBMM’de Anayasa değiştirecek çoğunluğa sahip AKP hükümeti, reform paketlerini peş peşe Meclis’e gönderdi. Bunların uygulaması için de altı ay yeter süre. En fazla 2003 sonu beklenir ve Helsinki’de üç yıl önce Türkiye’ye verilen adaylık perspektifi’nin gereği olarak müzakereler 2004’te AB, 25 üyeye çıkmadan başlatılır. Bunun aksi her davranış, AB’nin kendini bağladığı andlaşmalar etiği’ne sığmayacaktır. 
     Chirac ve Schröder’in önerdiği 1 Temmuz 2005 tarihi kabul edilemez. Çünkü bu tarih iyi niyet’in ötesinde bir tuzağı içermekte. 
     Federal Almanya Dışişleri Bakanı Fisher, CNN Türk’te Mehmet Ali Birand’la söyleşisinde AB’yi bekleyen referandum’dan söz etti 
     2004’te 10 yeni ülke genişleme sürecinde birliğe üye olacak. Ondan önce de Fransa’da yeni üyelerin kabul edilip edilmemesi hakkında bir referandum yapılacak. Referandum başarısızlıkla sonuçlanırsa bu domino etkisiyle diğer üyelerin de düşüncelerini etkileyebilir.’ 
     İşte Türkiye’yi bekleyen tehlike budur. 
     1 Mayıs 2004’te 10 yeni üye alındıktan sonra verilecek randevu tarihi’nde sorun artık Kopenhag kriterleri falan olmayacak. Avrupa’nın genişlemesinin dondurulması gündeme gelecek. 
     Fransa’nın ya da öteki ülkelerin yapacağı bir referandumda Türkiye’ye evet’ denilmesi olasılığı çok düşük. 
     O nedenle Türkiye, randevu ya da müzakere takvimi’ alacaksa bu kesinlikle 2003 sonuna kadar olmalıdır. 
     Tarih alınmadan, Kıbrıs’ta Kofi Annan belgesine imza atılamaz. Kaldı ki, o aşamada bile bunu Kuzey Kıbrıslı Türklere sormak gerekiyor. SHP Genel Sekreteri Fikri Sağlar, adaya giderek KKTC Cumhurbaşkanı Rauf Denktaş’la, iktidar ve muhalefet liderleriyle görüştü. Kıbrıs’ın kaderini tayin hakkı, orada yaşayanların olmalı’ derken haklı bir duyguyu dile getiriyordu. 
     Bakalım Kopenhag’dan ne çıkacak 
     
     







Fransız - Alman mihveri 


Oturak lemi 


Benzin kazığı... 


B planı... 


Bardağın yarısı dolu, yarısı boş 


Memura, işçiye lojmanı çok görmeyin 


Ufak dev adım 


İhracatta büyüme başarılıyor 


Sıra sıra sırat köprüsü 


Bugünün esas sorusu AB hazır mı 


Sözler tutulsaydı bu kısır döngü yaşanmazdı 


Fazıl Say’ın tercihi... 


Tarihi 2003’e çekmek 


İSO’nun 50. yıl molası 


Yurtdışındaki Türklerden destek yok 


Mc Kinsey Raporu Kopenhag’ı solladı 


</TEXT>
</DOC>
