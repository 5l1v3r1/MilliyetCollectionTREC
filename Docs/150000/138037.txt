<DOC>
<DOCNO> 138037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur13.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Savaşa hayır" mesajları AKP'li milletvekillerini kızdırdı... 
</HEADLINE>
<TEXT>

     Ünlü aydın ve sanatçıların "Savaşa Hayır" kampanyası çerçevesinde gönderği barış mesajları AKP milletvekillerini kızdırdı. 
     Aralarında matematikçi Ali Nesin, müzisyen Şanar Yurdatapan ile çok sayıda sanatçı ve bilimadamınca oluşturulan savaş karşıtı platform hafta başından itibaren AKP milletvekillerinin intenet adreslerine savaş karşıtı mesaj gönderme kampanyası başlattı. 
     "Sevgili vekillerimiz" diye başlanan mesajlarda AKP'lilere "Bu ahl ksız sürecin dışında kalalım. Tarihin ayıplı sayfalarına imza atmayalım sonucu neyse milletçe katlanırız. Vekaletimizi kötüye kullanmayın. Savaşın meşru hiçbir bahanesi yok. Halkın yüzde 95'i savaşa karşı. Onun oylarının onun iradesine karşı kullanmayın çağrısında bulunuldu. 
     Mesajlara AKP'lilerden ilginç tepkiler geldi. AKP Bursa Milletvekili Şevket Orhan kendisine mesaj gönderen Prof. Ali Nesin'i telefonla arayarak yanıtını sert bir biçimde iletti. 
     Şevket Orhan Ali Nesin'e ısrarlı ve kaba bir tonla kim olduğunu nereli olduğunu sorarak "Bana mesaj atmayın. Ben ahlakın ne olduğunu sizden öğrenecek değilim" dedi. Ali Nesin, Orhan'a milletvekillerini uyaramanın bir yurttaşlık görevi olduğunu belirterek karşılık verdi. 
     Mesajlara bir başka ilginç tepki de Çanakkale Milletvekili İbrahim Köşdere'den geldi. Köşdere yine intenet adresi üzerinden verdiği yanıtında "Hassasiyetinizi anlıyorum, ama biz öyle bir anlaşma yapıyoruz ki ülkemize 100 milyar dolar kazanadıracağız" dedi. 
     Aydın ve saenatçılanrın mesaj gönderme kampanyaları asker bulundurma ve gönderme tezkerelerinin netlik kazanmasına kadar sürdürülecek. 
     





</TEXT>
</DOC>
