<DOC>
<DOCNO> 100412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/ekonomi/eko02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖTEKİ AVRUPA 
</HEADLINE>
<TEXT>

Deutsche Bank’a göre, uyum yasalarıyla büyük bir adım atıldı ama Avrupa din, kültür ve coğrafya farkı nedeniyle öteki’ olarak gördüğü Türkiye’ye üyelik tarihi vermekte ayak direyecek 
     EKONOMİ SERVİSİ 

     Türkiye’de "öteki Türkiye" kavramı gelir ve eğitim düzeyi düşük nüfus için kullanılıyor, ama Avrupa da bizi kendi "öteki"si olarak görüyor. Avrupa Birliği AB ülkelerinin büyük bölümü için Türkiye’nin h l "öteki" olarak görüldüğünü belirten Deutsche Bank’ın raporunda, AB Türkiye’ye karşı samimiyetsiz olmakla eleştiriliyor. 
     
     Türkiye elini güçlendirdi 
     Deutsche Bank’ın AB genişleme sürecine dahil ülkelerle ilgili araştırma grubunun raporunda, AB’nin, Türkiye’nin attığı olumlu adımlara rağmen üyelik tarihi vermekte ayak direyeceği belirtildi. Gelişmekte Olan Piyasalar Başekonomisti Marco Annunziata tarafından kaleme alınan raporda AB’ye uyum yasalarının çıkarılmasının Türkiye için tarihi bir adım olduğu belirtildi. Türkiye’nin bu adımla AB ve ABD’ye karşı konumunu güçlendirdiğini belirten Annunziata, "Bunlardan daha önemlisi, Türkiye kasımda yapılacak olan genel seçimler için genel politik çizgisini belirledi ve bizim Türkiye’nin reformlarına devam edeceğine olan inancımızı yükseltti" dedi. 
     
     Müzakere tarihi şüpheli 
     Annunziata, AB’nin Türkiye’ye aralıkta Kopenhag’da yapılacak zirvede müzakere tarihi verip vermeyeceği konusunda ise "Türkiye reformlara devam etse bile AB’nin aralıkta bir tarih vereceğine şüpheyle bakıyoruz" dedi. Bunun nedenlerinden biri de tarihi coğrafi, dini ve kültürel farklılıklar nedeniyle Türkiye’nin h l AB ülkelerinin büyük bölümü tarafından öteki’ diye tanımlanması olarak gösterildi. 
     Raporda, yapılan reformların, topu Türkiye’den alıp AB’ye attığı da vurgulanıyor. Reformların yabancı sermaye çekilmesine yeterli olacağı ve Türkiye’nin AB’nin samimiyetsiz mali desteğine ihtiyacı olmadığının altı çiziliyor. Ayrıca Devlet Bakanı Kemal Derviş’in, AB’ye yakınlaşmak için geniş tabanlı bir hareketin kurulması gerektiğine inandığı da vurgulanıyor. 
     
Göçmenlerden korkuyorlar      Raporda AB’nin Türkiye’ye üyelik tarihi vermede ayak direyeceği kaydedilirken, şu üç neden dile getiriliyor 

</TEXT>
</DOC>
