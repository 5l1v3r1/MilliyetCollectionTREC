<DOC>
<DOCNO> 109541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sonspo17.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün ve Mustafa Doğan'ın durumu maçtan önce belli olacak... 
</HEADLINE>
<TEXT>

     Elazığspor maçı hazırlıklarını sürdüren Fenerbahçe'de, sakatlıkları bulunan Ogün ve Mustafa Doğan'ın durumları belirsizliğini koruyor. 
     Hazırlıklarını bugün de basına kapalı olarak gerçekleştiren sarı-lacivertli ekipte, belindeki ağrılar süren Ogün ile sakatlığı bulunan Mustafa Doğan, takımla çalışmaya katılmadı. Salonda çalışan her iki futbolcunun da tedavilerinin sürdüğü ve durumlarının maç öncesinde netlik kazanacağı öğrenildi. 
     Bu arada kaleci Rüştü de takımdan ayrı olarak salonda çalışırken, sakatlığı nedeniyle bir süredir takımdan ayrı kalan Rapaiç'in, takımla birlikte idmanlara başladığı bildirildi. 
     Hafif sakatlığı nedeniyle dünkü çalışmada yer alamayan Ortega ile dün ayrı çalışan Washington'un da bugünkü idmanda yer aldıkları öğrenildi. 
     Fenerbahçe, hazırlıklarını yarın yapacağı idmanla sürdürecek. 
     





</TEXT>
</DOC>
