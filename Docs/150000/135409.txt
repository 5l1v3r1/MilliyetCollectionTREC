<DOC>
<DOCNO> 135409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yasam/yas01.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelecek program’ çoktan tezg hta’ 
</HEADLINE>
<TEXT>

En yeni vizyon filmleri sinemalardan önce korsan tezg hlarına düşüyor. Tezg hlarda yasadışı VCD ve DVD’ler, sinema biletinin üçte birine satılıyor 
     MUSTAFA BAKACAK İstanbul 

     Sinema salonlarındaki afişlerde gelecek program’ diye tanıtılan, televizyon kanallarında yakında gösterimde’ sloganıyla fragmanları oynatılan henüz göz değmemiş filmlere tezg hlarda rastlamak mümkün. 
     Eskiden Türkiye’de gösterime giren filmleri sinemada gizlice videoya çeken ve daha sonra piyasaya süren korsanlar, şimdi uluslararası şebekelerle çalışıyor. Filmi ilk gösterime girdiği ülkede kopyasını çekerek çoğaltan şebekeler, diğer ülkelerde korsan VCD’yi piyasaya sürüyor. VCD Video Compact Disk ve DVD Dijital Video Disk olarak çoğaltılan filmler, görüntü ve ses kalitesi kötü olmasına karşın büyük rağbet görüyor. 
     
     25 yeni filmden 17’si satılıyor 
     İstanbul sokaklarında hangi kopyaların bulunduğunu belirlemek için, gösterimde olan ve vizyona yeni girecek filmlerin listesini çıkararak yola koyulduk. 
     Adım başı rastladığımız üzeri CD ve VCD ile dolu tahta tezg hların başında bekleyen satıcılara listemizdeki filmlerden hangilerinin bulunduğunu sorduk. 25 filmin yer aldığı listeyi iyice inceleyen genç satıcı, 17 tanesinin bulunduğunu söyledi. Korsan VCD’leri bulunan Harry Potter ve Sırlar Odası, Sıkıysa Yakala, Yüzüklerin Efendisi iki kule , Hayalet Gemi, Define Gezegeni, Başka Gün Öl James Bond , Buz Devri, Smokin, Anlatamadım mı , Ölümcül Tutku, Sekreter, Asteriks ve Oburiks Görevimiz Kleopatra, Vidocq, Santa Clause 2, Uzak, Dönüş Yok, Sır Çocukları adlı filmler, tezg hta müşteri bekliyordu. Aynı soruyu yönelttiğimiz tüm satıcılardan, Kaç tane lazım’ karşılığını aldık. 
     
     Bu işe gir, iyi kazanırsın’ 
     Korsan CD işine yeni girecekmiş gibi görüştüğümüz bir kişi ise, "İyi para kazanırsın, hiç çekinmeden gir" dedi. Adının Hüseyin olduğunu öğrendiğimiz bu kişi, korsan filmlerin daha çok Çin, Hong Kong’dan geldiğini, çok satılacağı tahmin edilen filmlerin kopyalarının çoğaltılarak yüklü miktarlarda gönderildiğini anlattı. Bu duruma James Bond filmini örnek olarak gösteren Hüseyin, diğer filmlerde ise sadece kopyanın gönderildiği, çoğaltılması ve paketlenmesinin burada yapıldığını söyledi. 
     
2 milyona, garantili      Korsan tezg hlarda VCD’lere istenen fiyat 2 milyon lira’ydı. Ancak alacağımız film sayısına göre indirim’ olanağı da vardı. DVD’lerin fiyatı ise 10 ile 15 milyon lira arasında değişiyordu. Pazarlık sonucu VCD’nin tanesini 1 milyon liradan aldıklarını öğrendiğimiz satıcılar, 30 film alacağımızı söylediğimizde fiyatı 1.5 milyon liraya indiriyordu. Ayrıca kalitesiz çıkması halinde değiştirebileceğimizi söyleyen satıcı, "Piyasada 1 milyon liraya da bulabilirsin, ancak kimse bizim gibi garanti vermez. Biz hep buradayız" diyordu. Filmlerin yanı sıra, tezg hlarda her türlü yazılım kopyası da bulunuyordu. 
     



 YAŞAM 






















</TEXT>
</DOC>
