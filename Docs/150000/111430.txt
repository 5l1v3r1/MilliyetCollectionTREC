<DOC>
<DOCNO> 111430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yasam/yas01.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İğrenç Nobel’ler sahiplerini buldu 
</HEADLINE>
<TEXT>

Nobel’e alternatif en uçuk araştırmalara’ ödülleri Harvard Üniversitesi’nde verildi. Birinci, göbek çukurunda biriken kir’ konusundaki araştırma oldu... 
     DIŞ HABERLER SERVİSİ 

     Bilim dünyası gözlerini pazartesi tıp’ dalıyla açıklanmaya başlanacak Nobel Ödülleri’ne dikerken, alternatif olarak düzenlenen İğrenç Nobel İgNobel ’ Ödülleri de, dün hayli neşeli ve ilginç bir törenle sahiplerini buldu. 
     ABD’nin Boston kentindeki ünlü Harvard üniversitesi’nde yapılan törende, İgNobel ignobel İngilizce’de İğrenç anlamına geliyor jürisi, birbirinden uçuk’ araştırmaları ödüllendirdi. Avustralya’nın Sydney Üniversitesi’nden Karl Kruszelniki, göbek kiri’ çalışmalarıyla İgNobel’ bilim kolları arasındaki Araştırma ödülünü’ aldı. Kruszelniki, yaşlı, kıllı ve göbek çukuru derin erkeklerin göbeğinde daha fazla kir biriktiği’ yolundaki müthiş keşfiyle ’ ödüle layık görüldü. 
     
     Devekuşları nasıl ayartılır ’ 
     İgNobel Fizik Ödülü ise, bira koyulduktan sonra oluşan köpüğün, matematikteki üstlü çöküş’ teoremi uyarınca söndüğünü bulan Münihli Alman araştırmacı Arnd Leike’ye verildi. 
     İgNobel Özel Ekonomi ödülü, hayali sayıları iş dünyasına başarıyla uygulayan’ 30 kadar şirket yöneticisi arasında paylaştırılırken, dört İngiliz bilim adamı da, devekuşlarını ayartma’ konusundaki çalışmalarıyla İgNobel Ödülü aldı. 
     
     Tıp ödülü testis asimetrisi’ne... 
     Hint fillerinin toplam vücut yüzölçümü’ne ilişkin önemli ’ bir çalışma da, bu konuda kafa yoran K.P Sreekumar ve müteveffa G. Nirmalan’a İgNobel Matematik Ödülü’nü kazandırdı. 
     İğrenç Nobel Ödülü’nün tıp’ dalındaki sahibi de, Londra’daki University College’da çalışan Chris McManus oldu. McManus, normal testis torbasıyla, eski çağların erkek heykellerindeki torbalar arasındaki asimetri’yi araştırdığı çalışmasıyla göz kamaştırdı. İgNobel Barış Ödülü ise, köpek havlamasını insancaya’ çeviren aleti geliştiren Japon bilim adamlarına gitti. 
     



 YAŞAM 

















</TEXT>
</DOC>
