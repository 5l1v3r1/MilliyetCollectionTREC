<DOC>
<DOCNO> 115873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/siyaset/siy07.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocanızı kötü yoldan döndürün 
</HEADLINE>
<TEXT>

SP için oy taplamaya çıkan Necmettin Erbakan, kocaları AKP’ye giden kadınlara, "Eşiniz, yanlış bir yola girdi. Eşinizi bu kötü yoldan döndürün" diye seslendi 
     ABDULLAH KARAKUŞ Ankara 

     Kapatılan RP’nin Genel Başkanı Necmettin Erbakan, Milli Görüş’ün bölünmesinden sonra eşleri AKP’ye giden ve h l gönlü SP’de olan kadınlara el attı. Erbakan, SP Kadın Kolları Teşkilatları aracılığıyla eşleri AKP’ye oy verecek kadınlara, "Kocanıza sahip çıkın, tekrar SP’ye oy versinler" mesajı gönderdi. Seçimde son haftaya girilirken SP Genel Başkanı Recai Kutan’la birlikte il il dolaşan Erbakan, şimdi de AKP’ye yönelik farklı bir politika uygulamaya başladı. Geçmişte Milli Görüşü sırtlayan, ancak şimdi eşleri AKP’de olduğu için Milli Görüş için çalışamayan kadınlara Erbakan, "Bizim için yine çalışabilirsiniz" dedi. Erbakan, kadınlara şu nasihatte bulundu "Eşiniz, yanlış ve kötü bir yola girdi. Kurtuluş Milli Görüş’tedir. Onun dışındaki partilerle bir yere gidilmez. Size büyük görev düşüyor. Eşlerinizi bu kötü yoldan mutlaka döndürün. Milli Görüş’ün ve davamızın size ihtiyacı var. Yoksa geri dönülmez sonuçlara gidiyoruz." SP Kadın Kolları Başkanı Gülten Çelik de, Milli Görüş’teki bölünmenin ardından eşleri AKP’ye geçen kadınların AKP için çalışmadıklarını söyledi. Çelik, "Bölünmemizden dolayı o kadınlarımız mutlu değil. Arkadaşlarımızla sık sık görüşüp dertleşiyoruz" diye konuştu. 
     
Seçime iki parti giriyor...      Karabük’te, halka seslenen Necmettin Erbakan, seçimlerde 18 parti değil, iki parti olduğunu söyleyerek şöyle konuştu "Memleketimizde 18 parti yok, iki parti var. Birisi SP, öbürü ise diğerleridir. SP’nin dışındakiler tek bir partidir. Hepsi aynı telden çalıyor. Alınan borçlar bizi perişan etti, vergilerimiz faize yetmiyor. Bunlar trafik lambasına benziyor. Para lazımsa vergi koyuyorlar, döviz gerekliyse borçlanıyorlar. Çünkü, bunlarda Milli Görüş yok. Allah’ın nimetlerini sezemez ve anlayamazlar." 
     
     



 SİYASET 



















</TEXT>
</DOC>
