<DOC>
<DOCNO> 133983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/guncel/gun90.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Ay’a adam gönderebilen bir kültür, tüm ulusları barış, adalet ve birlik içinde toplayabilecek yetenektedir... 
Richard M. Nixon 1969 

Plaketin yeri...      Temmuz 1969... Neil Armstrong, Michael Collins ve Edwin Aldrin aydaki ilk birkaç hoplama zıplamanın ardından Başkan Nixon’ın sesini duyarlar. "Hepimizin sizinle nasıl gurur duyduğunu anlatamam. Yaptığınız şey sayesinde gökyüzü, insanın dünyasının bir parçası haline geldi. Huzur Denizi’nden seslenmeniz, bize, yeryüzüne huzur ve barış getirme yönündeki çabalarımızı iki katına çıkarmamız gerektiğini düşündürüyor". Başkan Nixon’ın yaptığı konuşma bittikten sonra Neil Armstrong, "şimdi uzay aracından dışarı adım atacağım. Bu, bir insan için çok küçük bir adım. Ama insanlık için dev bir adım olacak" der ve bu anı ölümsüzleştirmek için Ay’a üzerinde "1969’un Temmuz ayında, Dünya gezegeninden insan, ilk kez burada Ay’a ayak bastı. Bütün insanlık adına barış için geldik. Armstrong, Collins, Aldrin, Nixon" yazan bir plaket çakar... 
     Ve yıl olur 2003... "Bütün insanlık için barış" adına 370.000 km. yol tepip Ay’a giden Amerikalılar, şimdi belki de bütün insanlığı mahvedecek olayların başlangıcı olacak bir savaş için Irak’a gidiyorlar. 
     Yanlışlıkla oradan bir uzaylı geçse, o plaketi okusa ve "Sevgisiz dünyalılar birincisi biz 6 parmaklı, ikincisi de enayi değiliz. Nooldu hani barış " dese, ne diyeceksiniz "Irak dünyada değil, Saddam da dünyalı değil. Biz dünyada barış dedik." derseniz pek yemezler gibi geliyor bize. Üstelik kızarlarsa ne yaparlar onu da bilmiyoruz... 
     Sevgili Amerikalılar Ay’a gidip gitmediğiniz değil de, o plaketin üzerine yazdığınız şey önemli. Üstünde "Bunu yazan tosun..." değil, "Barış" yazıyor. Ve daha binlerce yıl da atmosfersiz Ay yüzeyinde bozulmadan duracak. Ya o plaketten bir tane de Irak’a çakın ya da Ay’dakini bir zahmet söküverin... 
     
     
     Avustralya patlıcanı .. 
     Tarık Tarcan Bir Çift Yürek adlı kitap kimin eseridir 
     Yarışmacı Ay ben yanlış hatırlamıyorsam Avustralya’da mı ne çölde yaşayan yerlileri anlatıyor bu kitap... 
     Tarık Tarcan Oberjinleri değil mi 
     Yarışmacı Ay evet oberjin, oberjin .. 
     n Not Oberjin Aubergine İngilizce ve Fransızca’da patlıcan... 
     Aborijin Bumerangı da icat eden Avustralya yerlileri... 
     
     Kesinlikle .. 
     "Her şey kuru güzellikle olmuyor, zek da lazım..." 
     
</TEXT>
</DOC>
