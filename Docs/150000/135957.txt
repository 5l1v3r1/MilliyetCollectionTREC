<DOC>
<DOCNO> 135957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sontur07.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tedavi için gelen kadınlara tacizde bulunan sahte doktor 
</HEADLINE>
<TEXT>

     Konya'da bel fıtığı hastalığını tedavi ettiğini öne süren sahte doktor Mehmet Ali Cengiz 45 , tedavi için gelen kadınlara tacizde bulunduğu iddiasıyla tutuklandı. 
     Alınan bilgiye göre, Konya'nın merkez Karatay İlçesi Çatalhüyük Mahallesi'nde oturan ve bel fıtığını tedavi ettiğini belirterek, hasta kabul eden Cengiz'in, 200 milyon ile 1 milyar lira arasında ücret aldığı bildirildi. 
     Tedavi için gelen ve üzerine gizli kamera yerleştiren bir kadın, Cengiz'in kendisine yaptığı tacizi görüntüleyerek, suç duyurusunda bulundu. Harekete geçen Konya Emniyet Müdürlüğü Kaçakçılık ve Organize Suçlarla Mücadele Şubesi ekipleri, Cengiz'i yakaladı. Cengiz, sorgulamasının ardından taciz suçundan çıkarıldığı mahkemece tutuklandı. Cengiz'in yaklaşık 3 yıl önce de sahte doktorluk yaptığı gerekçesiyle yargılandığı belirtildi. 
     





</TEXT>
</DOC>
