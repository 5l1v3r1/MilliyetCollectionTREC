<DOC>
<DOCNO> 103878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sontur06.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazalarında 10 kişi hayatını kaybetti 
</HEADLINE>
<TEXT>

     Şanlıurfa'da, aşırı hız nedeniyle meydana gelen tek taraflı trafik kazasında Özkoç ailesinin 6 ferdi öldü. 
     Mardin'den Şanlıura'ya gelen Mahmut Özkoç'un 31 , kullandığı 34 ATF 58 plakalı otomobil, Şanlıurfa'ya 41 kilometre uzaklıktaki Tepecik mekiinde, aşırı hız nedeniyle kontrolden çıkarak takla attı ve şarampole yuvarlandı. 
     Kazada, sürücü Mahmut Özkoç, eşi Gürhan Özkoç 23 , ikiz erkek oğulları Mehmet Nuri Özkoç 3 , Ramazan Özkoç 3 , kızları Meryem Özkoç 6 ve Keştune Özkoç 9 , olay yerinde yaşamını yitirdi. 
     Öte yandan, Zeki Açıkelli 37 yönetimindeki 34 BF 6073 plakalı otomobil, Aksaray-Adana karayolunun 17'inci kilometresinde, hatalı sollama sonucu karşı yönden gelen Abdullah Bekir 38 idaresindeki 34 UG 2112 plakalı otomobil ile çarpıştı. 
     Kazada, otomobil sürücüleri Abdullah Bekir ve Zeki Açıkelli ile otomobillerde bulunan Özlem Yılmaz 21 ve Yusuf Çavuş 50 olay yerinde hayatını kaybederken, ağır yaralanan Hanım Çavuş 48 , Aksaray Devlet Hastanesi'nde tedavi altına alındı. 
     





</TEXT>
</DOC>
