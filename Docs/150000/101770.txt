<DOC>
<DOCNO> 101770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy11.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Geçmiş olsun’a gitti 
</HEADLINE>
<TEXT>

     ANKARA Milliyet 

     Başbakan Bülent Ecevit, Çağ Hastanesi’nde tedavi gören DSP İstanbul Milletvekili Ahmet Tan’a geçmiş olsun ziyaretinde bulundu. Ecevit, hastaneden ayrılırken, Ahmet Tan’ın ufak bir kaza geçirdiğini belirterek, "Haberini aldım. ziyarete geldim. Kendisine burada çok iyi bakılıyor. Onun da durumunda kaygı verici bir durum yok, bildiğim kadarıyla" dedi. Ecevit, gazetecilerin "Hastaneye gelmeniz bizi heyecanlandırdı. Sizin bir şeyiniz yok değil mi " sorusu üzerine, "Hayır. Tahmin ettim zaten" karşılığını verdi. Çağ Hastanesi Başhekimi Muhittin Alkış da Tan’ın ufak bir kaza geçirdiğini, kafasında küçük bir kesik yarası olduğunu belirterek, "O yara dikildi. Şu anda endişe edecek bir durumu yok" diye konuştu. 
     



 SİYASET 



















</TEXT>
</DOC>
