<DOC>
<DOCNO> 119154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/ekonomi/eko05.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ile ilişkiler ve Irak, notunuzu belirleyecek 
</HEADLINE>
<TEXT>

Derecelendirme kuruluşu Moody’s’in Türkiye analisti Lindow, "Irak ve IMF ile ilişkiler netleşmeden negatif görünüm değişmez" dedi 
     Kredi derecelendirme reyting kuruluşlarından Moody’s’in Türkiye analisti Kristin Lindow, "Irak yanında, IMF ile yapılacak görüşmeler konusundaki gelişmeler, Türkiye’nin kredi notu üzerinde belirleyici olacak" dedi. 
     Türkiye ekonomisi ile ilgili ihtiyatlı bir iyimserlik içinde olduklarını belirten lindow, seçim sonucunu siyasi istikrar açısından olumlu bulduklarını, piyasaların da tek parti hükümetine olumlu tepki göstermesiyle faizlerin düştüğünü söyledi. 
     
     İlişkiler sürecek mi sorusu 
     Lindow, "Faizlerin daha da düşmesi gerekir. Fakat bundan sonra, Türkiye’nin gelecek yıl borçlarını nasıl çevireceği ve dış finansmanı nasıl sağlayacağı konuları önem taşıyor" dedi. 
     Şu aşamada IMF ile yapılacak görüşmelerin büyük önem taşıdığını, bu görüşmelerde ekonomik programın IMF ile yürütülecek çerçevesi ve üst kurulların nasıl bir yapıya kavuşturulacağının netleşeceğini belirten Lindow, "Irak’ın BM kararını kabul etti. Ancak BM ile işbirliğini sürdürüp sürdürmeyeceği konusunda kaygılar var ve olası bir Irak operasyonu, Türkiye ekonomisi üzerinde olumsuz etkide bulunacak. Irak ve IMF alanındaki belirsizlikler nedeniyle, derecelendirmede Türkiye’ye dönük negatif’ görünümü koruyoruz. Ancak diğer kuruluşlara göre Türkiye’ye en yüksek kredi notunu veren kuruluşlardan biriyiz" diye konuştu. 
     Moody’s, temmuzda, Türkiye’nin genel görünümünü durağandan negatife çevirmiş, B1 olan ülke notunu ise değiştirmemişti. 
     
Faiz dışı fazla hedefi zor’      Üst kurullara yönelik eleştiriler için erken yorumlar’ ifadesini kullanan Lindow, gelecek yılın yüzde 6.5’lik faiz dışı fazla hedefinin, dış faktörlerin olumsuz etkilemesi durumunda, yakalanması güç bir hedef gibi göründüğünü bildirdi. Lindow, "Sosyal güvenlik reformu, krizlerden olumsuz etkilendi ve bu şimdi, Türkiye’nin faiz dışı fazlasını en çok olumsuz etkileyebilecek unsurların başında geliyor" dedi. Lindow, ekonomik durgunluk nedeniyle azalan şirket karlılıklarının yeniden toparlanması gerektiğini de kaydetti. 
     



 EKONOMİ 
























</TEXT>
</DOC>
