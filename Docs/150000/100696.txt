<DOC>
<DOCNO> 100696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yazar/okur.html </URL>
<DATE> 2002/08/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İpi göğüslemek’ 
</HEADLINE>
<TEXT>

     Partiler aday peşinde, devlet memurları ve bürokratlar hesap içinde, iş dünyasının temsilcileri görüşme trafiğinde. 
     Hayırlısı olsun 
     3 Kasım seçimi için gong çaldı, yarış başladı. Partilerin Hazine’den alacakları pay, aday listelerinde hangi ünlü nerede yer alacak Bunları yazıp çizeceğiz. 
     Ama biz en çok Başbakanlık Müsteşarlığı yapan ama ayrılıp Yeni Türkiye Partisi’ne geçen Ahmet Şağar’ın hangi bölgeden vekil adayı olacağını da çok merak ediyoruz. Çünkü, kendisi Hüsamettin Özkan’a çok yakın bir isimdi. Ayrıca bizim her gün yazıp çizdiğimiz İstanbul Menkul Kıymetler Borsası ve Sermaye Piyasası Kurulu’nu da çok iyi bilirdi Maliye müfettişi kökenlilerin ağırlıkta olduğu İMKB ve SPK’da başkan atamaları bu açıdan ayrı bir önem taşır. Bunca yazıyı yazmamızın nedenine gelince 
     
Vekalet dönemi      Biliyorsunuz, İMKB Başkanı Osman Birsen’in görev süresi 20 Ekim’de doluyor. Eh Türkiye seçim sürecine girdiğine göre kolay kolay atama yapılmayacağı açık görünüyor. 
     Kısacası seçim olacak, başkan atanacak Aradan zaman geçecek, işler yoluna girecek ve atamalar sonra gelecek. Vekillik dönemi de işleyip gidecek. 
     Diyeceksiniz ki, "yahu bunda ne var İstanbul Altın Borsası’nın, SPK’nın vekillikle yönetildiği dönemli hatırlasanıza" diyebilirsiniz. 
     Haklısınız. Ama biz vekilliğe değil, kurumlardaki sürekliliğe inanan birisiyiz. 
     Sizin anlayacağınız özerk kurum kimliklerinin ne kadar önemli olduğunun altını bir kez daha çizmeliyiz. 
     Bakın, Altın Borsası Başkanı Serdar Çıtak’ın dört yıllık görev süresi oldu. SPK Başkanı Doğan Cansızlar, kurumların bağlı olduğu Devlet Bakanı Kemal Derviş’e gitti. 2 Ağustos’ta nokta konuldu. Açıklama yok. İstanbul Altın Borsası’nın vekili Türkiye Ekonomi Bankası’nın temsilcisi İsmail Yanık oldu. Ya İMKB’de ne olacak derseniz yanıtımız belli görünen köy kılavuz istemez. 
     
Kabarık liste      Hal böyle olunca adına ister değişim diyelim, ister prosedürü gösterelim değişen bir şey olmadığı kesin. Bu kurumlar özerk olsa, atama yerine piyasaların sivil toplum kuruluşları karar verici olsa durum ne kadar farklı olurdu değil mi Tavan ve taban anlayışı nasıl değişirdi, düşünün bir kere... Hele borsa başkanlığı 
     Yarışlar aylar öncesinden başladı. Milletvekili olmak yerine borsa başkanı olmak isteyenlerin sayısı arttı. Borsa başkan adayı adaylarının iddiaları, kurum cazip, kurumun kaynakları çok daha cazip... Borsanın parası var diye başkanlık yarışına katılanları uyaralım, bu işler öyle kolay değil. 
     Milletvekili olacağım diye çaba harcamaktan daha güzel bir iş. 
     Ne diyelim, nasıl yorumlayalım 
     
Politika yolcuları      Seçim dedik, vekilliğe geldik. Geçen dönem SPK, Recep Önal’ı siyasete yollamıştı. Acaba bu dönem kimler ipi göğüsleyecek Kulislerde laf çok. SPK’da özellikle MHP’ye yakın kurul üyesi Hüseyin Erdem, milletvekilliği için harekete geçebilir. Karar, MHP Genel Başkanı Devlet Bahçeli’ye ait. Çünkü kendisi bundan önceki dönemde MHP’nin Ankara Büyükşehir Belediye Başkan adayıydı. Veya Nizamettin Temel Kendisine AKP yolu görünebilir mi Sosyal demokrat, Zekeriya Temizel’in kurduğu vakfın yönetiminde, AKP için kulislerde ismi üzerinde tartışma yapılıyor. İlginç. Şimdi bu akşam iple çekiliyor, listeler merakla bekleniyor. Ne diyelim. Eski Dış Ticaret Müsteşarı Kürşat Tüzmen’e yeni partisi AKP’de kolay gelsin diyoruz. 
     
     







Siyaset ve adalet 


Tam dalga geçmenin zamanı 


Su ısınırken.. 


İttifak zor 


Kabus senaryosu, Tayyip Erdoğan’ın AKP’si mi 


AB kişilere neler kazandıracak 


Kesişen yollar 


Yerli Othello 


Gençlerin sandığa gitmeye niyeti yok 


Çin atasözleri 


Hemşeriler berabere 


Ecele sitemin tam zamanıdır 


İpi göğüslemek’ 


Rize’de seçim çay yaprağının ucunda... 


Meclis’in iş güvencesi sınavı 


Fazıl Say, Mercan Dede ve Milliyet TIR’ı 


Döviz kredisi gelmezse ya maaş, ya faiz ödeyemeyiz 


Oyların rengini sel felaketi belirlemiş 


</TEXT>
</DOC>
