<DOC>
<DOCNO> 146597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sonspo04.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hentbol... Mahalle takımı, Süper Lig'e yükseldi... 
</HEADLINE>
<TEXT>

     Bayanlar Birinci Hentbol Ligi'nde Sivas Eğitimspor'u 27-17 yenen Trabzon İskenderpaşaspor, ligin bitimine 2 hafta kala, Süper Lig'e yükselme hakkı kazandı. 
     Trabzon'un İskenderpaşa mahallesinin takımı olan Trabzon İskenderpaşaspor, ligde 2. sırada yer alarak bir mahalle takımından beklenmedik bir başarı elde etti. 
     Antrenör Ali Rıza Ursavaş, A.A muhabirine yaptığı açıklamada, 3 milyar liralık kısıtlı bütçeleri ve Trabzonlu oyuncularla Süper Lig'e çıkmayı başardıklarını söyledi. 
     Ursavaş, yaşları 14 ile 24 arasında olan oyuncularla ligde mücadele ettiklerini belirterek, ''Sezona başlarken çok sıkıntılar çektik. Ancak çok çalışarak bu sıkıntıları aştık ve başarıya ulaştık'' dedi. 
     Süper Lig'e çıkma mutluluğunu yaşamalarının kolay olmadığını ifade eden Ursavaş, şöyle konuştu 
     ''Bir mahalle takımı olarak süper lige çıkıp, bir ilke imza attık. Üzerimize düşen görevi fazlasıyla yaptık. Bundan sonra daha fazla desteğe ihtiyacımız var. Gelecek sezon Süper Lig'de mücadele etmekte kolay olmayacak. Biran önce önlemlerimizi alarak Süper Lig'de de başarılı olmak istiyoruz.'' 
     





</TEXT>
</DOC>
