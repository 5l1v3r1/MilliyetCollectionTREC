<DOC>
<DOCNO> 108463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun16.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, yeni terör eylemleri konusunda uyardı... 
</HEADLINE>
<TEXT>

     11 Eylül terör eylemlerinin ardından tutuklanan şüphelileri sorgulamaya devam eden Amerikan Federal Soruşturma Bürosu FBI , elde edilen bilgiler ışığında, yeni terör eylemleri düzenlenebileceği uyarısında bulundu. 
     FBI, 18 bin eyalet ve yerel güvenlik birimine gönderdiği uyarı mektubunda, silah olarak kullanılabilecek uçaklara patlayıcı madde sokulmasına nasıl engel olunabileceğini gösteren metodlara yer verdi. 
     Sorguya çekilen tutuklulardan, sayıları 10 ila 20 arasında değişen Çeçen savaşçıların, uçak kaçırmak üzere Washington'da bulunduğuna dair bilgi elde edildiği belirtildi. 
     Tutuklular, El Kaide üyelerinin, eyleme hazır Çeçen savaşçıların durumunu görüştüklerini ve kaçırılması muhtemel uçaklara birinci sınıf bilet alınmasının kararlaştırıldığını söylediler. 
     Sorgulama sırasında ayrıca, teröristlerin, kahve içine karıştırılarak uçağa sokulabilecek sıvı patlayıcılardan faydalanmayı görüştükleri ortaya çıktı. 
     





</TEXT>
</DOC>
