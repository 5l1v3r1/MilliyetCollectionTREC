<DOC>
<DOCNO> 106731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun13.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, tek yanlı Irak harekatına karşı çıktı. 
</HEADLINE>
<TEXT>

     Avrupa Birliği AB Komisyonu Başkanı Romano Prodi, Irak'a karşı tek yanlı bir askeri harekata karşı çıktığını belirtti. 
     Portekiz radyosu TSF'ye demeç veren Prodi, Washington yönetiminin, müttefikleri ve BM Güvenlik Konseyi'nin de desteğini alması gerektiğini ifade etti. 
     Prodi, ''Terörizme karşı savaşmalıyız, ancak herkesin savaşa katılmaması halinde, savaş en iyi araç olmayacaktır'' dedi. 
     Irak konusunda AB içindeki ihtilaflardan duyduğu endişeyi dile getiren Prodi, İngiltere'nin ABD'ye destek verdiğine, Almanya ve Fransa'nın ''daha isteksiz'' olduklarına dikkat çekti. 
     Avrupalı yetkililer, ABD öncülüğündeki diplomatik baskının, Irak lideri Saddam Hüseyin'in BM silah denetçilerine izin vermesi yönündeki uluslararası talebe boyun eğmeye zorlayacağını düşünüyor. 
     





</TEXT>
</DOC>
