<DOC>
<DOCNO> 109455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yazar/altan.html </URL>
<DATE> 2002/09/25/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Sinematografik harika günler 
</HEADLINE>
<TEXT>

     Güncel olaylara, bir uçtan bir uca geniş bir kavis çizerek baktığınızda heyecandan unutuyorsunuz nefes almayı bile... 
     Örneğin Ankara - Çankırı semalarında yakıt naklederken arızalanan ABD tanker uçağı... 
     Uçakta tonlarca yakıt... Ve uçağın susan bir motoru... Alarma geçirilen Ankara, Eskişehir, Malatya, İncirlik, Konya üsleri... 
     Tanrı korusun, uçağın düşüp de patladığını bir düşünsenize... 
     Irak harekatı yaklaşırken, kimbilir daha ne bilemediğimiz risklerin oranı da, artmada... 
     
     Kırşehir’de öğrencilere, karşılıksız defter kalem dağıtılmaya kalkılmış... 
     Birden çocukların, defterlerle kalemleri hızlanan kapışması... Birbirini çiğnemeler, ezmeler... Neredeyse belalı bir yağmaya dönüşen defter kalem kapışmasıyla başa çıkamayacağını anlayan stokları koruma görevlilerinin kaçmaya başlamaları... 
     Ve çocukların peşlerine takılıp kovalaması korumaları... 
     Sinematografik harika sahneler bunlar. 
     
     Ya Meclis’i olağanüstü toplantıya çağıran 124 milletvekili .. 
     Hem de, önceki akşam resmi dairelerde çalışma saatinin bitmesine 2 dakika kala... 23 Eylül saat 17.58’de... 
     BMM Başkanı’nın, yeterli sayıda imzası bulunan olağanüstü toplantı çağrılarını, 7 gün içinde gerçekleştirmesi gerekiyor. 
     124 imzalı son çağrı dilekçesi de, 23 Eylül tarihli 30 Eylül’e kadar gerçekleştirilmek zorunda... 
     Ancak zaten 1 Ekim’de de, tatildeki Meclis yeniden çalışmalarına başlıyor. 
     Bakalım şimdi BMM Başkanı ne karar verecek 
     
     Olağanüstü çağrı sahiplerinin isteğine uyarak Meclis’i, 26 Eylül’de olağanüstü toplantıya mı çağıracak Yoksa, 1 Ekim’de zaten toplanacak olan Meclis’te, önce olağanüstü çağrının isteklerini mi gündeme koyacak 
     Bu isteklerin ilk maddesi de malum, "seçimlerin ertelenmesi"... 
     
     - Seçimler ertelenecek mi, ertelenmeyecek mi 
     - Yazı mı, tura mı 
     - Avrupa Birliği’ne üyelik sürecinde ıskartaya çıkmamak için Anayasa’nın da, Ceza Yasası’nın da, Seçim Yasası’nın da bazı maddelerinin değişmesi şart. Aralık ayında Türkiye ile müzakerelerin başlayıp başlamamasına da karar verecek olan AB "konusu", seçimlerden çok daha önemli... 
     - Hayır, bir kez seçim sath - ı mailine girilmiştir. Seçimler ertelenemez. 
     - Türkiye’nin bölünmez bütünlüğüyle laikliği, Avrupa Birliği üyeliğinden daha önemlidir. 
     Her an heyecanlı bir merak ve bekleyiş 
     - Bakalım şimdi ne olacak 
     
     Bir de Marmara’da yeniden araştırmalara başlamış olan Fransızların ünlü deprem gemisi var... 
     İstanbul’da da mutlaka, en az 7 şiddetinde bir deprem olacak... 
     Olacak da ne zaman olacak 
     
     Haydi biz de, biraz abartalım senaryoyu... 
     Havada arızalanan dolu bir tanker uçağının, yere çakılıp da patladığı sırada 7 şiddetinde bir deprem... 
     Sarsılarak yıkılan binlerce yapı ve göklere doğru yükselen alevler... 
     Sinematografik olarak görüntü müthiş... 
     Yok yok, enseyi karartmayın... Bu kadar belanın hepsi aynı gün yaşanmaz... 
     Bazen bir, bazen birkaç kuşaklık bir zamana bölünür... 
     20. yüzyılın ilk yarısına rastlayan ve toplam 100 milyon insanın ölmesine neden olan, iki ayrı Dünya Savaşı da iki değişik kuşağa bölünmedi mi 
     
     Ve bir de, bizim korkulu heyecanlı filme, gönlümüzün yaygınlaşmasını dilediği ışıklı, güneşli bir bölüm... 
     1500 m. koşusunda hem Avrupa, hem Dünya birincimiz Süreyya Ayhan var ya kendisi sabahların erken saatinde, Karaman’daki pistte koşarak antrenman yaparken 400 - 500 çocukla genç de, çevresinde kendisiyle birlikte koşuyormuş... 
     Evet, beklenmedik sürprizlerle dolu harika günler yaşanıyor nefesimizi tuta tuta, tadını çıkarmalıyız. 
     
     







İran’da kesilen parmaklar 


Sinematografik harika günler 


Komünistler 


İzgi’den destek 


Daha çok batmak yerine sandığın yolunu tutun 


400 ve 4 dönemeci 


Trafik terörüne kim dur diyecek 


Yaşasın büyüyoruz galiba 


Sadakat, aşk ve kişilik 


AB bunu da engel sayacak mı 


Sandık korkusuna bağlı demokrasi aşkı 


Sezen Aksu’yla Avrupa turu 


Görüşmek üzere... 


Gitmek, yine... 


Kıtırımız da yabancılara gitti 


</TEXT>
</DOC>
