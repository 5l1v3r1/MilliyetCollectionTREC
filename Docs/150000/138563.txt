<DOC>
<DOCNO> 138563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/soneko04.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO'nun Ankara temasları yarın başlıyor... 
</HEADLINE>
<TEXT>

     İstanbul Sanayi Odası İSO Yönetim Kurulu, yarın ve 25 Şubat 2003 Salı günü Ankara'da bir dizi temas gerçekleştirecek. 
     İSO'dan yapılan açıklamaya göre, temaslar kapsamında Cumhurbaşkanı Ahmet Necdet Sezer, İSO yönetimini kabul edecek. 
     Sanayi Odası Yönetim Kurulu, Başbakanlık ve bakanlıklara yapacağı ziyaretlerde, Başbakan Abdullah Gül, Devlet Bakanı Ali Babacan, Sanayi ve Ticaret Bakanı Ali Coşkun, Çalışma ve Sosyal Güvenlik Bakanı Murat Başesgioğlu, Maliye Bakanı Kemal Unakıtan ve Çevre Bakanı İmdat Sütlüoğlu ile ekonominin güncel konuları ve Türk sanayinin içinde bulunduğu duruma ilişkin görüş alışverişinde bulunacak. 
     İSO Yönetim Kurulu, AK Parti Genel Başkanı Recep Tayyin Erdoğan ve CHP Genel Başkanı Deniz Baykal ile de bir araya gelecek. 
     





</TEXT>
</DOC>
