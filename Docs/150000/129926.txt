<DOC>
<DOCNO> 129926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/spor/spo15.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Şenol’un isyanı      DİYARBAKIR’DA düşen uçağı son anda kaçıran kaleci Şenol, olaya farklı bir boyut getirdi. Şenol, "Kulübün sorunlarını halletmek üzere vali beyle görüşme yapacaktık. O uçakta olsaydık, bunun sorumlusu kim olacaktı" dedi. 
     
Kayıhan şokta      DİYARBAKIRSPOR Teknik Direktörü Ümit Kayıhan, kaleci Şenol’un Diyarbakır uçağını kaçırarak hayatlarını kurtardığını söyledi. Kayıhan, "Biz de o uçakta olacaktık. Şenol, hayatının kurtarışını yaptı. Moralimiz sıfır" diye konuştu. 
     
Emre’den söz      İNTER’DE harikalar yaratan Emre, bu sezon şampiyon olmaları durumunda evleneceğini müjdeledi. Corriere dello Sport gazetesine konuşan yıldız futbolcu, "Hasan Şaş gelirse, Arjantinliler ile birlikte 3’e 3 maç yaparız" dedi. 
     
Gürcistan’ı devirdik      6. Avrupa Erkekler Hentbol Şampiyonası eleme grubunda Türkiye, Gürcistan’ı 38-28 yendi. Ay - yıldızlı ekibimiz karşılaşmanın ilk yarısını da 18 - 13 önde kapadı. Bu arada, Diyarbakır’daki uçak kazası nedeniyle Milli Takım sporcuları maça kollarında siyah bantlarla çıktı. Karşılaşma öncesi ise ölenlerin anısına bir dakikalık saygı duruşu yapıldı. 
     
Youla’ya teşekkür      GENÇLERBİRLİĞİ’NDE Youla’nın para cezasının prim olarak dağıtılması esprilere neden oldu. Futbolcular üzerinde Youla ve dolar resminin olduğu tişörtler yaptırdı. Tecrübeli futbolcu ise şakaya kahkahalarla karşılık verdi. 
     
Elazığ şaşkın      ELAZIĞSPOR’UN imza için Türkiye’ye getirdiği Arnavut Yudi Radu’nun sağlık kontrolünde ayağında yırtık tespit edildi. Belçikalı Haeldermans’ın ise anlamsız bir şekilde sağlık kontrolüne yanaşmadığını açıklandı. 
     
Dakar’da kaza      DAKAR Rallisi’nde dün meydana gelen kaza sonucu rallinin eski şampiyonlarından Kenjiro Shinozuka ciddi şekilde yaralandı. Libya’da Ghat - Sabha arasında koşulan 727 kilometrelik 8. etaptabında ilk sırayı alan Japon Hiroshi Masuoka ile genel klasmanda zirvedeki Fransız Stephane Peterhansel arasındaki çekişme sürüyor. İtalyan Fabrizio Meoni’nin birinciliğe yükseldiği motosiklette, temsilcimiz Kemal Merkit etabı 23. sırada tamamlayarak, genel klasmanda 27.’liğe yükseldi. 
     
Çekiliş 21 Ocak’ta      YILIN Sporcusu anketimize kuponlarıyla katılan okurlarımız arasındaki hediye çekilişi 21 Ocak’ta yapılacak. 1 adet FİAT Palio araba, 3 Multitek ev telefonu, 3 VCD, 3 televizyon, 10 bavul seti ve 30 film seti için noter huzurunda yapılacak çekişilin sonuçları 22 Ocak’ta gazetemizde yer alacak. 
     
     Hazırlık maçları 
     Bursaspor - İzmirspor 2 - 2 
     G.Birliği - Scinnick 0 - 1 
     
     Hentbolda bugün 
     EHF Kupası 
     20.30 A.Sebastian - TMO 
     Kupa Galipleri Kupası 
     Esk. Porsuk Spor Salonu 
     17.00 Anadolu Üni.-Maccabi Holon 
     



 SPOR 






















</TEXT>
</DOC>
