<DOC>
<DOCNO> 127381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/siyaset/siy06.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ı kurtarıyorlar diğerleri’ ne olacak 
</HEADLINE>
<TEXT>

AKP’nin anayasada yaptığı değişiklik, Tayyip Erdoğan’ın yolunu açtı. Ancak, Erdoğan’dan sadece iki ay daha fazla ceza alan Erbakan, Bozlak ve Birdal değişikliğe takıldı 
     GÖKÇER TAHİNCİOĞLU Ankara 

     AKP’lilerin "3 bini aşkın kişinin yolunu açacak" savunmalarına rağmen, Cumhurbaşkanı Ahmet Necdet Sezer’in "kişiye özel" diyerek veto ettiği Anayasa’nın 76. maddesinde yapılan değişiklik, AKP lideri Tayyip Erdoğan’ın yolunu açarken, kendisinden sadece iki ay daha fazla hapse mahk m edilen Necmettin Erbakan, Murat Bozlak gibi isimlerin yolunu kesecek. 
     AKP, değişiklik paketinde Anayasa’nın 76. maddesinde yer alan "ideolojik ve anarşik suçlardan hapse mahk m olanlar affa uğramış olsalar bile milletvekili seçilemez" ifadesini "terör suçlarından mahk m olanlar..." şeklinde değiştirdi. AKP, maddede bunun dışında bir değişiklik yapmadı. Eleştirilere hedef olan "bir yıl veya daha fazla hapis cezasına mahk m olanlar milletvekili seçilemez" ifadesi, değiştirilen metinde korunmuş oldu. 
     Söz konusu ifade, Erdoğan gibi TCK’nın 312. maddesinden hüküm giyenlerin önünü kesti. TCK’nın 312. maddesi "bir yılla üç yıl arasında hapis cezası" öngörüyor. Bu ifade nedeniyle maddenin alt sınırı olan bir yıl hapse mahk m edilen birisi, h kimin, TCK’nın 59. maddesinde düzenlenen "indirim" hükümlerini uygulamaması durumunda seçilme hakkını kazanamayacak. Erdoğan gibi cezasına indirim hükümleri uygulananların cezası ise 10 aya iniyor ve siyaset yasakları kalkıyor. 
     3 Kasım’da Erdoğan’la birlikte milletvekilliği adaylıklarına onay verilmeyen Necmettin Erbakan, DEHAP’lı Murat Bozlak ve Akın Birdal da TCK’nın 312. maddesinden hükümlü durumda. Ancak Erdoğan’dan farklı olarak bu isimlerin cezası, indirim hükümleri uygulanmadığı için bir yıldan fazla. AKP’nin değişikliği, siyasi yasaklı bu isimleri bile siyasi yasaklı durumda bırakırken, sadece pankart astığı ya da slogan attığı için eylemleri "terör örgütüne yardım ve yataklık" kapsamında sayılan binlerce kişinin de siyaset yolunu kesmiş oldu. 
     
Açım, yardım edin’ Recep Tayyip Erdoğan, dün cuma namazını Mehmet Zait Kotku Camii’nde kıldı. Erdoğan’ı, cami çıkışında durduran Ali Acı isimli vatandaş "İşsizim, açım. Bana iş bulun" dedi. 




 SİYASET 













</TEXT>
</DOC>
