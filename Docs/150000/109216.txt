<DOC>
<DOCNO> 109216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/guncel/gun01.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
12 bin doları gözden çıkarın 
</HEADLINE>
<TEXT>

Amerika’daki devlet üniversitelerinin bir yıllık ücreti 6 bin, özellerin ise 12 bin dolar... Konaklama, yemek gibi giderler ise en az 6 bin dolara mal oluyor. İşte tüm yönleriyle Amerika’da üniversite eğitimi 
     Üniversite Şansınız Bitti mi - 2 
Sibel Kahraman 

     Macera dolu Amerika’, yabancı öğrencilere geniş olanaklar sunuyor... Ülkede 4 bine yakın üniversite ve kolejde 500 bine yakın yabancı öğrenci öğrenim görüyor. Dil, sertifika ve üniversite eğitimi yapan Türk öğrenci sayısı ise 40 binin üzerinde. Amerika’da yüksek öğrenim konusundaki sorularımızı Global Vizyon Yurtdışı Eğitim Danışmanlık Genel Koordinatörü Deniz Akar cevapladı 
     
Amerika’da üniversite eğitiminin maliyeti nedir 
     Devlet üniversitelerinde yıllık ücret 6 bin dolar civarında. Özel üniversiteler ise 12 bin dolardan başlıyor. Yıllık konaklama, yemek ve diğer giderler ise 6 ile 10 bin dolar arasında değişiyor. 
     
Bu ülkede öğrenim görmek isteyenler nereden bilgi alabilirler 
     İnternette Fullbright Eğitim Bürosu’nun sitesi www.fullbright.org.tr’ adresi mutlaka ziyaret edilmeli. Ayrıca yurtdışı eğitim danışmanlarından veya globalvizyon.com amerika, upsot.com, studyusa.com’ adresli internet sitelerinden bilgi alınabilir. 
     
Başvuru için belli bir tarih var mı 
     Yılın her ayı yapılabilir. Çünkü üniversitelere ağustos, ocak ve hatta mayıs aylarında başlamak mümkün. Ancak, en iyi üniversitelere başvuruları en az bir yıl öncesinden yapmak gerekir. 
     
     Bu hazırlıklar şart... 
Kabul için neler gerekiyor 
     Lise diploması veya bir yıllık hazırlık kursunu tamamlamış olmak, İngilizce dil düzeyini bir yeterlilik sınav sonucuyla kanıtlamak IELTS 6.5 TOEFL 173-213 CBT 500-550 Paper Based , Cambridge Advanced veya Proficency sınavlarından birinden geçer not almak. Öğretmenlerden alınmış iki referans. Kendisini ve eğitim amaçlarını açıklayan bir "Essay". Lise derslerinin not dökümü Transkript . 
     
Bu şartları taşımıyorsak 
     Şartları yerine getirebilmek için dil veya üniversiteye hazırlık kurslarına katılmalı. Dil hazırlık veya üniversiteye hazırlık kursları genelde 3, 6 veya 9 ay sürüyor. 
     
Hangi kursları tavsiye edersiniz 
     Uzun dönem dil kursu takip etmek isteyenler ve arkasından üniversite ya da master eğitimi yapmak isteyenler için en uygun okullar, üniversite ya da kolejler. Kısa dönem dil kursları ya da sadece dil kursu görmek isteyenler bağımsız dil okullarını tercih edebilirler. 
     
     En gözde branşlar... 
Dil okullarının maliyeti nedir 
     Programın kapsamına, okulun yerine göre farklılık gösterir. Örneğin, Intrax Language Centers, bütçesi dar öğrenci ve yetişkinlere tavsiye edilebilir. Aylık kurs ve konaklama ücreti bin dolar. Zoni Language Centre - Manhattan’ın haftalık ders programı 20 ve 30 saat. Özellikle New York’un tam merkezinde uygun ücretlerle kurs görmek ve kenti keşfetmek isteyenlere tavsiye ederiz. 3 aylık kurs ücreti 1500 dolar. Seattle Central Community College yıllık dil kursu ücreti 6 bin dolar. 
     
ABD şirketlerinde staj imkanı var mı 
     İyi derecede dil bilen öğrenci en az 2 ay süre ile bir Amerikan şirketinde maaşlı veya maaşsız staj yapabilir. 
     
Üniversite eğitimi kaç yıl sürüyor 
     Genelde 4 yıl. 
     
Bu ülkeye en fazla hangi alanlarda öğrenim görmek için gidiliyor 
     Amerika’da öğrenciler en çok işletme, bilgisayar, mühendislik, genetik bilimleri ve iletişim alanlarında üniversite ve yüksek lisans eğitimini tercih ediyorlar. 
     

</TEXT>
</DOC>
