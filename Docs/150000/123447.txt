<DOC>
<DOCNO> 123447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/siyaset/siy00.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

DYP’de genel başkan adayı olan eski Bursa Milletvekili İlhan Kesici, 3 Kasım sonrasını anlattı 
AKP sorunları kolay sanıyor      Derya Sazak 

Kesici, "Tayyip Bey, Belçika’yı görmeden, Kıbrıs’ta Belçika modelinden söz etti. Hariciyeyle askeriyeyle hiç çalışmadan, dosyalara h kim olmadan beyanda bulunması hafifliktir" dedi 
     Ekonomide köklü bir değişiklik bekliyor musunuz IMF olmadan ağır dış ve iç borç yükü çevrilebilir mi Her şey gerçek olduğundan daha iyi görünüyor... 
     Ben, ekonomiyle ilgilenen insanların, Türkiye’de yaşanan ekonomik olayların şiddetini hafife aldığına inanıyorum. Hep söylüyorum Aman hafife almayın.’ Kim bunu yaparsa eli yanar Kıştan sonra kara kış gelir. Her zaman bahar gelmez. Derviş göreve başlarken durumu hafife aldı. Şimdi yeni hükümeti de benzer psikolojide görüyorum. Eleştirmek için erken, 6 ay izlemek lazım. Dış ilişkiler, Irak, Kıbrıs ve AB üyelik süreci, ekonomiyle ilgili sorunlar sanki kolaymış, öncekiler yapamamışlar gibi bir hava veriyorlar. Bu çok yanlış. AKP yönetimine şöyle seslenmek istiyorum Aman kolay zannetmesinler. Rehavete kapılmasınlar.’ 
     
     AKP’ye ABD desteği 
Irak politikasında çok mu ABD’ye angaje oldular 
     Ortadoğu’da Baas rejimleri yıkılacak. Saddam gidecek. Türkiye’nin bu hadiselere Kuzey Irak diye bakmak yerine bir bütün olarak görmesi ve ona göre pozisyon alması lazım. 
     Benim AKP yöneticilerinde gördüğüm çok kolay demeç vermeye başladılar. Mesela Tayyip Bey, muhtemelen Belçika’yı ömründe hiç görmeden, Kıbrıs için Belçika modelinden söz etti. Hariciyeyle, askeriyeyle hiç çalışmadan, dosyalara h kim olmadan beyanda bulunması hafifliktir. Bunun benzerini Tansu Hanım 1993’te başbakan olduğu gün yapmıştı, Güneydoğu meselesinde Bask modelini çözüm olarak açıklamıştı. Çok dikkat etmeliler. 
     
11 Eylül ertesi bu coğrafyada rol modeli’ olarak ılımlı İslamın önü mü açılıyor AKP’nin yükselişinde ABD desteği görüyor musunuz 
     ABD’nin bölgesel politikalarını AKP ile irtibatlandırmayı iç siyaset anlamında doğru bulmuyorum. AKP’nin yükselişinde şu etkili oldu Siyasetçi sınıfın normalin çok üstünde zenginleşmesi ve zenginleşmiş görülmesi, hem iktidarı, hem muhalefeti halkın gözünden düşürdü. DYP bundan korunamadı. Doğru Yol’u ötekilerden ayıracak bunlar daha düzgündür’ dedirtecek bir şey görünmedi. Yüce Divan aklamaları zihinlerde ciddi bir soru işareti olarak devam ediyor. 
     
DYP son anda kampanyaya Mehmet Ali Bayar faktörünü katmasına karşın baraja takıldı. Sorun, tabandaki sosyolojik kayma... Merkez sağ liderler asıl bu değişimi, AKP’nin yükselişindeki rüzgarı yakalayamadılar. Geleneği olan partiler Anadolu’da neden çöktüler 
     AKP’nin İstanbul’da aldığı oy yüzde 36. Karadeniz bandında, Tayyip Bey’in Rizeli olduğunu düşünürsek yüzde 42. Büyük Orta Anadolu’da, Erzurum’dan Kütahya’ya, Çorum, Amasya, Tokat’tan Konya, Kayseri’ye uzanan 30 ilin ortalaması yüzde 50. Buralar, fakirlik, fukaralığın en yüksek olduğu yerler. Aile değerleri itibariyle de muhafazakardır. Din faktörü, milli ve manevi değerler ağır basar. Merkez sağ liderliğinin aynı zamanda Anadolulukla özdeşleşir olması lazımdır. Geleneksel olarak merkez sağ liderler, Aydın Menderes, çiftçilikten geliyor, Süleyman Demirel, İslamköy’den... Turgut Özal, Malatya’dan çıkmış. Az imkanlı orta sınıfın da altında dar gelirli ailelerden gelmişler. 
     
     Çiller, DYP’ye lüks geldi 
Kasımpaşalı Tayyip Erdoğan halka daha mı yakın geldi 
     Öyle denebilir. Daha cazip geldi. ANAP lideri Mesut Yılmaz kentsoylu, Tansu Hanım yalıda oturuyor. İstanbul’un en varlıklı kesiminden geliyor. Ne kadar particilik yaparsanız yapın, toplumun bu kadar üstünde bir hayat tarzı içerisinde politik liderler yaşayamazlar. Lüks bir yaşam tarzıyla sağ parti genel başkanlığı yürümüyor. 
     
Çiller, DYP’ye lüks geldi... 
     Öyle. Lüks düştü. 
     
AKP, yerel seçimleri de alırsa merkez sağ partileri yok olma’ süreci mi bekliyor. DYP ve ANAP nasıl ayakta kalacak 
     Eğer öteki partiler kendilerini yenileyemez, gençleştiremez, değişemezse onları bekleyen istikbal, yok olmadır. DSP’de görüldü ki, oylar düşmeye başladığı zaman, birkaç puan gerilemiyor, yüzde 22’lik parti 1.5’a düşebiliyor. DYP için konuşalım. Kongre ertesi değişmez ve merkez sağın bütününü kucaklayamazsa istikbali olamaz. 
     
Üniversiteli iktisatçı bütünü kucaklayamazDYP yüzde 9.7 oyla barajın altında kalınca Çiller dönemi’nin sonu geldi. DYP, 14 Aralık kongresinde yeni genel başkanını seçecek. Siz de adaysınız. Merkez sağ niye çöktü 
     3 Kasım’da toplum eskiyle olan sözleşmesini feshetti. Ben bunu ekonomiye bağlıyorum. Türkiye’de milli gelir iki yılda yüzde 16 daraldı. 50 milyar dolar uçtu gitti. Bu sekiz Bulgaristan eder. Dünyanın her yerinde milli gelirin yüzde 16 daralmasıyla toplum düzeni altüst olur. Adına sistem dersek sistemi, düzen dersek düzeni değiştirir. Zorlanırsa, rejimi değiştirdiği yerler vardır. Latin Amerika’da görüldüğü gibi... 
     
Muhalefetteki DYP’nin de baraj altında kalması nasıl oldu 
     Hükümeti oluşturan partilerin oy kaybı yüzde 38’dir. Bu oylardan bir kısmı neden DYP’ye gitmedi Onu da ekonomiyle ilişkilendirirsek, 1994 krizi akla geliyor. 2001 krizine göre akla gelme şiddeti daha düşük olduğu için oy kaybı yüzde 2.5 oldu. DYP de barajın altında kaldı. 
     
1994 krizinde Çiller nerede hata yaptı 
     Üniversiteden gelen iktisatçılar ekonominin bütününü kucaklayıcı yaklaşım sergileyemezler. Reel ekonomiye bakmazlar. Ben, 2001 ve 1994 krizinin nedenlerini aynı görüyorum. 
     
Çiller gelince DPT’den ayrıldınız. 
     "Çalışmam" dedim. Hem planlamayı hem devlet memurluğunu bıraktım. 1993 Kasım kongresinde aday olmak istiyordum. Genel İdare Kurulu almadı. Üye yapmadılar. 
     
Siz Çiller’le niye ters düştünüz 
     Ekonomi yönetimine farklı bakıyorduk. Ayrıca Türk siyasetinin bir garabetine de itiraz ettim. 1993’te Demirel Köşk’e çıkınca DYP, bir genel başkan değil, aynı zamanda başbakan seçti. 1991’de ANAP, Mesut Bey’i başbakan yaptı. Başbakanı, delege değil halk seçmelidir. 
     
Baykal örneği bir daha yaşanmazSiz kazanırsanız ne yapacaksınız DYP ve ANAP’ın birleşmesi mümkün mü 
     Ben adaylığımı açıklarken şunu söyledim Seçim DYP’nindir. DYP, "Tansu Hanım bırakıyor, onun yerine bir genel başkan seçeceğiz" diyorsa o zaman ben bu işe hiç ilgi duymuyorum. Yok eğer DYP kongresinden "bir merkez sağ liderliği, Türkiye liderliği çıkarmak istiyorsa o bizim işimiz, ben buna varım" dedim. DYP kongresini, DP, AP damarından gelen bir büyük merkez sağ hareketin liderliğinin seçileceği kongre olarak görüyorum. 
     
Tansu Çiller, genel başkanlığı sürdürmek isteyip, kongrede son dakika sürprizi yapar mı DYP’de Çiller dönemi kapanıyor mu Baykal örneği var, CHP de 1999 seçimlerinde Meclis dışında kalınca genel başkanını değiştirmişti. Deniz Bey, CHP’yi yeniden parlamentoya taşıdı. 
     Ben hiç öyle bir ihtimal görmüyorum. Tansu Çiller, Mesut Yılmaz dönemi kapanıyor. Bunu kapatan biz değiliz. Halk tasfiye etti. Çiller, herhangi birimizin rakibi değil, kongreye katılmıyor. Deniz Baykal örneği bir daha Türkiye’de yaşanmaz. 
     
     Emanetçi değilim 
Siz Çiller’le görüştünüz mü Kulislerde Tansu Hanım’ın sizi emanetçi’ gördüğü şeklinde spekülasyon yapılıyor. 
     Görüşmedim ve görüşmeyi doğru bulmuyorum. Normal şartlarda görüşülebilir. Bizim toplumumuz spekülasyona çok meraklı. Emanetçilik İlhan Kesici’ye yakışmaz. 
     
AKP ile nasıl yarışacaksınız AKP, inanç özgürlüğü, türban gibi konularda radikal adımlar atacak. Anadolu’daki tabanı merkez sağ nasıl eski adresine çekebilecek 
     24.5 milyon oy temsil edilmiyor. DYP olarak bizim merkez sağda bu temsili ortaya çıkarmamız lazım. İslamla demokrasinin, ülke iyi idare edildiği zamanlarda hiçbir problemi yoktu. Devletle ilgili herhangi meselesi yoktu muhafazakar kesimin. Din, devlet, toplum, bunlar birbirinin rakibi değildi. 
     
     Türban çözülmeli 
Türbana nasıl yaklaşıyorsunuz 
     Türban meselesinde, üniversite yönetimleriyle, okumak isteyen kız öğrencilerin kusuru yoktur. Kusur bu iki kesimi karşı karşı getirenlerdedir. Yani siyasi yapıdadır. Bu meseleyi siyasiler çözmelidir. Benim kanaatim hukuki düzenlemesi yapılmak kaydıyla türban üniversitede serbest bırakılmalıdır. Görülecektir ki, kıyamet kopmaz ’ Türbanla üniversiteye gitmek isteyen kızlarımızın, ileride kamusal alanda temsil edilme iddiasında oldukları kanısında değilim. Kendi özel kıyafetiyle okula gitmek istiyorlar. 
     
Şimdi moda Kasımpaşalılık’. Her parti kendi Tayyip’ini mi çıkarmak’ istiyor Ağar var, siz varsınız. Vatandaş sizleri kendisine daha mı yakın görüyor 
     Buna yerlilik unsuru diyebiliriz. Sizden biriyim demekle olmaz, yaşamınızla inandırıcı olacaksınız. O da yetmez, Bizden biri ama bizi yukarıya çekebilecek mi Simitçinin hayat tarzında değişiklik yaratacak mı ’ Devletin işi asıl güçsüzünü yukarıya çekebilmektir. Bizde parti sözü fırkadan gelir. Fırkanın kökü de Osmanlıcada farktır. Türkiye’nin yeni siyaset anlayışında da vurgu, farklılığı değil benzerliği aramak olmalıdır. Benzerleri bir araya getirecek altyapıyı hazırlamak lazım. Merkez sağda büyük birleşme öyle olur. Fırkacılıktan partiye geçmek lazım. 
     



 SİYASET 












</TEXT>
</DOC>
