<DOC>
<DOCNO> 108699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sonspo03.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe savunması endişelendiriyor... 
</HEADLINE>
<TEXT>

     UEFA Kupası 1. tur ilk maçında İsveç'in AIK Solna takımıyla deplasmanda oynadığı maçta 3-3 berabere kalan Fenerbahçe'nin savunması endişe veriyor. 
     İsveç ekibi karşısında ilk yarıyı 3-1 önde kapatan sarı-lacivertli takım, ikinci yarıda yediği gollerle beraberliğe razı olurken, savunma hataları ön plana çıktı. 
     Sezon başından bu yana oynadığı toplam 8 resmi maçta kalesinde 13 gol gören Fenerbahçe, Birinci Süper Lig'de oynadığı 5 maçta 7, Avrupa kupalarında da 3 maçta 6 gol yedi. 
     
     SON 5 MAÇIN ORTALAMASI 2.4 GOL 
     Son 5 resmi maçında ise ortalama 2.4 gol yiyen sarı-lacivertliler, her maç kalesinde en az 2 gol gördü. 
     Avrupa Şampiyonlar Ligi 3. ön eleme turu rövanş maçında rakibine 2-0 yenilen Fenerbahçe, bu maçın ardından oynadığı Denizlispor ve Malatyaspor maçlarında 2'şer, Gaziantepspor ve AIK Solna maçlarında da 3'er gol yedi. 
     
     İKİNCİ YARILARDA AÇIK VERİYOR 
     Sarı-lacivertli takımın savunmasının, özellikle maçların ikinci yarılarında oyundan düşmesi dikkat çekiyor. 
     AIK Solna karşısında ilk yarıyı 3-1 önde kapatan Fenerbahçe, ikinci yarıda 67 ve 75. dakikalarda yediği 2 golle sahadan 3-3 beraberlikle ayrıldı. 
     Birinci Süper Ligin 4. haftasında Denizlispor ile kendi sahasında oynadığı maçta, son 5 dakikaya 3-0 önde giren sarı-lacivertliler, 85 ve 87. dakikalarda yediği gollerle, taraftarlarını korkutmuştu. 
     
     MAÇLAR VE GOLLER 
     Fenerbahçe'nin bu sezon oynadığı 8 resmi maçta aldığı skorlar şöyle 
Trabzonspor-Fenerbahçe.. 0 - 0 
Feyenoord-Fenerbahçe.... 1 - 0 
Fenerbahçe-Ankaragücü... 1 - 0 
Fenerbahçe-Feyenoord.... 0 - 2 
Fenerbahçe-Denizlispor.. 3 - 2 
Gaziantepspor-Fenerbahçe 3 - 3 
Malatyaspor-Fenerbahçe.. 2 - 0 
AIK Solna-Fenerbahçe.... 3 - 3 
     





</TEXT>
</DOC>
