<DOC>
<DOCNO> 113670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sondun22.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak Kürtleri bağımsızlık hayaliyle yaşıyor 
</HEADLINE>
<TEXT>

     Kuzey Irak Kürtleri, başta Türkiye olmak üzere komşu ülkelerin itirazlarına rağmen bağımsızlık hülyasıyla yaşıyorlar. 
     Selahaddin kasabasında AFP muhabirine demeç veren Irak Kürdistan Demokratik Partisi IKDP yetkilisi Cevher Namık Salim, "Bağımsız devlet isteme hakkımız var. Halkımız sosyal, siyasal ve kültürel kurumlara ve ortak özelliklere sahip olduğuna göre, bağımsız devlet isteme hakkına da sahiptir" dedi. 
     Salim, "Bugünkü koşullara baktığımızda hedeflerimizin gerçekçi olması gerektiğini görüyoruz. Irak ulusu çerçevesinde mümkün olan bütün avantajları elde etmeliyiz. Umutlarımız ve beklentilerimiz, şimdilik federal Irak çerçevesiyle sınırlı" diye konuştu. 
     Türkiye, Kuzey Irak'ta Kürt devleti kurulmasını savaş nedeni sayacağını açıklamıştı. İran ve Suriye de, Kürt devleti fikrine soğuk bakıyor. 
     





</TEXT>
</DOC>
