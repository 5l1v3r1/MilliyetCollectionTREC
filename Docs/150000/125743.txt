<DOC>
<DOCNO> 125743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/ekonomi/eko06.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme tahminlerin altında olacak’ 
</HEADLINE>
<TEXT>

TOBB Başkanı Hisarcıklıoğlu, IMF heyetine 2003 büyüme oranının, umulandan daha az olacağını söyledi 
     TOBB Başkanı Rifat Hisarcıklıoğlu, IMF heyeti ile görüşmesinden sonra yaptığı açıklamada, IMF yetkililerine "büyüme rakamlarının genellikle stoklara yönelik olduğunu ifade ettiklerini ve stokların azalmasıyla beraber büyümenin umulandan daha az olacağını ilettiklerini" söyledi. Hisarcıklıoğlu, bütçenin umulandan daha fazla açık verdiğini ve faiz dışı bütçe fazlasının yılsonu itibariyle hedeflenenden 2 katrilyon az olduğunu söylediklerini de bildirdi. Tarıma desteğin yeterli olmadığını, üst kurullar konusunda da bu kurullardaki hiyerarşi bozukluğunun düzeltilmesi gerektiğini anlattıklarını ifade eden Hisarcıklıoğlu, firmalarda sıkıntılar yaşandığını söylediklerini belirtti. 
     



 EKONOMİ 

















</TEXT>
</DOC>
