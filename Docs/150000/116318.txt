<DOC>
<DOCNO> 116318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/asik.html </URL>
<DATE> 2002/11/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kıyı kitabı... 
</HEADLINE>
<TEXT>

     Sütun komşum Ece Temelkuran şiir kitabını göndermiş. İçinde binlerce resim, binlerce hayal, binlerce hayat... Ve iç yakan seslenişler 
     Bu meydandaki seslerin hiçbiri, 
     Zamana kalmayacak 
     Her şey gerçekleştiği zamanın içine düşüp 
     Bir kumulun bir iskeleti yutuşu gibi 
     Sesler, kendi zamanlarınca yutulacak 
     Senden, bu gidişinden, gelişinden, beceremeyip çekilişinden, karar vermeyişinden, dalıp gidişinden, kahrolup parçalanmandan, dönüp yine birleşmenden, kuru bir hik ye ile bir tutam saç kalacak. 
     Eskitilmiş hik yen anlatılırsa, bir ağızdan bir nefes çıkacak. O hik yenin nefesi de azala eksile bir sonraki gezegene ulaşacak. Senden geri kalan nefesi, bu gezegen olmasa bile, bir sonraki soluyacak. 
     Bir cümlen, bir ikindi vakti çayla kurabiye yiyen bir çocuğun aklında - kim bilir, belki yanlış kalacak. Adın, o yanlış cümleyle anılacak. Kim bilir, belki o cümle, seninkinden daha güzel olacak. Seni, şimdi hayal edemeyeceğin kızıl saçlı bir çocuk anlayacak. 
     Büsbütün yanan bir daha yanmaz, unutma 
     Hep bir daha tutuşacak kadar yanmalı kişi 
     Dur şimdi sen, yeter 
     Dur bu kıyıda 
     Kim bilir, belki bir gün, yeniden çıkarsın 
     Şimdi bilemeyeceğin bir yolculuğa 
     
     Siyasetçi bir cambazdır... 
     Dengesini söylediklerinin tersini yaparak bulur... 
Maurice Barres 

Yeniden Samsun’da      Turgut Özakman "19 Mayıs 1999 Atatürk Yeniden Samsun’da" adlı kitabında "Atatürk yeniden Samsun’a ayak bassaydı neler olurdu " sorusuna yanıt arıyor. O arada tarihten utanç sahnelerine yer veriyor kitabında... 
     Yıl 1919... Atatürk’ün Samsun’a ayak basışından birkaç ay öncesi... Sadrazam Damat Ferit Paşa, Mr. Hohler’e diyor ki 
     "Bütün umudumuz Allah’ta ve İngiltere’de..." 
     Damat Ferit yerine bugünün siyasetçilerini, İngiltere’nin yerine Amerika’yı koyalım... Ve soralım Bugün 1923’ün ilerisinde miyiz, gerisinde mi 
     
     Çok şapka lazım... 
     Bir siyasetçinin üç şapkası olmalı... 
     Biri ringe atmak için... 
     İkincisi altında konuşmak için.. Üçüncüsü seçildiği takdirde içinden tavşan çıkartmak için... 
Carl Sandberg 

Eskişehir’e selam...      Eskişehir’in tarihi dokusunu taşıyan ama son yıllarda harabe haline gelen Odunpazarı evleri, Anadolu Üniversitesi tarafından restore edildi. Birleştirilerek 18 odalı misafirhane haline getirilen evlerde üniversiteye davetli yabancı konuklar ağırlanacak. 
     Eski evler deyince... Kastamonu Valisi Hanefi Yeter’in eski evleri onarmakta diğer illeri geride bıraktığını burada zikredelim. Vali Yeter, Kastamonu’nun tarihi kimliği ortaya çıktıkça gelen turist sayısının da arttığını söylüyor. Diğer vali ve belediye başkanlarının bilgisine... 
     
Seçimlerde IMF      Profesör Oktay Yenal seçime girecek partilerin ekonomik programlarını incelerken bu işin ne kadar yalap şap yapıldığını da örneklerle ortaya koyuyor. Örneğin malumunuz kimi partiler IMF programını uygulayacaklarını bildiriyor... Kimileri IMF programına şiddetle karşı... 
     Profesör Oktay Yenal diyor ki 
     - İktidara gelirlerse IMF programlarına tam sadık kalacaklarını söyleyenler de, IMF programlarını düzelteceklerini ilan edenler de konuştuklarının farkında değiller, çünkü bunlar IMF programlarını niyet mektuplarını okumamışlar. Okusalardı Niyet Mektupları’nda makro dengeler hakkında kısa süreli koşullardan başka ortada gelecek yıla dair bir program olmadığını görürlerdi. Faiz dışı bütçe fazlası oranı saptamaktan başka ortada program yok ki "harfiyen uygulansın" ya da "değiştirilsin". Partiler neyi aynen uygulayacaklarını, neyi değiştireceklerini bilmiyor. 
     - Peki IMF ne yapacağını biliyor mu 
     - Doğrusu IMF’nin de, ülkenin bu günkü stagflasyon durumunda, çok kısa süreli kaygılar dışında, ne tavsiye edeceğini bildiği kuşkulu... 
     Sayın Oktay Yenal özetle, ekonomide umudunu IMF’ye bağlamış partilere bu kadar umutlu olmamaları gerektiği mesajını gönderiyor... 
     
     Düşünme olmaksızın öğrenme emek kaybıdır 
     öğrenme olmaksızın düşünme ise tehlikelidir. 
Konfüçyüs 

"NIKE" olmasa...      Okurumuz Özgür Meşhur dikkat çekiyor... Ses sanatçısı Kenan Doğulu, "Dağ Başını Duman Almış" adlı marşı 29 Ekim Cumhuriyet Bayramı için yeniden yorumlamış ve bir de klip çekmiş, güzel de olmuş. Ne var ki klibin sonunda sponsor olarak bir Amerikan spor malzemeleri üreticisi olan NIKE’ın ismi yazılı... Ve ekranda tam bu NIKE yazısı görünürken Mustafa Kemal Atatürk’ün kendi sesinden "Ne mutlu Türküm diyene" sözü duyulmakta. Okuyucumuz bir gariplik görmüş durumda. 
     
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
