<DOC>
<DOCNO> 142413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/tamer.html </URL>
<DATE> 2003/03/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 8 
</HEADLINE>
<TEXT>

     "Neden bu soru bu denli ilgi çekti " 
     Sanırım İslami görüşten bir parti, ezici çoğunlukla iktidara geldiği için. Yani AKP ile birlikte yaşamaya alışma mecburiyetinden. 
     Özellikle laik kesimden pek çok kişinin, -daha önce de bu konuya kafa yoran istisnalar hariç- belki de ilk kez "Türkiye, Müslüman kimliğiyle nasıl kalkınabilir " sorusu üzerine kafa yormaya başladığını gözlüyorum. Sinemada, markette, davette, yolda, gazetede rastladığım insanlar yanıma yaklaşıp, bu konuyla ilgili görüşünü belirtme ihtiyacını duyuyorlar. Besbelli ki bu konu, tam da bu sırada insanların kafasını meşgul ediyor. Zamanlama denk düştü. 
     Eczacıbaşı Topluluğu Yönetim Kurulu Başkanı Bülent Eczacıbaşı, iş için gittiği Boston’dan e - postama, geçen hafta aşağıdaki mesajı atmış 
     "Ortaya attığın soru etrafında belirtilen görüşleri ben de ilgiyle izliyorum. Yazıları okurken Prof. Bernard Lewis’le bir anım aklıma geldi. Birkaç yıl önce kendisi ile bir akşam yemeği sohbetinde, benzeri bir soruyu ben ona sormuştum. Aslında son kitabı What Went Wrong’ da, temelde tam bu soruyla ilgili, ama kitaptaki yanıtlar bence çok açık değil. Birçok okur gibi ben de o kitapta aradığımı bulamadım. Oysa o akşam Prof. Lewis’in bana yanıtı son derece netti Bence asıl neden, İslam toplumlarında kadının yeri ile ilgilidir’ dedi. İslam toplumlarında kadın eğitim, meslek edinme, toplumsal yaşama her alanda katılma gibi haklar ve özgürlükleri olmayan ikinci sınıf bir vatandaş yerine konuyor. Gelecek kuşakların yetiştirilmesi ise bu ikinci sınıf vatandaşların elinde... O zaman sonuç bu oluyor.’ 
     Bu fikir Rüştü Bozkurt’un görüşleri arasında yer aldığı için daha önce sana yazmadım. Ama sonradan Prof. Lewis çok önemli bir İslam tarihçisi olduğu için, dosyanda bulunsun diye yazmaya karar verdim." 
     Kişi başına milli gelir tablolarından yola çıkarak ortaya attığım bu soruyla ilgili olarak, gazete yazılarında da değerli görüşler belirtildi. 
     Ömer Lütfi Mete Sabah , Mehmet Barlas Akşam , Alev Alatlı Zaman , Bülent Korucu Zaman , Gila Benmayor Hürriyet , Mustafa Özel Yeni Şafak , Türker Alkan Radikal , 
     Bu arada 150 - 200 yıldır tartışılan bir konuyu gündeme getirdiğim için beni eleştiren meslektaşlarım da oldu Ahmet Hakan Sabah , Emre Aköz Sabah , Ahmet Tezcan Tercüman . Cumhuriyet medya sayfası da bu durumu okurlarına yansıttı. 
     
Terzioğlu Osmanlı halinden memnundu’      Sabancı Üniversitesi Rektörü Prof. Dr. Tosun Terzioğlu "16. yüzyıl sonu ve 17. yüzyılda Batı’da bir kırılma oldu. Yeni ticaret yolları ve ABD’nin keşfiyle bir nevi kapitalizm öncesi hayata geçiş hızlandı. İngiltere ve Hollanda gibi ticaret imparatorlukları doğdu. 
     Osmanlı İmparatorluğu ise o dönemde hayatından memnundu. Kurumları yerleşmişti. Bir takım aksaklıklar görülüyordu, ama bu aksaklıkları da en parlak olunduğu Kanuni dönemiyle karşılaştırmalar yaparak düzeltmeye, kendi geçmişinden dersler çıkartmaya çalışıyordu. 
     Dolayısıyla Osmanlı, Batı’da olan değişiklikleri yakından takip etme gereğini duymadı. Ve özellikle 18. yüzyılda artık bir nevi sanayi devrimine doğru ilerleme başlayıp, ticarete ve üretime dayalı imparatorluklar güçlendiklerinde, Osmanlı değişimi sağlayamadı. Çok çaba göstermesine rağmen başaramadı. 
     Bu durum zannediyorum bugün de geçerli. H l , geçmişe bakarak ve geçmişin ilişkilerini, yanlışlarını düşünerek gelecek için planlar yapıldığını görüyoruz. Oysa vizyon yaratmak, ancak ileriye bakmak, ileriyi öngörmekle mümkün olabilir." 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
