<DOC>
<DOCNO> 114037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/cemal.html </URL>
<DATE> 2002/10/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Futbolun yükselen çıtası ve Türk olmak 
</HEADLINE>
<TEXT>

     Türk olmak zor Ya da kolay değil. Haluk Şahin’in bir kitabının adıydı galiba. Şimdi nereden geldi aklına Bir pazar yazısı olabilir diye mi .. 
     Bilmem, belki öyledir. 
     Her hafta keyifle okuduğum Radikal Futbol’un son sayısında Mehmet Demirkol’un bir yazısı vardı. Belki de bu güzel yazının girişi çağrıştırdı bende, "Türk olmak zor" deyişini. 
     Şu satırlar 
     "Türk Milli Takımı’nın dünya üçüncülüğü unvanı, ay - yıldızlıların peşinden gittiğimiz her yerde ya da bizle oynamaya gelen takımların gazetecileri arasına karıştığımızda, alışık olmadığımız bir havaya sokuyor bizi. Dünya Kupası’nda yarı final oynamış, şampiyon Brezilya’yı en çok zorlamış ülkenin gazetecilerine bakış da farklı artık. Sanki biz oynamışız gibi o maçları. Artık herkes biraz aşağıdan bakıyor bize. İngilizler bile biraz burunlarını indirmişler gibi. Ve işin kötüsü buna alışmaya başladık. Buralardan düşmek korkutucu bir yıkım olur." 
     Çok iyi anlıyorum Mehmet’in duygularını. 
     Başarıya olan özlem bunun adı. 
     Türk olmak belki bunun için kolay değil. 
     Ben de 2000 yılı Mayıs ayındaki Kopenhag finali sonrasında Galatasaray, İngiltere’nin devlerinden Arsenal’i yenip Avrupa şampiyonu olduğu zaman hissetmeye başlamıştım bu duyguları. Avrupa’sına, Amerika’sına nereye gitsem cimbom tanınıyordu artık. 
     Dünya markası olmuştu. 
     Bir Türk olarak bazen sığınabileceğimiz bir statü sembolü haline gelmişti hatta... 
     Arkasından futbol Milli Takımımız dünya üçüncülüğü koltuğuna oturdu. 
     Birkaç hafta önce New York’ta bindiğim sarı taksinin şoförü Cezayirli çıktı. Türk olduğumu öğrenince, "Hasan Şaş" dedi. Finallerde nasıl Türkiye’yi gururla desteklediklerini anlattı. Hoş, insanın içini ısıtan bir duygu yalayıp geçti. 
     Geçen gün CNN Intertanional’de dünya futboluyla ilgili bir reklam filmine takıldım. Yıldızlar geçidinde kalecimiz Rüştü’nün, Hakan Şükür’ün, Hasan Şaş’ın yüzleri de vardı. 
     Kısacası, çıtamız çok yükseldi futbolda. 
     Örneğin, bugün Avrupa’nın en ünlü iki futbol adamının kaderi, kariyeri, bizim Milli Takımımıza bağlı durumda. Biri, İtalyan Milli Takımı’nın teknik direktörü Trapattoni. Kasım ayı içinde Türkiye’yle Palermo’da oynayacağı dostluk maçını İtalya kaybederse, o da işini kaybedecek. 
     Bunun gibi, İngiliz Milli Takımı’nın yılda 2 milyon sterlin kazanan İsveçli teknik direktörü Ericsson’un şu sıralar korkulu rüyası da bizim Milli Takım. Aynı gruptayız. Nisan ayında Londra’da oynanacak Avrupa Kupası eleme maçında İngiltere bize puan kaybederse, o da işinden olacak. 
     Havamız böyle, yüzde bin beş yüz 
     Futbolda beklentilerimiz büyüdü. 
     Ne benim gibi Galatasaray taraftarları, ne de Milli Takımımızın arkasındaki milyonlar, artık hayal kırıklığı yaşamak istemiyoruz. 
     Bir başka deyişle 
     Türk olarak yakaladığımız bir başarının keyfini sürmek, tadını çıkarmak istiyoruz. 
     İşte belki de bu yüzden bir Fatih Terim’in, bir Şenol Güneş’in ve tabii ünlü futbolcularımızın işleri kolay değil. Milyonların yüreği, futboldaki başarının devamı ve çıtanın daha yükselmesi için çarpıyor. 
     Evet, yük ağır 
     Terim’le Şenol’un işleri zor. 
     Ama omuzlarda gururla taşınması gereken bir yük bu aynı zamanda. Çünkü başarıdan daha güzel başka bir şey belki de yok hayatta... 
     Türk olarak, dünyaya adını duyuran başarılara susuzluğumuz malum. Siyaset izleyen bir gazeteci olarak dünyanın hangi tarafına gitsem, bizim memleketin adının hiç de iyi anılmadığına yıllardır tanık olmuşumdur. Türkiye deyince demokrasiydi, insan haklarıydı, yoksulluk ve eşitsizlikti, her zaman artılardan çok eksileriyle anıldı benim memleketim... 
     Hep savunmada kaldım sayılır. 
     Bugün de farklı değil. 
     Çünkü hala demokraside, ekonomide çıtamızı yükseliş rayına oturtamadık. O yüzden siyasi bir gazeteci olarak Türk olmanın hiç de kolay olmadığını her yerde hissettim. Özellikle uluslararası platformlarda sürekli olarak eleştirilere muhatap olmanın dayanılmaz ağırlığını iç dünyamda bazen kabus gibi yaşadım. 
     Bunun için başarıya özlemi, susuzluğu çok iyi anlıyorum. 
     Yaşar Kemal Frankfurt’ta, Orhan Pamuk Paris’te çok önemli edebiyat ödülleri aldıkları zaman seviniyorum. Paris’teki kitapçı vitrinlerinde Nedim Gürsel’i, Enis Batur’u görmek hoşuma gidiyor. Vivet Kanetti’nin "Koş Süreyya Koşöla kitaplaştırdığı Süreyya Ayhan atletizm dünyasında başarıdan başarıya koştukça seviniyorum. Fazıl Say’ın, Pekinel kardeşlerin, İdil Biret’in dışarıdaki konser, cd haberleri... Ya da Ömer Uluç’un, Burhan Doğançay’ın, Komet’in, Avni Arbaş’ın, Necat Devrim’in, Mümin Orhon’un, Selçuk Demirel’in, Alev Ebuzziya’nın New York’ta, Paris’te, Kopenhag’da bıraktıkları izler... 
     Bütün bunlar Türk olmanın güçlüğünü herhalde hafifleten kapıları aralıyor iç dünyamda... 
     Mehmet Demirkol’un yazısı bunun için hoşuma gitti. Futbolda yükselen çıtamız, futbolu izleyen değerli meslektaşlarımın saygınlık çıtasını da yükseltmiş, havalarını da iyileştirmiş anlaşılan, ne güzel. 
     Darısı başımıza 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
