<DOC>
<DOCNO> 114698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sontur13.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılara direnen kadına otomobil çarptı 
</HEADLINE>
<TEXT>

     Bağcılar'da çantasını alan kapkaççılara direnen kadın, otomobil çarpması sonucu yaralandı. 
     İkitelli'deki işyerine gitmek üzere Bağcılar Hürriyet Mahallesi Mahmutbey Caddesi üzerindeki Şahin Durağı'nda minibüs bekleyen Dursun Özen 25 adlı kadının çantası, plakası saptanamayan bir otomobille yaklaşan 2 kişi tarafından alındı. 
     Çantayı kaptıktan sonra otomobille hareket eden kapkaççılardan çantasını almaya çalışan Özen, bir süre yerde sürüklendikten sonra otomobilin çarpması sonucu yaralandı. 
     Özel Gelişim Hastanesi'ne kaldırılan Özen'in vücudunun çeşitli yerlerinde ezik ve sıyrıklar bulunduğu, ancak genel sağlık durumunun iyi olduğu bildirildi. 
     Dursun Özen'in kapkaççılar tarafından alınan çantasında, 50 milyon lira ile çeşitli evraklar olduğu öğrenildi. 
     Cevizlibağ'da yol kenarında yürüyen Müfide Gencer'in içinde cep telefonu bulunan çantası da, otomobille yanına yaklaşan kapkaççılar tarafından alındı. 
     Polis, her 2 olayı gerçekleştiren kapkaççıların yakalanması amacıyla bölgede geniş çaplı uygulama başlattı. 
     





</TEXT>
</DOC>
