<DOC>
<DOCNO> 144703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yazar/sazak.html </URL>
<DATE> 2003/03/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bu nasıl insanlık 
</HEADLINE>
<TEXT>

     Sirenler, göğe yükselen alevler, Hiroşima’yı andıran bulutlar, akıllı bombalar’ın altındaki canlar. 
     Savaşa karşıyız ama... diye kimse günah çıkarmaya çalışmasın. Savaş işte böyle bir şey Çağımızın korku imparatorluğu’ ABD, Saddam’ı teslim alma uğruna 3.5 milyon insanın yaşadığı kenti bir alev canavarı’ gibi yutmaya çalışıyor. 
     Operasyonun adı da gerçek amacına uygun 
     Şok ve dehşet.’ 
     Irak’ın özgürlüğü’ palavrasına kimse inanmadığı için Bağdat’ı yok etme hareketine en uygun ismi bulan Pentagon’u kutlamak gerekiyor. 
     Beyaz Saray Sözcüsü Ari Flescher’ın, Masum insanlar ölmeyecek mi ’ diye soran gazetecilere 11 Eylül’ü anımsatması da utanç verici’ydi. 
     11 Eylül kurbanlarının ardından bütün dünya terör’ü lanetlemedi mi, her dinden, renkten insan gözyaşı döküp, dualar okumadı mı 
     Üzerine bomba yağdırılan masum insanların, kadınların çocukların 11 Eylül’le ne ilgisi olabilir Afganistan’ı da aynı gerekçeyle vuran ABD’nin iki yıldır Usame, El Kaide ve Saddam arasındaki bağlantıyı kanıtlaması gerekmez miydi 
     Irak’ın elinde bulunduğu varsayılan kitle imha silahlarına ne oldu 
     Bağdat’ta ölümü göze alan Saddam ve Irak yönetimi, ABD ve İngiltere’nin üstün silah gücü ve görünmeyen bombalarına karşı ülkelerini savunuyorlar. Hem de kirli bomba’ kullanmadan... Kaçtığı öne sürülen Tarık Aziz bombalama başlamadan Irak’ta doğduk, burada öleceğiz’ demedi mi 
     ABD kazanacak ama bu Pirus zaferi’ olacak Bu kadar nefretten sonra Bush kazansa ne olacak Herkes biliyor ki, bu petrol ve çıkar savaşı. 
     21 Mart gecesi dehşet verici’ pek çok sahneye tanık olduk. 
     Bağdat bombalanırken, lokması boğazına dizilmeyen, vicdanı sızlamayan kaç kişi vardır Talih kuşunu kaçırdık’ diye üzülen birkaç para babası dışında... 
     CNN International, İngiltere’den kalkan B 52’ler Türkiye üzerinden geçti’ diye haber veriyordu. Neyse ki o saate dek, Türk havası sahası açılmamıştı. ABD ve Avrupalı sözde dostlarımız, Irak’ı haritadan silmeye çalışırken tonlarca bombayı görmezlikten gelip, Kuzey Irak’a geçen Türk askerini’ mesele yapıyorlar 
     Almanya’nın bu nedenle Awacs’lardaki personelini çekeceğini duyurması komik olmuyor mu 
     Türkiye bu kirli savaş’ta insanca, hakça duruşunu bozmamalı. 
     Mustafa Kemal de Cumhuriyet’i mazlumlar’ın yüreğindeki güç ve inançla kurmuştu. 
     O zamanki Amerikan mandacılarına kalsa, Kurtuluş Savaşı vermektense birkaç milyar dolara bağımsızlıktan vazgeçip, teslim bayrağını çekerdik 
     
     







Rap rap rap, hooop güm... 


Çevir kazı... 


Kuzey Irak sorunu 


Ya dehşet dehşeti getirirse 


O 3 oy var ya .. 


Umurunuzda mı 


Cumhuriyetçi Gençlik Platformu 


Kıssadan hisse... 


Bu nasıl insanlık 


Irak petrolüyle duş alırken halkı kaybetmek 


Eğlence bitti 


Sizi oyalıyorlar 


Ekonomide şok ve dehşet’ yaşamak istemiyorsak 


Havadan Sudan 


Türkiye ABD ile iyi olmak zorunda mı 


</TEXT>
</DOC>
