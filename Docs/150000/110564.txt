<DOC>
<DOCNO> 110564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/soneko12.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 96 puan düştü... 
</HEADLINE>
<TEXT>

     İMKB Ulusal-100 Endeksi, önceki kapanışa göre 96.39 puan kayıpla 1. seansı 8,745.85 puandan tamamladı. Hisse senetlerinin ortalama değer kaybı yüzde 1.09 olarak gerçekleşti. 
     TBMM'de seçimin ertelenmesine yönelik yaşanacak gelişmelere odaklanan Borsa, günün ilk seansında yatay ve hacimsiz seyrini sürdürdü. 
     Güne 20.66 puan kayıpla 8,821.58 puan seviyesinde başlayan endeks, seansın ilk yarısını 24.67 puan kayıpla 8,817.57 puandan geçti. Seansta endeks en düşük 8,714.63, en yüksek de 8,859.97 puanı gördü. 
     Seans kapanışında mali endeks 140.74 puan kayıpla 10,510.23 puana, sanayi endeksi 75.64 puan kayıpla 8,456.22 puana, hizmetler endeksi de 46.27 puan kayıpla 6,174.95 puana geriledi. 
     Böylece önceki kapanışa göre mali grup hisseler ortalama yüzde 1.32, sanayi grubu hisseler yüzde 0.89 oranında, hizmetler grubu hisseler ortalama yüzde 0.74 oranında değer yitirdi. 
     1. seansta işlem gören toplam 276 hisse senedinden 127'si değer kaybederken, 45 hisse senedi değer kazandı. 104 hissenin fiyatında ise değişiklik olmadı. 
     Seansta, 68 trilyon 453 milyar 428 milyon liralık işlem hacmi oluştu. Birinci seansta Petrol Ofisi, Doğan Holding, Yapı Kredi Bankası, İş Bankası C ve Sabancı Holding en yoğun işlem gören hisseler oldu. 
     





</TEXT>
</DOC>
