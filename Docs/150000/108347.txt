<DOC>
<DOCNO> 108347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sontur30.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda otoparkçı otomobille pasaja girdi... 
</HEADLINE>
<TEXT>

     Beyoğlu'nda, otopark görevlisinin, park etmeye çalıştığı otomobille pasaja girmesi sonucu bir kişi ezilerek öldü. 
     Gazeteci Erol Dernek Sokak'ta bulunan otoparkta çalışan Erhan Çalıkoğlu, park etmek istediği otomatik vitesli 34 RM 277 plakalı otomobilin kontrolünü kaybetti. 
     Ana girişi İstiklal Caddesi üzerinden olan Atlas Pasajı'nın arkasındaki demir kapıyı kırarak içeri giren otomobil, yaklaşık 3 metre ilerledikten sonra pasaj içinde oturan Celal Gündoğdu'yu 65 ezdi. 
     Otopark görevlisi Çalıkoğlu olaydan sonra kaçarken, ağır yaralı olarak Taksim Eğitim ve Araştırma Hastanesi'ne kaldırılan Gündoğdu, burada yapılan müdahaleye rağmen kurtarılamadı. 
     Bu arada, Elif Hacıibrahimoğlu 27 yönetimindeki 34 TY 0999 plakalı otomobil, Yeşilköy yan yolda aşırı hız nedeniyle kontrolden çıkarak takla attı. 
     Kaza sonucu otomobilde sıkışarak yaralanan Hacıibrahimoğlu, polis ekiplerince kurtarılarak International Hospital'a kaldırıldı. 
     Hacıibrahimoğlu'nun sağlık durumunun iyi olduğu öğrenildi. 
     





</TEXT>
</DOC>
