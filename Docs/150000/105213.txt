<DOC>
<DOCNO> 105213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/spor/bbas.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başka yolu yok 
</HEADLINE>
<TEXT>

12 Dev Adam ikinci turun ilk maçında bugün İspanya’nın önüne çıkacak. Çeyrek final iddiamızı devam ettirmemiz için karşılaşmadan mutlak galibiyetle ayrılmamız gerekiyor 
     Heyecan başlıyor 
     A Milli Basketbol Takımımız, ABD’nin Indianapolis kentinde düzenlenen 2002 Dünya Şampiyonası’nda ikinci turun ilk maçını bu akşam İspanya ile oynayacak. RCA Dome Salonu’nda TSİ 21.30’da başlayacak olan müsabakada Ay - Yıldızlı ekibimiz mutlak galibiyet arayacak. Milli Takımımız, yarın Angola, çarşamba günü de Yugoslavya ile karşı karşıya gelecek. Millilerimizin çeyrek final için bu üç maçtan en az ikisini kazanması ve Porto Riko’nun da kaybetmesi gerekiyor. 
     
     Söz verdiler 
     AY-YILDIZLI oyuncular önceki gün Türk - Amerikan derneklerinin düzenlediği "Türk Günü"nde çeyrek final sözü verdiler. 12 Dev Adam, ikinci turda başarılı olarak çeyrek finale yükseleceklerinin sözünü verdi. Başantrenör Aydın Örs ise "Performansımız her geçen gün artıyor. Oyuncularım ikinci turda işimizin ne kadar zor olduğunu biliyor. Ancak zoru başaracak güce sahibiz. Şansımız da yardım ederse, çeyrek final kapısını aralamak istiyoruz" dedi. 
     
Ribaunt bırakmadıkMilli Takım, ilk tur sonunda 108 ribaundla Lübnan ve ABD’nin arkasından 3. sırayı aldı 
     BASKETBOL Milli Takımımız, 2002 Dünya Şampiyonası’nda birçok ilke imza attı. Ay - Yıldızlılar bundan önce rakiplerinden çok geride kaldığı ribauntlarda, bu kez takım sıralamasında 3.’lüğe oturdu. 12 Dev Adam, 3 maç sonunda toplam 108 ribaund toplayarak Lübnan ve ABD’nin ardından 3.’lüğü aldı. Turnuvanın en uzun ekibi olan Çin ise 101 ribaundla ancak 10.’luğu elde etti. 
     MİLLİLERİMİZ 2 ve 3 sayılık atışlarda 186’da 88 isabetle, yüzde 47’lik ortalama tutturup Brezilya ile birlikte 5.’liği paylaşırken, toplam 268 sayı ile de en skorer takımlar arasında 7.’liğe yerleşti. Üç sayı sıralamasında İbrahim Kutluay 3 maçta 9 isabetle 4.’lüğü Çinli Hu Weidong ile paylaşırken, Hidayet de 2 ve 3 sayılık atışlarda 32’de 18 isabetle 6.’lığı aldı. 
     
ABD-Çin maçında seyirci rekoru      2002 Dünya Basketbol Şampiyonası’nda ilk turda oynanan 24 maçı toplam 89 bin 52 seyirci takip etti. Maç başına ortalamanın 3 bin 710 olması organizatörleri sıkıntıya soktu. En çok seyirciyi önceki akşam oynanan ABD - Çin mücadelesi 22 bin 619 izleyiciyle çekti. ABD’nin maçları dışında, en çok ilgiyi ise 7 bin seyirci ortalamasına sahip Milli Takımımız’ın karşılaşmaları görüyor. 
     
İkinci tur programı      E GRUBU 

</TEXT>
</DOC>
