<DOC>
<DOCNO> 127588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sondun17.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Arap liderlerden Saddam'a baskı yapmalarını istedi 
</HEADLINE>
<TEXT>

     Fransa, Arap liderlerden, Irak lideri Saddam Hüseyin'e kitle imha silahlarıyla ilgili olarak BM kararlarına uyması için baskı yapmalarını istedi. 
     Savunma Bakanı Michele Alliot-Marie, Le Parisien gazetesinde yayımlanan demecinde, Fransa'nın ayrıca, ABD Başkanı George Bush'a, ''savaşın tüm bölgeyi istikrarsızlığa sürükleyeceği ve terörizmin artacağı'' yolunda mesajlar gönderdiğini söyledi. 
     Fransa'nın hangi Arap ülkelerinden Saddam'a baskı yapmalarını istediği konusunda ayrıntı vermeyen Alliot-Marie, ''savaşın her zaman en kötü çözüm olduğunu, bundan kaçınmak için her şeyin yapılması gerektiğini'' kaydetti. 
     Alliot-Marie, Fransa'nın, BM'nin onaylamadığı bir Irak operasyonuna katılmasının söz konusu olmadığını belirtti. 
     





</TEXT>
</DOC>
