<DOC>
<DOCNO> 116534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/sazak.html </URL>
<DATE> 2002/11/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçmen öncelikleri 
</HEADLINE>
<TEXT>

     3 Kasım öncesi, Türkiye’de seçmen eğilimleri üzerindeki son çalışmalardan biri TESEV tarafından sonuçlandırıldı. 
     Sabancı Üniversitesi’nden Ali Çarkoğlu, Üstün Ergüder ve Ersin Kalaycıoğlu tarafından projelendirilen araştırmanın saha çalışması 10 - 25 Ekim tarihlerinde Frekans Araştırma Şirketi’nce gerçekleştirilmiş. 33 ilde 2028 kişiyle yüz yüze’ görüşülerek, 3 Kasım’ın davranış kalıpları’ ölçülmeye çalışılmış. 
     Hemen tüm anketlerde gözlenen şekliyle, TESEV’in araştırmasında da önde giden iki parti var. 
     Barajı bunların dışında ancak bir parti daha geçebiliyor. 
     TBMM’nin 2 ya da 3 partiden oluşması olası. 
     1990’dan itibaren gözlendiği gibi, siyasetin merkez’i eriyor. 1991 seçimlerinde yüzde 40’ı orta’da bulunan seçmenlerin 2002’de ancak yüzde 23’ü yerini koruyor. 
     Seçmen sağ ve sol düzlemde AKP - CHP ağırlıklı kutuplaşıyor. 
     AKP’nin 3 Kasım’daki seçimin galibi olarak çıkması halinde zamanla ANAP ve Doğru Yol’daki orta sağ’ oyların da çekim alanı haline gelmesi olası. 
     Pazar günkü seçimlerde vatandaşın oy kullanırken dikkate alacağı en temel gösterge ekonomik kriz, işsizlik ve hayat pahalılığı’ olacak. 
     Son bir yılda Hükümet politikaları ailenizin ekonomik durumunu nasıl etkiledi ’ sorusuna yanıt verenlerin yüzde 86.7’si Kötü etkiledi’ demektedir. Türkiye bu süreçten nasıl etkilendi ’ sorusundaki olumsuzluk vurgusu ise yüzde 90’a çıkmaktadır. 
     İşte 3 Kasım’ın cevap anahtarı’ yoksulluk ve işsizlikten kıvranan, borçla geçinen’ insanların tepki oylarında yatmaktadır. 
     TESEV araştırmasında Hayatınızdan ne derece memnunsunuz ’ sorusundaki hoşnutsuzluk oranı yüzde 55’e çıkmaktadır. 
     Siyasal partilerin son haftalardaki görkemli mitinglerine karşın toplumdaki durgunluk hali’ de çözümsüzlükten kaynaklanıyor. 
     Halkın yüzde 35’i durumun değişmeyeceğini, yüzde 30’u ise daha kötü olacağını düşünmekte. Biraz daha iyi olacak diyenler ise yüzde 27.9. 
     Siyasal mesajlara gelince... 
     Türban sorununun çözümünde AKP ön sırada. AKP seçmeninin duyarlı olduğu ikinci konu ahlaki değerleri güçlendirmek. AB’ye üyelik orta alt sıralarda. 
     Dokunulmazlıkların sınırlandırılması mesajı CHP ile özdeşleşmiş. 
     Derviş faktörüne karşılık, ekonomide canlanma beklentisi üst sıralarda gözükmüyor. AB’ye üyelik uğraşı da ANAP’ın silahı haline gelmiş. DYP ise tarımla, çiftçi ve esnafla bütünleşmiş. 
     Kampanyanın sürpriz partisi Genç Parti ise kadınlar, işsizler, eğitimsiz ve yaşlı seçmenden oy alıyormuş. 
     Türkiye’deki düşünce ortamına ilişkin önemli bir gösterge de etnik milliyetçilik’ ve dindarlık’ bulgularıdır. Şeriata toplumun yüzde 74’ü hayır derken, türban - başörtüsü meselesinde dayatma’ olduğunu düşünen yüzde 67.7’lik kesimin varlığı dikkat çekiyor. 
     Seçmen öncelikleri sandığa yansıyacak mı 
     Göreceğiz. 
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
