<DOC>
<DOCNO> 111645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sonspo07.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre İtalya'da paylaşılamıyor... 
</HEADLINE>
<TEXT>

     İtalya'nın FC İnter takımında 2. sezonunu geçiren Emre Belözoğlu'na transfer teklifleri yağıyor. 
     Tutto Sport gazetesi, AC Torino, Perugia ve AS Roma'dan sonra SS Lazio'nun da 22 yaşındaki Türk futbolcu ile ilgilendiğini ileri sürdü. Lazio Kulübü Başkanı Cragnotti'nin, Sebastiano Fiore'nin takımdan ayrılma olasılığına karşı yerine ilk isim olarak Emre'yi düşündüğü belirtiliyor. 
     Teknik direktör Roberto Mancini'nin ise Emre'yi her zaman beğendiği ifade ediliyor. 
     Bacak kaslarındaki çekme nedeniyle 2 haftadır forma giyemeyen Emre'nin, İnter'de sürekli forma bulmasının zor olacağını savunan İtalyan basını, Ocak ayında kiralık olarak başka takıma gitme olasılığı az olsa bile sezon sonunda Türk futbolcunun İnter'den ayrılabileceğini kaydediyor. 
     Bu arada İtalya'daki diğer transfer iddialarında, FC Juventus'un Fiore'yi almak için SS Lazio'ya öneri götürdüğü, Roma kenti takımın ise Brindelli artı 10 milyon Euro istediği yazılıyor. 
     





</TEXT>
</DOC>
