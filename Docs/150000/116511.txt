<DOC>
<DOCNO> 116511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yasam/ayas.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrımız Maradona’ 
</HEADLINE>
<TEXT>

100 kişiler... Maradona’ya tapıyor, onun doğumunu Noel olarak kutlayıp tarihin başlangıcı sayıyor, Tanrının eli’ kilisesinde ona ibadet ediyorlar... 
     DIŞ HABERLER SERVİSİ 

     Gelmiş geçmiş en usta futbolcular arasında gösterilen Arjantinli Diego Maradona, yaklaşık 100 kişilik bir grubun tapındığı kutsal bir insan’ haline geldi 30 Ekim 1960 doğumlu futbolcunun inananları’, geçtiğimiz pazartesi günü kendi kurdukları Maradona Kilisesi’nde tanrı’larının 42’nci doğum gününü kutlayıp adına ayinler düzenledi. 
     
     "Tanrı’nın eli" kilisesi 
     Yaklaşık 100 üyesi bulunan ve adını 1986 Meksika Dünya Kupası çeyrek finalinde Maradona’nın İngiltere’ye eliyle attığı golden alan "Tanrının Eli" kilisesi, Hernan Amez, Hector Campomar ve Alejandro Veron adlı fanatikler tarafından, Arjantin’in Rosario kasabasında kuruldu. 
     
     MS Maradona’dan Sonra 
     Maradona’nın doğum gününü Noel olarak kabul eden ve böylece yaşgünü kutlamasıyla Noel’i de kutlamış olan "Diegorian Kardeşler" tarikatının kurucuları, Diario Ole adlı gazeteye yaptıkları açıklamada, "Maradona’nın, futbolun tanrısı olduğuna inanıyoruz. Bizim için tarih şu anda MS42" dediler. 
     1999’dan bu yana her yıl bu kutlamayı yapan Diegorian’lar için MS, "Milattan Sonra" değil, "Maradona’dan Sonra" anlamına geliyor. 
     
     Kutsal kitapları da var 
     Üzeri Maradona fotoğraflarıyla dolu Noel ağacını da ayinlerinden eksik etmeyen "Tanrının Eli" kilisesinin üyeleri, kutsal kitap olarak da "I am Diego" Ben Diego’yum kitabını kullanıyor. Grubun kendilerine uyarlayarak hazırladığı 10 Emir’in bir maddesinde, "Herhangi bir futbol kulübünün değil, sadece Maradona’nın fanatiği olacaksın" deniyor. 
     



 YAŞAM 




















</TEXT>
</DOC>
