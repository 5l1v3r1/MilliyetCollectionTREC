<DOC>
<DOCNO> 115014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/cemal.html </URL>
<DATE> 2002/10/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hukuk reformu, hatta hukuk devrimi 
</HEADLINE>
<TEXT>

     Erbakan Hoca hapis yattı. Partisi kapatıldı. Ve kendisi beş yıl süreyle siyasetten men edildi. 
     Ama Hoca bugün ne yapıyor 
     Siyasetin daniskasını yapıyor. 
     Meydan meydan, miting miting dolaşıyor. Recai Kutan’la birlikte kürsüye çıkıyor, Saadet Partisi adına nutuk çekiyor. Hukuka meydan okuma değil mi bu 
     Bir bakıma öyle. 
     Ama hoca şimdi diyebilir ki 
     "Ben sade bir vatandaş olarak yapıyorum bunu. Bir parti üyesi, bir parti yöneticisi, bir milletvekili adayı olarak yapmıyorum ki Bunda yasalara aykırı ne olabilir ki " 
     Nitekim yok. 
     Kimse bir şey diyemiyor. 
     Ama Hoca’nın bu tavrı kanuna karşı hile değil mi Bu nedenle, yasaya aykırı bir durum olmasa da, hukuk çerçevesinde bir mekanizma olabilir, Hoca’nın bu davranışının ya da bu gibi davranışların hukuka karşı bir meydan okuma olduğunu anlatabilecek ve onları bu davranışlardan vazgeçirecek... 
     Bir de Tayyip Erdoğan var. 
     Bir şiir okudu, 312’den hapse mahkum oldu. Ayrıca ömür boyu siyaset yasağına çarptırıldı. Sonra af çıktı, 312 değiştirildi. Ancak, Anayasa’nın "af edilseler dahi" diye başlayan ve 312’yi de içeren maddesi değişmediği için Tayyip Erdoğan’la ilgili siyaset yasağı devam etti. 
     Bu yüzden milletvekili adayı olamadı. Aynı zamanda parti kurucu üyesi olamayacağı kendisine bildirildi. 
     Peki, yasa uyarınca bir partinin üyesi olamayan kişi, aynı partinin genel başkanı olabilir mi 
     AKP tüzüğü olabilir diyor. 
     Ama yasa tersini buyuruyor. Nitekim, Yargıtay Cumhuriyet Başsavcısı Sabih Kanadoğlu da ilgili yasayı göz önünde tutarak dedi ki 
     "Hukuk dolandırılıyor " 
     Haksız mı 
     Bir partiye üye olamayacaksın ama genel başkanı olabileceksin Bu da Tayyip Erdoğan’ın hukuka meydan okuması... 
     İyi de, bundan dolayı parti kapatılabilir mi İşte burada temelli kapatma - düz kapatma gibi ince ayrımlı hukuk tartışmaları suyun yüzüne çıkıyor. 
     Ama bu arada Başsavcı Kanadoğlu, temelli kapatma’yı öngörmeyen bir kapatma davasını Anayasa Mahkemesi’nde açtı bile. Farklı görüşte olan hukukçular da var. Anayasa’yla Siyasi Partiler Yasası’nın çeliştiğini söylüyorlar. 
     Bu arada yine gündemdeki yerini bağıran bir konudan, örneğin Anayasa’yla yasaların çelişmesinden, hukuksal boşluklardan ya da bizdeki hukukun oturmamışlığından söz edilebilir. 
     Evet, bir yanda hukuka meydan okuma var. Ama öbür yanda seçime iki kala, başa güreşen bir partiyle ilgili kapatma davası var. 
     Evet, bir yanda hukuka karşı hile var. Ama öbür yanda demokratik hukuk devletinin gereklerine ters düşen anayasal ve yasal hükümler, zırt pırt parti kapatma kararları var. 
     Evet, bir yanda hukuka uymak mecburiyeti var. Ama öbür yanda hukuku çağdaş demokrasiyle uyumlu hale getirmek var. 
     Kısacası 
     Türkiye’nin reaksiyoner hukuk illetinden kurtulmaya, köklü bir hukuk reformu’na, hatta bir hukuk devrimi’ne ihtiyacı var. 
     
     







Hukuk devleti .. 


Brugge’deki maç ve idare lambası... 


Çorum ve Aykal 


Kanadoğlu ve AKP 


Hukuk reformu, hatta hukuk devrimi 


Kol boyu derbi 


Başbakan’dan üniversiteli gençlere müjde 


Bozuk düzene karşı feryat 


Barometre hafif yükselirken... 


Yargı kararlarına saygılı olmalıyız ama... 


Kampanya 


Dr. Stock, genlerinizle oynamak istiyor 


Anketler seni söyler, dillerde nağme adın 


Vergi yükü zenginden fakire kayıyor 


</TEXT>
</DOC>
