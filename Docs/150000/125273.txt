<DOC>
<DOCNO> 125273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sontur25.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir soğuk ve yağışlı hava geliyor 
</HEADLINE>
<TEXT>

     Meteoroloji, Trakya'dan itibaren yarın akşam yurdu etkisi altına alacak soğuk ve yağışlı hava nedeniyle uyardı. Yarın akşam fırtınıya yakın bir düzeyde esecek rüzgar nedeniyle hava sıcaklığı da düşecek. Perşembe gününden itibaren de sağanak yağmur ve karla karışık yağmur bekleniyor. 
     Sisli havanın, yurdun iç ve doğu kesimlerinde bu gece ve yarın da etkisini sürdüreceği bildirilerek, sis ve soğuk hava nedeniyle ilgililerin dikkatli olmaları istendi. 
     Devlet Meteoroloji İşleri Genel Müdürlüğü'nden alınan bilgiye göre, sisli hava, yurdun iç ve doğu kesimlerinde bu gece ve yarın da etkisini sürdürecek. Meteoroloji uzmanları, sisli hava ve hava sıcaklıkların mevsim normallerin altında seyretmesi nedeniyle oluşabilecek olumsuz şartlara karşı vatandaşların ve ilgililerin dikkatli olmaları uyarısında bulundular. 
     
     YENİ BİR YAĞIŞLI HAVA GELİYOR 

     Orta Akdeniz üzerinden geçen hafta sonu gelen yağışlı hava yarın Doğu Karadeniz'de yağmur ve karla karışık yağmur, Doğu Anadolu'nun doğusunda kar ve Akdeniz'de ise yağmur ve sağanak yağışlara neden olacak. 
     Bu yağışlı hava, yerini 19 Aralık Perşembe günü yeni bir soğuk ve yağışlı havaya bırakacak. Perşembe ve 20 Aralık Cuma günü yurdun büyük bir bölümünde etkili olması beklenen yağışlı hava, iç ve doğu kesimlerde kar şeklinde görülecek. 
     Halen Türkiye üzerinde bulunan soğuk hava, yurdun büyük bir bölümünde hava sıcaklıklarının mevsim normallerinin 5, Doğu Anadolu'da ise normallerinin 10-15 derece altında seyretmesine neden oluyor. Perşembe günü yeni bir yağışlı havanın gelmesiyle hava sıcaklıkları mevsim normallerinin altında seyretmeye devam edecek. 
     





</TEXT>
</DOC>
