<DOC>
<DOCNO> 133226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yasam/yas20.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlara da sağlık sigortası 
</HEADLINE>
<TEXT>

Artık sevimli ve sadık dostlarımız kedi ve köpekler de sigortalanıyor. Üstelik sadece onlar değil, inek, koyun, tavuk, hindi, devekuşu da sigorta kapsamında 
     ÜMRAN AVCI İstanbul 

     400 kedi köpek sigortalandı 
     2002’DE İstanbul’da 23 kedi, 15 köpek, 1 milyon kümes hayvanı, 140 bin büyükbaş ve küçükbaş hayvan, 93 çiftlikteki 2 bin 650 devekuşuna sahipleri tarafından sigorta yaptırıldı. Başak Sigorta 44 yıldır büyükbaş ve küçükbaş hayvanlara hayat, 1997’den beri de kedi-köpek sağlık sigortası’ yapmaya başladı. Bugüne kadar 400 kedi ve köpek, hastalığa karşı sigortalandı. 
     
     Hastaneden onay gerekli 
     YILLIK 100 - 550 milyon lira arasında değişen ücretle, kedi ve köpeklerin tedavi, teşhis, ameliyat, doğum ve veteriner hekim ücretleri, hastane ücretleri ile ilaçları karşılanıyor. Ölüm olaylarında hayvan sahibine 300 milyon lira ölüm tazminatı veriliyor. Tespiti çok zor olduğu için hayvanlar çalınmaya karşı sigortalanmıyor. Sigorta yapılması için belli şartlar var. 
     
     Estetik kapsam dışında 
     ÖNCELİKLE hayvanın 6 aydan küçük, 9 yaşından büyük olmaması gerekiyor. Sigorta şirketinin İstanbul’da anlaşmalı olduğu 29 klinik bulunuyor. Sigortadan önce anlaşmalı kliniğe götürülüp ön muayeneden geçiriliyor. Sağlıklı raporu alındıktan sonra sigortası yapılıyor. Hayvanın aşıları ve estetiğe yönelik operasyonlar kapsam dışında kalıyor. 
     
     



 YAŞAM 

















</TEXT>
</DOC>
