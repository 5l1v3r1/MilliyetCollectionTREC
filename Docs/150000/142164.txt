<DOC>
<DOCNO> 142164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yasam/yas06.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Zevk için kurşunladık’ 
</HEADLINE>
<TEXT>

Domuz bağıyla bağlayıp kafasından kurşunladıkları doktor Aykut Ege’yi Eğlenmek için’ öldürdüklerini itiraf eden firari iki er, tesadüfen yakalandı... 
     ELVAN EZBER, M.AKİF ERDEM İstanbul 

     Altınşehir’deki Olimpiyat Stadı’nda domuz bağıyla bağlandıktan sonra kafasından kurşunlanmış olarak bulunan İstanbul Tıp Fakültesi Dermatoloji Bölümü’nde görevli Dr. Aykut Ege’nin 38 katil zanlısı olarak, firari iki er gözaltına alındı. 
     Kocasinan’da yapılan denetimlerde durdurulan bir otomobilde bulunan Ali Rıza Tanık’ın üzerinden ruhsatsız bir silah çıktı. Tanık ve arkadaşı Zafer Ata gözaltına alındı. Balistik incelemede silahın Dr. Ege’nin 19 Şubat 2003’te öldürülmesinde kullanıldığı belirlendi. Tanık’ın gerçek adının da Safter Turunç olduğu tespit edildi. İki zanlının Marmaris’teki askeri birliklerinden firar ettiği ortaya çıktı ve Turunç’un üzerinde bulunan bir anahtarın öldürülen Dr. Aykut Ege’nin kayıp otomobiline ait olduğu anlaşıldı. 
     Zanlıların ifadelerinde, "Otomobille gezerken eğlenmek istedik. Sonradan doktor olduğunu öğrendiğimiz kişiyi gözümüze kestirdik. Silahla tehdit edip parasını aldık. İz bırakmamak için de öldürdük" dedikleri öğrenildi. 
     



 YAŞAM 
























</TEXT>
</DOC>
