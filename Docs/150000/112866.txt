<DOC>
<DOCNO> 112866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sondun17.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar AB'nin genişlemesine karşı 
</HEADLINE>
<TEXT>

     Avrupa Birliği'nin kamuoyu yoklamalarıyla görevli kurumu "Eurobarometre"nin araştırmasına göre, Fransızların yüzde 47'si, Avrupa Birliği'nin genişlemesine karşı çıkıyor. 
     B'nin genişlemesine destek veren Fransızların oranı yüzde 40'da kalırken, yüzde 13'ü bu konuda fikir belirtmekten kaçınıyor. Araştırma sonucuna göre, AB'nin büyük ülkeleri arasında en fazla genişleme karşıtı olarak Fransızlar gösteriliyor. 
     Almanya'da genişlemeyi destekleyenler yüzde 43, karşı çıkanlar yüzde 36 oranındayken, kararsızların oranı ise yüzde 21. 
     AB'nin diğer bir büyük ülkesi İngiltere'de ise halkın yüzde 38'i genişlemeye destek verirken, yüzde 35'i karşı çıkıyor ve yüzde 27'si ise bu konuda görüş belirtmiyor. 
     Birlik içinde 15 ülkenin ortalaması alındığında, genişlemeyi destekleyenlerin oranı yüzde 50, karşı çıkanların oranı yüzde 30, kararsızların oranı ise yüzde 20. 
     AB Komisyonu'na göre, Fransızlar genişleme konusunda gerekli bilgiye sahip değil ve bu konu kamuoyunda gerektiği kadar tartışılmıyor. 
     AB Komisyonu'nun genişlemeden sorumlu üyesi Günter Verheugen, yaptığı açıklamada, Fransızların genişleme karşıtı olmasını komisyonu endişelendirdiğini söylemişti. 
     





</TEXT>
</DOC>
