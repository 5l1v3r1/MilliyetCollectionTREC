<DOC>
<DOCNO> 106936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/tamer.html </URL>
<DATE> 2002/09/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Amerika’nın 11 Eylül’ü Türkiye’nin 11 Eylül’leri 
</HEADLINE>
<TEXT>

     11 Eylül 2001’de uçaklar ikiz kuleleri delip geçtiğinde dünyanın dört bir yanından koro halinde "Artık hiçbir şey eskisi gibi olmayacak" sesleri yükselmişti. 
     Aynı günlerin Türkiye’sinde ise Kemal Derviş’in ilk cicim ayları son bulmuş, ekonomimizin asabı bozulmaya başlamış, 11 Eylül de üstüne gelince çıldıran kurlar ve tutulamayan faizlerle duvara toslamaya yaklaşılmıştı. 
     İkiz kulelerle birlikte Amerikan rüyasını da yerle bir eden terörist eylem, aslında Türkiye’ye yaradı. "Artık hiçbir şey eskisi gibi olamayacağı" için ABD yönetimi de Türkiye’yi feda etmeyi göze alamadı. Kesenin ağzını açtı, IMF’yle 10 milyar dolarlık yeni bir ek protokol imzalandı. Kur ve faizlerde yelkenler suya indi. Amerika’yı canevinden vuran 11 Eylül, Türkiye’ye kısa vadeli de olsa istikrar getirmiş, soluk aldırmıştı... 
     11 Eylül’ün 1. yıldönümünü idrak ettiğimiz bugün, ekonominin asabı yine bozuluverdi. Hükümet düştü - düşecek. Dolar fırlamış. Aday listeleri son halini aldığında kızılca kıyametin kopacağı besbelli. Umarız 11 Eylül 2002, Türkiye’nin kabusu olarak tarihe geçmez 
     
Ulagay’ın kitabı      Amerika ise 11 Eylül’ün 1. yıldönümünde imaj olarak da, prestij olarak da hatta doların dünya piyasalarındaki değeri açısından bile epey irtifa kaybetmiş durumda. Oysa 11 Eylül’ün mazlumu Amerika değil miydi 
     Gazetemiz yazarlarından Osman Ulagay, hafta başında piyasaya çıkan Hedefdeki Amerika - 11 Eylül Şoku, Timaş Yayınları adlı kitabında ikiz kuleleri yerle bir eden terörist saldırıyı, küreselleşme olgusu içinde bir yere oturtma ve 11 Eylül sonrasındaki haliyle Amerika’yı ve dünyayı anlama çabasında. 
     
Kendisiyle yüzleşiyor      Dünyadaki küreselleşme olgusunu başlangıcından beri dikkatle izleyen ve bu konuda 2 kitabı bulanan Ulagay, bu son kitabında aydın olarak kendisiyle de yüzleşiyor ve pek de tarzı olmadığı halde bu kez yüreğini okurlarına açıyor 
     " ... 11 Eylül eylemi, Amerika’nın tek başına belirleyici olduğu bir dünyada yaşamanın ne kadar riskli, ne kadar tehlikeli olduğunu gösterdi bize. Bugün bu satırları yazarken, Benim bunları anlamam için 11 Eylül’ün yaşanması mı gerekiyordu ’ diye de soruyorum kendime. Birçok kimse ABD’nin küresel düzeni koruma bahanesiyle aslında yalnızca kendi ulusal çıkarlarını savunduğunu yıllardan beri söylemiyor muydu Ben ise bu tür yargılara varmadan önce küreselleşme olgusunu daha iyi anlamak gerektiğini savunmuyor muydum Öyleyse şimdi duyduğum tepki neyin nesiydi ABD’ye aslında sahip olmadığı bazı nitelikler atfeden birinin, 11 Eylül sonrasında pekişen düş kırıklığını mı yansıtıyordu bu tepki 
     ... Benim hayal ettiğim Amerika’dan çok farklı bir Amerika bu. H l soruyorum kendime, benim Amerika’da kökleştiğini sandığım bazı değerler bu kadar köksüz müymüş, diye. Çeşitli ırklardan, etnik gruplardan, dinlerden, sınıflardan insanları bir potada kaynaştırmakla övünen Amerika, karşılaştığı ilk ciddi tehditte hemen Hıristiyan beyazların ayrıcalıklı sayıldığı bir ülke haline mi gelmişti Özgürlüğün ve hoşgörünün değeri bu kadar çabuk mu düşecekti Bireycilikleriyle övünen Amerikalıları sürü gibi davranmaya yöneltmek bu kadar kolay mıydı " 
     
Ah Amerika      ABD’nin dünyaya tek başına hükmetme hevesini 11 Eylül sonrasında pervasızca ortaya koyuşu Ulagay’ı korkutuyor. Ve Afganistan’a müdahaleyi de, Avrupa’nın Amerika karşısında pasif kalışını da, küreselleşmenin yarattığı eşitsizlikler karşısındaki duyarsızlığını da 11 Eylül sonrasının bakış açısıyla değerlendiriyor. Değerlendirirken de sık sık "Ah Amerika" demekten kendini alamıyor. 
     ABD’nin hemen her alanda rakipsiz kalmasının sakıncalarını vurgulayan Ulagay, başka bir tehlikeli asimetriye daha dikkat çekiyor Bir yanda yeni teknolojinin sağladığı olanakların küçük grupların bile büyük terör eylemleri yapmalarını mümkün kılması diğer yanda teröre zemin hazırlayan eşitsizliklerin ve adaletsizliğin hüküm sürdüğü bir dünya düzeni. Dünyamız daha da korkunç eylemlere mi gebe acaba Bu tespit içinizi ürpertse de, kitabı kapattığınızda "Bu dünyaya 11 Eylül türü bir saldırı lazımmış galiba" bile diyebiliyorsunuz. 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
