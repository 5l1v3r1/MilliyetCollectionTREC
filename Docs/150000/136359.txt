<DOC>
<DOCNO> 136359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/ekonomi/eko02.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan IMF’nin her istediğini yapacak mıyız 
</HEADLINE>
<TEXT>

Devlet Bakanı Babacan, "IMF’nin her istediğini yapacak mıyız " diyerek, IMF’nin 2 puanlık KDV artışı önerisinin kabul edilmediği mesajını verdi 
     SEÇKİN ÜREY Ankara 

     Devlet Bakanı Ali Babacan, IMF’nin Katma Değer Vergisi KDV oranlarında 2 puanlık artış isteği ile ilgili olarak, "IMF’nin her istediğini yapacak mıyız " dedi. 
     Başbakan Abdullah Gül ve Başbakan Yardımcısı Abdüllatif Şener ile önceki gece yaptığı görüşmelerden sonra soruları yanıtlayan Babacan, ABD ile ekonomik yardım paketi üzerine görüşmelerin halen devam ettiğini söyledi. ABD Hazine Bakan Yardımcısı John Taylor’ın gelecek hafta Türkiye’ye bir kez daha geleceği yönünde haberler çıktığı hatırlatılan Babacan, "Taylor geliyor mu " sorusuna, "Ben bilmiyorum" yanıtını verdi. 
     IMF, önceki gün Hazine’de yapılan teknik görüşmelerde 2003 bütçe hedeflerini ve kaynak paketlerini tatmin edici bulmadığını belirtti. IMF yetkilileri yüzde 6.5’luk faiz dışı fazla hedefinin tutması için gelir yaratılması amacıyla ekonomi bürokratlarına KDV oranlarında 2 puanlık artış yapılması önerisi getirdi. IMF heyeti bu yolla 1 katrilyonluk gelir elde edilebileceğini belirtti. KDV oranlarının artırılmasıyla elde edilecek gelirin, hazırlanan kaynak paketlerine oranla daha "garantili" olduğu belirtildi. 
     IMF’nin önerisi ekonomi yönetimi tarafından olumlu karşılanmadı. Verginin tabana yayılması amacıyla hazırlanan vergi reformunda KDV oranlarıyla ilgili düzenleme yapılacağı hatırlatıldı. Babacan da KDV artışı önerisiyle ilgili soruya "IMF’nin her istediğini yapacakmıyız " yanıtını verdi. 
     Babacan, pazar günü Çıkrıkçılar Yokuşu esnafını ziyaretinde KDV oranlarını çok yüksek bulduğunu söylemişti. 
     



 EKONOMİ 




















</TEXT>
</DOC>
