<DOC>
<DOCNO> 129444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas11.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört tekerli füze 
</HEADLINE>
<TEXT>

ABD’de görücüye çıkan, dört tekerlekli tek kişilik motosiklet, 480 kilometre hız yapıyor 
     DIŞ HABERLER SERVİSİ 

     Otomotiv dünyasının devlerinden Daimler - Chrysler AG’nin yeni konsept aracı bir motosikleti andırıyor. Ancak araç dikkatli bakıp özelliklerini de duyunca, uçuk bir bilimkurgu filminden fırlamış uzak geleceğin ulaşım aracı olabileceği izlenimini uyandırıyor. Bahsettiğimiz ABD’nin Detroit kentindeki Kuzey Amerika Uluslararası Otomobil Fuarında görücüye çıkan, dört tekerlekli ve 500 beygir gücündeki tek kişilik motosiklet, Dodge Tomahawk’. Bir V - 10 motora sahip Tomahawk, saatte 480 kilometre hız yapabiliyor. Daimler - Chrysler uzmanları ise aracın tasarım hızının saatte 600 kilometreyi bulduğunu söylüyor. Şirketin Başkanı Dieter Zetsche, ilgi olursa Tomahawk’ın sınırlı sayıda üretileceğini söylerken yakın gelecekte ulaşımın geçireceği evrimin de sinyallerini veriyor. 
     



 YAŞAM 























</TEXT>
</DOC>
