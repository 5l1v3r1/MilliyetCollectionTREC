<DOC>
<DOCNO> 106221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/spoz1.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Anatolian’da Yazıcı rüzgarı 
     ANTALYA’DA yapılan Anatolian Rally’nin ilk ayağını Mitsubishi marka otomobiliyle yarışan Serkan Yazıcı birinci bitirdi. İkinciliği Subaru ile Ercan Kazaz elde etti. 48 araçtan 13’ü kaza ve arıza nedenleriyle yarış dışı kaldı. Emre Ergör’ün kullandığı otomobil ise virajı alamayarak elektrik direğine çarptı. Yıkılan direk parkuru kapayınca yarışa bir süre ara verildi. 
     
     Görkemli açılış 
     AMERİKAN Ulusal Futbol Ligi NFL sezonunun açılışı sebebiyle New York’un Times Meydanı’nda düzenlenen dev konseri 500 bin kişi izledi. NFL tarafından "dünyanın en büyük sokak partisi" sloganıyla düzenlenen halka açık ücretsiz konsere, Eve, Alicia Keys, Nsync’s’ten Joey Fatone gibi ünlü isimler katılırken, New Jerseyli rockçı Jon Bon Jovi geceye damgasını vurdu. Ünlü sanatçı "America the Beautiful"u seslendirirken, polis memurları da dev bir Amerikan bayrağı dalgalandırdı. 
     
     UEFA’dan dört hakemimize görev 
     UEFA Hakem Komitesi, FIFA kokartlı Türk hakemlerinden Erol Ersoy, Metin Tokat, Muhittin Boşat ve Orhan Erdemir’e, UEFA Kupası maçlarında görev verdi. Ersoy, 17 Eylül’deki Vitesse Arnhem Hollanda - Rapid Bükreş Romanya , Tokat, 19 Eylül’deki Chelsea İngiltere - FK Stavanger Norveç , Boşat, 3 Ekim’deki Zaporizhya Ukrayna - Leeds United İngiltere , Orhan Erdemir de yine aynı tarihte oynanacak S.Petersburg Rusya - Grasshoppers İsviçre maçlarında düdük çalacak. 
     
     Patronlar geliyor 
     UEFA Yönetim Kurulu’nun, eylül ayı toplantısını İstanbul’da yapacağı bildirildi. Futbol Federasyonu, toplantının 18 - 19 Eylül tarihlerinde gerçekleşeceğini açıkladı. UEFA Başkanı Lennart Johansson’un da 19 Eylül Perşembe günü saat 12.00’de Hilton Oteli’nde bir basın toplantısı düzenleyeceği belirtildi. 
     
     B Milliler’den başarılı prova 
     B Milli Futbol Takımı özel maçta Almanya B Milli Takımı’nı 2-1 mağlup etti. Mönchengladbach’ın Bökelberg Stadı’nda oynanan karşılaşmada Ay - Yıldızlı ekibin gollerini 17 ve 52. dakikalarda Necati attı. Almanya’nın tek golü ise 56. dakikada Gornieta’dan geldi. 
     
     Cuper bizi göndermedi’ 
     İTALYA’NIN Inter takımında forma giyen Emre ile Okan, Ronaldo’nun kendileri hakkında yaptığı açıklamalara tepki gösterdi. La Gazzetta dello Sport gazetesine demeç veren iki oyuncu, Teknik Direktör Cuper ile sorunları olmadığını açıkladı. Emre, "Nesta’nın transfer görüşmelerinde Lazio’dan teklif aldım. Başka kulüpler de vardı, ama yöneticiler Cuper’in gitmeme izin vermediğini söylediler" diye konuştu. 
     
     Hentbolda Avrupa sınavı 
     HENTBOLDA Avrupa Kupaları’nda ülkemizi temsil edecek takımlardan dördü ilk tur maçlarını bu hafta sonu oynayacak. Şampiyonlar Ligi 1. ön elemesinde ASKİ erkek takımı Yunan Panellinions ile bugün Atina’da karşılaşacak. Bayanlarda TMO ise yine Yunan Anagennisi ile yarın deplasmanda kozlarını paylaşacak. EHF Kupası ilk turunda bayanlarda Üsküdar Belediyesi, Kıbrıs Rum Kesimi’nden Latsia Lefkoşa, erkeklerde ise Polis Akademisi Belçika’dan HC Herstal Ans ile yarın deplasmanda mücadele verecek. 
     
     16 Yaşaltı’nda Balkan şampiyonuyuz 3-1 
     BALKAN 16 Yaşaltı Gençler Futbol Şampiyonası’nda Milli Takımımız finalde Yunanistan’ı 3 - 1 yenerek şampiyon oldu. Beylerbeyi 75. Yıl Stadı’nda oynanan maçta Ay - Yıldızlı ekibimizin üç golünü de Cafer Can kaydetti. Konuk takımın tek sayısı ise Vasilios’tan geldi. Turnuvada üçüncülüğü Bulgaristan elde etti. 
     
     Kocasının izinde 
     RONALDO’NUN futbolcu olan eşi Milene Dominguez de kocasının peşinden İspanya’ya gitmeye hazırlanıyor. Brezilyalı yıldızın Real Madrid’e transferinin ardından halen İtalya’nın Monza takımında oynayan eşi Milene de Atletico Madrid’ten teklif aldı. İspanyol As gazetesi, Milene’nin Real Madrid’in bayan takımı olmadığı için Atletico Madrid ila mukavele imzalamaya sıcak baktığını yazdı. 
     
     Efes’in acı günü 
     EFES Pilsen Kulübü Asbaşkanı Umur Ünsal dün vefat etti. Bier dönem Basketbol Federasyonu’nda yönetim kurulu üyeliği de yapan Ünsal 61 yaşında hayata gözlerini yumdu. Umur Ünsal’ın cenazesi bugün Teşvikiye Camii’nde öğleyin kılınacak cenaze namazının ardından Zincirlikuyu Asri Mezarlığı’na defnedilecek. 
     



 SPOR 




























</TEXT>
</DOC>
