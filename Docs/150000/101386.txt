<DOC>
<DOCNO> 101386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yasam/yas03.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
YAY-SAT, kuruluşunun 10’uncu yılını gururla kutladı 
</HEADLINE>
<TEXT>
Dünyanın gözü onda 
YAY-SAT Genel Müdürü Sungur "Çin’le yaptığımız anlaşma ile YAY-SAT’ın kendi profilinde kullandığı sistem bu ülkede de uygulanacak" 
     TAHSİN AKSU İstanbul 

     Sandallarla gazete taşıdık 
     TÜRKİYE’DE basılı yayınların yüzde 97’sini dağıtan YAY-SAT’ın 10’uncu yılı, önceki gün Ortaköy Feriye Lokantası’nda düzenlenen bir gecede kutlandı. YAY-SAT Genel Müdürü Hakan Sungur, "Doğal felaketlerle köprüler yıkılabilir. Ancak hiçbir şekilde gazetelerin yerine ulaşmaması söz konusu olamaz. Böyle bir lüksümüz yok. En son Rize’de meydana gelen sel felaketinde bile tekne ve sandallarla gazete ulaştırdık" dedi. 
     
     Krizde yatırımlar durmadı 
     YILDA 320 bin ton yazılı basın taşıyan kuruluşun 300 milyon dolarlık bir ciroya sahip olduğunu, ekonomik krizde de yatırımların aksamadan sürdüğünü belirten Hakan Sungur, sözlerine şöyle devam etti "Çin’le yaptığımız anlaşma ile YAY-SAT’ın kendi profilinde kullandığı sistem bu ülkede de uygulanacak. Bu sistemi bazı Avrupa ülkelerindeki firmaların da satın almak istemesi gurur verici." 
     



 YAŞAM 

















</TEXT>
</DOC>
