<DOC>
<DOCNO> 146141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/yazar/pulur.html </URL>
<DATE> 2003/03/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hükümeti "TÜSİAD" kurmalı... 
</HEADLINE>
<TEXT>

     Bizce sipariş listesi yeterli değil, yetmez 
     TÜSİAD, gibi bir dernek, hele Tuncay Özilhan başkan olduktan sonra, siparişle yetinmez, imalata, üretime kendisi geçer. 
     
     DİYECEKSİNİZ, nasıl olacak bu iş 
     Kolay 
     Özelleştirme ne güne duruyor, her şey özelleştiriliyor da, hükümet niye özelleştirilmesin 
     Açarsın ihaleyi, TÜSİAD kazanır, olur hükümet 
     Ondan sonra, sipariş listesindeki maddelerin imalatı başlar... 
     
     EN önemli madde Avrupa 
     NE diyor Özilhan 
     "Avrupa yolu tümüyle tıkandı " 
     Çok mu zor açmak 
     Ne münasebet, Avrupalı yolu nelerin tıkadığını biliyor, Hollandalı Oostlander, hazırladığı raporda yolu tıkayan kayayı, gösteriyor 
     "Türk devletinin temel felsefesi, Kemalizmdir. Bu ideoloji, Türkiye devletinin bölünmez bütünlüğünün bozulmasına yönelik korku yaratıyor. Aşırı Türk milliyetçiliğini körüklüyor. Askerin gücünü artırıyor ve dine karşı esnek olmayan bir tavır yaratıyor, Sonuç olarak bütün bu oluşan unsurları yaratan Kemalizm ideolojisi, Türkiye’nin Avrupa Birliği’ne katılma yolunu kapatıyor. 
     Son 15 senede görülüyor ki, asker devletin sırtını dayadığı bir taş konumundadır. Halk, devletin öbür kurumlarına ve Meclis’e nazaran, orduya daha çok güveniyor. Ordu, Türkiye’nin çoğulcu demokratik bir devlet olması önünde frenleyici bir unsurdur." 
     
     DEMEK ki tıkanan yolu açmak için "Türk devletinin temel felsefesi olan Kemalizmi yok etmek lazım, arkadan da orduyu..." 
     Çok mu zor 
     Bir denesinler, Avrupa dışarıdan, "işbirlikçiler" içeriden, bir daha saldırsınlar bakalım, görelim "yeliniz" kayadan ne alacak 
     "Yel"in ne demek olduğunu, ya da bizim hangi anlamda kullandığımızı anlamadıysanız, Türk Dil Kurumu’nun sözlüğüne bakın. 
     
     EVET, en iyisi TÜSİAD hükümeti... 
     Yalnız onların da ufak bir kusuru var galiba, sanki bu memlekette yaşamıyor gibiler. 
     Baksanıza Özilhan ne diyor 
     "Çok kısa süre içinde, karşımıza, ciddi hazırlığı olmayan, kendi çevresine kapanmayı tercih eden, ulusal meselelerde çelişkili beyanlar veren bir hükümet bulduk " 
     Allah Allah, demek bu hükümetin Başbakanı da, bakanları da bir başka memleketten gelmiş olacaklar ki, TÜSİAD Başkanı onları hiç tanımamış, "Kim bunlar " diye apışıp kalmış... 
     Affedersiniz ama, sizler, seçimde kimleri destekliyordunuz 
     Yoksa TKP’yi mi 
     
     







</TEXT>
</DOC>
