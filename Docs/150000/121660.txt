<DOC>
<DOCNO> 121660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sontur08.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
72 yaşındaki ünlü yazar ''asker kaçağı'' diye gözaltına alındı 
</HEADLINE>
<TEXT>

     Asker kaçağı olduğu gerekçesiyle gözaltına alınan ünlü yazar Hanri Benazus, askerlik kayıtlarının bulunması üzerine ikinci kez teskere aldı. 
     Hanri Benazus, askerliğini yapmadığı gerekçesiyle gözaltına alınıp serbest bırakılmasının ardından Ankara Askerlik Daire Başkanlığı'na askerlik yaptığına dair belgeleri götürdü. Askerlik Daire Başkanlığı yetkilileri de, Benazus'un 1951 yılında İstanbul Selimiye Kışlası'nda askerlik yaptığına ilişkin kayıtların bulunduğunu belirterek, kendisine terhis belgesini verdiler. 
     Hayatında ikinci kez teskere aldığını belirten Benazus, ''Şimdi kendimi özgür hissediyorum'' dedi. 
     Hanri Benazus, emniyet ekiplerince, 24 Kasım günü Ankara'da, kaldığı otelde, ''asker kaçağı olduğu gerekçesiyle'' gözaltına alınmıştı. İlgili askerlik şubesine götürülen Benazus, burada da askerlik kayıtlarının bulunamaması üzerine askerlik yaptığına dair belgeyi getirmek, eksik evraklarını tamamlamak üzere serbest bırakılmıştı. 
     





</TEXT>
</DOC>
