<DOC>
<DOCNO> 114495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur10.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Gençlerimizi petrol için savaşa göndermeyiz 
</HEADLINE>
<TEXT>

     YTP Genel Başkanı İsmail Cem, Irak'a müdahale tartışmaları konusunda, "Petrol kokan meseleler için Türkiye'nin gençlerini savaşa gönderemeyiz" dedi. 
     Seçim gezilerini sürdüren İsmail Cem, Zonguldak'da ABD'nin Irak'a müdahalesiyle ilgili soruları yanıtladı. Dünyanın hiçbir ülkesinde "savaş" sözcüğünün Türkiye'deki kadar sorumsuzca dile getirilmediğini belirten Cem, bir meşru müdafaa ya da ülke güvenliği söz konusu olduğunda elbette Türkiye'nin savaşa girebileceğini vurgulayarak "Ama kalkıp da petrol kokan meseleler için Türkiye'nin gençlerini savaşa gönderemeyiz" diye konuştu. 
     Cem, diğer siyasi parti liderlerinin bu konudaki tavırlarını da eleştirerek "Güvenlik, savaş gibi önemli konularda bu kadar boş konuşulmaz" dedi. 
     





</TEXT>
</DOC>
