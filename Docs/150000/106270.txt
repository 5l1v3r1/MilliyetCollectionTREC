<DOC>
<DOCNO> 106270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/soneko01.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım araçları geçtiğimiz haftayı böyle geçirdi... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 1.11 oranında değer kazandı. 
     Haftanın ilk gününde sıkışık ve hacimsiz seyreden borsa, AB Komisyonu'nun genişlemeden sorumlu üyesi Günter Verheugen'in, Türkiye'nin Aralık ayında gerçekleştirilecek AB Zirvesi'nde üyelik için tarih beklememesi gerektiğine yönelik açıklamalarından etkilendi. 
     1. seansta 165.18 puan düşen endeks, 2. seansta 6.74 puanlık yükseliş kaydetti. Hisse senetlerinin günlük bazda değer kaybı yüzde 1.66 olarak gerçekleşti. 
     Salı gününe yükseliş eğilimi ile başlayan borsa özellikle 9,500 seviyelerinden satış baskısı ile karşılaştı. 
     Borsa günü 81.86 puan aşağıda tamamladı. 1. seansta 84.22 puan düşen endeks, 2. seansta 2.36 puanlık yükseliş kaydetti. Hisse senetlerinin günlük bazda değer kaybı yüzde 0.87 olarak gerçekleşti. 
     Çarşamba günü yurt dışı piyasalardaki düşüşlerin etkisi hissedildi. 
     Endeksteki 9,200 seviyesinin kırılmaması piyasanın toparlanmasını kolaylaştırırken, 9,300-9,400 aralığında dengelenme ve güç toplama çabaları olumlu sonuçlandı. Borsa günü 162.79 puan yukarıda ve ortalama yüzde 1.75 artışla tamamladı. 
     Perşembe günü, satış baskısının arttığı dikkat bir gün oldu ve endeks 69.92 puan kayıpla 9,399.87 puandan kapandı. 
     1. seansta 72.73 puan düşen endeks, 2. seansta sadece 2.81 puan yükseldi. Hisse senetlerinin günlük bazda değer kaybı yüzde 0.74 olarak gerçekleşti. 
     Cuma günü endeks 2.44 puan artışla 9,6.31 puan seviyesinden kapandı. 1. seansta 182.52 puan artan endeks, 2. seansın ikinci yarısından itibaren gözlenen çıkışla ikinci seansta da 70.92 puan yükseldi. Hisselerin günlük bazda değer artışı yüzde 2.70 olarak gerçekleşti. Hisse senetlerinin haftalık ortalama artış yüzde 1.11 oldu. 
     
     ALTIN, DÖVİZ, BONO, FAİZ VE REPO 
     Geçen hafta altın dövizde artış eğilimi vardı. 
     Külçe altının gram satış fiyatı yüzde 1.83 artarak 16 milyon 650 bin lira, Cumhuriyet altınının satış fiyatı da yüzde 1.81 artarak 112 milyon 500 bin lira oldu. 
     Dövizde, ABD Doları Türk Lirası karşısındaki geçen hafta herhangi bir değişim göztermezken, Euro yüzde 0.37 artış kaydetti. 
     Bugün kapanışta Amerikan Doları'nın satış fiyatı değişmeyerek 1 milyon 624 bin lirada kalırken, Euro'nun fiyatı 1 milyon 607 bin lira olarak gerçekleşti. 
     Yatırım fonlarına katılma belgeleri haftalık ortalama yüzde 0.54 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.58 ile yüzde 0.99 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.89 ve 1 aylık mevduatta yüzde 0.75 oldu. 
     Önceki hafta sonunda ortalama faizleri yüzde 46'nın biraz üzerinde olan haftalık reponun net getirisi yüzde 0.73'ü buldu. 
     





</TEXT>
</DOC>
