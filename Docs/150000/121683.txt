<DOC>
<DOCNO> 121683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sontur31.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikahsız yaşadığı kadını öldürdü... 
</HEADLINE>
<TEXT>

     Bartın'ın Ulus İlçesi'ne bağlı Apdipaşa Beldesi'nde, bir kişi, nikahsız yaşadığı kadını öldürdü. 
     Alınan bilgiye göre, Abidin Meral 26 , İstanbul'da nikahsız yaşadığı sırada kavga ederek İnceçam Köyü'ndeki baba evine gelen Ayşe Fidan'ı 21 geri dönmeye ikna edemeyince, tartıştı. 
     Abidin Meral, tartışma sırasında tabancayla ateş ederek Ayşe Fidan'ı öldürdü. Meral, daha sonra jandarmaya teslim oldu. 
     Yetkililer, öldürülen kadının resmi nikahlı eşinden boşanmak için dava açtığını ve davanın sürdüğünü bildirdiler. 
     
     TECAVÜZ EDİLMEK İSTENEN KADINI, ÇEVREDEKİLER KURTARILDI 
     Aydın'ın Bozdoğan İlçesi'nde kaçırılan ve tecavüz edilmek istenen kadın, çevreden yetişenler tarafından kurtarıldı. 
     İlçenin Kemer Köyü'ndeki olayda, M.M. 39 , tarladan evine dönerken kimliği belirlenemeyen kişilerce kaçırıldı ve tecavüz edilmek istendi. Çevreden yetişenler tarafından saldırganların elinden kurtarılan kadın, yaralı olarak önce Bozdoğan Sağlık Ocağı'na, ardından da Nazilli Devlet Hastanesi'ne kaldırıldı. 
     Olaydan sonra kaçan kişiler aranıyor. 
     
     ''TECAVÜZ'' İDDİASI... 
     Hatay'ın İskenderun İlçesi'nde, bir anne, kızının kaçırılarak tecavüz edildiği iddiasıyla polise başvurdu. 
     Emniyet Müdürlüğü yetkilileri, Hülya P'nin 37 karakola yaptığı başvuruda, A.U'nun 28 , nikahsız yaşadığı eşinden olan kızı H.G'yi, bir süre önce kaçırdığını ve tecavüz ettikten sonra da terk ettiğini iddia ettiğini bildirdiler. 
     Hülya P, kızının 10 haftalık hamile olduğuna dair doktor raporu aldığını belirterek, sanığın bulunmasını istedi. 
     Hakkında şikayet başvurusu yapılan A.U. aranıyor. 
     





</TEXT>
</DOC>
