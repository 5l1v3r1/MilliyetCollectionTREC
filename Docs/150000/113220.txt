<DOC>
<DOCNO> 113220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/guclu.html </URL>
<DATE> 2002/10/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversitelerde seçim rüzg rı 
</HEADLINE>
<TEXT>

     1993’te kurulan 23 üniversitenin çoğunda seçim heyecanı var. Görev süreleri dolan rektörlerin yerine yenileri atanacak. Bazı rektörler iki dönem üst üste görev yaptıkları için seçime katılamıyor. Ama pek çoğu koltuğa ikinci kez oturmak için öğretim üyelerinin karşısına çıkacak. 
     Yasaya göre seçimde en fazla oy alan 6 isim YÖK’e bildiriliyor. YÖK bu adaylardan 3’ünü eleyerek diğer 3’ünü Cumhurbaşkanı’nın takdirine sunuyor. Cumhurbaşkanı da bu adaylardan birisini rektör olarak atıyor. 
     Seçim, aday belirleme seçimi olduğu için en fazla oy alanın atanması diye bir kural söz konusu değil. YÖK, seçimde en fazla oy alan adayı eleyip Cumhurbaşkanı’na göndermeyebiliyor. Cumhurbaşkanı da en çok oyu alanı değil de daha az oy alanı rektör olarak atayabiliyor. Her iki durumun örnekleri var. 
     YÖK yasası, rektörlük seçimlerindeki keyfi uygulamalar nedeniyle de tartışmaların odağında. 
     Önümüzdeki bir hafta içerisinde şu üniversitelerde seçim var Adnan Menderes Aydın , Balıkesir, Celal Bayar Manisa , Dumlupınar Kütahya , Gaziosmanpaşa Tokat , Gebze Yüksek Teknoloji Enstitüsü Kocaeli , İzmir Yüksek Teknoloji Enstitüsü, Kafkas Kars , Sütçü İmam Kahramanmaraş , Kocaeli, Mersin, Muğla, Mustafa Kemal Hatay , Sakarya, Karaelmas Zonguldak . 
     3 Kasım genel seçimleri, yukarıdaki üniversitelerin umurunda değil. Çünkü kendi seçimlerine odaklanmış durumdalar. Koltuk böylesine önemli olunca meraklısı da çok oluyor. Dolayısıyla dosyaları da. Mevcut rektörler ve rektör adaylarıyla ilgili olarak öylesine çok ihbarlar geliyor ki şaşıp kalıyoruz. Bazı rektörler, adayları bir bir çağırıp adaylıktan vazgeçiriyormuş. Bazen tatlı dille bazen de tehditle. Yolsuzluk, usulsüzlük, iftira ise gırla... 
     YÖK ve Çankaya’nın da aday belirlerken çok dikkatli olmaları gerekiyor Birçok ülkede rektör adayı olmanın çok önemli kıstasları var. Sorunu bulunanlar zaten aday olamıyor. Ama bizde farklı. Profesör olan herkes aday olabiliyor. Hatta hakkında ne kadar ciddi suçlama bulunsa bile seçimi kazanabiliyor. YÖK önceden yapması gerekeni sonra yaptığı için, çoğu zaman dozunu kaçırdığı için seçim galibi adayları eliyor ya da rektör olduktan sonra görevden alıyor. Bu da tabii hiç hoş olmuyor .. 
     Aslında siyasetçilerin müdahalesine hiç gerek kalmadan YÖK’ün bu sorunu kendi içinde çözmesi gerekir. Ama amaç üzüm yemek değil de bağcıyı dövmek olunca sonuç alınamıyor .. 
     
     Demirel ODTÜ’de 
     Kanal D’de Genç Bakış’ın bu akşamki konuğu 9. Cumhurbaşkanı Demirel. Geçen hafta Sabancı Üniversitesi’ndeydik. Konuğumuz da AKP lideri Recep Tayyip Erdoğan’dı. Gelecek haftaki konuğumuz ise Başbakan Ecevit olacak... 
     Tüm bu görüşmelerde gençliğin yükselen sesini, ilgililere ve kamuoyuna duyurmaya çalışıyoruz. 
     Gençlik, daha önce de defalarca dile getirdiğimiz gibi 3 Kasım seçimlerinin lokomotifi olacak. Siyasete bu kez onlar yön verecek. Her ne kadar bazı liderler, h l onları ciddiye almamaya devam etseler de .. 
     Türkiye’deki üniversitelerin üçte ikisinin altında Demirel’in imzası var. Üniversiteleri en fazla ziyaret eden de o. Bugüne kadarki birikimiyle içinde bulunduğumuz şu kritik günlerde eminim çok önemli açıklamalarda bulunacak. Siyasetten savaşa, YÖK’ten IMF’ye kadar hemen her konuda öğrenciler soracak o cevaplayacak. Ayrıca sizler de sorularınızla katılabileceksiniz. 
     Kanal D, 23.40... 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
