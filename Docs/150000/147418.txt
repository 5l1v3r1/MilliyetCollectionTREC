<DOC>
<DOCNO> 147418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/spo02.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
VLADİMİR'E MADALYA 
</HEADLINE>
<TEXT>

Fenerbahçe’nin Rus futbolcusu, ülkesinde 2003 yılının futboldaki bir numaralı ismi seçildi. Vladimir’in, 12 Nisan’da devlet nişanı ile ödüllendirileceği açıklandı 
     YALÇIN TÜRK 

     Büyük onur’ 
     SARI - Lacivertli kulübün ara transferde renklerine kattığı Vladimir’in, ülkesi Rusya’daki en iyiler seçiminde futbolda dereceye girdiği açıklandı. 2003’ün en iyi futbolcusu seçilen ve devlet nişanı alacak olan Vladimir yaptığı açıklamada, "Bu benim için çok büyük onur. Ülkemde en iyiler arasına girmek beni moral açısından olumlu yönde etkileyecek. Bu ödüle layık olmak için daha da iyi olmanın mücadelesini vereceğim" ifadesini kullandı. 
     
     Gençler maçı var’ 
     VLADİMİR’İN, devlet nişanı Fenerbahçe’de sevinç yaratırken, 12 Nisan’daki ödül töreni yeni bir krizin başlangıcı oldu. 13 Nisan’da, İstanbul’da Gençlerbirliği ile oldukça önemli bir maç oynayacak olan Sarı - Lacivertli takım, eğer törene giderse, sahaya Vladimir’siz çıkacak. Ancak Rus futbolcunun, ülkesindeki yetkililerle görüşerek, madalya töreninin ertelenmesini isteyeceği ya da katılamayacağı bildirildi. 
     
Kadro sıkıntısı      Oğuz Çetin, Adanaspor maçında oynatacağı on bir konusunda sıkıntıya düştü. Vladimir, Rebrov gibi oyuncuların formsuz oluşu, Çetin’i genç oyunculara yönlendirirken, Adana deplasmanında sahaya Tuncay, Kemal, Ali Güneş, Serhat, Semih gibi isimleri sürmeyi planladığı bildirildi. Fenerbahçe’nin, Adana’da sahaya tek yabancı ile çıkması bekleniyor. Millilerin katılmadığı akşam idmanında sakatlığı geçen Serhat gol şov yaptı. Genç futbolcu çift kalede beş gol atarak teknik heyeti sevindirdi. 
     
Rapor hazırlığı      FUTBOL Şube Sorumlusu Sadettin Saran pazartesi günkü Yönetim Kurulu toplantısında görüşülmek üzere rapor hazırlıyor. Saran’ın, Oğuz Çetin’le yapacağı görüşmeden sonra bu rapora şekil verecek olması ise sıkıntı yaratıyor. Yönetimin, yeni sezonda takımı yeni bir teknik adama teslim etmeyi düşünmese, Saran’ın da yabancı hocadan yana olması işleri arap saçına döndürdü. 
     
Mustafa’dan veda mesajı      FENERBAHÇELİ oyuncu, sezon sonunda sözleşmesinin bittiğini, ancak henüz yönetimden bir çağrı almadığını söyledi. Mustafa Doğan, "Bu formayı 7 yıl şerefle taşıdım. Hedefim futbolu burada bırakmaktı, ancak öyle görünüyor ki, futbol yaşantımı Almanya’da sürdüreceğim. Taraftara çok teşekkür ediyorum. Onları hiç unutmayacağım. Yönetimle de hiçbir sorunum olmadı, hep karşılıklı anlayış içersinde olduk" ifadesini kullandı. 
     
Washington garanti verdi      BREZİLYALI futbolcu, geçtiğimiz aralık ayında rahatsızlandıktan sonra, sağlık raporunun yanına eklenmek istenen taahhütnameyi kabul etti. Yönetim, haziran ayında kaderini belirleyeceği Washington’un yeniden forma giyebilmesi ve parasını alabilmesi için garanti istemişti. Brezilyalı da, "Sahada bana bir şey olursa, Fenerbahçe Kulübü sorumlu değildir" taahhütnamesini vererek yönetim ile pazarlığa oturmayı kararlaştırdı. 
     


SPOR 

























</TEXT>
</DOC>
