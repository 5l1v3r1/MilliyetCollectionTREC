<DOC>
<DOCNO> 116854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yasam/yas02a.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözen’in mührü AKP’ye 
</HEADLINE>
<TEXT>

Yanlışlıkla mührü AKP’ye basan Nurettin Sözen’in istediği yeni oy pusulası verildi. Aynı hatayı yapan Bolu Valisi Türker’e ise Seçim Kurulu Yeni oy pusulası veremeyiz’ dedi.. 
     ANKARA Milliyet DHA 

     CHP Sivas 1. sıra miletvekili adayı Nurettin Sözen, oy verirken evet’ mührünü yanlışlıkla CHP yerine AKP’ye bastı. Sandık başkanının yanına gelen Sözen, "Yanlışlık oldu. Yeni pusula alabilir miyim" dedi. Kurul, eski pusulayı alıp Sözen’e yenisini verdi. 
     Aynı aksilik gözlüklerini evde unutan Bolu Valisi Mehmet Ali Türker’in de başına geldi. Türker de tıpkı Sözen gibi yanlış oy kullandığını belirterek yeni oy pusulası istedi. 
     Ancak sandık görevlileri "Yeni oy pusulası veremeyiz. Oy pusulası seçmen sayısı kadar" dedi. 
     Durumu değerlendiren YSK Başkanı Tufan Algan, kimsenin yanlış olduğunu beyan etse dahi ikinci kez oy kullanamayacağını söyledi. Algan, "Bolu’daki görevlilerin yaptığı doğru. Oyunu yanlış kullanan ikinci pusulayı alamaz. Sivas’ta bir itiraz olursa bakılır. İş bize gelir mi, bilmiyorum" diye konuştu. 
     
Tutanak tutmaları gerekir...’      YSK yetkilileri de, Sivas’ta oyunu kullanan Nurettin Sözen’e, yeni oy pusulası verilmesiyle ilgili olarak şunları söyledi "Sivas’taki sandık kurulunun, yanlış pusulayı imha ettikten sonra tutanak tutmuş olması gerekir. Bu tutanak da, oy sayısını gösteren tutanakla birlikte ilçe veya il seçim kuruluna gönderilir." 
     



 YAŞAM 

























</TEXT>
</DOC>
