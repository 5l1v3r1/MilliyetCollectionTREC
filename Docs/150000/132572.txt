<DOC>
<DOCNO> 132572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yasam/ayas.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailemi gözümün önünde yediler ’ 
</HEADLINE>
<TEXT>

Yamyam gerillalardan kurtulan bir Pigme’, Kongo’da yaşanan vahşeti anlattı Çığlıklar duydum. Köye döndüğümde, ailemden beş kişi ateşte pişiyordu ... 
     DIŞ HABERLER SERVİSİ 

     Kongo’da birbirlerine karşı savaşan gerilla fraksiyonlarının, pigmeleri avlayıp yediğine ilişkin vahşet’ iddiaları bir Birleşmiş Milletler BM ekibi tarafından soruşturulurken, yamyam gerillalar’dan kurtulan bir Pigme’nin Reuters muhabirine yaptığı açıklamalar kanları dondurdu. 
     Kongo’nun ücra kuzeydoğusundaki ormanlık bölgede yaşayan ve gerillaların annesini, kardeşini, kız kardeşini ve iki küçük çocuğunu öldürüp gözü önünde yediğini söyleyen Pigme’ Amzati Njogi, vahşeti’ Reuters’a şöyle anlattı 
     Ormanda avlanıyordum. Köyümden gelen çığlıkları duyunca hızla geri döndüm. Gerillalara fark edilmeden evime yaklaştığımda gördüklerimi hayatım boyu unutamayacağım. Bir gerilla, palayla ailemden birinin boğazını kesiyordu. Ateşteyse diğer aile üyelerimin etleri pişiyordu." 
     
     Kocamı bana pişirtip yedirdiler’ 
     Bantu kabilesinden bir kadının yaşadıkları da, Njogi’den farklı değil. 
     Yamyam gerillalar, bu Pigme’ kadının da evini basmış. Kadının kocasını öldüren gerillalar, kestikleri kafayı da bizzat kadına pişirtip sonra da ona yedirmişler. Yemek ’ bittiğinde de kadına, arkasına bakmadan kaçmasını söylemişler. 
     Bu arada Ituri’deki yamyamlık iddialarını soruşturan BM yetkilileri, insan etinin beslenme amacıyla değil, bazı sihirli güçler edinmek amacıyla yendiğini sanıyor. Yamyam gerillaların kurbanı pigmeler ise, ormanlardaki kabilelerini terk edecek güvenli bölgelere kaçıyor. 
     



 YAŞAM 

























</TEXT>
</DOC>
