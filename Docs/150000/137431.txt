<DOC>
<DOCNO> 137431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/spor/aspo.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZİ RAHAT BIRAKSINLAR 
</HEADLINE>
<TEXT>

Başkan Aziz Yıldırım, bu sezon takımın alacağı sonuçların kendisini etkilemeyeceğini söyledi, "Hedefim takımı karıştırmak isteyenleri bitirmek" dedi 
     ENGİN VEREL 

     Hepsine savaş açtım’ 
     FENERBAHÇE Başkanı Aziz Yıldırım, Gaziantepspor maçından sonra yaptığı ağır eleştirilere hem açıklık getirdi, hem de bazı kişilerle artık hukuki yollardan hesaplaşacağını söyledi. Yıldırım, "Basın bizi, futbolcumuzu, antrenörümüzü eleştirecek. Biz buna açığız. Ama karalayıcı ve yalan haberlerle bizi yıpratma politikasına soyunanlara arkadaşlarımla birlikte savaş açtım" ifadesini kulandı. 
     
     Ev ve araba almadım’ 
     YILDIRIM, "Hiçbir medya mensubuna ne ev, ne araba aldım, ne de maddi ilişkiler içine girdim" diye konuştu. Daha önce yaptığı açıklamaların yanlış anlaşıldığını da kaydeden Aziz Yıldırım, "2000 doları ve 50 milyon yıllık aidatı medya mensupları için söylemedim. Beni medya içindeki kavga ortamına sokmayın. Temiz toplum istiyorsak yanlışların üzerine hep birlikte gitmeliyiz" dedi. 
     
     Onları bitireceğim’ 
     BU sezon takımın alacağı neticelerin kendisini fazla etkilemeyeceğini de sözlerine ekleyen Aziz Yıldırım şöyle devam etti "Sezon sonuna kadar esas görevim bizimle uğraşan, kulübü karıştırmak isteyenlere açtığım savaşı kazanmak, onları bitirmek. Saadettin Saran ile bazı arkadaşlarımızın anlaşamadığı doğru. Ama bunu normal karşılamak lazım. Bizi rahat bıraksınlar Fener’i dünyada hak ettiği yere getirelim". 
     
Şeffaf olacağız’      FENERBAHÇE Basın Sözcüsü Atilla Kıyat dün yapılan yönetim kurulu toplantısı sonrası yaptığı açıklamada son günlerde kamuoyunu meşgul eden birçok konuya açıklık getirdi. Kıyat, "Aziz Yıldırım ve yönetimi 2004’ün şubatına kadar görevinin başındadır. Bundan sonra Fenerbahçe yönetimi şeffaf olacak. Herşeyi medyayla paylaşacağız. Bizim kavgamız kişisel değil Fenerbahçe’nin menfaatleri içindir. Savaş kelimesini de bu anlamda kullandık" diye konuştu. 
     OGÜN ve Yusuf’un kadro dışı kalmalarının kesinlikle söz konusu olmadığını vurgulayan Kıyat, "Ortega’yı tutamadık. Gelişi bizi nasıl mutlu ettiyse gidişi de üzdü. Bunda medya dahil hepimizin şuçu olduğuna inanıyorum" dedi. Atilla Kıyat, eski yöneticilerden Şadan Kalkavan’ın Ortega’nın gitmesi ile ilgili yorumuna ise, "Söyleyen bağışlasın ama cahillik etmiş. Ortega’yı satmakla ancak Fenerbahçe’nin dörtte bir borcunu azaltmış oluruz" karşılığını verdi. 
     
Taraftardan büyük destek      SARI - LACİVERTLİ taraftarların Başkan Aziz Yıldırım’a verdikleri destek sanal alemde de devam ediyor. www.fenerbahce.com adlı internet sitesinde düzenlenen "Fenerbahçe Başkanı Aziz Yıldırım görevi bırakmalı mı " anketine katılan 1567 kişiden 1435’i "hayır" yanıtını verirken sadece 132 kişi "evet bırakmalı" yönününde oy kullandı. 
     



 SPOR 























</TEXT>
</DOC>
