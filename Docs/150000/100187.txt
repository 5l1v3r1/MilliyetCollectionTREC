<DOC>
<DOCNO> 100187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/dunya/dun01.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD polisi senatör’ dinlemedi 
</HEADLINE>
<TEXT>

     DIŞ HABERLER SERVİSİ 

     Amerikan Senatosu’nda 2 gün boyunca Irak’a yapılacak ABD operasyonuyla ilgili en üst düzey tartışmalara başkanlık yapan Cumhuriyetçi çoğunluk lideri Senatör Joseph Biden’in 21 yaşındaki kızı Ashley Blazer Biden, polise direnmekten tutuklandı. 
     Polisin verdiği bilgiye göre, Ashley Blazer Biden’in tutuklanmasıyla sonuçlanan olay, Chicago’da barların yoğun olarak bulunduğu bir caddede, bir polis memuruna şişe atılması üzerine patlak verdi. 
     Arkadaşlarıyla birlikte başka bir barda bulunan Ashley Balzer Biden, şişe atan kişiyi gözaltına almaya çalışan güvenlik görevlilerinin yolunu kesip tutuklamayı engellemeye çalıştı ve polisleri tehdit etti. 
     Bunun üzerine polis, Ashley Blazer Biden’i direnmek ve kötü davranışta bulunma suçlarından tutukladı. 20 Eylül’de mahkemeye çıkarılacak olan Ashley Blazer Biden, ifadesi alındıktan sonra serbest bırakıldı. Biden’in sözcüsü, olayı özel bir aile meselesi olarak niteleyerek yorum yapmadı. 
     



 DÜNYA 










</TEXT>
</DOC>
