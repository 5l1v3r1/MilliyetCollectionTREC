<DOC>
<DOCNO> 122464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sondun15.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Franzsa'dan Çakıcı için elini çabuk tutmasını istedi 
</HEADLINE>
<TEXT>

     Türkiye, bugün yaptığı bir girişimle Fransa Adalet Bakanlığı'ndan, Alaattin Çakıcı'nın daha önce idam cezasından yargılandığı davalardan tekrar yargılanabilmesi için yaptığı başvurunun incelenmesinin hızlandırılmasını istedi. 
     Adalet Bakanlığı, Türkiye'de idam cezasının kaldırılmasından sonra, Çakıcı'nın bu cezayı öngören üç ayrı suçtan daha yargılanmasına olanak sağlanması için 20 Ağustos ve 18 Eylül'de Fransa'ya resmen başvuruda bulunmuştu. 
     Türkiye'nin Paris Büyükelçiliği vasıtasıyla bugün yapılan yazılı girişimle, Fransa'nın bu başvuruları bir an önce hızlandırıp sonuçlandırması istendi. 
     Adli kaynaklar, daha önce idam öngörülen üç ayrı başvuru için tekrar Fransa'nın onay vermesi için gerekecek sürenin bir yıl ile iki yıl arasında olacağına dikkati çekiyorlar. 
     Fransa, Çakıcı'yı, Türkiye'nin daha önce gönderdiği beş ayrı dosya arasında idam cezası istemiyle yargılanması istenen üçünden yargılanmaması koşuluyla Aralık 1999'da Türkiye'ye iade etmişti. 
     Türkiye, daha sonra Fransa Adalet Bakanlığı nezdinde girişimde bulunarak, Avrupa İade Sözleşmesi'nin iade kapsamının genişletilmesiyle ilgili 14. maddesi uyarınca Çakıcı'nın 6 ayrı suçtan daha Türkiye'de yargılanması için Fransa'dan onay istemişti. 
     Fransa'da uzun süren duruşmalar sonucu önce Yargıtay bu talebi kabul etmiş, ancak Çakıcı'nın avukatlarının usul yönünden yaptığı başvurular sonucu Danıştay bu talebi reddetmişti. 
     





</TEXT>
</DOC>
