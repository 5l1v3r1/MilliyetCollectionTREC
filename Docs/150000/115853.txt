<DOC>
<DOCNO> 115853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/guncel/gun04.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserin intiharı 
</HEADLINE>
<TEXT>

Yeni bir yöntem üzerinde çalışan İngiliz bilim adamları, vücuda verdikleri özel bir proteinle kanserli hücrelerin kendilerini yok etmelerini sağlayacak 
     DIŞ HABERLER SERVİSİ 

     İngiliz bilim adamları, kanserle mücadelede yeni bir yöntem olacağı düşünülen, vücuttaki doğal protein hareketlerini taklit edebilen bir ilaç geliştiriyor... 
     Kanserli hücreleri öldürürken, sağlıklı hücreleri de öldüren, ayrıca ciddi yan etkileri olan kemoterapi ilaçları karşısında, yeni ilacın yalnızca hastalıklı hücreleri öldüreceği belirtiliyor. 
     Aberdeen Üniversitesi’nden Profesör Julian Blow, bir tıp konferansında konuyla ilgili yaptığı konuşmada, bu tedavideki amaçlarının hücre bölünmesinde etkili olan "Geminin" adlı bir proteinin etkisini taklit etmek olduğunu söyledi. 
     
     İLK KEZ DENENİYOR 
     Blow, kanserle mücadelede böyle bir yöntemin daha önce denenmediğini, tedavide tamamıyla yeni bir yaklaşımın söz konusu olduğunu vurguladı. Prof. Blow, protein verilen kanserli hücrelerin intihar edeceğini, sağlıklı hücrelere ise bir şey olmayacağını açıkladı. 
     



 GÜNCEL 

















</TEXT>
</DOC>
