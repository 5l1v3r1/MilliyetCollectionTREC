<DOC>
<DOCNO> 105110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yazar/sazak.html </URL>
<DATE> 2002/09/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kadın koalisyonu girişimi 
</HEADLINE>
<TEXT>

     Seçime giden TBMM’nin 550 üyesinden sadece 23’ü kadındı. Bu sayı Cumhuriyet tarihinin en düşük temsil yüzdelerinden birini oluşturuyor. Kadın milletvekili oranı yüzde 5’i bile bulmuyor. 
     Ecevit koalisyonundaki son istifalar yaşanmasa, 57’nci hükümet dönemini kadın bakansız’ tamamlayacaktı İsmail Cem ve Hüsamettin Özkan’ın ayrıldığı günlerde Melda Bayer hükümete alındı. DSP’deki çözülmeleri durdurmak üzere Yeni Türkiye ile bağlantısı tespit edilen Adana Milletvekili Tayyibe Gülek son dakikada Kıbrıs’tan sorumlu Devlet Bakanlığı’na atandı. 
     Seçim kararı alındıktan sonra da Anayasa gereği değişen Adalet Bakanı Hikmet Sami Türk’ün yerine Aysel Çelikel getirildi. 
     Böylece kadın bakan sayısı 3’e çıktı. 
     AB ülkelerinden hiçbirinde kadının parlamentodaki konumu bizdeki kadar geri değil. KA - DER, yıllardır TBMM’deki bu tabloyu değiştirmek üzere mücadele veriyor. 
     Kadın Adayları Destekleme Derneği KA - DER 3 Kasım seçimleri öncesinde yine kolları sıvadı. Seçim öncesi kadın adayların etkinliğini artırmak üzere Kadın Koalisyonu Girişimi’ kuruldu. 
     KA - DER Başkanı Ayşe Bilge Dicleli siyasi partilere çağrıda bulunarak, kadın adaylara listelerin ilk üç sırasında yer verilerek Meclis’e girecek milletvekili sayısının 550 üyenin hiç olmazsa yüzde 30’unu oluşturacak şekilde artırılmasını istedi. 
     44 milyonluk seçmen kitlesinin yarısının kadın olduğu ülkemizde TBMM’deki milletvekili sayısının 150’inin altına inmemesi gerekiyor. Bu da mevcut sayının beş katı anlamına geliyor. Peki partilerde bu kadar aday adayı’ var mı 
     KA - DER’in genel merkezlere başvurarak edindiği bilgiler şu ana kadar 160 kadın aday adayı bulunduğu yönündedir. Bu sayı herhalde toplamı yansıtmıyor Hayli yetersizdir. Ayşe Bilge Dicleli de bu ayıbın ortadan kaldırılması için sivil toplumu uyarmaya çalışıyor 
     Bize fırsat verin. Gerçek demokrasi kadınların yönetimi paylaşmasıyla mümkün olur. Bizlere vekillik için ilk üç sırada yer verin. Seçmenler de listesinde kadınlara yer veren partilere oy vermeli. Nüfusunun yarısının iyi temsil edilmediği demokrasinin etkinlik gücü yoktur.’ 
     Daha çok kadın milletvekilini parlamentoya göndermek üzere kimi partilerin kota’ koydukları biliniyor. Kadın ve gençlere yer veren partiler kuşkusuz seçmenden sempati toplayacak, destek bulacak. 
     3 Kasım seçimlerine katılacak 23 partiye Kadın Koalisyonu Girişimi’nce kimi sorular yöneltilecek. KA - DER’ciler kampanya süresince şu sorulara yanıt arayacak 
     Zorunlu eğitime gönderilmeyen milyonlarca kız çocuğu ve aileleri için ne gibi önlemler düşünüyorsunuz 
     Aile içinde kadınlara yönelik şiddeti durdurmak için hangi somut ve yeni önlemleri alacaksınız 
     İş yaşamında kadın ve erkekler arasında fırsat eşitliği konusunda ne yapacaksınız ’ 
     KA - DER’in sesine siz de kulak verin. Kadın’sız Meclis’e hayır’ deyin 
     
     







Vardikara geliyor, tasasından ölüyor... 


Rus mizahı 


Erdoğan’ın adaylığı 


Türkiye’nin 3 Kasım seçiminde yırtması için... 


Ufukta bulutlar 


Paşa, Efes’te olsaydı... 


Üniversiteler özgür mü 


Nereden, nereye baktığınıza bağlı... 


Kadın koalisyonu girişimi 


Ömer Uluç Türkbükü’nde müze kuruyor 


Dünyanın öldüren sessizliği 


Devlet borcunda gerçekler ve tevatür 


Balık mevsimi başladı 


Sanayici Ar-Ge’ye küskün’ 


</TEXT>
</DOC>
