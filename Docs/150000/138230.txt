<DOC>
<DOCNO> 138230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sonspo04.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 5-0 kazanmamız zor, ülke puanı için oynayacağız 
</HEADLINE>
<TEXT>

     UEFA Kupası 4. tur ilk maçında Portekiz'in FC Porto takımına deplasmanda 6-1 yenilerek tur şansını büyük ölçüde yitiren Denizlispor'da, büyük bir düş kırıklığı yaşanırken, kulüp başkanı Mustafa Baysal, rövanşı 5-0 kazanmalarının zor olduğunu söyledi. 
     Karşılaşmadan sonra yeşil-siyahlıların son derece üzgün oldukları gözlendi. Porto'ya iyi bir sonuç umuduyla geldiklerini ve ilk yarıda da beklenen oyunu sergilediklerini belirten Mustafa Baysal, şöyle konuştu 
     ''İlk yarıda bir net gol pozisyonu bulduk, rakibimize de bir kez pozisyon verdik. İkinci yarıda çok güçlü olduğumuz savunmamızda hata yapınca goller peşpeşe geldi. Sadece şeref sayısını atabildik. Bunun rövanşı da var ama 5-0 kazanmamız zor. Artık ülke puanını yükseltmek için çalışacağız ve galibiyet için sahaya çıkacağız. FC Porto'nun bir futbolcusun fiyatı neredeyse bizim bütün takımımıza bedel. Denizlispor, ilk kez çıktığı Avrupa arenasında elinden gelen mücadeleyi ortaya koydu.'' Denizlispor kafilesi bugün özel uçakla Türkiye'ye dönecek. 
     





</TEXT>
</DOC>
