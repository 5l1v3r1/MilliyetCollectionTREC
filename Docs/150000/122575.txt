<DOC>
<DOCNO> 122575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/guncel/gun21.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp avukattan h l ses yok...’ 
</HEADLINE>
<TEXT>

Esrarengiz biçimde ortadan kaybolan Nihat Afyonoğlu’nun karısı, kocasının kaçırıldığını düşünüyor ve Sessizlik beni ürkütüyor’ diyor 
     DİNÇER ŞEREF İstanbul 

     15 gün önce Beyoğlu’ndaki bürosundan ayrılan ve bir daha kendisinden haber alınamayan avukat Nihat Afyonoğlu’nun kaybolmasının ardındaki sır perdesi aralanamadı. 
     Kendisi gibi avukat olan eşi Yüksel Afyonoğlu, acı bir bayrama hazırlanırken, kocasının kaçırıldığını düşünüyor. 32 yıldır her bayramı birlikte geçirdiği hayat arkadaşından, bu bayram ayrı kalma acısını yaşadığını belirten Yüksel Afyonoğlu, şunları söyledi "Kocamı kaçıranları affedeceğim, yeter ki onu bize bağışlasınlar." Kendisi Mali Şube’de komiserken, Narkotik Şube’de komiser olarak görev yapan Nihat Afyonoğlu ile 1968 yılında tanışıp evlendiklerini belirten Yüksel Afyonoğlu, eşini kaçıranlara seslenerek, "Eğer bir talepleri varsa bize iletsinler, bu sessizlik bizi ürkütüyor" dedi. 
     Eşinin şimdiye kadar ne mafyayla ne de başka bir kurumla gizli hiçbir işi olmadığını belirten Afyonoğlu, "Sade bir yaşantımız vardı. Şimdi düşünüyorum da çok sıradan yaşamışız, keşke daha renkli bir hayatımız olsaydı" diye konuştu. 
     
     
     



 GÜNCEL 




















</TEXT>
</DOC>
