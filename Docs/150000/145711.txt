<DOC>
<DOCNO> 145711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun48.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ''Irak'ta gün be gün ilerliyoruz'' 
</HEADLINE>
<TEXT>

     ABD Başkanı George Bush, Ortadoğu barışı için hazırlanan ''yol haritası''nı yakında açıklayacaklarını bildirdi. 
     Camp David'de İngiltere Başbakanı Tony Blair ile birlikte basın toplantısı yapan Bush, ''İsrail'in yanı başında Filistin devleti kurulmasını öngören yol haritasını yakında açıklayacağız'' dedi. 
     Bush, BM'yi, Irak'ın ''gıda karşılığı petrol'' programına geri dönmeye çağırdı. 
     İngiltere Başbakanı Tony Blair'i konuk eden Bush, Camp David'de düzenlediği ortak basın toplantısında, ittifak güçlerinin Irak'taki düşman karşısında gün be gün ilerlediklerini söyledi. 
     Blair ise koalisyon güçlerinin Irak'ın başkenti Bağdat'a 50 kilometre mesafede bulunduklarını belirtti. 
     Blair, Saddam Hüseyin ve ''nefret dolu'' rejiminin iktidardan uzaklaştırılacağını da ifade etti. 
     




</TEXT>
</DOC>
