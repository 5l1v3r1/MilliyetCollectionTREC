<DOC>
<DOCNO> 137572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur20.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda en yüksek ücreti Sibel Can aldı... 
</HEADLINE>
<TEXT>

     Kurban Bayramı'nda Antalya'da otel, tatil köyleri ve eğlence yerlerinde sahneye çıkan Türkiye'nin tanınmış sanatçıları arasında en fazla ücreti Sibel Can aldı. Yaklaşık 52 milyar lira ücret aldığını bildiren Sibel Can'ı, 45 milyar lira ile Özcan Deniz izledi. 
     Kurban Bayramı'nda, Antalya ve turistik ilçelerindeki otel, tatil köyleri ile eğlence yerlerinde sahneye çıkan Türkiye'nin ünlü sanatçıları, aldıkları ücretleri Antalya Defterdarlığı denetim elemanlarına bildirdiler. 
     Defterdarlığın resmi kayıtlarına göre, ünlü sanatçı Sibel Can 52 milyar 91 milyon 667 bin lira ile en yüksek ücret alan sanatçı olurken, onu 45 milyar 378 milyon 871 bin lira ile Özcan Deniz izledi. İbrahim Tatlıses, 24 milyar 820 milyon 74 bin 614 lira alırken, Hülya Avşar ile Gülben Ergen'in aldıkları ücret 20 milyar 307 milyon 692 bin 308'er lira olarak açıklandı. 
     Antalya'da sahneye çıkan diğer sanatçıların aldıkları ücretler ise şöyle 
     ''Kenan Doğulu 8 milyar 256 milyon lira, Gülşen Bayraktar 3 milyar 540 milyon lira, M. Yaşar Günaçgün Yaşar 6 milyar 1 milyon 846 bin 154 lira, Ebru Gündeş 10 milyar 589 milyon 743 bin 589 lira, Aşkın Nur Yengi'nin organizatörü Gönül Eraslan 26 milyar lira, Aşkın Nur Yengi 6 milyar 1 milyon 846 bin 154 lira, Ayşe Sarıkavak Zümre 2 milyar 269 milyon 230 bin 769 lira, Serdar Ortaç 6 milyar 1 milyon 846 bin 154 lira, Deniz Seki 7 milyar 564 milyon 102 bin 564 lira, Nezihe Kalkan 4 milyar lira, Nuray İlkan Torumtay 14 milyar 160 milyon lira, Funda Arar 4 milyar 923 milyon 76 bin 923 lira, Funda Arar, Safiye Soyman ve Yavuz Bingöl'ün birlikte çalıştığı US Müzik Prod. Ltd. Şirketi 59 milyar 590 milyon, Safiye Soyman 11 milyar 800 milyon, Muazzez Ersoy 9 milyar lira, Sisi Prodük. A.Ş. 22 bin 560 dolar.'' Öte yandan, Kurban Bayramı süresince sanatçıların sahne aldığı otel, tatil köyü ve eğlence merkezlerinin bulunduğu Antalya ile Serik ve Kemer ilçelerinde 112 vergi mükellefi denetlendi. Sanatçıların sahne aldığı yerlerde toplam 741 milyar 617 milyon 758 bin lira hasılat tespit edilirken, 14 vergi mükellefine de toplam 2 milyar 265 milyon lira ceza verildi. 
     





</TEXT>
</DOC>
