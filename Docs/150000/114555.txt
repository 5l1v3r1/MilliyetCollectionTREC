<DOC>
<DOCNO> 114555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/guncel/gun10.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Peker Mahkemede konuşacağım... 
</HEADLINE>
<TEXT>

     ERDAL KILINÇ İstanbul 

     Akmerkez’de gözaltına alınan Sedat Peker, sağlık kontrolü için hastaneye götürülürken, gazetecilerin, "Hangi iddialarla sorgulanıyorsunuz " sorusu üzerine, "Tüm bildiklerimi mahkemede anlatacağım" dedi. Gazetecilerin Jet-Pa alacaklarıyla ilgili sorgulanıyor musunuz " sorusuna ise Peker, "Benim Jet- Pa ile işim olmaz" karşılığını verdi. 
     Organize Suçlar Müdürlüğü’nde sorgusu süren Peker’in yanı sıra M1 TV’nin sahibi Mustafa Özbey ve Mahmut Güngör de polis tarafından Ataköy’de televizyon binasından alınarak emniyete götürüldü. 
     Geçtiğimiz aylarda Jet-Pa’nın devletten kaçırdığı iddia edilen 13 milyon dolarlık paranın tahsili için devreye giren İbrahim Toksoy’un ifadeleri doğrultusunda polis, M1 TV’ye operasyon düzenlemiş ve Jet-Pa’nın alacak listelerini ele geçirmişti. Soruşturma kapsamında gözaltına alınan kişi sayısı ise 12’ye çıktı. 
     



 GÜNCEL 
























</TEXT>
</DOC>
