<DOC>
<DOCNO> 101558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/spo01.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Lucescu haklı" 
</HEADLINE>
<TEXT>

Beşiktaş’ın iki kaptanı Tayfur ve Sergen, Rumen teknik adamın takıma yönelttiği tüm eleştirilerin doğru olduğunu söylediler, "Suçluyuz, gereken dersi aldık" diye konuştular 
     BİLAL MEŞE 

     Bize yakışmıyor’ 
     BURSASPOR maçından sonra futbolcularını ağır bir şekilde eleştiren Teknik Direktör Lucescu’ya kaptanlar Tayfur ve Sergen’den destek geldi. Tayfur, "Hocanın eleştirilerine saygı duyuyoruz. Bize söylediklerinin bir çoğu yerinde tespitler. İyi mücadele ettik, ancak takım olarak basit hatalar yaptık. Bu da büyük bir takıma asla yakışmıyor. Yediğimiz gollerde savunmayı suçlamak yanlış olur. Ortada hata varsa, bu takımın tümüne aittir. Bize iyi ders oldu" dedi. 
     
     Adres aramıyoruz’ 
     SİYAH - Beyazlı ekibin ikinci kaptanı Sergen ise kaybedilen bir puanda kurban aramanın yanlış olduğunu savundu. Tecrübeli futbolcu, "Hakemin de yanlış kararları oldu. Ancak bu tür hatalı düdükler futbolun içinde var. Bunu mazaret göstererek kendimizi haklı çıkaramayız. Önemli olan burada gördüğümüz eksiklerimizi bir daha tekrarlamamak. Başarıda nasıl ön plana biz çıkıyorsak, yenilgilerde de biz suçluyuz. Asla adres aramıyoruz" diye konuştu. 
     
Yabancılar, yabancı kaldıSüper Lig takımlarının kadrosunda bulunan 108 lejyonerden ilk hafta sadece 55’i forma giyebildi. Fenerbahçe ve G.Birliği tüm kontenjanını kullandı 
     AYŞE YEŞİN 

     TRİLYONLAR verilerek transfer edilen yabancı oyuncular sezonun ilk haftasında takımlarına "yabancı" kaldı. 2002 - 2003 sezonunun açılış haftasında 18 kulüpten sadece Fenerbahçe ve Gençlerbirliği yabancı oyuncu kontenjanının tamamını kullandı. Takımların 6 yabancı kontenjanına göre 108 lejyoner futbolcunun ilk hafta oynama şansı bulunurken, 9 maç sonunda sadece 55’i forma imkanı yakaladı. 
     GALATASARAY ve Beşiktaş kadrolarında 4’er yabancıya yer verdi. Şu ana kadar 5 yabancı ile sözleşme imzalayan Bursaspor bu oyuncuların hepsini ilk hafta oynatırken, Gaziantep ve Trabzon da 4’er yabancısından yararlandı. Adanaspor, İstanbulspor, Kocaelispor ve Malatyaspor 3’er, Ankaragücü, Denizlispor, Elazığspor ve Samsunspor 2’şer, Diyarbakırspor ve Göztepe de 1’er yabancısını kullandı. 
     
PANCU meydan okudu      ORHAN YILDIRIM 

     SEZONUN ilk maçında Bursaspor karşısında ortaya koyduğu futbol ve attığı golle güven oyu alan Pancu, "Bana inananları mahcup etmediğim için çok mutluyum" dedi. Rumen oyuncu takım arkadaşlarıyla mükemmel bir uyum kurduğunu belirtti, "Doksan dakika koşan, pres yapan oyuncularımız oldukça fazla. Galip gelmemiz gerekirdi, olmadı. Attığım tek golü bana büyük destek veren değerli hocamız Lucescu ve taraftarlara armağan ediyorum" diye konuştu. 
     BURSASPOR karşısında bireysel, basit hatalar yaptıklarına da işaret eden Pancu şöyle devam etti "Biz yabancılar için en büyük sorun uyum olayıdır. İlk geldiğimde çok sıkıntı çektim. Şimdi bu ortadan kalktı, alıştım. Tümer ile iyi anlaşıyoruz, iyi paslaşıyoruz. Sezon boyunca yirmiye yakın gol atarım. Önemli olan takımın kazanması. Takım olarak iyi yoldayız. Sakatlıkların düzelmesiyle birlikte herkes güçlü bir ekip izleyecek." 
     
Amaral’dan mesaj var      BEŞİKTAŞ’IN Bursaspor ile yaptığı maçta futboluyla dikkatleri üzerine çeken Amaral doksan dakika oynamak istediğini söyledi. Tecrübeli oyuncu, "Buradaki atmosfer çok farklı. Tıpkı Brezilya gibi. Hocam görev verirse ilk onbirde sahaya çıkmak istiyorum. Ben hazırım, görev bekliyorum" dedi. Bu arada Sergen’in, Kocaelispor maçında ilk onbirde sahaya çıkacağı vurgulandı. 
     
Korkulan olmadı      BURSASPOR maçında sakatlanan Pancu’nun dün sabah MR’ı çekildi. Kulüp doktoru Ayhan Obtur, Pancu’nun MR’ında yırtık izine rastlamadıklarını belirterek, "Adalede birinci derecede gerilme var. Bir iki gün takımdan ayrı olarak düz koşu yaptıracağız, Kocaelispor maçına yetiştirmeye çalışacağız" diye konuştu. 
     
Mansız’a özel çalışma      SAKATLIKTAN yeni çıkan ve Bursaspor maçının ikinci yarısında oyuna giren İlhan Mansız’a fizik kondisyon açığını kapatması için özel çalışma uygulanacak. Takımla birlikte antrenmanlara çıkacak olan İlhan, Kocaelispor maçına kadar ekstra çalışmalarla kondisyon açığını kapatacak ve ilk onbirde sahaya çıkacak. 
     
İşbaşı yaptılar      SİYAH - Beyazlılar, Kocaelispor maçı için dün işbaşı yaptı. Ümraniye Nevzat Demir Tesisleri’ndeki antrenmanda futbolcuların istekli oluşları Teknik Direktör Lucescu’yu sevindirdi. Yaklaşık iki saat süren çalışmaya sol ayak alt adalesinde gerilme olan Amaral katılmadı. Brezilyalı futbolcu idmanı düz koşu ile tamamladı. 
     



 SPOR 

























</TEXT>
</DOC>
