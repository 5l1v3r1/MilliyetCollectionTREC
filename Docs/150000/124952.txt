<DOC>
<DOCNO> 124952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sondun18.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar, Kıbrıslı Türklere pasaport vermeye hazırlanıyor 
</HEADLINE>
<TEXT>

     Kıbrıs Rum Yönetimi Rum Dışişleri Bakanlığı'nda oluşturulan özel bir komitenin uzun zamandan beri üzerinde çalıştığı, KKTC makamlarını devre dışı bırakacak, ''ekonomik açılımlar'' adı altında Kıbrıslı Türklere yönelik hazırladığı önlemler, Rum Yönetimi lideri Glafkos Klerides tarafından önümüzdeki günlerde açıklanacak. 
     Rum kesiminde yayın yapan Antenna TV'nin haberine göre, bu ''önlemler'' arasında, ''Kıbrıslı Türklere pasaport verilmesi işlemlerinin seri bir şekilde yapılması'' da bulunuyor. 
     Haberde, Türk tarafından balık, av ürünleri ve diğer bazı ticari malların serbest dolaşımına izin verilecek. Bunlar arasında Rum kesiminde eksikliği görülen inek sütü de bulunuyor. KKTC'de çok pahalı iken, Kıbrıs Rum kesiminde daha ucuz olan bazı ilaçların da satılmasına imkan verilecek. 
     Alithia gazetesi de, bir Rum hükümet yetkilisine dayanarak verdiği haberde, ''Kıbrıslı Türklerle Rumlar arasındaki ticarette sınırlamaların yakında gevşetileceğini'' yazdı. 
     





</TEXT>
</DOC>
