<DOC>
<DOCNO> 142821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/spor/spo06.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER GENÇLER 2-1 
</HEADLINE>
<TEXT>

     GENÇLERBİRLİĞİ, zorlu Gaziantepspor engelini zor da olsa geçerek zirve mücadelesinden kopmayacağını bir kez daha kanıtladı. Ömer’in 43. dakikada kırmızı kart görmesiyle karşılaşmayı 10 kişi tamamlayan Başkent temsilcisi sonuca ikinci yarıdaki golleriyle gitti. 51’de Mustafa takımını öne geçirdi. 58’de Erdal skoru eşitledi. 72’deki Thomas’ın mükemmel frikik golü maçın skorunu belirledi. 65. dakikada Maxim’in vuruşunda top üst direkte patladı. 
     
Yanal memnunBaşkent ekibinin tecrübeli hocası 10 gün içinde dört zorlu maç oynadıklarını belirtti ve "Böylesine önemli virajı kayıpsız atlattığımız için sevinçliyiz" dedi 
     GENÇLERBİRLİĞİ Teknik Direktörü Ersun Yanal, "10 gün içinde dört kritik maç oynadık. Bu yoğun tempo futbolcularımı yıprattı. Bu yüzden Gaziantepspor karşısında istediğimiz oyunu sergileyemedik ancak çok önemli bir virajı kayıpsız atlattık. Sevinçliyiz" dedi. Rakibin alan daralttığını, kendilerinin de pozisyonlarda zamanlama hatası yaptığını belirten Yanal, hakemden şikayetçi olmadığını da söyledi. 
     80. yılını kutlayan Başkent ekibine taraftarları büyük destek verirken karşılaşma öncesi iki takımın başkanı İlhan Cavcav ve Celal Doğan elele sahaya inerek tribünleri selamladı, taraftarları centilmenliğe davet eden birer konuşma yaptı. Maçın sonlarına doğru ise Gaziantepspor tribününde yer alan bir grup Ankaragücü taraftarı gerginliğe yol açmaması için güvenlik güçleri tarafından dışarıya çıkarıldı. 
     



 SPOR 





























</TEXT>
</DOC>
