<DOC>
<DOCNO> 107360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/yazar/asik.html </URL>
<DATE> 2002/09/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AKTAŞ Dosyası 
</HEADLINE>
<TEXT>

     Elektrik Mühendisleri Odası Yönetim Kurulu dün bir basın toplantısı yaparak İstanbul’un Kadıköy yakasının elektriğini dağıtan AKTAŞ Elektrik’le ilgili yolsuzlukları açıkladı... İddia açık ve çarpıcıydı 
     - Enerji Bakanlığı görevlilerinin AKTAŞ’la anlaşarak yaptıkları usulsüzlükler sonucu kamu zararı korkunç boyutlara ulaşmıştır... 
     Enerji Bakanlığı Teftiş Kurulu’nun 7.05.2002 tarihli raporuna göre 
     "Aslında her yıl yapılması gereken mahsuplaşma işlemleri 1990-1997 yılları 1994 hariç hiç yapılmamış, 1994 yılında ise daha sonra iptalini gerektirecek kural eksiklik ya da yanlışlarıyla gerçekleştirilmiştir... 
     31. 12. 2001 tarihi itibariyle Kamu’nun AKTAŞ’tan alacağı 1 katrilyon 006 trilyondur. 1998-2002 arasındaki mahsuplaşma h l yapılmamıştır"... 
     Müfettiş raporundan bir çarpıcı bölüm daha 
     "Tüm bunlar yetmiyormuş gibi, AKTAŞ, şirketle ilgili 1990-95 yılları arasındaki işlem belgelerini zamanı doldu’ gerekçesi ile SEKA’ya satarak yok edilmelerini sağlamış, bunun karşılığında SEKA’dan 619 milyon TL tahsil etmiştir." 
     AKTAŞ adlı kuruluştan bildik bileli şik yet vardır. Ama bir şey değişmez. AKTAŞ malı götürür... Nasıl mı EMO açıklıyor Enerji Bakanlığı bürokratlarıyla yakın işbirliği içinde çalışarak 
     
     İnsan kaplanı öldürmek istediğinde buna "spor" diyor, kaplan onu öldürmek istediğinde buna "vahşet" diyor. 
     Bernard Shaw 

     
Ayı ve armut      Mesut Yılmaz bu defa Brüksel’den ses verdi 
     -Türkiye’de seçimi erteletme girişimleri sürüyor. 
     İfadesine göre seçimi erteletmek isteyenler arasında kendisi yok O sadece bu yönde almış olduğu duyumları aktarıyor Fıkra Şakir Süter’den... 
     Sonbahar ayında, ağaçlara bakan ayı 
     - Bu kış armut çok olacak galiba, deyince sormuşlar 
     - Böyle bir şeyi neden söylüyorsun 
     - Neden olacak... Canım armut istiyor da ondan 
     
Derviş’in projeleri ..      İngiltere’den Dr. M. Özbayrak merakla soruyor... 
     Sayın Kemal Derviş’in 25 yıllık Dünya Bankası hizmeti sırasında, çalıştığı veya liderlik yaptığı hangi projeler olmuş, bunlar hangi ülkelerde uygulanmış ve ne derecede başarılı olmuştur Bu ülkeler hangileriyse bu projeler hakkında ne düşünüyorlar, Kemal Derviş’in performansını nasıl buluyorlar Ben bu konuda bilgi araştırdım ancak bulamadım. 
     Halk bu projeleri ve sonuçlarını öğrenirse sanırım oylarını daha bilinçli kullanacaktır 
     
Sakıncalı aday...      Sabri Ergül 1995 - 99 arasında TBMM’de CHP milletvekiliydi. Manisalı gençlerin davasında onlara sahip çıkan... TBMM’de koltuk yolsuzluğunun izini süren... Susurluk davalarının sonuca ulaşması için en önde mücadele veren kişiydi... 1999’da İzmir’deki önseçimde liste başı seçildi. Ancak CHP baraj altında kaldı. Bu defa ön seçim yapılsa gene liste başı olacağı kesindi. Listeler merkezde yapıldı. Sabri Ergül son sıraya bile konulmadı. 
     CHP İstanbul Eski İl Başkanı Mehmet Bölük, Tayyip Erdoğan’ın Akbil yolsuzluğunu tek başına ortaya çıkaran kişi olarak biliniyor. Ayrıca Tayyip Erdoğan’ın davalarını kitaplaştırdı. 
     CHP içinde belediye yolsuzluklarının izini süren tek kişi... 
     O da İstanbul 1’inci bölgede 12’inci sıraya yerleştirildi. 
     Seçilmemesi için önlem alındı... 
     Peki listelerin ön sıralarında kimler var... Nitelikli, donanımlı, kendi alanında başarılı işler yapmış, topluma kendini kabul ettirmiş, imajı parlak kişiler mi Listelere dikkatle bakınız... 
     
     Hükümet düşürülürse Cumhurbaşkanı hükümeti kurma görevini kimseye vermemeli. 
     Başbakanlığı da kendisi yapmalı. 
     Çünkü ondan başka güvenilecek adam kalmadı 
     
     MHP’den Ecevit’e suçlama 
     "Apo’ya yataklık etti..." 
     Asla inanmam. Çünkü Ecevit, evinde kedilerden başka hiçbir canlıyı barındırmaz 
     Can Ozan 

     
Neşeli konuşmalar      Dün sabah İstanbul’dan Ankara’ya, bir partinin genel sekreter yardımcısına açılan bir telefon 
     - Yahu ağabey beni listede 13’üncü sıraya koymuşsunuz... 
     - He ya... 
     - Hani Genel Başkan bizi çok tutuyordu ağabey. 
     - Yine tutuyor... Seni ortalara koyduk ki listeyi sürükleyesin... 
     - Peki abi bizim lider kendini neden liste başına koydu 
     - Sana güvendiği kadar kendine güvenmiyor da onun için Cumali... Heh heee... 
     - Heh heee... 
     
     







Hastalıklı demokrasi 


Allı, morlu, yeşilli havai fişekleri... 


AKTAŞ Dosyası 


Ecevit Sezer de Yılmaz’a şaşırdı 


Umutla nefret... Ya da New York’ta K bil’i hatırlamak 


AB çerçevesi sırıtıyor 


Pişkinliğin bu kadarı da olmaz 3 


Seçimler ertelenirse 


Terörün başı ve sonu... 


Bunu bana yapmayacaktın İsmail Cem 


Sistem çalışmıyor’ 


Deniz Baykal hiç değişir mi 


Sezer, partiler, seçim 


Beyaz eşyayı ilk yarıda ihracat büyüttü 


Eskiden ne kadar büyüktü Fuar 


Üretim arttı ama tüketime gitmedi 


</TEXT>
</DOC>
