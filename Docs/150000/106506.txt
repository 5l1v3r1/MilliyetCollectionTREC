<DOC>
<DOCNO> 106506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun13.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'daki bütün kediler kuduzu önlemek için öldürülecek... 
</HEADLINE>
<TEXT>

     İran'ın başkenti Tahran'daki bütün kedilerin, kuduz hastalığını önlemek gerekçesiyle öldürülmesi planlanıyor. 
     Hayatı Nov Yeni Hayat gazetesinin haberine göre, Tahran Tıp ve Sağlık Örgütü, son zamanlarda kediler tarafından ısırılan birkaç kişide kuduz hastalığına rastlanması üzerine kedileri öldürme kararı aldı. 
     Gazete, Tahran Tıp ve Sağlık Örgütü'nün Tahran Veterinerlik Bürosu ile bu planı 2 ay içinde uygulamaya koyacağını, başkentte çoğu çöplüklerden beslenen ve hasta on binlerce kedi olduğunu yazdı. 
     Tahran Valiliği Bürosu Başkan Yardımcısı İbrahim Rızai-Babadi ise kuduz hastalığını önlemek için diğer bir yolun kedileri aşılamak olduğunu söyledi. 
     





</TEXT>
</DOC>
