<DOC>
<DOCNO> 137950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko22.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, 1. seansta 303.35 puan arttı... 
</HEADLINE>
<TEXT>

     İMKB Ulusal-100 Endeksi, 303.35 puan artarak 1. seansı 11,910.66 puandan tamamlarken, hisse senetlerinin ortalama değer artışı yüzde 2.61 olarak gerçekleşti. 
     Endeks, açılışta bir miktar satışla 11,464 puana kadar geriledikten sonra 11,500 puanın üzerinde tutunmayı başardı ve gelen alımlarla 12,000 direncine geldi. 
     Borsa uzmanları, Türkiye'nin ABD'den maddi taleplerinin gerçekleşebileceğine ilişkin iyimserliğin devam ettiğini vurgulayarak, 12,000-12,100 seviyelerinden satış gelebileceğini kaydediyorlar. 
     11,500 seviyesinin gün içi destek olmaya başladığını savunan uzmanlar, endeksin bu seviyelerde tutunması durumunda sorun olmadığını, bugün 12,000-12,200 dirençlerinin denenebileceğini ve ABD ile Türkiye arasındaki yardım paketinin netleşmesine yönelik gelişmelerin izlenmesi gerektiğini belirtiyorlar. 
     Seansa 2.92 puan düşüşle 11,604.39 puan seviyesinde başlayan endeks, seansın ilk yarısını 162.28 puanlık artışla 11,769.59 puandan geçti. 
     Endeks en düşük 11,464.83 puana kadar gerilerken, en yüksek olarak 11,990.44 puanı gördü. 
     Seans kapanışında mali endeks 345.40 puan artışla 14,981.12 puana, sanayi endeksi 332.01 puan artışla 11,468.45 puana ve hizmetler endeksi 169.77 puan artışla 7,384.64 puana yükseldi. 
     Böylece, önceki kapanışa göre mali grup hisseler ortalama yüzde 2.36, sanayi grubu hisseler ortalama yüzde 2.98 oranında ve hizmetler grubu hisseler ortalama yüzde 2.35 oranında değer kazandı. 
     1. seansta işlem gören toplam 287 hisse senedinden 227'si değer kazanırken, 11 hisse senedi değer yitirdi. 49 hissenin fiyatında ise değişiklik olmadı. 
     Seansta, 414 trilyon 839 milyar 729 milyon liralık işlem hacmi oluştu. 
     1. seansta, Yapı ve Kredi Bankası, Garanti Bankası, Doğan Holding, Tüpraş ve İş Bankası C en yoğun işlem gören hisseler oldu. 
     





</TEXT>
</DOC>
