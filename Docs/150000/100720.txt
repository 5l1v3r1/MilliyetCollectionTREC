<DOC>
<DOCNO> 100720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sondun18.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus kocaların dörtte biri karısını dövüyor. 
</HEADLINE>
<TEXT>

     Rusya'da kocaların dörtte birinin karısını dövdüğü bildirildi. 
     Rusya parlamentosu üst kanadı Federasyon Konseyi'nin üyesi Valentina Petreyenko'nun Trud gazetesinde yer alan açıklamasına göre, Rusya'da kadınlar, aile içi şiddet karşısında yasal açıdan neredeyse savunmasız durumda bulunuyor. 
     Resmi istatistiklere dayanarak, eşlerinin ya da onların akrabalarının şiddeti sonucu ülke genelinde her yıl 14 bin kadının öldüğünü, 250 bin dolayında kadının çeşitli biçimlerde zarar gördüğünü belirten Petreyenko, ''Buna karşın parlamento, kadınları koruyacak yasal düzenlemeyi 1994 yılından beri geçiremiyor'' diye yakındı. 
     Karısını döven bir erkeğin, kadının şikayet etmesi halinde ancak 3-6 saat gözaltında tutulduğunu, mahkeme sonucunda en çok 15 gün hapis cezası ya da para cezası aldığını belirten Petreyenko, ''Kadınları koruyan bir yasaya acilen ihtiyaç var'' dedi. 
     





</TEXT>
</DOC>
