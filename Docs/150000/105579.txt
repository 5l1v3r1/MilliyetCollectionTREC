<DOC>
<DOCNO> 105579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/ekonomi/eko03.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjide serbest dönem 
</HEADLINE>
<TEXT>

Enerji Piyasası Düzenleme Kurulu, sektörün sorumluluğunu devraldı. Böylece enerjide serbest piyasa dönemi de başlamış oldu 
     ANKARA Milliyet 

     Enerji Piyasası Düzenleme Kurumu EPDK , dünden itibaren enerji sektörünün sorumluluğunu devraldı. Devirle birlikte, Türkiye’de enerji sektöründe serbest piyasa dönemi başladı. EPDK Başkanı Yusuf Günay, 18 şirketin elektrik santralı kurmak için başvurduğunu açıkladı. Şeffaf ve sağlıklı bir piyasa oluşturmayı hedeflediklerini, herkese eşit mesafede olacaklarını söyledi. 
     2002 Şubat ayından itibaren enerjide gerçek maliyetleri yansıtan fiyatların geçerli olacağını, tek tip tarife uygulamasından bölgesel tarife uygulamasına geçileceğini belirten Günay, çarpraz sübvansiyona yer verilemeyeceğini de söyledi. Günay, gerekirse sübvansiyonun devlet tarafından bütçeden ödenek ayrılarak, tüketicilere gelir desteği biçimde yapılmasının zorunlu olduğunu kaydetti. Günay, elektrik satışından alınan yüzde 3,5 oranındaki TRT payının yasal olarak kaldırılmasını istediklerini belirtti. 
     
     İki misli fiyat yok 
     Kamuya yüksek fiyatla elektrik satan özel santrallere ne tür bir yaptırım yapılacağına ilişkin soruyu ise Günay şöyle yanıtladı 
     "Çok rahat konuşuluyor tahkime gidilecek, tazminatlar alınacak diye. Sıkıntı çıkarmak gibi bir amacımız yok. Bakacağız. Yanlış hesaba dayalı bir şey varsa kimse itiraz etmez. Belki bir kısmı Hazine’den bir miktar tazminat alabilecek. 20 yıl boyuncu iki misli elektrik fiyatı mı ödeyelim, yoksa tazminat mı, o kadar kolay bir şey değil." 
     



 EKONOMİ 

















</TEXT>
</DOC>
