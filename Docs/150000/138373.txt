<DOC>
<DOCNO> 138373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yasam/ayas.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangını şov sandılar 
</HEADLINE>
<TEXT>

Amerika’da ikinci gece kulübü faciası... Yangının Great White grubunun şovuna ait olmadığını geç fark eden dinleyiciler, panikle kapıya akın etti 86 ölü, 190 yaralı 
     DIŞ HABERLER SERVİSİ 

     Amerika’nın Rhode Island eyaletindeki "The Station" isimli gece kulübünde çıkan yangında 86 kişi yanarak, ezilerek ve dumandan boğularak öldü 190’ın üzerinde insan da yaralandı. Önceki gece, kulüpte 80’lerin ünlü Heavy Metal topluluğu Great White’ın konseri vardı. Ve yangın, konserde düzenlenen havai fişek ve ateş şovu sırasında çıktı. 
     
     Ateş şov’un sonunda... 
     Görgü tanıklarına göre, Great White’ın sahne almasından kısa bir süre sonra havai fişek ve ateş şovu başladı. Birkaç saniye süren gösterinin ardından sahne platformunun fon ve tavanı alevler içinde kaldı. Seyirciler önce bu alevleri gösterinin bir parçası sandı. Ancak bunun yangın olduğu anlaşılınca konseri izleyenlerin büyük bölümü panikleyerek kapılara hücum etti. 
     Bir görgü tanığı, "Bazıları panik içinde kendisini kulüpten dışarı atmaya çalışırken, olanları şovun bir parçası sanan bazıları da Evet Bu harika’ diye haykırıyordu" dedi. Topluluğun gitaristleri Mark Kendall ve Ty Longley’in de kayıplar arasında olduğu öğrenildi. 
     İfaiyenin 100 kadar kişiyi kurtardığı, barın eski bir bina olduğu, havai fişek kullanma izninin ve yangın söndürme tertibatının bulunmadığı açıklandı. 
     Amerika’nın Chicago kentinde, pazar akşamı bir gece kulübünde, korumalardan birinin bir kavgayı ayırmak için biber gazı sıkmasından sonra çıkan panikte 21 kişi ölmüş 50’den fazla kişi de yaralanmıştı. 
     



 YAŞAM 




















</TEXT>
</DOC>
