<DOC>
<DOCNO> 149542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun33.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdatlılar, Amerikan askerlerini protesto etti... 
</HEADLINE>
<TEXT>

     Bağdatlılar, Amerikan aserlerini, Irak halkının kendi ayakları üstünde durması için yardımla değil yalnızca petrolle ilgilenmekle suçlayarak, protesto ettiler. 
     Protestocular, Amerikan askerlerinin kente elektrik ve su verilmesi, iletişim olanaklarının sağlanması ve yağmanın önlenmesine yardım için hiçbir şey yapmadıklarını söylediler. 
     Bir protestocu, ''Bazı petrol tesislerini işlettiler, ancak su ve elektrik sistemlerini çalıştırmıyorlar. Çünkü bunlar petrolden sonra geliyor'' dedi. 
     Başka bir Iraklı da ''Elektrik nerede Su nerede Bu karışıklık neden Saddam iktidarda kalsaydı daha iyi olurdu'' diyerek, tepkisini dile getirdi. 
     Bir profesör de bazı Amerikan askerlerinin insanları yalnızca yağmaya teşvik ettiğine tanık olduğunu söyledi. 
     Protestocular, Irak'ı öven, Irak Devlet Başkanı Saddam Hüseyin'i yeren, askeri ya da ''yabancı'' bir hükümet kurulması girişimlerine karşı uyarıda bulunan sloganlar attılar. 
     Amerikan askerleri ise protestocularla gazetecilerin kaldığı Filistin oteli arasında teller örerek, engel oluşturdular. 
     Öte yandan, savaş nedeniyle Bağdat'tan ayrılanlar da kontrollerden sonra şehre geri dönüyor. 
     





</TEXT>
</DOC>
