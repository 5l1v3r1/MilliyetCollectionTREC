<DOC>
<DOCNO> 107340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/spor/spo02.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
SEYRETME BAŞKAN 
</HEADLINE>
<TEXT>

Fenerbahçe kayıplarını telafi edecek zamana ve şansa h l sahip. Aziz Yıldırım, görev sorumluluğuyla bugüne kadar Teknik Direktör Werner Lorant’a sahip çıktı. Ancak bundan sonrası artık yanlışta istikrardır 
     Bütün Fenerbahçeliler Başkan Aziz Yıldırım’dan artık tarihi kararını almasını bekliyorlar. Fenerbahçe takımı günden güne erirken, umut ışığı vermeyip, hayalleri teker teker yıkarken, Aziz Yıldırım’ın artık olayları "seyretme" veya "zamana bırakma" iyimserliği bitmiştir. 
     Başkan parasını, zamanını, sağlığını bugüne kadar limitsiz ortaya koydu. Hep en iyisini istedi, yapmaya çalıştı. Ancak olmuyor işte. Teknik direktör seçiminde bir türlü istenen gerçekleşmiyor. Dünya takımı olmak isterken, Fenerbahçe camiasını büyük hedeflere yönlendirirken, stadı büyütüp bir futbol arenasına çevirirken, sahaya çıkan ekip tam ters yöne koşmaya devam ediyor. 
     Başkan Yıldırım’dan herkesin beklediği artık yaraya neşteri vurmasıdır. "İstikrar" adına kötüye devam etmek çıkar yol olmaktan çıkmıştır. Lorant’ın bu takıma verecekleri ile ondan beklenenlerin örtüşmediği, varsayım değil, koca bir gerçektir ortada. 
     
     Ne yapmak istiyor 
     Bu teknik adam değil midir ki size sezon başında gelip İlyas Tüfekçi ile çalışmak istediğini söyleyen ve sizden "İlyas Tüfekçi Fenerbahçe camiasının kabul edeceği bir isim değildir." cevabını alan. O zaman bu işi bugünlere kadar taşıyıp, "Bu konuda sonra konuşacağım" demek ne oluyor. Sönen bir ateşi küllendirmek, ortalığı karıştırmaktan başka ne işe yarıyor. Lorant ne yapmak istiyor 
     Lorant değil midir ki çıkıp futbolcularını "ispiyonculukla" suçlayan. Bu açıklamalarla, soyunma odasında kalması, futbolcularına söylemesi gerekenleri, medyaya bildiren kendisi değil mi 
     Hakan Bayraktar’a "Boyun kısa ondan seni oynatmıyorum" diyen de aynı adam, Ortega’yı en önemli maçlarda önce kulübeye çekip, sonra "kurtarıcı" olarak sahaya süren de... 
     
     Neyin istikrarı 
     Fenerbahçe Şampiyonlar Ligi’nden elendi. Son üç maçta yedi gol Feyenord 2, Denizli 2, Gaziantep 3 yedi. Dört maçta dört puan kaybetti. Hepsinin altında Lorant’ın yanlış tercihleri ya da taktiği yok mu 
     Bunları biz görüyoruz, taraftarlarınız görüyor ve eminiz ki siz de görüyorsunuz. Artık neyin "istikrarı" var kafanızda... Dibe batışın mı 
     Bugüne kadar üstünüze düşen sorumluluk gereği Lorant’a sahip çıktınız. Doğrusunu yaptınız. Bizler eleştirdik ama siz de sahadaki takımı beğenmediniz. Hep düzelecek diye beklediğinizi, hatayı futbolcularda da bulduğunuzu biliyoruz. Ama bir gerçek daha var ki Lorant’ın ne istediğini futbolcular da dahil olmak üzere kimse bilmiyor. 
     Tempolu, agresif, rakibi boğan bir takım vaad ediyor Lorant. Ancak bugüne kadar hiç bir taktik antrenman yapmadığı gibi, Samandıra’da oyuncularını bu sisteme yönlendirecek pratik çalışmanın bir tane bile şahidi yok... Beşe ikilerle, çift kalelerle mi futbolcu öğrenecek nereye koşacağını, nereye basacağını, nasıl top atacağını 
     
     Lorant ile olmaz 
     Herkes artık sizin ağzınızın içine bakıyor. Kaliteli kadrosuyla Fenerbahçe’ye futbol oynatacak, sistem oluşturacak, golleri şahsi yeteneklerden arındırıp, takım oyununa dayandıracak bir teknik adam gelmeli Fenerbahçe’nin başına. Fenerbahçe’nin önünde koca bir lig ve UEFA Kupası var. Kaybedilenlerin telafisi var. Ama Lorant ile bunların olması mümkün değil. Sizin aradığınız "istikrar", yanlışta "ısrar" olmamalı. 
     Son beş sezonda yaptığınız doğrulardan daha fazla yanlışlarınız da oldu ama hala hiç bir başkana kısmet olmayan sevginin sahibisiniz. Fakat desteğiniz giderek azalıyor. Size hala inanlar için gereğini yapın. Susmayın Başkan. Çünkü sustukça sıra, yıkılan hayallerle birlikte size de gelecek. 
     
     
Fatih’e 4 maç ceza      CEMAL ERSEN 

     GAZİANTEPSPOR maçının 74. dakikasında kırmızı kart gören Fatih Akyel’e en az dört maç ceza verileceği öğrenildi. Yardımcı hakem Murat Dağlı’nın uyarısı üzerine Metin Tokat tarafından ihraç edilen Fatih’in, karara "küfürlü" itiraz etmesi üzerine cezasının büyüdüğü belirtildi. Maçın hakemlerinin yanı sıra 4. hakem Kuddusi Müftüoğlu ve gözlemci Salih Türktunç da Fatih’i rapor etti. 
     DİSİPLİN talimatının "hakaret" başlıklı maddesine alt sınır olan bir aydan işlem görecek olan Fenerbahçeli oyuncuya disiplin kurulu yüzde 50 indirim yapacak ve küfürün karşılığı iki maç ceza alacak. Aynı talimatın "tekme vurmak" başlıklı 45. maddesi doğrultusunda Fatih için asgari 1 ay ceza gündeme gelecek. Bu sürenin de yarıya indirilmesiyle ceza 2 maç olarak belirlenecek. 
     MALATYASPOR’A karşı forma giyemeyecek olan Fenerbahçeli oyuncu, 4 maç ceza aldığı takdirde Elazığspor, Altay ve Adana maçlarında da oynayamayacak. Fatih maçtan Metin Tokat ile görüştüğünü ve hareketlerinin kendilerine olmadığını söylediğini belirtti. Maçın gözlemcisinin kararları çok eleştirilen Metin Tokat’ın yönetimine sekiz puan verdiği öğrenildi. 
     
Yönetmelik ne diyor      MADDE 45- TEKME VURMAK Müsabaka sırasında diğer bir futbolcuya kasten tekme vuranlar 1 aydan bir yıla kadar müsabakalardan men cezası ile cezalandırılır. 
     MADDE 24- HAKARET Hakaret fiili hakeme karşı vuku bulduğunda 1 aydan bir yıla kadar resmi müsabakalardan men cezası verilir. 
     
Sövdü ve sevdiAlman hoca maçı 3 - 1’e getirdikleri için oyuncularına kızarken, beraberliği sağlamalarını da övgüyle karşıladı 
     YUSUF DURSUN 

     Hep böyle olun’ 
     MALATYA maçının hazırlıklarını Gaziantep’te sürdüren Fenerbahçe’de, Teknik Direktör Lorant dün futbolcularıyla yaptığı toplantıda kötü oyunu eleştirirken, 10 kişi ile sağlanan beraberliği kutladı. Alman hoca, "Büyük takım böyle goller yemez. Ancak eksik olmanıza rağmen 3 - 1’in altından kalktınız. İşte böyle oynamanızı istiyorum" diye konuştu. 
     
     Rapajc gönderildi 
     BUGÜN karayolu ile Malatya’ya geçecek olan Fenerbahçe kafilesi GASKİ Tesisleri’nde çift çalışma yaptı. Maçta sakatlanan Rapajc İstanbul’a gönderilirken sağ dizinden sakatlanan Hırvat futbolcunun durumunun ciddi olduğu, bir ay sahalardan uzak kalabileceği belirtildi. Lorant’ın oyuncularıyla tek tek konuşması ve morallerini düzeltmeye çalışması dikkat çekti. 
     
Endiselerimiz var2.Başkan Nihat Özdemir iyi bir kadroları olduğunu ve çok rahat maç kazanmaları gerektiğini söyledi 
     FENERBAHÇE’NİN üst üste gelen puan kayıpları yöneticilerin de inancını törpüledi. 2. Başkan Nihat Özdemir, Lorant’ın işine karışamayacaklarını vurgulayarak, "Ancak iyi futbol ve galibiyetler beklemek bizim hakkımız. Çok iyi bir kadromuz var ve bizim gibi bir takımın Gaziantep’i de, Malatya’yı da çok rahat yenmesi gerekir" dedi. 
     BEKLENENLERİN aksinin gerçekleşmesi durumunda endişelerinin artacağını ve zor duruma düşeceklerini belirten Özdemir, "Aziz Yıldırım ve ekibi büyük fedakarlıklar yaptı. Bunu Lorant’ın da, futbolcuların da iyi bilmesi gerekir. Gaziantep karşısında Allah yardım etti, beraberliği kurtardık. Lorant’ın kimin oynattığına karışmayız ama başarı bekleriz" diye konuştu. n YALÇIN TÜRK 
     
Ümit üzgün      HAZIRLIK döneminde ilk onbirin değişmez oyuncusu olan, fakat son maçlarda yedek kulübesinden çıkamayan Ümit Özat, "Hocanın kararına saygı duymak gerekiyor" dedi. Yedek kalmasının nedenini bilmediğini belirten tecrübeli futbolcu, "Bundan sonra benim yapacağım daha çok çalışmak ve elime fırsat geçtiği zaman da bunu en iyi şekilde kullanmak" diye konuştu. 
     
Oğuz’u da yaktı      FENERBAHÇE Başkanı Aziz Yıldırım dün kulübün resmi internet sitesinde yaptığı açıklamada, Gaziantep maçından önce teknik heyetle görüştüğünü belirtti. Yıldırım, "Ancak kovarsam, ikinizi birden kovarım demedim. Sorumluluğun taşınmaması durumunda kişilerin değil, ekibin ayrılmasının doğru olacağını söyledim" dedi. Mustafa Denizli’nin görevine son verdikten sonra Oğuz Çetin’i görevde tutan Başkan Yıldırım’ın bu kez aksini düşünmesi dikkat çekti. 
     
Solna galip      FENERBAHÇE’NİN UEFA Kupası’ndaki rakibi AIK Solna İsveç Ligi’nde Kalmar’ı 2 - 1 mağlup etti ve puanını 26’ya yükselterek 6. sıraya yerleşti. AIK Solna’yı galibiyete taşıyan golleri ise Hoch ve İshizaki attı. 
     



 SPOR 



























</TEXT>
</DOC>
