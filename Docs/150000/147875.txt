<DOC>
<DOCNO> 147875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun08.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz birlikleri ''Basra'nın kapısındayız'' 
</HEADLINE>
<TEXT>

     İngiliz birlikleri, Irak'ın güneyindeki ikinci büyük kent Basra'nın kapısında olduklarını ileri sürdü. 
     İngiliz birliğinden yüzbaşı Alex Cosby, kentin dışında Reuters muhabirine, ''direnişle karşılaştıklarını, ancak aralarında zırhlıların bulunduğu birçok şeyin imha edildiğini ve şimdi sığınaklarda mevzilenen Iraklı askerlerle çatıştıklarını'' anlattı. 
     Yüzbaşı, İngiliz birliklerinin, 14 tank ve aynı sayıda zırhlı personel taşıyıcısıyla bu sabah erkenden kentin kapılarına yöneldiğini belirtti. 
     Reuters muhabiri de, İngiliz birliklerinin, Basra'nın güneyindeki dış mahallelerin sınırını belirleyen bir köprünün kuzeyindeki mevzilerinden 4-5 kilometre ilerlediklerini öne sürdü. 
     





</TEXT>
</DOC>
