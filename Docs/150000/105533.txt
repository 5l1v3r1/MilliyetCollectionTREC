<DOC>
<DOCNO> 105533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo19.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük derbi ne zaman 
</HEADLINE>
<TEXT>

     Fenerbahçe'nin UEFA Kupası maçını 2 gün öne alma girişimi sonuçsuz kaldı. 
     Böylece Fenerbahçe-Galatasaray derbisinin tarihi büyük önem kazandı. Federasyon orta yolu bulmak için kara kara düşünüyor. 
     Fenerbahçe'nin, AIK Solna Stockholm ile 19 Eylül Perşembe günü yapacağı UEFA Kupası 1. tur ilk maçının 17 Eylül Salı gününe alınması talebinin, İsveç kulübünün kabul etmemesi nedeniyle olumsuz sonuçlanması, Fenerbahçe - Galatasaray derbisinin tarihi konusunda kafaları iyice karıştırdı. 
     Fenerbahçe UEFA Kupası 1. tur ilk maçını 19 Eylül'de deplasmanda oynayacak. Galatasaray ise 24 Eylül'de Barcelona ile karşılaşacak. İşte düğüm bu noktada başlıyor. Çünkü Fenerbahçe ile Galatasaray 21 ya da 22 Eylül'de Kadıköy'de karşılaşacak. Ama hangisinde İki takımın da önemli maçları birbirine o kadar yakın ki saatler önem kazanıyor. Yani cumartesi oynansa Fener, pazar oynansa Galatasaray itiraz ediyor. Ertelemeye ise kimse sıcak bakmıyor. Düğümü çözecek olan Federasyon da kara kara düşünüyor. 
     Fenerbahçe'nin maç programı 
11 Eylül Gaziantepspor D 
     13-14-15 Eylül Malatyaspor D 
     19 Eylül AIK Solna D 
     21-22 Eylül Galatasaray 

     Galatasaray'ın maç programı 
13-14-15 Eylül Kocaelispor 18 Eylül L.Moskova D 
     21-22 Eylül Fenerbahçe D 
     24 Eylül Barcelona 

     
</TEXT>
</DOC>
