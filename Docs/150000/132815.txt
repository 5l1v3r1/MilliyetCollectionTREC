<DOC>
<DOCNO> 132815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/siyaset/siy05.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dicle Üniversitesi kadro mahk mu 
</HEADLINE>
<TEXT>

YÖK Başkanı Gürüz’ün Dicle Üniversitesi’nde yeni kadro açmamasından yakınan Rektör Fikri Canoruç "Profesörlük hakkını kazananlar h l doçent kadrosunda bekletiliyor" 
     SİBEL KAHRAMAN İstanbul 

     Dicle Üniversitesi Rektörü Prof. Dr. Fikri Canoruç, 2.5 yıldır yeni kadro verilmemesinden yakındı. Eleştirilerin odağında ise YÖK Başkanı Prof. Dr. Kemal Gürüz yer alıyor. Rektörlük seçimlerinde en fazla oyu almasına rağmen, YÖK tarafından liste dışı bırakılan, ancak Cumhurbaşkanı’nın isteği üzerine rektör olarak atanan Canoruç, "2.5 senedir tek bir kadro açılmadı. Bunu iyi niyetle bağdaştırmamız mümkün değil" dedi. 
     Üniversitenin kan kaybına uğradığını söyleyen Canoruç, YÖK Başkanı Prof. Dr. Kemal Gürüz’ün bu davranışıyla öğretim üyelerini huzursuz etmek ve bu yolla yönetime karşı üniversite kamuoyunda huzursuzluk çıkarmayı amaçladığını iddia etti. Üniversitede yardımcı doçent, doçent ve profesörlük hakkını aldığı halde kadro alamayan 100 civarında öğretim üyesi bulunduğunu belirten Canoruç, sözlerini şöyle sürdürdü 
     
     Beklemekten sıkıldılar 
     "Öğretim üyelerimiz mağdur durumda kaldılar. Kadro izni çıkmadığı için üniversiteden ayrılmayı dahi düşünüyorlar. Beklemekten sıkıldılar. Taleplerimizin karşılanmaması nedeniyle yeni projelerimizi hayata geçirmek konusundaki şevk ve heyecanımız kırılıyor. Profesörlük hakkını kazananlar h l doçent kadrosundalar. Doçent olanlar da yardımcı doçent kadrosunda çalışmak zorundalar. Bu nedenle pek çok haklarını kullanamıyorlar." 
     



 SİYASET 












</TEXT>
</DOC>
