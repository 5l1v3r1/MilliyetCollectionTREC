<DOC>
<DOCNO> 138076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/ekonomi/eko08.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamehmet de 15 yıl vade yapsın’ 
</HEADLINE>
<TEXT>

CHP’li Deveci Karamehmet de eski bankasının uyguladığı yüzde 375 faizin mağduru tüketiciye 15 yıl vade yapsın 
     ANKARA Milliyet 

     Ankara Ticaret Odası Başkanı Sinan Aygün, Tüketici Hakları Yasa tasarısının Plan ve Bütçe Komisyonu’ndaki görüşmeleri sırasında Yapı Kredi Bankası’nın kredi kartına uyguladığı temerrüt faizinin yüzde 375’e kadar çıktığını söyledi. 
     Bunun üzerine CHP’li Ali Kemal Deveciler BDDK’nın, Mehmet Emin Karamehmet’in borcunu 3 yılı ödemesiz olarak 15 yıla yaydığını ve Karamehmet’i kurtardığını hatırlatarak, "Devletin 5.2 milyar dolara kurtardığı Karamehmet’in eski bankası vatandaşa yüzde 375 faiz oranı mı uyguluyor Bu banka, vatandaşa da 5.2 milyar doları aldığı şartları uygulasın" önerisinde bulundu. 
     1 milyar lira kredi kartı borcu olan vatandaşın 11 ayın sonunda 9 milyar lira ödemek zorunda kaldığını anlatan Aygün, 12 milyar lira kredi kartı borcunu ödeyemediği için intihar eden bir vatandaşın mektubunu okudu. Aygün, "50 milyar doları hortumcuya veriyoruz ama vatandaşımız 12 milyar lira yüzünden intihar ediyor" diye konuştu. 
     
     Geriye doğru yüzde 30 
     Sanayi Bakanı Ali Coşkun da, temerrüt faizinin, sözleşmede yer alan faiz oranının yüzde 30’unu geçmemesi ve bunun geçmiş yıllara da uygulanması için düzenleme yapılacağını söyledi. 
     



 EKONOMİ 




















</TEXT>
</DOC>
