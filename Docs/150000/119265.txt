<DOC>
<DOCNO> 119265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sonspo14.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray rekor kırdı 
</HEADLINE>
<TEXT>

     Sıkıntılı günler geçiren Galatasaray, Trabzonspor'u 2-1 yenerek, Birinci Süper Futbol Ligi tarihinde yeni bir rekora imza attı. 
     Ali Sami Yen Stadı'nda bundan önce yaptığı son 24 lig maçını da kazanan sarı-kırmızılılar, Trabzonspor'u da yenerek 25. galibiyetini aldı ve Fenerbahçe'ye ait evinde üst üste 24 maçlık galibiyet rekoru eline geçirdi. 
     2000-2001 sezonunun son haftasında, 26 Mayıs 2001'de kendi sahasında Trabzonspor karşısında alınan 4-0'lık galibiyetin ardından sarı-kırmızılılar, Ali Sami Yen Stadı'nda yaptıkları son 25 lig karşılaşmadan da galip ayrılmasını bildi. 
     ''Cim Bom'', 3 sezona yayılan iç sahadaki toplam 25 maçta rakiplerine karşı puan yitirmedi. 
     2000-2001 sezonunda Trabzonspor karşısında aldığı 4-0'lık galibiyetle kendi sahasında galibiyet serisine başlayan Galatasaray, bu akşam yine bir Trabzonspor karşılaşmasıyla rekor kırdı. 
     





</TEXT>
</DOC>
