<DOC>
<DOCNO> 110209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/ekonomi/eko04.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar 1 milyar dolarlık taahhüt versin 
</HEADLINE>
<TEXT>

     EKONOMİ SERVİSİ 

     Boğaziçi Üniversitesi’nde düzenlenen bir panelde konuşan Bankalar Birliği Başkanı ve İş Bankası Genel Müdürü Ersin Özince, bankacılık sektöründe yer almak isteyen yabancılardan en az 1 milyar dolarlık taahhüt alınması gerektiğini söyledi. 
     Günümüzde Türkiye’de bankacılıkta en temel sorunun yeniden sermayelendirme olarak ele alındığını ifade eden Özince, "Bankaların yeniden itibarlandırılması da en azından bunun kadar önemlidir" dedi. 
     Kayıtdışında sağlık olmaz’ 
     Kamu bankalarının ilişkilerinde yalnızca devletle sınırlı kaldıkları görüşünü ileri süren Özince, bankaların tek görevinin kaynak aktarımı olmadığını, aynı zamanda piyasaların gelişmesi ve derinleşmesinde de önemli rolleri olduğunu söyledi. 
     Bankacılık sektörünün yeniden yapılandırma sürecinden geçerek ciddi bir reformdan geçtiğini de kaydeden Ersin Özince, "Ancak kayıtdışı sistemin hakim olduğu bir ekonomide bankaların tek başına sağlıklı bir yapıya kavuşmasının bir anlam ifade edemez" şeklinde konuştu. 
     



 EKONOMİ 


















</TEXT>
</DOC>
