<DOC>
<DOCNO> 106181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/guncel/agun.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye sapığı yine sahnedeydi 
</HEADLINE>
<TEXT>

Babana borcum var, gel sana vereyim’ diyerek tam 11 kız çocuğuna tecavüz eden sapık, çarşamba günü hedefe ulaşamadı. Alarma geçen 150 sivil polis sapık avına çıktı... 
     ÜMRAN AVCI, İSMAİL POLAT İstanbul 

     İstanbul’un Anadolu Yakası’nda yaşayan anne babalar büyük korku içinde. Çünkü iki yıldır yakalanamayan sapık, yaşları 10 - 13 arasında değişen tam 11 kız çocuğuna tecavüz etti. Bu çocuklardan altısının aynı sapığın kurbanı olduğu, DNA raporuyla belgelendi. Diğer tecavüzler ise geç bildirildiği için tespit yapılamadı. Şile’de ve Maltepe’de üçer, Ümraniye’de iki, Kadıköy, Beykoz ve Üsküdar’da da birer çocuğa tecavüz eden sapık, en son çarşamba günü ortaya çıktı. Ümraniye’de 11 yaşındaki Ç.H.’yi babasının yanına götürme bahanesiyle kandıran sapık, çocuğun kaçırıldığını anlayıp bağırması üzerine kaçtı. 
     
     YALNIZ ÇALIŞIYOR 
     Polisi uzun süredir peşinden koşturan sapığın elinden Ç.H. kurtuldu, ancak kendisiyle aynı yaşlardaki 11 kız çocuğu ne yazık ki bu şansı yakalayamadı. Sapığın tek kişi olduğu hemen hemen kesin. Çünkü altı çocukta bulunan spermlere yapılan DNA testi tek bir kişiyi gösteriyor. Diğer beş çocuk ise tecavüzün ardından banyo yaptırılıp kıyafetleri yıkandığı için DNA testi yapılamadı. Ancak bu beş vakada tam tespit yapılamasa da tecavüz yöntemlerinin aynı olduğu belirtiliyor. 
     
     MESAFELİ YÜRÜYOR 
     Sapık ilk kez Ağustos 2001’de Maltepe’de bir çocuğa tecavüzle işe başladı. Daha sonra mevkii değiştirerek tecavüzlerine devam etti. Hep aynı yöntemi kullanan sapık, sosyoekonomik düzeyi düşük, varoş yerleri tercih ediyor. Gözüne kestirdiği kız çocuğuna yaklaşıyor, önce babasının adını soruyor, sonra da babasına 70 - 80 milyon lira borcu olduğunu, parayı kıza vereceğini söyleyerek, önden ilerliyor. Kurbanından kendisini takip etmesini istiyor. Özellikle kızın elini tutmuyor ve yürürken aralarında en az 5 - 10 metre mesafe olmasına dikkat ediyor. 
     
     BAĞIRIRSAN ÖLÜRSÜN’ 
     Yürüyüş alanı olarak daha çok TEM kenarlarını tercih eden sapık, kurbanını ormanlık alana ya da boş bir inşaata götürüyor. Zaman zaman kurbanını beyaz bir minibüsle daha uzak bölgelere de götürebiliyor. "Sesini çıkarırsan seni öldürürüm" diyerek çocukları tehdit de eden sapık, tecavüzün ardından hemen olay yerinden uzaklaşıyor. Sapığın robot resmini hazırlayan polis, tecavüzlerin önüne geçmek için geniş çaplı çalışma başlattı. Ancak henüz bir sonuca ulaşamadı. Sapıkla ilgili hemen her ihbar büyük bir titizlikle değerlendiriliyor. 
     
     150 POLİS AV PEŞİNDE 
     Bugüne kadar yaklaşık 500 kişiyi gözaltına alan İstanbul polisi, sadece Ümraniye’de 100 şüpheliye sperm ve kan testi yaptırdı. Sapığın yakalanması için 150 sivil polis, Anadolu yakasındaki ilçe emniyet müdürlükleri ve Asayiş Şube Müdürlüğü ortak çalışma yürütüyor. Tecavüz olayı nerede olursa olsun, her bölgede bu konuyla ilgili görevlendirilen birim, oraya giderek araştırmaya katılıyor. Tecavüz yöntemleri öğrenilip olaylar arasındaki bağlantılar bulunmaya çalışılıyor. 
     
     BASINI TAKİP EDİYOR 
     Polis yetkililerine göre sapık basını çok iyi takip ediyor. Örneğin ilk zamanlarda bel çantası takarken, bu özelliği gazetelere yansıyınca çantasız dolaşmaya başladı. Her zaman olmasa da zaman zaman beyaz minibüsünü kullanıyor. Semt değiştirip tecavüzlerine bazen bir iki, bazen de dört beş ay ara veriyor. Anadolu yakasını çok iyi tanıdığı için bu bölgeyi tercih ettiği düşünülüyor. Ayrıca sapığın ikna gücünün kuvvetli olduğu sanılıyor. Çünkü daha önceden eşk li görüp, okulda da uyarıldıkları halde tecavüze uğrayan çocuklar var. 
     
     Mağdurlar sapığı böyle anlattı 
Yüzündeki iz dikkat çekiyor      Çocukların verdiği eşk le göre, sapık 25 - 30 yaşlarında. Saçları geriye doğru taralı, esmer. Boyu 1.75 civarında. Yüzünde çocukluktan kaldığı sanılan çiçek hastalığı gibi bir iz var. Kulağının üst kısmında da kıvrım yok, düz. Genellikle temiz giyiniyor ve kotu tercih ediyor. Kimi çocuklara göre parfümlü, kimilerine göre de pis kokulu. 
     
İnşaata ya da ormana götürüyor... TARİH MAĞDUR OLAY YERİ 11 Ağustos 2001 G.K 10 Maltepe Ferhatpaşa inşaat Ekim 2001 D.Y Şile Sahilköy orman Aralık 2001 İ.Ç Ümraniye Çakmak Mah. inşaat 14 Ocak 2002 K.K 11 Maltepe Ferhatpaşa inşaat Ocak 2002 K.K 13 Şile Sahilköy orman 9 Mart 2002 B.K 12 Maltepe Ferhatpaşa 26 Mart 2002 E.Ç Üsküdar Ünalan inşaat 14 Mart 2002 S.A Ümraniye Hekimbaşı orman 14 Nisan 2002 T.Ç 12 Kadıköy Küçükbakkalköy inşaat Temmuz 2002 S.N 11 Beykoz Çavuşbaşı orman 21 Ağustos 2002 N.B 11 Şile Kurnaköy orman      
     Çocuklara özel sorgu yöntemi 
Polisler sohbet ederek sorguluyor      Polis tecavüze uğrayan çocukları, psikolojileri bozulmasın diye büyük bir titizlikle sorguluyor. Çocuklar ailelerinin yanında, sivil bir kadın memurla buluşturuluyor. Ortamın da resmi olmamasına dikkat ediliyor. Olay sohbet havasında anlattırılıyor. Çocuk çekiniyorsa sorular aileleri tarafından sorduruluyor. Polis ayrıca okul idarecilerini uyarıyor ve velilerin de okul kanalıyla uyarılmasını sağlıyor. 
     



 GÜNCEL 





















</TEXT>
</DOC>
