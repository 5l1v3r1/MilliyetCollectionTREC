<DOC>
<DOCNO> 114670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sonspo03.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'in belalısı KK Cibona Zagreb... 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Avrupa Ligi'nde A Grubu'nda mücadele eden Efes Pilsen, yarınki rakibi Hırvat KK Cibona Zagreb karşısında zorlanıyor. 
     Efes Pilsen, KK Cibona Zagreb ile bugüne dak 12 kez karşılaşırken, rakibi karşısında 7 yenilgi alarak başarısız bir görüntü çizdi. 
     Lacivert-beyazlılar, Hırvat ekibini 5 kez yenme başarısı gösterdi. 
     Avrupa kupalarında Hırvat rakibiyle ilk maçını 1986-87 sezonunda Avrupa Kupa Galipleri Kupası'nda yapan Efes Pilsen, rakibi karşısında ilk galibiyetini de 1994-95 sezonunda Avrupa Şampiyon Kulüpler Kupası'nda aldı. 
     
     DEPLASMANDA TEK GALİBİYET 
     Efes Pilsen, KK Cibona Zagreb ile deplasmanda 6 kez karşılaşırken, bu karşılaşmalarda yalnızca 1 galibiyet alabildi. 
     Hırvat ekibine deplasmanda 5 kez yenilen lacivert-beyazlılar, rakibi karşısında ilk ve tek galibiyetini de 1997-98 sezonunda Avrupa Ligi'nde 102-98'lik skorla aldı. 
     
     YAPTIĞI MAÇLAR 
     Efes Pilsen'in KK Cibona Zagreb ile yaptığı maçlar ve aldığı sonuçlar şöyle 
     1986-87 Avrupa Kupa Galipleri Kupası 
Efes Pilsen-KK Cibona Zagreb 70 - 86 
KK Cibona Zagreb-Efes Pilsen 125 - 78 
1993-94 Avrupa Şampiyon Kulüpler Kupası 
Efes Pilsen-KK Cibona Zagreb 69 - 75 
KK Cibona Zagreb-Efes Pilsen 72 - 57 
1994-95 Avrupa Şampiyon Kulüpler Kupası 
Efes Pilsen-KK Cibona Zagreb 67 - 62 
KK Cibona Zagreb-Efes Pilsen 79 - 59 
1997-98 Avrupa Ligi 3. Tur 
Efes Pilsen-KK Cibona Zagreb 75 - 59 
KK Cibona Zagreb-Efes Pilsen 98 - 102 
1998-99 Avrupa Ligi 1. Tur 
Efes Pilsen-KK Cibona Zagreb 80 - 57 
KK Cibona Zagreb-Efes Pilsen 76 - 70 
1999-2000 Avrupa Ligi 1. Tur 
KK Cibona Zagreb-Efes Pilsen 71 - 69 
Efes Pilsen-KK Cibona Zagreb 69 - 60 
     
     AVRUPA'DA 270. MAÇ 
     Efes Pilsen, KK Cibona Zagreb ile yarın yapacağı maçla Avrupa kupalarında 270. maçına çıkacak. 
     Lacivert-beyazlılar, Avrupa kupalarında bugüne dek 269 maç yaparken, 168 galibiyet, 101 yenilgi elde etti. 
     Bu arada Oktay Mahmuti ile Avrupa'da 34 karşılaşma yapan Efes Pilsen, bu maçlarda 22 galibiyet ve 12 yenilgi aldı. 
     





</TEXT>
</DOC>
