<DOC>
<DOCNO> 131415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/civaoglu.html </URL>
<DATE> 2003/01/17/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Çılgın sağduyu 
</HEADLINE>
<TEXT>

     Yani Irak’a silahlı müdahale... 
     Le Carre şu mesajları veriyor 
     ABD halkının yüzde 88’i Irak’a silahlı müdahale istiyor. 
     Çünkü, her iki Amerikalıdan biri, ikiz kulelere saldırının arkasında Saddam olduğuna inandırılmış. 
     Orkestra yönetircesine bu kamuoyu oluşturulmuş. 
     Hedef... Böylece Bush’u ikinci kez Başkan seçtirmek. 
     Başkan Bush ve cuntasına göre... Allah sanki ABD’yi dünyayı kurtarmakla görevlendirmiş. İşin aslı petrol... Eğer Saddam petrol sahibi olmasaydı halkına işkenceyi keyfince sürdürebilecekti. 
     
Pasif katkı      Peki açık ya da kapalı görüşmelerde, ABD, Irak için Türkiye’ye hangi kanıtları gösteriyor 
     Görüşmelere katılmış olanlardan şu cevabı dinledim 
     "Biz Nevada Çölü’nde, yeraltına kitle imha silahları saklasak, bilim adamı denetçiler bulabilir mi 
     Irak, var olduğunu bildiğimiz ve Bin Ladin’in eline geçeceğinden kuşku duyduğumuz kitle imha silahlarını, toprak altına saklamış. 
     Bunları denetçi nasıl bulsun 
     Irak BM denetçilerine pasif katkı veriyor. İstediğiniz yeri arayın. Varsa bulun tavrında. 
     Biz ise var olduğunu bildiğimiz füze başlıklı biyolojik ve kimyasal stokların tahrip belgelerini, tahrip kanıtlarını istiyoruz. 
     Vermiyorlar." 
     Peki kanıt yoksa BM nasıl müdahale kararı verecek 
     Bush zaten BM’yi takmayacak havalarda. 
     
Haraç değil      ABD’nin Irak’a silahlı müdahalesi nedeniyle Türkiye ekonomisinin kaybı Devlet Planlama Teşkilatı tarafından hesaplanmış. Doğrulatamadım ama bana yansıtıldığına göre tahmin, 15 - 25 milyar dolar arasında... 
     ABD yetkilileri de bu rakamları referans almaktalar. 
     "120 - 140 milyar dolar olası zarar gibi iddiaları uçuk bulduklarını" söylüyorlar. 
     Verdikleri güvencenin ilk aşamadaki sınırları "Türkiye’nin ekonomik programının Irak’ta savaş nedeniyle çökme olasılığını önleyecek katkı..." 
     Bunun koşulu ise şöyle 
     "ABD’nin kesenin ağzını açtığını varsayarak programı delecek hovardalıklar yapılmamalı. Programı popülizm yapmadan uygulamalı." 
     Peki bunun kararını kim verecek 
     Cevap "IMF" oluyor. 
     Katkılar, IMF denetimlerine paralel süreçde gerçekleşecek. 
     
Savaş ekstraları      Türkiye’nin ekonomik programın uygulanmasını sağlamanın ötesinde, karşı karşıya kalabileceği ağır riskler de var. Örneğin güvenliği artırıcı ek askeri harcamalar... 
     Biyolojik ya da kimyasal başlıklı füzelerin atılması halinde, karşı karşıya kalınması olası zararlar ve bunlara karşı sağlık önlemleri için kaynak... 
     Turizm gelirlerinde kayıpların karşılanması... 
     İşte program uygulaması ötesinde bu ve benzeri zarar tahminleri 15 - 25 milyar dolar dolaylarındaki paketin içinde yer alacak. 
     IMF dışında, siyasi ilişkilerin ve değerlendirmelerin konusu olacak. 
     Diliyoruz ki... 
     Bütün bunlara gerek kalmasın. 
     Le Carre’nin söylediği gibi ABD’de kolektif çılgınlık yaşanıyorsa bile, Ortadoğu ülkelerinin toplu tavır koyuşlarıyla, bir diğer çılgın olan Saddam, savaşı önleyecek sağduyuyu göstersin. Çekilsin. 
     Dünyayı kurtarmak sağduyusunu çılgınlardan beklemek, tarihin acı veren bir çelişkisi... 
     .......... 
     NOT Rauf Denktaş’ın torunu Can Denktaş’tan bir açıklama aldım. 
     Özeti şu 
     "Mitingi Başkanlık Konutu kenarından ve çok kısa süre izlediğini" belirtiyor. "Büyükbabamı yanılttılar diye bir söylemde bulunmadığını, kimseyle konuşmadığını" öne sürüyor. "Size yanlış yansıtmış olabilirler" diyor. 
     O söylemi Kıbrıs’ın deneyimli gazetecilerinden biri yansıttı. İsteniyorsa gazeteci dostumun onayını alarak, - yeniden - adını verebilirim. 
     Zaten amaç, bir aile içi sorun yaşatmak ve devlet adamlığına saygı duyduğumuz Denktaş’ı yıpratmak değildi. Halkın nabız atışlarının da dikkate alınması gereğini işaret etmekti. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
