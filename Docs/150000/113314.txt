<DOC>
<DOCNO> 113314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur01.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'tan türbana yeşil ışık 
</HEADLINE>
<TEXT>

     Yüksek Seçim Kurulu nun seçimlere katılmasına vize verdiği DEHAP, seçim bildirgesinde, başörtüsü sorununa geniş yer ayırdı. Bu yüzden okullarından atılan öğrenciler için genel af çıkarılacağını bildirdi. 
     DEHAP Kadın Komisyonu, yayınladığı seçim bildirgesi ile başörtülü kadınlara kucak açtı. Bildirgede, devlet daireleri ve okullarda kadınların başörtüsü ile gezebilmesinin olanaklı kılınabileceği belirtildi. Kişinin kendi kendini özgürce ifade edebilmesi açısından gerekli ortamın yaratılması gerektiğini kaydeden DEHAP'lı kadınlar, "Her türlü yasağa karşıyız" dedi. 
     Bildirgede, "Başörtüsünden dolayı mağdur olan kadınların mağduriyetleri giderilecektir" sözü verildi. 
     DEHAP'lılar, başörtüsü nedeniyle okullarından uzaklaştırılan ya da öğrenimlerini yarım bırakmak zorunda kalan öğrenciler için "genel af" ilan edileceğini vaat etti. 
     





</TEXT>
</DOC>
