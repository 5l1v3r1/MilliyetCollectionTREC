<DOC>
<DOCNO> 136899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yazar/theper.html </URL>
<DATE> 2003/02/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Dava yolu görünüyor 
</HEADLINE>
<TEXT>

     
     Babanız vefat ettiğinde arsa siz dört kardeşin oldu. Yani vefat anında sizler maliksiniz. Ancak mülkiyet türü ilginç. Sizler o tarihten itibaren iştirak halinde maliksiniz. Yeni yasa bir türlü alışamadığım değişikliği ile bu tür mülkiyete elbirliği mülkiyeti diyor . Siz bir kardeşiniz eksik olarak tapuya gittiğinizde tapu müdürü sizlerin adınıza gayrimenkulü tescil eder ama iştirak halinde mülkiyet olarak tescil eder. Bu mülkiyet türünde hisseler belli değildir. Ortaklar belirsiz paylarla ortaktır. Onun için hisse satışı mümkün değildir. Gayrimenkulün tümünün satışı için de tüm maliklerin satışa katılması lazım. Sizim arzunuz hisseli olmak yani iştirak halini müşterek mülkiyete çevirmek bunun da alışamadığım yeni yasada adı paylı mülkiyet . Bu halde her ortağın hissesi belli olacak, bu halde de isteyen ortak hissesini satabilecek. Ancak bu iş, tapu sicil müdürünün dediği gibi tüm ortakların rızası ile olur. Rıza göstermeyen olursa bu halde dava açarak iştirak halindeki mülkiyetin müşterek mülkiyete çevrilmesini talep etmemiz gerekecek. Böyle bir davada taraflardan biri iştirak halindeki mülkiyetin devamını haklı gösterecek deliller ileri sürülmediği takdirde iştirak halinde mülkiyet müşterek mülkiyete çevrilir. Tatbikatta tersine tanık oluyorum. Bazı mahkemeler davacının haklı nedenlerini araştırıyor, ikna olmazsa davayı reddediyor. 
     Neticeten sizin yapacağınız en doğru şey dava açarak iştirak halindeki mülkiyeti müşterek mülkiyete çevirmektir. 
     
     







PKK’nın yeni taktikleri 


Dönülmez bir gümbürtünün ufkundayız... 


Healey yazdı... 


Müebbet mazlumlar 


Tur-izm, turizme karşı 


Mütevelli sistemi başarılı olur mu 


85 yıl önce 85 yıl sonra... 


Bush’un 18 Şubat ısrarı 


Hayat ve ölüm parmak ucunuzda 


Dava yolu görünüyor 


Salih Bey’in kızı Françoise’ öldü 


</TEXT>
</DOC>
