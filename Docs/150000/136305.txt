<DOC>
<DOCNO> 136305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/yazar/guclu.html </URL>
<DATE> 2003/02/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Barış dilekleri öne çıkıyor 
</HEADLINE>
<TEXT>

     Belli ki olası bir Amerika Irak savaşı ilgili ülkeler kadar bizi de derinden etkilemiş. 
     Yazın Milliyet TIR’ı ile gezerken gördük ki Hatay’dan Mersin’e kadarki şeritte Körfez Savaşı’nın etkileri h l sürüyor. Savaş söylentileri o dönemde de vardı ve yöre halkı kesinlikle karşı çıkıyordu. Ekonomi h l canlanabilmiş değildi... 
     İşin ekonomik yönü bir yana, geride bırakacağı enkaz nedeniyle savaşın, şiddetin, terörün her türlüsüne hayır demek için o kadar çok nedenimiz var ki... 
     
Bayram da olsa      Dilekler, temenniler iyi de karın doyurmuyor diyenler, eminim ki bu bayram her zamankinden daha fazla. Barış istiyoruz, savaş çıkacak gibi. İşsizlere iş istiyoruz ama olacak gibi değil. Ekonomi iyiye gitsin diyoruz, ancak h l olumlu sinyalleri ortalıkta yok. 
     Söz önünde sonunda dönüp dolaşıp eğitime geldiğinde ise sadece içimizdeki umut ışıklarını korumakla yetiniyoruz. Son fotoğraf olayından sonra Erkan Mumcu’dan ümidini kesenlerin sayısı hızla artsa da ben h l bir süre daha beklenilmesinden yanayım. 
     
Zamanı değilmiş      YÖK Başkanı Gürüz ile dün Sabah’ta tam sayfa söyleşi vardı. YÖK yasasının değişmesi için zamanlama uygun değil diyor. AKP iktidarı döneminde böylesi bir yasa değişikliği başka sonuçlar doğururmuş. Bu biraz aman sokağa çıkmayın araba çarpar, ölürsünüz korkutmasına benziyor. 
     YÖK yasası çıktığından beri yani 20 yıldır tartışılıyor. Her defasında da şimdi zamanı değil deniliyor. Peki bu zaman, ne zaman gelecek Onu da birilerinin açıklaması gerekiyor. 
     Mumcu, hazırladığı YÖK yasa tasarısını 26 Şubat’ta Bakanlar Kurulu’na getiriyor. Duyduğuma göre bayram seyran demeden taslak üzerinde çalışıyorlar. Öyle Gürüz’ün korktuğu gibi de değilmiş. Açıklandığında öğreneceğiz. 
     Ayrıca anlamadığım diğer bir konu, biz üniversiteleri AKP’ye teslim etmeyiz anlayışı. TC devletini, hükümetini teslim ediyoruz ama üniversitelerini hayır. Bu mantığı anlamak zor. Kim hata yapıyor Hep birlikte göreceğiz... 
     AKP’nin pek çok konuda önyargılı olduğu kesin. Ama pek çok konuda geri adım attıklarına da şahit oluyoruz. Örneğin üniversitelerin bölünmesini, ÖSYM’nin ayrılmasını artık telaffuz etmiyorlar. Ayrıca kaldı ki, büyük üniversitelerin bölünmesi gerektiğini Cumhurbaşkanı Sezer de istememiş miydi Bizler de defalarca yazmamış mıydık AKP isteyince niye yanlış oluyor. 
     Ha, onların amaçları farklı ise o zaman da onun kavgası verilir. Doğrular, yanlışlar öylesine birbirine karıştı ki, yine bu işten kaos isteyenler k rlı çıkacak. Sonuçta kurucusu ve başkanı da dahil herkesin değişmesini istediği YÖK yasası, bu yasama döneminde de bir başka bahara ertelenirse çok yazık olur... 
     Özetin özeti Sorunlardan uzak, keyifli bir bayram diliyorum. Umarım, bayram sonrası, öncesinden daha umutlu oluruz... 
     
     
     







Amerikan nefreti 


Münih’ten selam 


Çekilin, Türkiye’de sizi misafir edelim 


Köre ayna satmak 


Bayram bitti mi 


Barış dilekleri öne çıkıyor 


Bu nasıl ittifak 


Romantizm için hüzün mü gerekli 


İslam, barış, demokrasi 


Kardeş aile fikri, neden benimsendi 


Nergisler "umut" açtı 


Madra ihracat markası olursa 


</TEXT>
</DOC>
