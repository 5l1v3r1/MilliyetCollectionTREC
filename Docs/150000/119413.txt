<DOC>
<DOCNO> 119413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sontur11.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunları biliyor musunuz 
</HEADLINE>
<TEXT>

     Sağlık konularında internette hizmet veren ''worldmedline'' sitesinde bazı ilginç bilgilere yer veriyor. 
     Yer verilen bazı bilgiler şöyle 
     -"Su içmeden ve yemek yemeden yaşanabilecek en uzun süreyi, 1 Nisan 1979'da tutuklanan ve 18 Nisan'da konulduğu hücrede ölmek üzereyken bulunan 18 yaşındaki Avustralyalı bir genç elde etmiş. 
     -Bir kadının sahip olduğu en fazla çocuk sayısı 69. 1707 ve 1782 yılları arasında yaşamış bir Rus kadının 16 ikiz, 7 üçüz ve 4 dördüzü, 1725 ve 1765 yılları arasında dünyaya getirdiği belirlenmiş. 
     -Bir doğumda yaşayan en çok çocuk sayısı altıdır. 
     -Bugüne kadar yaşamış en ağır kişi, 635 kiloya ulaşan Washingtonlu Jon Brower Minnoch, 1983 yılında öldü. 
     -Bir insanda ortalama 80 trilyon hücre bulunmaktadır. Eğer bu hücrelerde bulunan kromozomlar hücrelerden çıkarılıp uç uca eklenebilseydi 136 milyar kilometre uzunlukta olurdu. 
     -Beynimiz aşağı yukarı 100 milyar sinir hücresi içerir. 18 yaşından sonra her gün bu miktarın bin kadarını kaybederiz. 
     -Bir kişinin yaşayabildiği en yüksek vücut ısısı 46.5 derecedir. Normal değer 35-37'dir. 
     -En uzun kalp durması 4 saattir. Bir Norveçli, Aralık 1987'de denize düşmüş, kalbi durmuş, ancak vücut ısısının düşüklüğü nedeniyle yapılan müdahalelerle yeniden yaşatılmıştır. 
     -1970'de Chicago'da açık kalp ameliyatına giren 50 yaşındaki bir hemofili hastası için 1,080 litre kana ihtiyaç duyulmuştur. 
     
     HAYVANLAR DÜNYASIYLA İLGİLİ İLGİNÇ BİLGİLER 

     -En ciddi koku duyusu olan hayvan imparator güvesinin erkeğidir. Antenlerini kullanarak 11 kilometreden bir dişiyi tespit edebilir. 
     -Tartılmış en büyük memeli dili, 1947'de Rus denizciler tarafından yakalanan dünyanın en büyük hayvanı olan bir mavibalinaya aittir. Dilin ağırlığı 4.3 tondu. 
     -En çok sayıda yumurta bırakan balık okyanus güneş balığıdır. Bir seferde 30 milyon kadar yumurta bırakabilir. 
     -Çöl çekirgesi dünyadaki en tahrip edici böcektir. Büyük bir çekirge sürüsü bir gün içinde 20 bin ton tahıl ve sebzeyi tüketebilir. 
     -En büyük kuş yumurtası devekuşunundur. 15-20 santimetre uzunluğunda ve ortalama 1.7 kilogram ağırlığındadır. Kaynatılarak pişirilmesi 40 dakika sürer. 
     





</TEXT>
</DOC>
