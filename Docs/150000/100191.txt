<DOC>
<DOCNO> 100191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/ekonomi/eko02.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’e iş güvencesi ablukası 
</HEADLINE>
<TEXT>

İşçi sendikaları iş güvencesi güvence yoksa, oy da yok’ dedi. Karşı atağa geçen TOBB ise bütün oda başkanlarını Ankara’da toplayarak, Meclis’e bildiri sunacak 
     ANKARA Milliyet 

     Yarın Genel Kurulu’na gelmesi beklenen İş güvencesi yasa tasarısı için işçi sendikaları da işveren örgütleri de ayakta. 
     Tasarının Meclis’ten geçmesini isteyen Türk - İş, Hak - İş ve DİSK başkanları dün ortak basın toplantısı düzenledi. Türk - İş Başkanı Bayram Meral, hükümetin, Ulusal Program’da bir yıl içinde iş güvencesi yasasını çıkarma sözü verdiğini hatırlattı ve bu sözün tutulmasını istedi. 
     Türkiye Odalar ve Borsalar Birliği TOBB , TESK, TİSK, TZOB başkanları ile TİM ve TÜSİAD temsilcileri de dün TOBB Genel Merkezi’nde toplantı yaparak karşı atağa geçti. 
     
     İşverenlerin eylem kararı 
     İşveren örgütleri, iş güvencesi ile İş Kanunu’nda yapılan değişikliklerin birlikte yasalaşması gerektiği üzerinde görüş birliğine vardı. 
     TOBB Başkanı Rifat Hisarcıklıoğlu’nun talimatı üzerine yönetim kurulu üyeleri kendilerine bağlı oda başkanlarını arayarak, illerinin milletvekillerine telefon açmalarını istedi. İşveren örgütlerinin toplantılarında Çalışma Bakanı Yaşar Okuyan da popülizm yapmakla suçlanırken beş işçi ve işveren örgütünün başkanının imzaladığı iki yasa tasarısının, beraber yasalaşması hakkındaki protokole uymamakla eleştirildi. 
     
     Meclis’e gidecekler 
     Alınan karar doğrultusunda tüm odaların başkanları bugün TOBB Merkezi’nde toplanacak ve bütün oda başkanlarının imzasının bulunduğu bir bildiri yayımlanacak. 10 kişilik bir heyet, Meclis’e giderek bu bildiriyi Meclis Başkanlığı’na sunacak. 
     
İşveren tepkisi abartılı’      Türk - İş Başkanı Bayram Meral işverenlerin tepkilerinde abartıya kaçtıklarını, iş güvencesi’nin iş verenlere ilave bir külfet getirmediğini söyledi. Meral, "İşveren kesiminin tereddütüne, kaygılanmasına gerek yok. Bu hukuki düzenlemedir. Mali yükü yoktur " dedi. Meral, işverenlerin kendileri için Avrupa şartlarını, çalışanlar için Afrika şartlarını istediklerini savundu. Hak İş ve DİSK başkanları ile birlikte basın toplantısı düzenleyen Meral, milletvekillerine de çağrıda bulunarak, "Bu tasarının yanında olanları da, haklı talebimize karşı çıkanları da halkımız unutmayacaktır" dedi. 
     
MHP, güvencede bastırıyor      TBMM Genel Kurulu, olağanüstü toplantı gündeminde yer alan, ancak TBMM Anayasa Komisyonu’nda reddedilen 298 sayılı Seçmen Kütükleri Kanunu’nda değişiklik öngören yasa teklifi üzerindeki raporu görüşmek üzere bugün saat 15.00’de toplanacak. Gündemdeki konuların bitirilmesinin ardından da MHP, iş güvencesi yasası ve ek bütçeyi görüşmek üzere TBMM’yi olağanüstü toplantıya çağıracak. Dün Türk - İş, DİSK ve Hak - İş başkanlarını kabul eden MHP lideri Devlet Bahçeli, "İşçiler fedak rlık gösterdiler. Gerek bu yasayla, gerek farklı düzenlemelerle bunun karşılığını almaları gerekir" dedi. 
     
ASO Güvence kanserdir      Ankara Sanayi Odası ASO Başkanı Zafer Çağlayan, "AB uyum yasalarıyla ilişkisi olmayan, zamanlaması son derece yanlış ve getirdiği yükümlülükler fevkalede ağır olan iş güvencesi yasa tasarısı’nın yasalaşmaşı durumunda, çalışma barışı onarılmaz bir yara alacaktır" dedi. 
     İş güvencesi’ni kansere benzeten Çağlayan, Başbakan Bülent Ecevit, Başbakan Yardımcıları Devlet Bahçeli, Mesut Yılmaz ve Şükrü Sina Gürel ile ilgili bakanlara, siyasi parti liderlerine ve Ankara milletvekillerine gönderdiği mektupta, iş güvencesi yasa tasarısı konusunda daha duyarlı olunması ve tasarının yeni hükümete bırakılması gerektiğini bildirdi. Çağlayan, iş güvencesi’nin çıkması halinde kayıtdışı çalışmanın yaygınlaşacağını da savundu. 
     



 EKONOMİ 

















</TEXT>
</DOC>
