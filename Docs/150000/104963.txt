<DOC>
<DOCNO> 104963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sondun02.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, reformlardan memnun, müzakere tarihi için kararsız... 
</HEADLINE>
<TEXT>

     Danimarka'nın Elseneur bölgesinde iki gün sürecek gayrı resmi toplantılarına başlayan AB üyesi ülkelerin dışişleri bakanlarından oluşan AB Genel İşler Konseyi, Türkiye'de yapılan demokratik reformları memnuniyetle karşılarken, tam üyelik müzakerelerine başlamak için tarih konusunda net bir açıklamada bulunmadı. 
     AB Komisyonu'nun genişlemeden sorumlu üyesi Günter Verheugen, düzenlediği basın toplantısında, tarih konusunda net bir açıklama yapmazken, ''Ankara'nın bu yıl sonunda önce AB'ye üyelik için gerekli siyasi kriterler konusunda nihai bir karar vermek için yeterli bir bilanço sunacağını sanmıyorum'' diye konuştu. 
     Daha önce, ''Durumu inceledik. Türkiye'nin üyelik için gereken kriterleri yerine getirmek için gösterdiği çabaları büyük takdirle karşılıyoruz. Türkiye artık iyi yolda ilerliyor'' diyen Verheugen, ''Ancak, reformların uygun şekilde uygulandığını görmeye ihtiyacımız var, Bizim yapmaya çalışacağımız şey, Türkiye'yi bu yolda ilerlemeye cesaretlendirmek ve Türkiye'nin diğerleri gibi bir aday ülke olduğunu konusunda açık olmaktır '' demişti. 
     Bu arada, Türkiye'nin yaptığı reformları değerlendiren bir Fransız diplomatik kaynak, ilerlemelerin dikkatle izlenmesi gerektiğini kaydetti. 
     





</TEXT>
</DOC>
