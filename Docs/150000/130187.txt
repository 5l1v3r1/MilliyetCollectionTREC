<DOC>
<DOCNO> 130187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sondun01.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar ödüllü Jennifer Connely evlendi... 
</HEADLINE>
<TEXT>

     Oscar ödüllü film sanatçısı Jennifer Connely'nin, Türkiye'de de gösterime giren ''Akıl Oyunları'' A Beautiful Mind adlı filminde yardımcı oyuncu olarak rol alan Paul Bettany ile evlendiği bildirildi. 
     Connely'nin halkla ilişkiler danışmanı Risa Shapiro, sanatçıların tatillerini geçirdikleri İskoçya'da, gözlerden uzak bir törenle evlendiğini, ancak konuyla ilgili detaylı açıklamada bulunamayacağını belirtti. 
     Nobel ödüllü şizofren matematik profesörü John Forbes Nash'ın gerçek yaşam öyküsünden beyaz perdeye aktarılan ''Akıl Oyunları''nda ünlü matematikçinin eşini canlandıran Connely, bu filmdeki başarısıyla Oscar ödülüne layık görülmüştü. 
     Daha önce 14. yüzyıl yazarlarından Geoffrey Chaucer'in romanından beyaz perdeye aktarılan ''Bir Şövalyenin Hikayesi'' A Knight's Tale adlı filmde de rol alan Bettany, ''Akıl Oyunları''nda ünlü matematik profesörü Nash'in gizemli oda arkadaşını canlandırmıştı. 
     





</TEXT>
</DOC>
