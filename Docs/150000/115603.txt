<DOC>
<DOCNO> 115603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/soneko06.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AB otomobil pazarı kıskandırıyor... 
</HEADLINE>
<TEXT>

     Avrupa Birliği AB ülkelerinin otomobil pazarı, Türk otomotiv sektörünü kıskandırıyor. 
     İngiltere'de geçen ay yaklaşık olarak Türkiye'de 9 ayda satılandan 8 kat, Almanya'da 5 kat, Fransa ve İtalya'da 3'er kat, İspanya'da 1.5 kat daha fazla otomobil satıldı. 
     2002 Eylül ayında da ulaşılan pazar düzeyi ile son 16 yılın en kötü dönemini yaşayan Türk otomotiv pazarında, Ocak-Eylül döneminde sadece 54 bin 388 adet otomobil satışı gerçekleşti. Eylül ayında otomobil satışları 8 bin 7 adet olurken, yıllık satışların 1990'lı yılların gerisine ineceği tahmin ediliyor. 
     AB ülkelerinde ise 9 aylık dönemde trafiğe kaydedilen yeni otomobil sayısı, yüzde 3.6 gerilemeye rağmen 10 milyon 860 bin 682 adet, Eylül satışları ise yüzde 0.9 artışla 1 milyon 277 bin 250 adet oldu. 
     Sadece Eylül ayında Türk pazarında 9 aylık satışı aşan 5 ülkeden İngiltere'de 432 bin 661 adet, Almanya'da 267 bin adet, İtalya'da 165 bin 200 adet, Fransa'da 1 bin 303 adet ve İspanya'da 80 bin 812 adet otomobil satıldı. 
     Geçen ay Avusturya'da 21 bin 402, Belçika'da 31 bin 678, Danimarka'da 8 bin 678, Finlandiya'da 9 bin, Yunanistan'da 21 bin 154, İrlanda'da 6 bin 693, Lüksemburg'da 2 bin 931, Hollanda'da 40 bin 904, Portekiz'de 13 bin 733, İsveç'de 22 bin 101 adet otomobil satışı gerçekleşti. 
     Ayrıca, Eylül'deki otomobil satışları AB dışındaki İzlanda'da 435, Norveç'de 6 bin 985, İsviçre'de ise 21 bin 759 adet oldu. 
     





</TEXT>
</DOC>
