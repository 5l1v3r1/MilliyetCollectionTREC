<DOC>
<DOCNO> 119167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/guncel/gun08.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
50 yaşından sonra hamilelik doğru mu 
</HEADLINE>
<TEXT>

ÇAPRAZ ATEŞ 
     BELMA AKÇURA 

     ABD’de, kadınların 50 yaşından sonra da hamile kalmaları sağlanabiliyor. Genç kadınlardan alınan yumurtaların döllenmesiyle hamile kalan 50 yaşın üzerindeki kadınlar, bazı riskler taşımakla beraber 35 yaşındaki bir kadın gibi normal bir hamilelik sonucu bebek sahibi olabiliyor. Tıp dünyasında tartışma yaratan bu konu, 50 yaşında doğum riskinin de ne olacağı sorusunu gündeme getirdi. 
     
Prof. Hasan Serdaroğlu İ.Ü. Tıp Fakültesi      Örnekleri çok az 
     Eğer kadının rahmi iyi ve normal, kocasının spermleri de iyi ise kendisinin yumurtaları olmayacağı için, bir başka kadının yumurtaları alınır. Dışarıda kocasının spermi ile döllenir. O döllenmeyle yumurta olan embriyo 50 yaşındaki kadının rahmine nakledilir. Biz genel olarak 40 yaşından sonra bile kadınların hamile kalmasını arzu etmiyoruz. Çünkü çok riskli seyrediyor. 50 yaşın üzerindeki bir kadına bu embriyoyu nakletsek bile bunlarda düşük oranı çok fazla. Teorik olarak olabilir ama pratikte başarı oranı son derece düşüktür. Örnekleri de parmakla gösterilecek kadar az. 50 yaşından sonra da kadınlar hamile kalabilirmiş gibi göstermek son derece yanlış. 
     
Prof. Mustafa Bahçeci Alman Hastanesi      Pratikte uygulamak zor 
     50 yaşından sonra insanlarda birçok hastalık görülür. Yaşa bağlı olarak, kalp ve benzeri hastalıklar çıkabilir. İleri yaşlarda böyle bir yükü taşımak da oldukça güç. Bu nedenle biz ileri yaşlarda gebelik önermiyoruz. Dünyada böyle bir durumu pratikte uygulamak çok zor. Türkiye’de uygulanan bir yöntem değil. Hukuki olarak bu bizde uygun kabul edilir hale gelse de kadının sağlığı açısından uygun değil. Fransa’da 50 küsür yaşındaki bir kadında gebelikten sonra felç ortaya çıkmış, bu da problem olmuştu. 50 yaşından sonraki gebelikler vücudun yaşlanmasına bağlı olarak elbette birtakım sorunlar çıkartacaktır. Bunlar iyi takiple minimuma indirilebilir ama sizin bütün kontrolünüze rağmen problemler karşınıza çıkabilir. 
     
Prof. Erdoğan Ertüngealp Cerrahpaşa Tıp Fak.      Genetik riski yok 
     Genç yumurta alınıyor, genle dölleniyor ve kadına veriliyor. Düşük yapmanın ötesinde genetik olarak bir risk yok. Böyle gebe kalma yüzdeleri düşüktür. Bir çok kişiye denenmesine rağmen ancak sayılı kadın gebe kalabiliyor. İkincisi, gebelik esnasında hormonal açıdan taşıması güç olduğu için düşükler fazla oluyor. Onun dışında bir riski yok. Gebeliğin getireceği riskler de o yaştaki bir anne için elbette risktir. Bir anneanne, kızının yumurtasıyla gebe kalabilir. Taşıyıcı anne olur. Sağlıklı olarak da risk azalır. Genetik olarak alınan yumurta, genç yumurtadır. 50 yaşın üzerindeki kadının gebeliğe hazırlanması için ona verilecek hormanlar bir risk teşekkül etmektedir. Bu nedenle çok az kişi gebe kalabilmekte. Buna bağlı olarak da düşük oranı da yüksek olmaktadır. 
     
Prof. Mehmet İdil Cerrahpaşa Tıp Fakültesi      Hukuki yol açılmalı 
     ABD’de 53 yaş sınırında dondurulmuştu. İtalya’da da bir ara bu yönde bir akım başlamıştı. 50 yaşından sonra kadının bedeninin bu gebeliği kaldırabilmesi gerekiyor. Çünkü rahmin yapısı bozuluyor. Nasıl ki 20 yaşındaki bir kadının eliyle 50 yaşındaki bir kadının eli farklıysa buruşmuş, sertleşmişse bu da böyle bir durum ortaya çıkartıyor. Dolayısıyla buna bağlı riskler de artıyor. Ancak yakın takip, iyi bir kontrol ve o yaşa ait hastalıklar yoksa olabilir ve oluyor da. Bizde bu yol hukuken kapalı. Oysa her kadının hakkı. Bizde de bu yolun açılması şart. İmk nı olan Yunanistan’a, Kıbrıs’a gidip yaptırıyor. Hatta bir ara İzmir’den İsrail’e uçak kalkıyordu bu iş için. 
     



 GÜNCEL 















</TEXT>
</DOC>
