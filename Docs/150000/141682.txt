<DOC>
<DOCNO> 141682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur20.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt seçim sonuçları Ak Parti Genel Merkezi'nden izleniyor 
</HEADLINE>
<TEXT>

     Siirt'te yenilenen milletvekili seçiminin ilk sonuçları, AK Parti Genel Merkezi'nde kurulan Seçim Koordinasyon Merkezi'ne ulaşmaya başladı. 
     Seçim sonuçları, AK Parti Genel Merkezi'ndeki Seçim Koordinasyon Merkezi'ne, Siirt İl Teşkilatı ile kurulan internet bağlantısı aracılığıyla aktarılıyor. Ulaşan sonuçlar, genel merkez girişine kurulan dev ekranlara yansıtılırken, partililer de genel merkeze gelmeye başladı. 
     Ulusal basının yanı sıra dış basının da büyük ilgi gösterdiği seçimlerle ilgili gelişmeleri yansıtabilmek için çok sayıda basın mensubu genel merkezde görev yapıyor. 
     Siirt'ten milletvekili adayı olan AK Parti Genel Başkanı Recep Tayyip Erdoğan'ın seçim sonuçlarını makam odasında takip ettiği, sonuçların netleşmesinden sonra, il teşkilatına telefon aracılığıyla hitap edeceği belirtildi. 
     





</TEXT>
</DOC>
