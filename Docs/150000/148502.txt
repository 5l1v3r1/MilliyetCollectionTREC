<DOC>
<DOCNO> 148502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yasam/yas06.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tat dedektifleri 
</HEADLINE>
<TEXT>

Onların işi tatmak. Kimi her gün zeytinyağı, kimi çikolata tadıyor. Bazısı da sabahın erken saatinde viski, rakı... Hedef müşteriye doğru ürünü sunmak 
     PINAR AKTAŞ İstanbul 

     YENİLEN, içilen her ürünün tadı, müşteriye ulaşmadan önce kontrolden geçiriliyor. Tadım işlemi sırasında bir dizi kurala uymak gerekiyor. Örneğin tadım yapanların psikolojilerinin iyi olması şart. Temiz olmaları, dışarıdan hiçbir farklı koku almamaları gerekiyor. Bu yüzden kadınlar makyaj yapmıyor bırakın parfümü, kokulu sabun bile kullanmıyorlar. 
     
     İçkiyle pek arası yok 
     AYTEN Mağden, 15 yıldır TEKEL Alkol ve Alkollü İçkiler Araştırma Şubesi’nde... İşi viski, rakı, cin ve votka gibi distile damıtık alkollü içkileri denemek. Ona göre degüstasyon tadım işlemi için en uygun zaman sabah 10.30-11.00 ve 14.30-15.00 arası. Mağden, içki içmeye "iş" gözüyle bakıyor. "İş dışında ancak özel zamanlarda içerim ama tercihim Yeni Rakı" diyor. 
     
     Zeytinyağı cilde birebir 
     AYSUN Stenvik, Kırlangıç Zeytinyağı’nın Kalite Kontrol ve ARGE Şefi. Yedi kişilik bir ekiple bölgelerden gelen zeytinyağlarını deneyip uygunluğuna bakıyorlar. Bu işte sigara kullanmamak birinci şart. Stenvik, "Zeytinyağı sağlığa son derece yararlı. Kolesterolü düşürücü etkisi dünyaca kanıtlanmış. Cilde ve saçlara iyi geliyor" diye konuşuyor. 
     
     


YAŞAM 


















</TEXT>
</DOC>
