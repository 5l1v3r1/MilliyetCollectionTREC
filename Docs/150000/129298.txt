<DOC>
<DOCNO> 129298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko25.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ'ın ciro hedefi 11 milyar dolar 
</HEADLINE>
<TEXT>

     Türkiye Petrol Rafinerileri A.Ş. TÜPRAŞ , bu yıl 25 milyon ton ürün satışı ve 11 milyar dolarlık ciro hedeflediğini açıkladı. 
     TÜPRAŞ'tan, ''2002 yılı faaliyetleri, 2003 yılı hedeflerine'' ilişkin İMKB'ye gönderilen açıklamada, Tüpraş'ın önceki dönemde 299 milyon dolar olan ihracat gelirinin, 2002 yılında yüzde 86.3 artışla 557 milyon dolar olduğu kaydedildi. 
     Şirketin 2003 yılı için hazırladığı programında da hedeflerini yükseltmeyi planladığına dikkat çekilen açıklamada, 2003 yılı ithalat programına göre 22.2 milyon ton hampetrol için 3.8 milyar dolar FOB 23.18 dolar varil , petrol ürünleri için 557.1 milyon dolar olmak üzere, toplam 4.3 milyar dolar ithalat bedeli odeneceği belirtildi. 
     Türkiye'nin 2003 yılı petrol ürünleri tüketiminin karşılanabilmesi için, 26.9 milyon ton hampetrol işlenmesi gerektiğinin hesaplandığı bildirilen açıklamada, bu miktarın 24 milyon tonunun TÜPRAŞ rafinerilerinde işleneceği dile getirildi. 
     Açıklamada, yeni yılda 25 milyon ton ürün satışı gerçekleştirilerek, 11 milyar dolar ciro hedeflendiği de vurgulandı. 
     





</TEXT>
</DOC>
