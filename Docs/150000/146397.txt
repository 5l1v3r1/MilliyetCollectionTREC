<DOC>
<DOCNO> 146397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/soneko07.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Bush ile Senato arasında Alaska savaşı.. 
</HEADLINE>
<TEXT>

     ABD'de Beyaz Saray yönetimi, Alaska Vahşi Yaşam Alanı'nın ANWR petrol arama-çıkarmaya yeniden açılmasında ısrar ederken, yasama organı Kongre'nin Senato kanadı direniyor. 
     ABD İçişleri Bakanı Gale Norton, Ulusal Vahşi Yaşam Federasyonu'nun 67. yıllık toplantısındaki konuşmasında, Beyaz Saray'ın bu mücadelesinden vazgeçmeyeceğini belirtti. 
     Norton, ''ANWR hususunda baskı yapmaya devam edeceğiz, çünkü, oradaki küçük bir alanın Teksas eyaletinin tamamından daha fazla petrol üretecek kapasiteye sahip olduğuna inanılıyor'' dedi. 
     Beyaz Saray yönetimi, ABD Başkanı George W. Bush'un enerji stratejisinin anahtar kısmını kurtarma peşinde. Senato'da iktidar partili Cumhuriyetçiler, kuzey kutbu yakınlarındaki sahil şeridindeki ANWR üzerinde 43 yıldır uygulanan petrol arama-çıkarma yasağını kaldırıcı yasa tasarısının kabulünü iki oyla kaybetti. 
     Bush yönetimi, Alaska'nın çevre koruma altındaki bu bölgesindeki toplam petrol rezervlerinin 5.7 ila 16 milyar varil, günlük üretimin de 1.4 milyon varil civarında olduğunu hesaplıyor. Teksas eyaletinin günlük ham petrol üretimi ise 1 milyon varil. 
     ANWR'nin petrol-arama çıkarmaya açılmasına karşı çıkan gruplar ise bölgedeki petrol rezervlerinin 3.2 milyar varili aşmayacağını tahmin ediyor. Daha ayrıntılı bilgi için 
     On the Net Interior Department http www.doi.gov National Wildlife Federation http www.nwf.org 
     





</TEXT>
</DOC>
