<DOC>
<DOCNO> 113638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/yazar/civaoglu.html </URL>
<DATE> 2002/10/18/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Hayırlara vesile mi 
</HEADLINE>
<TEXT>

     Recep Tayyip Erdoğan'ın eşi Emine Erdoğan AKP Kadın Kolları toplantısında seçmenden "nitelikli çoğunluk" istedi. Yani, sadece tek başına iktidar için çoğunluk değil, Anayasa’yı tek başına değiştirebilecek milletvekili sayısı. 
     Anayasa’yı nasıl değiştirmek 
     Neden gizli tutuluyor 
     Neden diğer partilerle uzlaşarak değil de değişikliği "tek başına dayatabilecek" nitelikli çoğunlukla 
     Eşleri konu almamak tutumum bilinir. Burada önemli olan AKP’deki hedefin işaretleridir. 
     
K bus      Kamuoyu araştırmalarına göre AKP yüzde 30’larda... CHP ise yüzde 20’lerde. Diğer partiler barajı aşamazlarsa 3 Kasım seçimleri, AKP’ye tek başına Anayasa değişikliği yapabilecek sayıda milletvekili kazandırabilir AKP 400, CHP 150... 
     Türkiye’nin 1923’ten bu yana, 80 yıllık çizgisinde fay kırılması mı 
     Hiper deprem mi 
     O nedenle başta IMF ve AB olmak üzere sınırların ötesindeki dünya, Türkiye için 4 Kasım sabahını bekliyor. 
     Yahut... 
     Gene kamuoyu araştırmalarına göre diğer olasılık "GP’nin barajı aşması ve 3. parti olarak Meclis’e girmesi... O zaman AKP Anayasa değiştirecek çoğunluğu bulamaz. 
     Belki tek başına iktidar da olamaz. 
     Veya... 
     CHP veya GP ile iki partili hükümetin büyük ortağı olması bir olasılık. 
     CHP veya GP ile... 
     
Dehşetle uyanmak      Kişisel yargıları bir yana bırakıyorum, ama sadece Genç Parti’nin söylemleri bile kaygı veriyor. Çok iyi bir reklamcının çok başarılı bir kampanyası ama "hayal satışı"... Reklamların bile "gerçeklik denetimi" vardır. 
     Ya bu reklamda 
     Reklamların, RTÜK kurallarına göre kullanılma kuralları vardır. 
     Ya burada 
     Ve... 
     Siyasette haksız rekabet... 
     Burada yok mu 
     Hepsi bir yana, söylemler nedeniyle IMF, AB, finans odakları, uluslararası sermaye, içeride kurumlar da tedirgin. 
     Böyle bir milletvekili dağılımını rüyanızda görseniz .. 
     Rüya değil. 
     Tekrar ediyorum, sorun ne kişisel, ne de medyada karşıtlık. 
     Sadece, vahim söylemlerin eyleme geçme olasılığı için duyulan derin kuşku. Bu basamaklarla tarihte başka tırmanışların yapılmış olduğuna çağrışım. 3 Kasım’da oylar böyle kullanılırsa manzaranın, Türkiye için, 4 Kasım’dan sonra çok kullanılacağı sezilen söylemle "hayırlara vesile olacağı" sanılıyor mu 
     Ekonominin ve dış politikanın çok duyarlı dengelerinin "esneme katsayısını" çok aşan AKP ve GP, fay kırabilir. 
     
En kötü lezzet      Şaraba gönderme yapılarak şöyle söylenir 
     "Diğer şişeyi açın. Bu tattığımdan kötü olamaz." 57. hükümet için doğru gibi görünüyor bu yargı. Türkiye’yi yarı yarıya yoksullaştıran bir hükümet... Oy coğrafyası zaten bu tepkilerle oluşmakta. Hükümet ortağı partiler baraj altına tepki oylarıyla itilmekte. 
     Ama... 
     Keşke karar vermeden diğer şişelerden de birer yudum almak mümkün olsaydı. 
     Tutun ki... 
     GP değil, MHP barajın üstüne çıkacak. 
     O zaman çok fark mı olacak 
     Hazirandan bu yana MHP, son üç yılın olumlu izlenimlerini - neredeyse - silecek kadar değişti. 
     Peki... DYP de barajı aşarsa 
     CHP ile ortak hükümet kuracak çoğunluğu bulacakları pek olası değil. 
     Zaten... 
     Sadece CHP tek başına iktidar için sesleniyor, ama o da "nitelikli çoğunluk" söylemini dile getiremiyor. 
     Bir adım daha... 
     DEHAP’ın nefesi barajın ensesinde. 
     Diğer şişelerden biri de DEHAP. 
     
Negatif      Bütün bunlar doğru da... 
     Sonuç 
     Olası negatifleri göstermekle pozitif üretilir mi 
     Seçimlere iki hafta kaldı... 
     Kararsızların oranı azalmakta. 
     Artık ufukta görülmeye başlanan şu manzaraları değiştirebilecek ne yapılıyor .. Ne söyleniyor 
     Tepkinin özü ekonomi... 
     VERSO’ya göre toplumun yüzde 80’inin oyları ekonomik tepkilerle yönleniyor. 
     Geçim sıkıntısı, işsizlik, enflasyon... 
     Toplum, onu bu duruma düşüren siyasetçilerden 3 Kasım’da oylarını esirgeyerek, onları işsizliğe, geçim sıkıntısına, enflasyon ateşi üzerinde yürümeye itiyor. Ama... Bu çözüm mü 
     
     







Ne halt ettik 


Çözümsüz bir cinayet 


Sayın Hortumcu 


İzgi’nin mesajı 


PKK sopası, Kerkük havucu 


Hayırlara vesile mi 


ODTÜ bir dünya üniversitesi olmuş 


Borç yiğidin süvarinin kamçısı 


Türkiye federasyona karşı değil, ama... 


AKP, Başbakan adayını açıklamalı 


Şiddet kültürü 


Derviş’in turşusunu kuralım 


Cuma adlı hayatlar 


40 yıl önce de böyle olmuştu 


Özilhan AKP-CHP Avrupa’ya gitsin 


</TEXT>
</DOC>
