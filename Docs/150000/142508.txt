<DOC>
<DOCNO> 142508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sonspo18.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayraktar Berkant dışında önemli sakatımız yok... 
</HEADLINE>
<TEXT>

     Galatasaray'da, 15 Mart Cumartesi günü yapılacak İstanbulspor maçı öncesinde, sakatlığı bulunan futbolculardan sevindirici haber geldi. 
     Kulüp doktoru Bülent Bayraktar, şu an için Berkant dışında tüm oyuncuların antrenmana çıkabilecek durumda olduklarını söyledi. 
     Dr.Bayraktar, Florya Metin Oktay Tesisleri'nde düzenlediği basın toplantısında, bazı futbolcuların sağlık durumları hakkında bilgi verdi. 
     Hasan, Revivo ve Xavier'in fazla önemli olmayan sorunlarının bulunduğunu kaydeden Dr.Bayraktar, ''Ümit Davala da dün akşamki idmanda bir sakatlık geçirdi. Ancak bu oyuncuların tümü antrenmana çıkacak durumdalar. Tedavilerini de sürdürüyoruz'' dedi. 
     Berkant'ın İstanbulspor maçında oynama olasılığının bulunmadığını açıklayan Bayraktar, diğer oyuncularla ilgili olarak da kararın teknik heyet tarafından verileceğini sözlerine ekledi. 
     
     HASAN'DAN ANLAMLI ZİYARET 
     Galatasaraylı futbolculardan Hasan Şaş, yakalandığı hastalıkla mücadele eden Trabzonsporlu eski futbolcu İsmail Gökçek'i ziyaret etti. 
     Bakırköy Belediyesi'nin organizasyonunda gerçekleşen ziyarette Hasan, Galatasaray ve Fenerbahçe'nin eski futbolcusu Sedat Balkanlı ile aynı hastalığına yakalanan İsmail Gökçek'e moral vermeye çalıştı. 
     Hasan ayrıca, burada bulunan taraftarlara imza dağıttı. 
     





</TEXT>
</DOC>
