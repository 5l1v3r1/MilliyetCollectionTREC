<DOC>
<DOCNO> 109612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/siyaset/siy02.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili adayı Acar çapkın Acar’ı savundu 
</HEADLINE>
<TEXT>

CHP’nin milletvekili adayı Funda Acar, ağabeyi Erdal Acar için "Kadınlarla gezmiş olabilir. Ama artık evine çok bağlı" diyor... 
     ŞÜKRAN PAKKAN İstanbul 

     Magazin dünyasının yakından tanıdığı Acar Ailesi’nin çapkın erkekleri arasından sıyrılıp CHP’den milletvekili adayı olan 32 yaşındaki Funda Acar, ailesinin adını siyaset dünyasına taşıyacak. Acar, seçimlere İstanbul 1. Bölge 14. sıradan milletvekili adayı olarak giriyor. Emel Yıldırım’la evli olan ağabeyi Erdal Acar’ın başka kadınlarla gezmesini normal karşıladığını söyleyen Acar, sosyal demokratlardan oy isteyecek. 
     
     DERVİŞ BANA İNANDI’ 
     Acar, kendi bölgesinde 1. sırada olan Kemal Derviş ile ilk kez geçen hafta tanışmış. Kendisini "Siyasette en tecrübesiz isim benim" diyerek tanıtan Acar’ı Derviş, "Önemli olan iki nokta var. Biri seçim, biri de CHP’nin yapısını güçlendirmek. Başarılı olacağına inanıyorum" sözleriyle telkin etmiş. Üyesi olduğu TÜSİAD’ın da desteğini arkasına alarak siyasette ısınma turları atmaya başlayan Acar, önümüzdeki günlerde milletvekili adaylarıyla İstanbul’u karış karış gezecek. 
     
     BARLARIN YOLUNU BİLMEM’ 
     Üst düzey yöneticilik yaptığı aile şirketinin tüm sorumluluğunun artık ağabeyi Erdal Acar’da olduğunu söyleyen Funda Acar, garsonlara yüzlerce dolar bahşiş dağıtan ağabeyi için "Bahşiş de verir, kadınlarla da gezmiştir. Biz Karadenizliyiz. Ama ağabeyim artık evine bağlı bir adam. Benim siyasi hayatımı etkileyecek bir olumsuzluk yok" diyor. Funda Acar, gece hayatından hoşlanmadığını belirtip sözlerini şöyle noktalıyor "Gece kulüplerinin yolunu bilmem. Bizde kadınlar pek dışarı çıkmazlar. Hayatımda iki kez Laila’ya gittim." 
     
İzinsiz dışarı çıkmam      Kamuoyu, Karadenizli Acar Ailesi’ni, magazin basınını meşgul eden erkekleriyle tanıyor. Büyük oğul Erdal solda, eşiyle ve küçük oğul Erdinç Acar, sevgilileri ve dağıttıkları bahşişlerle gündemde. Funda Acar ise ağabeyleri böyle rahat bir hayat sürerken, gece çıkmak için h l ailenin erkeklerinden izin istiyor. 
     



 SİYASET 


















</TEXT>
</DOC>
