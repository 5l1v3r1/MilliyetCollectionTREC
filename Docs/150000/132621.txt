<DOC>
<DOCNO> 132621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sondun16.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan Gazetesi'nin İstanbul'daki Barış Zirvesi yorumu... 
</HEADLINE>
<TEXT>

     Lübnan'da yayımlanan Es Safir gazetesi, İstanbul'da bugün yapılan ''Irak Konusunda Bölgesel Girişim-Dışişleri Bakanları Toplantısı''nın nihai bildirisinde, Irak'ın tutumunun sert bir şekilde kınaması gerektiğini savundu. 
     Gazetedeki yazıda, 1980-1988 arasında meydana gelen İran-Irak Savaşı'na atıfta bulunularak, ''bölgedeki istikrarsızlık ve bölge halkları ile Irak'ın komşularını tehdit eden tehlikenin sorumlusunun, 20 yıldan daha fazla bir süredir sürdürdüğü maceracı politikalarıyla Irak yönetimi olduğu'' görüşü dile getirildi. 
     Irak krizinin barışçıl yollardan çözülmesi gerektiği belirtilen yazıda, Irak'a, BM denetçileriyle tam işbirliği çağrısında bulunuldu ve bu ülkenin, işbirliği konusunda şüphe uyandırıcı açıklamalardan kaçınması gerektiği belirtildi. 
     Yazıda, Irak yönetimine, ''gerçek bir ulusal uzlaşıyı sağlamak için'' siyasi reformlar yapması çağrısında bulunuldu. 
     





</TEXT>
</DOC>
