<DOC>
<DOCNO> 127987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/ekonomi/eko07.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'ın e-postasından para transfer talimatı çıktı 
</HEADLINE>
<TEXT>

   LUBE AYAR İstanbul 
   
   İmar Bankası soruşturması kapsamında ele geçirilen bilgisayarların hard disklerinden ulaşılan Uzanlar'ın silinmiş e - postalarından para transferi talimatı çıktı. e - postalarla verilen talimatla Genç Parti'ye GP 20 trilyon lira aktarıldığı öne sürüldü. Şişli Cumhuriyet Savcısı Mecit Ceylan'a üç klasör halinde teslim edilen e-postalarda, kırmızı bültenle aranan Yavuz Uzan ve hakkında gıyabi tutuklama kararı bulunan Hakan Uzan'ın, gruba bağlı şirketlerin üst düzey yöneticilerine para transferiyle ilgili verdikleri direktifler soruşturmaya yeni bir boyut kazandırdı. İmar Bankası sanıklarından olan Metin Öner tarafından Uzan'a gönderilen bazı e - postalarda vergi dışında tutulacağı özellikle belirtilen trilyonluk para transferlerine ilişkin bilgilere de ulaşıldı. 
   Bu arada İmar Bankası'na yatırdıkları 5 milyar liralık mevduat ile 11 milyalık Hazine bonosunun bedelini alamayan Ayşe ve Necdet Çavdaroğlu, Uzanlar hakkında Adana Cumhuriyet Savcılığı'na suç duyurusunda bulundu. 
   
   
</TEXT>
</DOC>
