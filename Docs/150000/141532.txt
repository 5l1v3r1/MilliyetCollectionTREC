<DOC>
<DOCNO> 141532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sontur26.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Siirt'ten 3-0 oyla çıkmayı hedefliyoruz" 
</HEADLINE>
<TEXT>

     AK Parti Genel Başkanı Recep Tayyip Erdoğan, yarın Siirt'te gerçekleştirilecek seçimde 3 milletvekilliğinin tamamını almayı hedeflediklerini söyledi. 
     Erdoğan, AK Parti Genel Merkezi'ne gelişinde giriş katındaki İletişim Merkezi'ni ziyaret etti. 
     Erdoğan, yeni hükümetin kurulmasının ne kadar zaman alacağının sorulması üzerine, ''Önce seçimi tamamlayalım. Yüksek Seçim Kurulu'nun YSK seçim sonuçlarına ait kesin kararını görmek lazım. Ondan sonra süreç başlayacak. Ona göre takvim belirleyeceğiz'' dedi. 
     Erdoğan, Siirt'teki seçimlerden yüksek oyla çıkmayı hedeflediklerini de ifade ederek, kamuoyu araştırmalarında da birinci parti çıktıklarını ve önde olduklarını söyledi. Erdoğan, ''Siirt'ten inşallah 3-0 oyla çıkmayı hedefliyoruz'' diye konuştu. ''Yeni hükümet kurulduğunda bakan sayısı azalacak mı '' sorusuna da Erdoğan, ''Acil eylem planında bunlar zaten vaadimizdi. Temennimiz odur ki, bu vaadimizi bu dönemde gerçekleştirelim'' karşılığını verdi. AK Parti Lideri Erdoğan, kabinede değişiklik yapmayı düşünüp düşünmediklerinin sorulması üzerine, ''Bunları seçimden sonra açıklayacağız. Şu anda bir şey yok'' dedi. 
     Erdoğan, ''2. tezkereyle ilgili değerlendirme süreci devam ediyor mu, yasal süreci mi bekliyorsunuz '' sorusuna da, ''Tabii, tabii'' karşılığını verdi. 
     





</TEXT>
</DOC>
