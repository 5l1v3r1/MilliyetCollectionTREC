<DOC>
<DOCNO> 119282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sontur17.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda polisle göstericiler arasında taşlı sopalı arbede... 
</HEADLINE>
<TEXT>

     Beyoğlu'nda izinsiz gösteri yapmak isteyen gruba polis müdahale etti. 
     Sarmaşık Sokak'ta toplanan 50-60 kişilik grup, ''Savaşa hayır'' yazılı pankart ve dövizler taşıyarak Taksim Meydanı'na yürümek istedi. Göstericiler, önlerini kesen polise de pankart ve dövizlerin sopalarıyla karşı koydu. 
     Çevik kuvvet ekiplerinin de takviyesiyle polisin müdahale ettiği gruptakilerin yaklaşık yarısı gözaltına alındı. Diğer göstericiler ise ara sokaklara dağıldı. 
     Bu sırada bazı göstericiler, cadde üzerindeki taşları sökerek polise attı. Bir göstericinin kafasından kan aktığı ve hafif şekilde yaralandığı, bazı polislere de taş isabet ettiği görüldü. 
     Polisin 21 kişiyi gözaltına aldığı bildirildi. 
     Alınan bilgiye göre, döviz ve pankartlarla Taksim Meydanı'na yürümek isteyen gruba polisin müdahalesi sırasında gözaltına alınan 3'ü kadın 21 kişiden büyük bölümünü üniversite öğrencileri oluşturuyor. 
     Gözaltına alınan göstericiler daha sonra Beyoğlu İlçe Emniyet Müdürlüğü'ne götürüldü. 
     Öte yandan, müdahale sırasında sopalarla yapılan direnişte ve atılan taşlardan yaralanan 22 polis de Taksim Eğitim ve Araştırma Hastanesi'nde tedavi edildi. 
     Bazılarının kol ve bacaklarında kırıklar bulunan polisler, tedavilerinin ardından tabucu oldu. Bazı göstericilerin de hastaneye getirildiği ve tedavi edildiği belirtildi. 
     





</TEXT>
</DOC>
