<DOC>
<DOCNO> 137900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/yilmaz.html </URL>
<DATE> 2003/02/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Savaştan önce müteahhitler kapıştı 
</HEADLINE>
<TEXT>

     Pentagon’dan iş alan Amerikalı müteahhitlerin teklif götürdüğü inşaat şirketlerinden Yüksel İnşaat Yönetim Kurulu Başkanı Güven Sazak, konuyu açar açmaz "Ortada fol yok, yumurta yok gürültü çıkarıyorlar" diyor. 
     Sazak ABD firmaları ile son 5 - 6 aydır ortak müteahhitlik işleri yürütüyor. Amerikalı ortakları ile Kabil’de ABD Büyükelçiliği, Afganistan’da yol, Taşkent ve Tiflis’te de ABD Büyükelçilikleri yaptıklarını söyleyen Sazak, "Türkiye’de yapılacak işler için 6 - 7 firmadan teklif aldılar. Burada bizim verdiğimiz teklifin boyutu 300 - 500 bin doları geçmiyor" açıklamasını yapıyor. 
     Müteahhitlerin asıl beklentisi savaştan sonra yeniden inşa edilecek Irak’tan iş alabilmek. Yapılan tahminlere göre Irak müeahhitlere savaştan sonra 75 - 80 milyar dolarlık bir pazar yaratacak. 
     Afganistan için ülkeler belirli miktarda para koydukları bir fon yarattılar ve güçleri oranında müteahhitlik hizmeti aldılar. Irak’ta da benzer bir model beklentisi hakim. 
     
     Parris’i şaşırttılar 
     Sazak müteahhitlerin Irak meselesi içindeki yerini özetliyor aslında 
     "Parayı veren, işi veren ABD, kimi isterse onu seçiyor. Hepimizin ümidi savaşın olmaması ancak, bir harp olduğu takdirde, borcu belası olduğu gibi kazanımları da ortaya çıkıyor." 
     Henüz Irak pazarına dönük olarak ABD’li müteahhitlerle anlaşma içinde olmadıklarını vurgulayan Sazak, ABD eski Ankara Büyükelçisi Mark Parris’in İstanbul’da müteahhitlerle buluşmasını hatırlatınca, güldü 
     Bu buluşma çok müteahhidi güldürmüş. 
     Devlet Bakanı Kürşat Tüzmen ile Cezayir’e giden heyet arasında yer alan Avrasya İş Konseyi Başkanı Tuğrul Erkin de gülenlerden... 
     Erkin "Ortada hesap kitap hiç bir şey yok 500 milyon dolarlık iş beklentisi diye bir hava estirildi" diyerek, hayal kırıklığını ifade ediyor. 
     İşin komik bir yanı da yok değil. Müteahhitler adına görüşmeleri yürüten Parris, Türkiye Müteahhitler Birliği Başkanı Nihat Özdemir’den görüşmek üzere 10 firmayı davet etmesini istemiş. 
     Özdemir gelen talepleri dikkate alarak Parris’e gidecek firma sayısını 30’a çıkartmış, ancak o sırada birliğe yapılan müracat 80’i bulmuş, yemekte ise 90 firma hazırmış Parris şaşırmış 
     
     İş kapma yarışı 
     Akfen Yönetim Kurulu Başkanı Hamdi Akın da toplantının biraz şova dönüştüğü kanattinde olanlardan. 
     ABD’li müteahhit firmalara teklif verenler içinde Yüksel, Özdemir’in şirketi Limak, İçtaş, Tepe ve Reysaş gibi firmalar bulunuyor. Teklif verilen toplam 100 milyon dolarlık işin içinde taşıma, tel örgü çevirme, nakliye gibi hizmletler de yer alıyor. 
     Güneydoğu’da belirlenen bir arazide ABD’li askerlerin konuşlandırılacağı bin dönümlük arazinin işleri için kopuyor tüm fırtına. 
     Bizim memlekette işler böyle yürüyor... Bir yandan ABD askerlerinin Türkiye’de konuşladırılması için verilecek "Tezkere" pazarlığı sürüyor, öbür yandan müteahhitler "göstermelik toplantı düzenlediniz" diye kapışıyor. Bakalım Özdemir bu sesleri bastırabilicek mi 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
