<DOC>
<DOCNO> 121845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo20.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Ankara'ya 7 eksikle gitti... 
</HEADLINE>
<TEXT>

     Galatasaray, Ankaragücü ile yarın oynayacağı Birinci Süper Lig maçı için Ankara'ya 7 eksikle gitti. 
     Lig liderliğini geçen hafta yine Ankara'da Gençlerbirliği'ne yenilerek Beşiktaş'a kaptıran Galatasaray'da, sakatlıkları bulunan Ergün, Christian, Ayhan, Batista, Hakan, Baliç ve Mehmet Bölükbaşı Ankara'ya götürülmedi. 
     Galatasaray'ın Ankaragücü maçına Mondragon, Sarr Mehmet Polat , Emre, Bülent, Vedat, Berkant, Felipe, Cihan, Hasan, Arif ve Ümit Karan Pinto ilk 11'yle çıkması bekleniyor. 
     Galatasaray'da Arif ve Ümit Davala, Ankaragücü maçında sarı kart görmesi halinde, 8 Aralık Pazar günü oynanacak Beşiktaş derbisinde cezalı duruma düşecekler. 
     Bu arada Galatasaray, Ankaragücü maçının hazırlıklarını bu sabah basına kapalı yaptığı antrenmanla tamamlayıp, öğle üzeri uçakla Ankara'ya gitti. 
     Galatasaraylı futbolcuların, Atatürk Havalimanı'nda morallerinin bozuk olması dikkat çekti. 
     Ankara 19 Mayıs Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Ali Aydın yönetecek. 

     
</TEXT>
</DOC>
