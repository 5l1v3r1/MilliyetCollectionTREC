<DOC>
<DOCNO> 137685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sondun11.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'dan savaş karşıtı ülkelere "Sorumluluktan kaçma" 
</HEADLINE>
<TEXT>

     ABD Dışişleri Bakanı Colin Powell, isim vermeden Fransa'yı hedef aldığı açıklamasında, savaş karşıtı ülkeleri, "olası savaşta sorumluluk almaktan korkmakla" suçladı. 
     Powell, BM Güvenlik Konseyi'nin Kasım ayında kabul edilen 1441 sayılı kararının, ikinci bir karar olmasa bile Irak'a karşı güç kullanılmasına izin verdiğini söyledi. 
     ABD Dışişleri Bakanı, "Uluslararası topluluğun niyetini yerine getirme sorumluluğunu almaktan korkan ülkeler nedeniyle silah denetçilerinin ebediyen görevlerine devam etmesi, tatmin edici bir çözüm olamaz" dedi. 
     Müttefik ve dost ülkelerle ikinci bir kararın içeriğini belirlemeye çalıştıklarını ifade eden Powell, büyük çoğunluğun, 1441 sayılı kararın, harekete geçmek için yeterli yetkiyi tanıdığına inandığını kaydetti. 
     





</TEXT>
</DOC>
