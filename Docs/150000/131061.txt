<DOC>
<DOCNO> 131061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo35.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın yeni transferi Lukunku, İstanbul'a geldi... 
</HEADLINE>
<TEXT>

     Galatasaray'ın, Belçika'nın Standart Liege Kulübü'nden transfer ettiği futbolcu Ali Lukunku, İstanbul'a geldi. 
     Galatasaray Antrenörü Ahmet Ceylan ile birlikte İstanbul'a gelen Kongolu futbolcu, Atatürk Havalimanı'nda gazetecilere yaptığı açıklamada, Galatasaray'a geldiği için çok mutlu olduğunu söyledi. 
     Karşısında bir medya ordusu görünce, ''Çok büyük bir kulübe geldiğimi bir kez daha anladım'' diyen Lukunku, ''Galatasaray'ın gol sıkıntısına çözüm olabilecek misin'' şeklindeki bir soruya da ''Bu sorunu çözebilmek amacıyla beni düşündükleri için çok mutluyum. Sorunu çözeceğime ve çok gol atacağıma inanıyorum'' yanıtını verdi. 
     Lukunku'nun sakat olduğu şeklindeki haberlere açıklık getiren antrenör Ahmet Ceyhan ise ''Lukunku 3,5 yıldır Standart Liege'de oynuyor. 4,5 yıldır da hiçbir sakatlık geçirmedi, kesinlikle ameliyat falan olmadı. Bu yıl 14 lig maçında 8 gol attı'' dedi. 
     





</TEXT>
</DOC>
