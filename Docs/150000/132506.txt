<DOC>
<DOCNO> 132506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur42.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi parasını ödemeden kaçmaya kalkışınca... 
</HEADLINE>
<TEXT>

     İzmir'in Karşıyaka İlçesi'nde, taksi ücretini ödemeden kaçmak isteyen ve çevredekiler tarafından kapkaççı sanılarak kovalanan genç, bir otomobilin çarpması sonucu yaralandı. 
     Alınan bilgiye göre, Konak'tan, Oğuz Bedir'in kullandığı 35 T 6881 plakalı taksiye binen O.R. 18 , Karşıyaka Devlet Hastanesi'ne gitmek istediğini söyledi. O.R, hastane önüne gelindiğinde ücret ödemeden taksiden fırlayarak kaçmaya başlayınca, taksi şoförü Oğuz Bedir de peşine takıldı. Kovalamaca sırasında, O.R.'yi kapkaççı sanan çevredeki vatandaşlar da peşine takıldı. Anadolu Caddesi'nden yolun karşısına geçmek isteyen O.R, bir gazete dağıtım aracının çarpması sonucu yaralandı. 
     Çevredekilerin yardımıyla Karşıyaka Devlet Hastanesi'ne kaldırılan O.R.'nin sağlık durumunun iyi olduğu bildirildi. 
     





</TEXT>
</DOC>
