<DOC>
<DOCNO> 129778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/soneko29.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz mevduat hesaplarında azalma... 
</HEADLINE>
<TEXT>

     Bankalardaki toplam döviz mevduat hesapları bir haftada 196 milyon dolar azalarak, 27 Aralık itibariyle 62 milyar 213 milyon dolara indi. 
     Merkez Bankası'nın geçici verilerine göre, 20 Aralık'ta toplam döviz mevduat hesapları 62 milyar 409 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 308 milyon dolar azalarak, 48 milyar 228 milyon dolara indi. 
     Yurtiçi döviz tevdiat hesapları DTH toplamı da 297 milyon dolar düşerek, 46 milyar 566 milyon dolar oldu. Yurtdışı DTH ise 11 milyon dolar azalarak, 1 milyar 662 milyon dolara indi. 
     Bankalararası interbankta döviz tevdiat hesapları ise 116 milyon dolar azalarak, 702 milyon dolar olarak gerçekleşti. 
     27 Aralık 2002-3 Ocak 2003 tarihleri arasında, kredi mektuplu DTH ve süper döviz hesapları ise 156 milyon dolar artarak, 14 milyar 141 milyon dolara çıktı. 
     





</TEXT>
</DOC>
