<DOC>
<DOCNO> 113344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/dunya/dun02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
HOLLANDA 
</HEADLINE>
<TEXT>
Hükümet çöktü 
     DIŞ HABERLER SERVİSİ 

     Hollanda’da 22 Temmuz’da göreve başlayan üçlü koalisyon hükümetini oluşturan partilerden Pim Fortuyn Listesi’ne LPF mensup Sağlık Bakanı ve Başbakan Yardımcısı Eduard Bomhof ile Ekonomi Bakanı Herman Heinsbroek’in, aralarındaki parti içi iktidar mücadelesi nedeniyle görevlerini bırakması üzerine Hollanda Başbakanı Jan Peter Balkenende de merkez sağ ağırlıklı hükümetin istifa ettiğini açıkladı. 
     Suikast sonucu 6 Mayıs’ta öldürülen politikacı Pim Fortuyn’un kendi adına kurduğu parti, 15 Mayıs seçimlerinde büyük başarı elde etmiş ve lidersiz girdiği yarışta 26 milletvekilliği kazanarak, ikinci parti konumuna yükselmişti. Seçimlerden sonra LPF içinde başlayan liderlik kavgası bir türlü dindirilemedi. Başbakan Balkenende, LPF içindeki liderlik çekişmesi ve kargaşanın, hükümete de yansıdığını ve bakanlar kurulu içinde karşılıklı güvenin kaybolduğunu bildirerek, istifa etmeye karar verdiğini bildirdi. 
     



 DÜNYA 













</TEXT>
</DOC>
