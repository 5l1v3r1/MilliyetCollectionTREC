<DOC>
<DOCNO> 113359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko12.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman GfK, İngiliz MORI’yi satın aldı 
</HEADLINE>
<TEXT>

     EKONOMİ SERVİSİ 

     Alman araştırma şirketi ProCon GfK, araştırma şirketi Strateji MORI’yi satın aldı. Böylece İngiliz araştırma şirketi MORI Türkiye pazarından çekilirken, GfK, Türkiye’de daha da büyümüş oldu. GfK Türkiye geçtiğimiz yıl da, IBS Pazar Araştırmaları şirketini satın alıp, Procon GfK bünyesine dahil etmişti. GfK’nın Türk yönetici ve kurucu ortakları Ali Levent Orhun ve Elçin Üner, oluşturdukları yeni grup bünyesinde ProCon GfK’nın ve Strateji GfK’nın birbirinden bağımsız olarak faaliyetlerini sürdüreceklerini belirttiler. 
     Yeni yapılanma içerisinde Strateji MORI, Strateji GfK ismini aldı. Yönetim Kurulu Başkanı Selim Oktar yeni yapı içerisinde Yönetim Kurulu üyesi olarak görev alacak. Siyasi araştırmaları ile tanınan Strateji MORI’nin satın alınma fiyatı ile ilgili bir açıklama yapılmadı. 
     



 EKONOMİ 





















</TEXT>
</DOC>
