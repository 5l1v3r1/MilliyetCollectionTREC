<DOC>
<DOCNO> 113157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun03a.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT’den Kürtçe’ye ret 
</HEADLINE>
<TEXT>

Kürtçe yayın yönetmeliği hazırlıkları sürüyor. RTÜK, ulusal, bölgesel ya da TRT’den yayın alternatifini görüştü. TRT, "Biz yapamayız" dedi 
     ANKARA Milliyet 

     TRT, anadilde yayın konusunda RTÜK’e, "2954 Sayılı TRT Kanunu’na göre Kürtçe ya da başka dillerde yayın yapmalarının mümkün olmadığı" yönünde görüş bildirdi. 
     Kürtçe yönetmelik çalışmalarını sürdüren RTÜK, dün yayının ulusal, bölgesel ya da TRT’den yapılıp yapılmayacağını görüşmek üzere toplandı. TRT anadilde yayın konusunda olumsuz görüş bildirirken, RTÜK yetkilileri, anadilde yayının bölgesel ya da ulusal televizyon kanallarından birinde yapılabileceğini söyledi. 
     
     Nasıl yayın yapılacak 
     RTÜK’ün üzerinde çalıştığı taslağa göre, televizyonlar haftada bir gün olmak üzere en fazla 2, radyolar da hafta içi ve hafta sonu birer gün olmak üzere en fazla 6 saat yayın yapabilecek. 
     Bu tür yayın için başvuranlardan, "Türkiye Cumhuriyeti’nin Anayasa’da belirtilen temel niteliklerine, devletin ülkesi ve milletiyle bölünmez bütünlüğüne, 3984 Sayılı RTÜK Kanunu’na ve diğer izin şartlarına" uygun yayın yapılacağına dair taahhütname istenmesi öngörülüyor. 
     Düzenlemelere göre, anadildeki programların tümü Türkçe altyazılı yayınlanacak. Televizyon ve radyo kuruluşları, sadece bir dil veya lehçe için başvuru yapabilecek. 
     Radyo ve televizyonlar hangi dilde veya lehçede yayın yapmak istediklerini ve program türlerini başvuru yaparken belirtecek. Beyandan farklı dil ve lehçede yayın yapılamayacak. Ayrıca aylık ve yıllık planlar, RTÜK’e bildirimde bulunmadan değiştirilemeyecek. 
     
AB, Fransa’yı örnek gösterdi      Anadilde yayın konusunda RTÜK’e görüş bildiren AB Genel Sekreterliği, "özel, yerel veya ulusal isteyen her kuruluşun bu tür yayın yapabilmesine imk n sağlanması gerektiğini" belirterek, bu konuda Fransa’daki uygulamanın göz önünde tutulmasını tavsiye etti. FR3 kanalı, Korsika dilinde günde iki kez haber yayınlıyor. TV Mondes, İngilizce, İspanyolca ve Arapça yayın yapıyor. 
     Diğer ülkelerdeki yayınlar da şöyle 

</TEXT>
</DOC>
