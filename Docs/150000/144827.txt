<DOC>
<DOCNO> 144827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo12.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili "En mutlu başkan benim.." 
</HEADLINE>
<TEXT>

     Beşiktaş Kulübü Başkanı Serdar Bilgili, kulübünün 100. kuruluş yıldönümünde başkan olmaktan gurur duyduğunu belirterek, ''En mutlu başkan benim'' dedi. 
     Kahramanmaraş Beşiktaşlılar Derneği'nin açılışında konuşan Serdar Bilgili, Avrupa'da dahi mazisi 100 yıla ulaşan pek az spor kulübü bulunduğunu kaydederek, 100 yıldır Türk halkına spor yapma olanağı sağladıklarını ifade etti. 
     ''100. yılında Beşiktaş'ın başkanlığını yaptığım içim büyük gurur yaşıyorum'' diyen Bilgili, ''Beşiktaş olarak 100. yılımızı şampiyon olarak kutlamak bize daha büyük bir gurur verecektir'' diye konuştu. 
     Açılış için bazı yönetici ve futbolcularla birlikte Kahramanmaraş'a gelen Bilgili, Kahramanmaraş Beşiktaşlılar Derneği önünde davul-zurna çalınarak ve büyük coşkuyla karşılandı. 
     Derneğin açılış kurdelasını kesen Bilgili, davetliler arasında bulunan babası Abdulhakim Bilgili ile de hasret giderdi. 
     Açılış töreninde, Eski Devlet Bakanı Ali Doğan, Vali İlhan Atış, Belediye Başkanı Mustafa Poyraz, Kahramanmaraş Sütçü İmam Üniversitesi Rektörü Prof. Dr. Nafi Baytorun ve diğer davetliler katıldı. 
     





</TEXT>
</DOC>
