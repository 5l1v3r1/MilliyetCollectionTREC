<DOC>
<DOCNO> 103852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yazar/temelkuran.html </URL>
<DATE> 2002/08/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Siyaset bitti Şimdi "Tepki Oyu Havaları" 
</HEADLINE>
<TEXT>

"Tepki oyu" adlı pelesenkin anlamı nedir Bu tepki neye karşıdır Tepki Ecevit’e midir mesela Yılmaz’a veya Bahçeli’ye midir Yoksa bu işin arkasında başka bir iş mi vardır Vardır 
     Milliyet TIR’ına gelen öfkeli insanların çoğu, oyunu Adalet ve Kalkınma Partisi’ne AKP vereceğini söylüyor. Diğer gazetelerde yapılan tansiyon ölçme mesailerinde de aynı sonuç çıkıyor. Böyle olduğu için de zaten "AKP geliyor " adlı yapıt bu ara çok revaçta. Henüz memleket meselelerine nasıl baktığına dair hiçbir şey söylememesine rağmen "en kahraman Rıdvan" ilan edilmiş olan Tayyip Erdoğan için de söylenecek tek bir şey var 
     "Dillerde nağme adı" 
     Böyle yeni gelen rüzgarları "açıklamak" ile mesul ağır abilerin neredeyse tamamının yorumu aynı 
     "AKP’ye giden oylar, tepki oyları " 
     Yani bu seçim döneminde AKP’den bahsetmek kadar "trendy" olan bir şey varsa o da meseleyi tepki oyuna bağlamak. Hakikaten de bir tepki var. Ama bu tepki kime Bu tepkinin muhatabı kim Yorum yapanların hemen hepsi, AKP’ye oy akıtan bu tepkinin, Ecevit başta olmak üzere kriz döneminde iktidarı paylaşan partilerin tamamına karşı olduğunu düşünüyor. Hah işte Ben öyle düşünmüyorum 
     
Devletin hınçlı çocukları      Milliyet TIR’ına konuşmaya gelen insanların taşıdığı duyguya öfkeden ziyade hınç demek lazım. Sanki babalarına hınçlanmış çocuklar gibiler. "Devlet babalarına" hınçlanıp devlet babalarının tasvip etmediği bir arkadaşlarıyla, sırf baba tasvip etmediği için, sırf ona gıcık olsun diye arkadaşlık etmeye karar vermiş gibiler 
     Tepki oyu kavramındaki tepkinin asıl muhatabı devlet aygıtı yani Siyasi partiler değil. Öyle ki insanlar, devletten intikam almak için oy kullanmak ister gibi. AKP’nin devlet baba tarafından "zararlı" ilan edildiğini bildikleri için, oylarını AKP’ye verdiklerinde babalarının yumuşak karnına darbe indireceklerini bildikleri için bunu yapıyor gibiler. İntikamın isabet kaydedeceğini şimdiden bildikleri için biraz da keyifliler sanki, hınç çıkarmanın keyfi bu. Onlar esasen devletin çocukları çünkü, demokrasinin değil Bu yüzden oylarıyla hınç alabileceklerini düşünüyorlar. Kendilerini yönetsin diye değil de, devlet gıcık olsun diye AKP’ye oy veriyorlar, oy verecekleri partinin adını bu duyguyla açıklıyorlar. 
     
İntikamı kimden alıyorlar      İnsanların kafasında esas olan devlet çünkü. Siyasi partilermiş, demokrasiymiş, bunlar oynanmak mecburiyetinde olan bir tiyatro oyununun "arkada bayrak tutan" figürasyonu. O yüzden oy kullanmakla ilgili "intikam almak" gibi bir duyguyu yaşıyorlar sanki. İnsan kendi kendinden intikam alır mı yoksa Oy verecekleri parti ile kendilerinin temsil edileceğine inançları hiç olmadığından herhalde, devlet babaya karşı bir hamle yapıyorlar. Devlet baba onlara iyi bakmadığı, beslemediği, okutmadığı, iş bulmadığı için, onlar da "yaramazlıklarını" yapıyorlar. Demokrasi duygusu olmayan bir halk olarak, oy vermeyi çocuksu bir duyguyu bildirim aracı olarak kullanıyorlar. 
     
Siyasette Ecevit farkı      İşte bu durumun, Türkiye insanının demokrasiyle olan bu tuhaf ilişkisinin ilişkisizliğinin ya deneyim yoluyla ya da sezgisel olarak bir tek Ecevit farkında. 
     O biliyor ki, demokrasi bilincinin yerleşmediği bu "çocuk halkı" ikna etmenin tek yolu "devlet rolüne çıkmak". Bu yüzden NTV’de Ali Kırca’nın programında bir "seçim taktiği" olarak ne kadar iyi bir "devlet adamı" olduğundan söz ediyor birkaç kere, altını çizerek. Çünkü Türkiye’de oyların ya "devlete" ya da "devlete karşı" kullanılacağını biliyor. Bu yaramaz çocuk psikolojisinin, demokrasi denen büyük kavramın böyle küçük bir mesele olarak algılandığının son derece farkında. Yani Ecevit bu seçime sosyal demokrat bir partinin lideri olarak değil, "devlet adamı" olarak katılıyor. Hınçlanmış çocuklarını itidale çağırıyor "Ya itidal ya intikam" Seçimin bu iki "parti" arasında geçeceğini biliyor. 
     O, itidal adlı ata oynuyor 
     
     







Zurnanın zırt dediği... 


Sola hediye... 


Mahcup bir girişim 


Feri sönmüş yıldızlar 


Kimse kimseye güvenmiyor 


Erkek olmanın yolu, kadın olmamaktan geçer 


Amerika’daki Türkler ve mankafalar... 


Günbatımı Hasankeyf 


Sait Faik’in Sinağrit Baba’sı Derviş mi 


Siyaset bitti Şimdi "Tepki Oyu Havaları" 


Derviş’li CHP borç ve faiz çıkmazını aşabilir mi 


İstanbul’da çöp, elektrik oluyor 


Derviş sınandı, sıra CHP’de... 


</TEXT>
</DOC>
