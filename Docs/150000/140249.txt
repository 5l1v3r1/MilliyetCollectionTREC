<DOC>
<DOCNO> 140249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/yazar/pulur.html </URL>
<DATE> 2003/03/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Her hükümet iktidar değildir 
</HEADLINE>
<TEXT>

     "Kurtuluş savaşı ve saldırı dışında, her savaşa karşıyız. 
     Ülke işgal edilmişse, elbette kurtuluş savaşı yapacağız, ülke saldırıya uğramışsa, elbette savaşacağız..." 
     Bunlara bir de içimize sığdıramasak bile "uluslararası meşruiyet" koşulu eklendi. 
     Niye bunu içimize sığdıramıyoruz 
     NATO’nun son yaptığı ortada, önce bizi nasıl ortada bıraktılar, sonra ABD baskısı gelince hizaya girdiler. 
     Irak Türkiye’yi işgal mi etti, Irak Türkiye’ye saldırmış mıydı, ya da uluslararası meşruiyet kararı var mıydı 
     Hiçbiri yoktu... 
     O halde bu savaş, Türkiye’nin savaşı değildi. 
     
     TÜRKİYE’yi savaşa iten "hükümet tezkeresi"ni Meclis’in kabul etmeyişi, eski bir deyimin, ne kadar doğru olduğunu bir daha hatırlattı... 
     İktidar ve hükümet kavramları arasında çok ince bir bağ vardır, bazıları fark edemez, kendilerini oy çokluğuyla "hükümet" olduklarını sanıp "hükmetmeye" başlayanlar bir bakarlar ki, hükümet olmuşlar ama iktidar olamamışlar, çünkü iktidar olmak için "muktedir" olmak gerekir... 
     Hükümet olursun ama iktidar olmazsın, akıbetin de bu olur. 
     
     1950’lerde rahmetli Adnan Menderes’in ağızdan ağza dolaşan bir lafı vardı 
     "Odunu listeye koysam, seçtirirdim." 
     O günden bugüne nelerin değiştiğini, AKP milletvekillerinden tezkere "ret" oyu verenler gösterdiler hayır, artık, odundan milletvekili seçtirmek devri geride kalmıştı. 
     
     DIŞ politika "sorumluluk" ister, dış politika "yetki" ister, dış politika "ciddiyet" ister... 
     Tayyip Erdoğan’ın yanında, bir "süper marketçi"yle Amerika’ya koşup kapalı kapılar ardında "Siz merak etmeyin " diye ABD Başkanı’nı rahatlatmasında "sorumluluk" nerededir, "yetki" nerededir, "ciddiyet" nerededir 
     
     BATI basınında Türkiye çok kere karikatürlere konu olmuştur fesiyle, palasıyla, şalvarıyla, bıyığıyla... 
     Ama bu son olayda, tam bir "bezirgan" gibi çizilmiştir. 
     Kumandan, uçağın pilotuna son emri veriyor 
     "Önce Türklerin kafasına dolarları, sonra Saddam’ın kafasına bombaları at " 
     Haksız mı 
     "Sandalyesiz başbakan Tayyip Edoğan’ın "sandalyesiz" dışişleri bakanı Cüneyt Zapsu ile sandalyeli Devlet Bakanı Ali Babacan, Türk ekonomisinin kurtuluşunu, ABD yardımına bağlamadılar mı Önce Türkiye’ye dolar gelecek, sonra Irak’a bombalar atılacak demediler mi 
     Onlara göre savaşın, Türk ekonomisine "negatif" bir etkisi de olmayacaktı. 
     Ya insan kaybı 
     "Ölen ölür, kalan dolarlar bizimdir ..." 
     Dış politikada elbette pazarlık vardır, ama bu pazarlık seviyeli, geleneklere, kurallara uygun pazarlıktır, belediye müteahhitleriyle istihkak pazarlığına benzemez. 
     
     YILLARDAN beri kafalara çimento akıtılıyordu 
     "Küreselleşen dünyanın tek hakimi Amerika’dır, o ne isterse o olur." 
     Bugün dünyanın hemen her yerinde ve Türkiye’de "savaş" istemeyen milyonlar, hem böyle bir küreselleşmeye, hem de bu küresel zorbaya "Yetti gayri " demiyorlar mı 
     
     ŞİMDİ ne olacak 
     Demirel’in meşhur bir lafı vardır 
     "Demokraside çare tükenmez beyler " der... 
     Elbette bir çaresi bulunacak, sıkıntı çekeceğiz, zorlanacağız, bazılar "Bırakın şu onur lafını, bırakın şu bağımsızlık lafını " deseler bile... 
     Şu "tribün" lafı da netameli bir laf... 
     "12 Eylül" öncesi Ecevit bu lafı etti, arkadan darbe geldi. 
     Cumartesi günü de Tayyip Erdoğan "Türkiye, tribünde kalamaz, sahaya inmeli" dedi, olanlar oldu. 
     Kulağınızda küpe olsun, bir daha tribün lafı ağzınıza almayın 
     
     







Haydi hayırlısı... 


Düş kurmak ve düş yaratmak 


ABD anladı... 


TBMM kararından sonra... 


Her hükümet iktidar değildir 


AKP’de tezkere darbesi 


Biz, bizi çok özlemiştik 


Demokratik emperyalist’e demokrasi dersleri 


Ayşe Hanım parasının derdinde 


</TEXT>
</DOC>
