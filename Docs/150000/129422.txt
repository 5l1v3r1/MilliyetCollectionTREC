<DOC>
<DOCNO> 129422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/spo03.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Simplicio bilmecesi 
</HEADLINE>
<TEXT>

Yöneticiler, "Anlaştık" geliyor derken, Brezilyalı yıldız gelişmeleri yalanladı 
     Teklif almadım’ 
     FELİPE’YE karşılık olarak Sao Paulo takımından takası gündeme gelen Fabio Simplicio, Brezilya basınına çarpıcı açıklamalar yaptı. Beklenen tarihte İstanbul’da olmayan Sambacı, kimseden teklif almadığını iddia etti. Sarı - Kırmızılı yöneticilerin, "Anlaştık. Her an kampa katılabilir" açıklamasına karşın, Simplicio, "Sao Paulo’da kalmak istiyorum" diye konuştu. 
     
     Felipe’den zam 
     SİMPLİCİO, Brezilya’nın Esportiva Gazetesi’nde çıkan röportajında çarpıcı açıklamalar yaptı. Sambacı şu cümleleri kullandı "Ne benimle ne de menajerimle görüşme yapıldı. 2004’e kadar kulübümle anlaşmam var" dedi. Öte yandan Galatasaray’dan aylık 70 bin dolar alan Felipe, Brezilya Kulübü’nden de aynı parayı talep edince, anlaşma sağlanamadı. 
     
Arif-Ayhan gerginliği      Huzursuz gün 
     GALATASARAY’IN İspanya kampının ikinci gününde de bu kez Arif ile Ayhan arasında sorunlar yaşandı. Sabah idmanında Ayhan’ın tavırlarına sinirlenen Arif, tecrübeli oyuncunun yanına gelerek, "Hareketlerine dikkat et" uyarısında bulundu. Bu gelişme üzerine devreye Terim girdi ve iki oyuncuyu yanına alarak bir süre konuştu. Ayhan, Arif’ten özür diledi. 
     
     Beli kilitlendi 
     SABAH çalışmasında düz koşu sırasında bir anda kendini yere bırakan Arif, korku dolu anlar yaşattı. Yıldız futbolcunun belinin kilitlendiğini belirlendi. Arif daha sonra yapılan masajın ardından takımla çalışmaya devam etti. Yıldız futbolcunun sakatlığına teşhisi ise esprili bir şekilde Ergün koydu "Hakan camı açık bırakmış, adam sabaha kadar mahvolmuş." 
     
     Galatasaray günlüğü 
     Gera da gönülsüz 
     GALATASARAY’IN transfer gündeminde yer alan Macar golcü Gera’nın İstanbul’a gelmek istemediği iddia edildi. Futbolcunun Türkiye’deki menajeri İsmail Daban, Ferencvaroş’ta forma giyen genç golcünün kalmaktan yana tavır koyduğunu açıkladı. Daban, "Önümüzdeki yıl İspanya’da oynamak istiyor" dedi. 
     
     Sakatlara yasak 
     SAKATLIKLARI nedeniyle ligin ilk yarısında takımdan zaman zaman uzak kalan Batista ve Vedat arkadaşlarından ayrı çalışmalarını sürdürüyor. Teknik Direktör Fatih Terim, iki futbolcuya da topla antrenmanı yasakladı. Öte yandan çift kale maça katılan Balic’in durumunun düzeldiği gözlendi. 
     
     Espiri yağmuru 
     ÇİFT kale maçta espriler havada uçuştu. Emre Aşık’ın Fatih Terim’e yaptığı espri futbolcuların uzun süre gülmesine neden oldu. Milli oyuncu maçta hakemlik yapan hocasına "ilk yarıdaki hakemlerden farkın yok" diyerek takıldı. 
     
     Gözler hep Taffarel’de 
     PARMA ile yanyana kamp yapan Galatasaray’da Taffarel eğlencesi bitmiyor. İki takımın aynı anda antrenman yaptığı sırada Sarı - Kırmızılı futbolcular çalışmanın bir süresini Brezilyalı kaleciye ayırıyor. Dünkü idmandan önce de futbolcular, "Taffarel" tezüharatıyla Parma’nın antrenmanına konuk oldu. 
     
Şeffaf yaklaşım      Basına karşı sinirli tavırlar sergileyen Ümit Davala dün ilk kez kartlarını bu kadar açık oynadı Yıldız futbolcu, kasığında ağrıyan bölgeyi kontrol etmek düşüncesiyle eşofmanını tamamen indirince objektiflere ilginç görüntüler yansıdı. Fotoğraf Vedat Danacı 
     



 SPOR 


























</TEXT>
</DOC>
