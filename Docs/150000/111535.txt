<DOC>
<DOCNO> 111535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/siyaset/siy02.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’de kapı kapı siyaset 
</HEADLINE>
<TEXT>

AKP lideri Erdoğan, Sincan’daki konuşmasında kadın ve gençlerden ev ev dolaşmalarını istedi 27 gün kaldı, çok çalışmamız lazım, çok... 
     ANKARA Milliyet 

     AKP Genel Başkanı Recep Tayyip Erdoğan, "Un, yağ, şeker var ama helvacı yok. Helvacı da var ama mutfağa sokmuyorlar. 3 Kasım’da helvacıyı mutfağa siz sokun" dedi. 
     Sincan’da AKP İlçe Teşkilatı’nda konuşan Erdoğan, 3 Kasım’da Türkiye’nin "değişim, dönüşüm" yaşayacağını belirterek şunları söyledi 
     "Bunlar hep laf üretti. Fildişi kulelerden sizi bizi seyrettiler. Bunlar sofranın diliyle konuşmadılar. Bu hükümetin size layık gördüğü asgari ücret bir bardak çayla bir simite bile yetmiyor. Bu işin belini inşallah 3 Kasım’da kıracağız. Türkiye’nin iktidarına geliyoruz." 
     Seçimlere 27 gün kaldığını belirterek, kadın ve gençlerden ev ev dolaşmalarını isteyen Erdoğan, "Reklamlardaki ufaklık nasıl çok çalışmam lazım çoook’ diyorsa 27 gün çok çalışmamız lazım çok. Kamuoyu araştırmalarında açık ara öndeyiz ama ayaklarımızı yerden kesmeyeceğiz. Çok büyük güç istiyoruz sizden" dedi. 
     
     Güç istiyoruz’ 
     Erdoğan, vatandaşların "şiir oku" diye bağırmaları üzerine "Şimdi değil, 3 Kasım’dan sonra okuyacağım" karşılığını verdi. 
     Polisin yoğun güvenlik önlemi aldığı mitinge, çarşaflıların yanı sıra başı açık kadınlar da katıldı. TBMM resepsiyonuyla yeniden gündeme gelen antikacı Nil Demirkazık da, Erdoğan’ı dinleyenler arasındaydı. 
     



 SİYASET 



















</TEXT>
</DOC>
