<DOC>
<DOCNO> 127935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/soneko09.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 Japon bankacılık sistemini için çalkantılı geçecek 
</HEADLINE>
<TEXT>

     Japonya'da bankaların batık kredi sorunlarıyla başedebilmeleri için sabit sermayelerine daha fazla kamu kaynağı akıtılmasının yanısıra, banka mevduatların yüzde 100 devlet garantisinin kalkması, 2002 yılında sektörde epey çalkantı yaratacak. 
     Japonya Başbakanı Junichiro Koizumi, banka mevduatı başına devlet garantisi kapsamı limitini Nisan ayından itibaren 10 milyon yene indirmeyi daha fazla erteleyemeyeceğini bildirdi. 
     Merkez Bankası Başkanı Masaru Hayami ise banka mevduatlarındaki sınırsız devlet garantisinin 1 Nisan 2002 tarihinde, sıradan mevduatlar için de 1 Nisan 2003 tarihinde kaldırılmasının sakıncasını samimiyetle kabul etti. 
     Hayami'ye göre, mali kuruluşların batacağı epey muhtemel, bu durumda, tasarruf sahipleri bankalardaki mevduatlarını rahatça çekebilmeli, ancak, zincirleme reaksiyon halinde mevduat çekimi görülürse, bu durumda mali sistem sarsılabilir. 
     Japonya'nın 13 büyük bankası 2001 mali yılı için 2.3 trilyon yenlik net batık kredi payı ayırdı, bankaların toplam 6.3 trilyon yenlik batık kredi temizleme masrafları işletme karından 3.9 trilyon yeni götürecek. 
     Bu 13 bankadan 7'si kayıplarını resmi batık kredi rezervlerinden karşılayacak, diğerleri hissedarlarının sermayelerine ve mevcut karları kullanacak. Ancak, bu bankaların elinde yine de 20.1 trilyon yenlik batık kredi kalacak. 
     Ana muhalefet partisi Japon Demokratik Partisi DPJ , bankalar ve diğer ticari kredi kuruluşlarını batık kredi yükünün gerçek büyüklüğünü hafife almak, iyi hesaplayamamakla suçladı. Mali Hizmetler Ajansı istatistiklerini inceleyen DPJ'ye göre, Japonya'daki 848 mali kuruluşun 673.3 trilyon yenlik toplam kredilerinin yüzde 22'si, 150.9 trilyon yenlik kısmı batık kredi. 
     Japonya'daki siyasi partilerin bankalara sermaye akıtılması ve banka mevduatlarına tam güvence tartışması, ''banka sermayesi batık kredilere karşı kullanılır ve bu modern bankacılık sisteminin esas yönüdür, siyasetçiler bundan habersiz'' diyen bazı ekonomistleri endişelendiriyor. 
     Uzmanlar, Japonya'daki çoğu politikacının hassas bir sisteme dayalı bankacılığın mevduat çekimine duyarlılığının farkında olmadığından, panik halinde mevduat çekimi yaşanırsa bunun altından zor kalkılabileceğini belirtiyor. 
     Japonya'da kredi kuruluşları ve bankalara 1995'den beri zaman zaman yapılan panik halindeki mevduat çekimi akınları gösterdi ki, mevduat sahiplerinin güveni mali zorluk işaretleri ve hatta gazete haberiyle sarsılabiliyor. 
     Mevduat Sigorta Fonu 1992'den beri 111 kredi kuruluşu ve bankaya mevduat sahiplerine tam ödeme yapılabilmesi için 22 trilyon yen aktardı. Bankacılık sisteminin tamamını sarsan türde iki kabustan biri 1927'de Japonya'da 1930-31'de de ABD'de yaşanmıştı. 
     Merkez Bankası'nın Mart 2001 sonu verilerine göre, Japon Bankalar Birliği'ne üye 136 bankadaki mevduat tutarı 482.1 trilyon yen, ancak, mevduat ve bankaların sermayelerinin büyük kısmı yatırımlara ayrıldığından ellerinde sadece 3.8 trilyon yen nakit bulunuyor. 
     Bankaların elinde tuttukları nakit miktarı toplam mevduatın sadece binde 8'ine erişiyor. Bu durumda, az sayıda bireysel tasarruf mevduatı sahibinin bile paralarını birden çekmeye kalkışması dev bir bankayı bile batırabilir. 
     






</TEXT>
</DOC>
