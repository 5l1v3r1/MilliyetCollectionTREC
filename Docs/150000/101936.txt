<DOC>
<DOCNO> 101936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/gun05.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit polise hazin tören 
</HEADLINE>
<TEXT>

Hastanede sürdürdüğü yaşam savaşını kaybeden polis memuru Tuncay Tarım, sevenlerinin gözyaşları arasında toprağa verildi... 
     DİNÇER ŞEREF İstanbul 

     Zeytinburnu’nda sevdiği kızı öldürdükten sonra intihar eden Muhsin Bolat’ın açtığı ateş sonucu ağır yaralanan ve tedavi gördüğü hastanede önceki akşam yaşamını yitiren Tuncay Tarım 29 , son yolculuğuna gözyaşlarıyla uğurlandı. 
     Şehit Bülent Üstün Karakolu’nda görev yapan Tarım için İstanbul Emniyet Müdürlüğü’nde tören düzenlendi. İstanbul Emniyet Müdürü Hasan Özdemir, "Masum bir insanı kurtarmak için kendi canını vererek, fedak rlıkların en büyüğünü hiç çekinmeden yapan şehidimizi saygıyla anıyorum" dedi. 
     Törende İstanbul Valisi Erol Çakır, Merkez Komutanı Tuğgeneral Gaffur Aksu, 1. Zırhlı Tugay Komutanı Tuğgeneral Yurdaer Olcan, şehit polisin ailesi ve meslektaşları da hazır bulundu. 
     Tarım’ın Türk bayrağına sarılı cenazesi, daha sonra Zeytinburnu Sümer Mahallesi İmami Sadık Camii’ne götürüldü. Tarım, burada kılınan cenaze namazının ardından Edirnekapı Polis Şehitliği’nde toprağa verildi. 
     



 GÜNCEL 

























</TEXT>
</DOC>
