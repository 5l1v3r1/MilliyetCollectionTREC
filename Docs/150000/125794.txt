<DOC>
<DOCNO> 125794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yasam/yas04.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DNA çözemedi umut medyumda 
</HEADLINE>
<TEXT>

Tam 750 kişiye DNA testi yapılıp 21 bin kişi sorgulandığı halde katili bulunamayan Norveçli Gullaksen cinayetini, iki medyum çözecek ’... 
     EDA BERKBAYRAK İzmir DHA 

     İzmir’de öldürülen Norveçli turist Eileen Gullaksen cinayeti, Norveç televizyonları tarafından ilginç’ bir boyuta taşındı. 
     Norveçli iki çocuk annesi Gullaksen 47 , romatizma tedavisi için 1999’da Balçova Termal Tesisleri’ne geldi. 
     Oda arkadaşına yürüyüşe çıkacağını söyleyip kaybolan kadın, iki gün sonra Balçova Barajı yakınındaki ormanlık alanda, tecavüz edilip başına taşla vurularak öldürülmüş halde bulundu. 
     
     Ruhuyla bağlantı kurdular 
     Cinayet sonrası jandarma 3.5 yılda 750 kişiye DNA testi yaptırıp 21 bin 200 kişiyi sorgulasa da, katil bulunamadı. 
     Geçen yıl oğlu Ronny 26 ve kızı Nina’yla 20 Balçova’ya gelen Asbjörn Gullaksen’in eşinin katilini bulana 20 bin dolar ödül vereceğini açıklaması da işe yaramadı. 
     Bunun üzerine tüm girişimlerden umudu kesen Gullaksen’in ailesinin isteği üzerine Norveç’teki TV Norge’de yayınlanan ve medyumlar aracılığıyla faili maçhul cinayetlerin katillerine ulaşmayı içeren Formemmelse for mord’ adlı programın yapımcıları, iki medyumla Balçova’ya geldi. 
     İsveçli medyum Lena Ranehag ve Norveçli medyum Deborah Borgen, birbirinden habersiz olay yerine götürülüp katili görmeye’ çalıştı. Gullaksen’in ayakkabı ve fotoğrafını ellerine alıp ruhuyla bağlantı kuracaklarını iddia eden medyumlar, farklı şeyler söyledi. 
     
     Görüyorum, katil Alman’ 
     Borgen, ormanlık alandaki olay yerinde Gullaksen’in patika yoldan anayola çıkmaya çalışırken, peşine düşen üç Türkün saldırısına uğradığını iddia etti. 
     Bunlardan birinin katil olduğunu, diğerlerinin yardım ettiğini iddia eden Borgen’in tarifi doğrultusunda bu kişilerin robot resimleri çıkartıldı ve programda yayımlandı. 
     Daha önce de Norveç’te üç faili meçhul cinayeti çözdüğü iddia edilen medyum Ranehag ise, katilin aynı dönemde otelde kalan ve Gullaksen’e yaklaşmak isteyip reddedilen bir Alman erkek olduğunu, bunu hazmedemeyip ormanda karşılaşınca cinayeti işlediğini öne sürdü. Ranehag, katilin soyadında bulunduğunu iddia ettiği bazı harfleri de verdi ve sol kolunun üst tarafında kalıcı yara izi taşıyan biri olduğunu söyledi. Bu bilgiler televizyon yapımcıları tarafından jandarmaya da iletildi. 
     
Jandarma yara’ izinin peşinde      Norveç televizyonunun getirdiği iki medyum Borgen ve Ranehag’ın gaipten’ görüp çözmeye çalıştığı cinayetle ilgili programda, iki yıl önce Norveçli bir kadının, kolunda yara izi olan bir kişi tarafından taciz edildiği yolunda şik yeti bulunduğu ortaya çıkınca, Ranehag’ın verdiği harflerden yola çıkılarak, o dönemde Termal ve Princess Otel’de kalanların isim listeleri tarandı, ancak sonuç alınamadı. Programın sonunda ihbarlar için polis ve televizyon kanalının telefonları verildi. İzmir İl Jandarma Komutanlığı’nın da yapımcılarla irtibata geçip, ihbarlar konusunda bilgi isteyeceği öğrenildi. 
     



 YAŞAM 


















</TEXT>
</DOC>
