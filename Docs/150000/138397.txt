<DOC>
<DOCNO> 138397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/sazak.html </URL>
<DATE> 2003/02/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ABD, savaşı erteler mi 
</HEADLINE>
<TEXT>

     Amerikan birlikleri Güney Asya’nın güvenliği açısından El Kaide bağlantılı terörist gruplarla çatışacak. 
     Küresel jandarma ABD, "önleyici savaş" adı altında dünyanın dört bir yanında cirit atıyor. 
     Saddam ABD açısından öncelikli hedef. The Washington Post’ta çıkan "Saddam sorası Irak" manşetinde Bağdat’ta yönetimin, harekatı üstlenecek komutana geçeceği ve en az iki yıl ABD’nin oradan çıkmayacağı yazıldı. İkinci Dünya Savaşı ertesinde "Nazi"lerin Almanya’da yönetimden ayıklanmasına benzer bir yöntemle ABD işgal komutanının, Irak’ı Baas rejiminden temizleyeceği bildiriliyor. 
     ABD, Saddam’ı devirip Irak’ta yeni bir rejim kurmaya çalışırken Türkiye de Kuzey Irak’ın geleceğini garantiye almaya çalışıyor. 
     Kürt devleti oluşumuna kesinlikle karşı çıkılacak. Türkmenlerin hakları korunacak. Büyükelçi Deniz Bölükbaşı’nın ABD ile sürdürdüğü müzakerelerde etnik ve bölgesel "federasyon"a yol açacak tanımlamalardan kaçınılması konusunda mutabakat sağlanmış. Kuzey Irak’taki Kürtlerin savaştan sonra silahsızlandırılması da Ankara’nın "olmaz olmaz" koşulu. 
     Ancak bu gelişmeler, ABD ile sürdürülen dolar pazarlığı ve "kayıkçı kavgası" nedeniyle tam olarak kamuoyuna yansımış değil. 
     AKP liderleri her gün ayrı telden çalıyor. 
     Tayyip Erdoğan, "tezkere konusunda Meclis’te zemin oluşmadı" derken, Başbakan Gül "Türkiye tek başına savaşı durduramaz" sözleriyle ABD ile köprüleri atmaktan kaçınıyor. O arada "halkı ikna etmekte güçlük çekiyoruz" mesajı veriyor. 
     AKP kendi tabanıyla sorunu olduğu açık. Meclis’te bölünmeye uğramaktan da çekiniyor olabilirler. Ancak bunları net olarak "savaş karşıtı" bir politikaya dayandırmak yerine "önce ekonomik kayıplarımız karşılansın, tezkereyi ondan sonra Meclis’ten geçiririz" taktiği gütmeleri ayıp olmuyor mu Kaldı ki, savaş çıkması halinde Kuzey Irak’ın statüsü nedeniyle Türkiye’nin devre dışı kalması düşünülemez. Asker her türlü hazırlığı yapmış durumda. Kürt sorunu nedeniyle ABD ile ters düşmek istenmiyor. 
     Erdoğan - Gül yönetimi bunları biliyor. 
     Madem "savaşsız çözüm" istiyorlardı. En baştan ABD yönetimine "kuzey cephesini unutun size en fazla üsleri açarız, kara birliklerinizi Körfez’de konuşlandırın" niye denilmedi. ABD, 2 ay önce Türkiye’den bu yanıtı alsa "İskenderun Limanı’na çıkarma mı yapacaktı " 
     AKP iktidarı önce "yeşil ışık" yaktı şimdi çark ediyor. 
     Tezkere salıya kaldı, ABD yönetimi "daha fazla para vermeyiz" diyor. Pentagon kaynakları ise Kıbrıs açıklarındaki gemilerin Basra’ya yönlendirilmesi halinde mart ortasında planlanan savaşın "ertelenebileceği"nden söz etmeye başladılar. 
     Irak olmadı, Filipinler’e çıkalım 
     ABD ille savaşacak ya... 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
