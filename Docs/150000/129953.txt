<DOC>
<DOCNO> 129953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yazar/pulur.html </URL>
<DATE> 2003/01/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Halk dalkavukluğu... 
</HEADLINE>
<TEXT>

     Çünkü bu, duygusal bir davranıştır... 
     Emeklilerin ne şartlarda yaşadıklarını, ne sıkıntılar çektiğini bilmeyen var mıdır 
     Yoktur 
     Lakin ekonomi duygusallığı kaldırmaz, ekonomi mantık işidir, hesabını kitabını bilmezsen, bugün emekliye yaptığın bir kaşık zammı, yarın piyasa kepçeyle geri alır. 
     
     VAY efendim, biz banka hortumlamadık, fakir fukaraya yardım ettik, zam yaptık... 
     Bu, tam bir halk dalkavukluğudur. 
     Şimdiye kadar ne çektiysek bundan çektik. 
     Emekliye verdiğin paranın karşılığı ne 
     Ya vergileri artıracaksın, ya IMF’den borç alacaksın, ya da darphaneyi çalıştırıp para basacaksın... 
     Bunun, bir başka yolu var mı 
     IMF’den izinle, dış borç mu alacaksın 
     İlk teftişte, alıp alamayacağını anlarsın. 
     Darphanede karşılıksız para basarsan, giden "enayi ortakların" yüzde 30’un altına düşürdüğü enflasyonun nasıl fırladığını görürsün. 
     Bu iki halde de olan, kimlere olur 
     Bugün üç kuruşluk zam aldı diye, neredeyse bayram eden fakir, fukara emekliye... 
     
     TÜRKİYE bu halk dalkavukluğunu çok yaşadı... 
     Bir zamanlar 40 yaşında emekliliği icat eden Demirel de bunlardan biriydi. 
     Sanıyoruz, o tarihte Turgut Özal’la buna karşı çıkan üç beş kişiden biriydik, Altan Öymen şahittir, ne mektuplar aldık, ne küfürler yedik bilir misiniz 
     Hele bizim, Özal’ın yanında olmamızı hiç yakıştıramayanlar ateş püskürüyorlardı, oysa Özal haklıydı, doğruydu, duyguyla değil, mantığıyla konuşuyordu. 
     
     ZAMAN onu haklı çıkardı, Türkiye ne hale geldi gördünüz. 
     Öyle günler yaşandı ki SSK da, Emekli Sandığı da aylıkları zar zor ödediler. 
     Ekonomide karşılıksız vermek diye bir kural yoktur. 
     Ya karşılığını açıklayacaksın, ya da Demirel gibi "Verdimse verdim " diye koskoslanacaksın. 
     Onun sonunda da 600 bin liralık doların bir gece de 1 milyon 600 bin liraya fırlamasını seyredeceksin... 
     
     VİCDAN sahibi, insaf sahibi hiç kimse emekliye yapılan zamma karşı çıkamaz, ama bunun karşılığını gösteremezlerse, bu gidişin, bu kafanın, nurlu ufuklara değil, zulmete gidiş olduğunu söylemek gerekir. 
     
     VE IMF "Neler oluyor orada " deyince akıllar başa geldi... 
     Kaynak gösterilmeden girişilen harcamalar piyasa dengelerini sarsıp IMF’yi alarma geçirince, hükümet popülist ekonomi politikalarında "U dönüşü" yaptı. IMF’nin "Neler oluyor orada " diyerek Birinci Başkan Yardımcısı Anna Krueger’i 16 Ocak’ta Ankara’ya yollama kararı üzerine Başbakan Abdullah Gül devreye girdi ve önceki gece ekonomik zirveyi topladı. 
     20 bin personel ve 3 bin taşıt alımından vazgeçilerek kamuda kemer sıkma kararı alındı ayrıca vergi affıyla 2.4, içki ve sigaraya yüzde 20 vergi zammıyla 1.2 katrilyon yeni gelir hedeflendi. 
     
     PEKİ, iki ayaklı bu karar, nasıl uygulanır 
     Vergiden yana hiç kuşkunuz olmasın, söke söke alırlar, alamadıklarını da sonunda affederler. 
     Kemer sıkmaya gelince... 
     Denizdeki balığa fiyat biçilmez, göreceğiz. 
     
     







Genelkurmay’ı dinlerken 


"Kimbilir nerde, nasıl, kaç yaşında..." 


Gel de çıldırma 


Kırmızı hatlar 


Özkök Paşa’nın konuşması üzerine... 


Fay hattı 


Eğitimin en önemli sorunu 2 


Üniversite reformu 2 


Asker "siyasi karar" istiyor... 


Askeri konularda doğru bilgi ihtiyacı 


Halk dalkavukluğu... 


Özkök, ordu, Irak 


Özal’dan beri en büyük Davos çıkartması 


Dün kaç kişi öldün sen 


Cumhuriyet tarihimizin en büyük sorunları ile karşı karşıyayız 


</TEXT>
</DOC>
