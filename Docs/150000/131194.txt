<DOC>
<DOCNO> 131194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sondun03.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Amerikalı astronot, uzayda 7 saat yürüdü... 
</HEADLINE>
<TEXT>

     Uluslararası Uzay İstasyonu'ndaki UUİ 2 Amerikalı astronot, 7 saatlik uzay yürüyüşünü tamamladı. 
     İlk kez dünyadan yaklaşık 400 kilometre uzaklıkta uzay yürüyüşü yapan ve saniyede 8 kilometre yol alan astronotlardan Donald Pettit, gezintilerini ''beklenmedik bir rüya'' olarak tanımlarken, istasyonu komuta eden diğer astronot Ken Bowersox, ''Sanırım, her şeye rağmen gerçekti'' dedi. 
     İstasyona 23 metrelik bir radyatör panelini katlı bir şekilde yerleştiren Bowersox ve Pettit, dönüşte kapının sıkışması nedeniyle zor anlar yaşadı. Radyatör, amonyağı uzayda soğutarak, UUİ'de kullanılan modüllere dağıtacak klima görevini yapacak. 
     Hava geçirmez yapının bozulmaması için UUİ'ye ziyaretlerde kullanılan kargo modülünün geldiği ana kapı yüzeyindeki parçaları yapışkan bantla toplayan Donald Pettit, Rus kozmonot Nikolay Budarin'in, kalp damarlarındaki rahatsızlıktan ötürü uzay yürüyüşüne çıkmasının yasaklanmasıyla bu görevi yerine getirdi. 
     Bu, UUİ'nin temellerinin 1998'de atılmasından bu yana inşaat için yapılan 50. uzay yürüyüşü oldu. 
     





</TEXT>
</DOC>
