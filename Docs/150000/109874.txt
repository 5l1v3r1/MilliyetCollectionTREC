<DOC>
<DOCNO> 109874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun12.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnanlı kadınlardan Estee Lauder'e protesto... 
</HEADLINE>
<TEXT>

     Lübnan'ın başkenti Beyrut'ta 50 kadar kadın, merkezi ABD'de bulunan kozmetik firması Estee Lauder'ı, İsrail'i desteklediği gerekçesiyle protesto gösterisi düzenledi. 
     Şirketin Lübnan'daki şubesi Aishti'ye ait binanın önünde toplanan kadınlar, ''Siyonistler dışarı. Burada satamazsınız'' sloganları attı, ''Estee Lauder'ın varlığı, İsrail ile ilişkilerin düzeltilmesidir'' yazan pankartlar taşıdı. 
     Polisin müdahale etmediği gösteriye katılan Filistin yanlısı Ulusal Kadın Derneği'nden Besma Trabulsi, ''Estee Lauder ve sahibi, İsrail'in en büyük mali destekçilerindendir. Onların Beyrut'un göbeğindeki varlığı kabul edilemez. Firmaya ait mağazanın kapatılmasını istiyoruz '' dedi. 
     Estee Lauder'ın varisçisi Ronald Lauder, Büyük Yahudi Örgütü ve Ulusal Yahudi Fonu'unun başkanlığını yapıyor. 
     





</TEXT>
</DOC>
