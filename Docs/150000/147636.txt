<DOC>
<DOCNO> 147636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun02.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den sürpriz 
</HEADLINE>
<TEXT>
Önce zafer, Sonra Bağdat 
Amerikalılar Irak’ın tamamını işgal ettikten sonra Bağdat’ı "izole" etmeyi planlıyor 
     Bağdat’ın kapısına dayanan ABD’nin, Irak başkentini ve Saddam Hüseyin’i ele geçirmeden zaferini ilan edebileceği bildirildi. 
     Bush yönetimi ve askeri yetkililerden aldığı bilgileri aktaran "The Washington Post" gazetesinin haberine göre, Irak savaşını alışılmadık bir tarzda başlatan Washington, savaşın sonuna da çok farklı bir şekilde nokta koyacak. Bir başka deyişle, tüm Irak topraklarını denetim altına alacak büyüklükte askeri yığınak yapmadan "rolling war" çığ gibi büyüyen güçlerle denilen bir stratejiyle işgali başlatan ABD, zaferini de aynı konsept çerçevesinde ilan edecek. 
     Zafer ilanı için askeri ve siyasi dengenin, müttefikler lehine bozulması yeterli sayılacak. Denge bozulduğu an rolling victory , başkent Bağdat işgal edilmese bile, zafer kazanıldığı duyurulacak ve müttefik denetimindeki bölgelerde yeni yönetim oluşturulacak. 
     Harek tın komutanı General Tommy Franks, Katar’daki kararg hını küçük bir Irak kentine taşıyacak ve hemen Irak’ın yeniden inşa çalışmaları başlayacak. Saddam ve sadık komutanları, kısıldıkları bölgelerde izole edilecek. Nitekim ABD Genelkurmay Başkanı General Richard B. Myers önceki gün yaptığı açıklamada ABD’nin yeni Irak yönetimini oluşturması için Bağdat’ın ele geçirilmesinin şart olmadığını söyledi. 
     


GÜNCEL 






















</TEXT>
</DOC>
