<DOC>
<DOCNO> 139750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sontur03.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusu iyi İngilizce bilen rehber arıyor... 
</HEADLINE>
<TEXT>

     ABD, olası Irak savaşı için hazırlıklarını sürdürürken, bu ülkenin konuşlandıracağı askeri birliklerde görevlendirilmek üzere Türkiye'de, ''İngilizce bilen rehber'' arayışına girdi. 
     Türkiye Rehberler Birliği TUR-EB yetkilileri, ABD'den gelen teklifin birlik bünyesinde oluşturulan platformda hala tartışıldığını ancak, teklifi kabul eden bir grup rehberin de, İskenderun ve Silopi'de görev yapmak üzere bölgeye gittiğini belirttiler. 
     ABD askerlerine rehberlik yapma teklifini kabul edenlerin, başta İskenderun, Adana-İncirlik, Afyon, Çorlu ve Sabiha Gökçen Havaalanı olmak üzere, Malatya, Gaziantep, Şanlıurfa, Diyarbakır, Mardin, Batman, Şırnak, Silopi ve Hakkari'de görev yapacaklarını belirten TUR-EB yetkilileri, ''Ancak teklif edilen aylık 1000-1250 dolar ücret çok düşük. Verilecek ücretin günlük olarak en az 147 milyon lira olması gerekir'' dediler. 
     Türkiye'de on bine yakın rehber bulunduğunu belirten Kuşadası'nda görev yapan Profesyonel Turist Rehberi Ali Karapınar, , kendisine de Rehberler Odası aracılığıyla teklif yapıldığını, ancak düşük ücret nedeniyle kabul etmediğini söyledi. 
     





</TEXT>
</DOC>
