<DOC>
<DOCNO> 112309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/ekonomi/eko11.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşıma alınan firma sayısı 162 oldu 
</HEADLINE>
<TEXT>

     EKONOMİ SERVİSİ 

     İstanbul Yaklaşımı olarak bilinen Finansal Yeniden Yapılandırma Programı kapsamına başlangıcından itibaren alınan toplam firma sayısı, eylülde 162’ye çıktı. Bankalar Birliği’nden yapılan açıklamada, program kapsamına alınan 162 firmadan 126’sı büyük ölçekli, 36’sı ise küçük ölçekli firma olduğu belirtildi. 
     Firmaların coğrafi dağılımda ise Marmara Bölgesi 85 firma ile birinci sırada yer aldı. Marmara’yı, 26’şar firma ile Ege ve İç Anadolu Bölgeleri, 8 firma ile Doğu Anadolu Bölgesi, 7 firma ile Güneydoğu Anadolu Bölgesi, 6 firma ile Karadeniz ve 4 firma ile de Akdeniz Bölgesi izledi. Kapsama alınan firmaların sektörel dağılımı göz önüne alındığında 22 firma ile gıda ve hayvansal ürünler birinci sırada yer alırken, bu sektörü 21 firma ile tekstil ve tekstil ürünleri, 12 firma ile diğer imalat ve yöneticilik faaliyetleri, 10’ar firma ile taşımacılık, depolama ve haberleşme ile metal ürünleri sektörü izledi. 
     



 EKONOMİ 
























</TEXT>
</DOC>
