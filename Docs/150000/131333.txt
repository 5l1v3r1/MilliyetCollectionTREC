<DOC>
<DOCNO> 131333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/astro/index.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal gücünüzü kullanın 
</HEADLINE>
<TEXT>

     Duygusal enerjilerin ön plana çıktığı hareketli bir gündeyiz. Öğlen beklenmedik fikir değişiklikleri gündeme gelebilir. Koç'lar şanslılar çünkü engel gibi gözüken şeyleri aşmak için destek bulabilecekler. Ailevi konularda ve grup çalışmalarında da bunu kullanabilirler. Boğa'lar ılımlı ve toleranslı olmak durumundalar. Yüksek enerjilerini yapıcı yönde kullanmaları şart. Kısa yolculuklar olabilir. İkizler düşüncelerini heyecanlı biçimde ortaya koyuyor ama ayaklarını yere sağlam basması da gerekmekte. Yolculuklar için hareketli bir gün olabilir. Yengeç'ler yeni girişimlerde özenli olmalılar. Aşırı tepkisel davranışları yanlış algılanabilir. Yeni önerilerle de karşılaşabilirler. Aslan'ların ortaklık, evlilik ve yakın ilişkilerinde ılımlı olmaları gerekiyor. Tartışmalarda uzlaşıya varmak kolay olmayabilir. Başak'ların detaya olan ilgileri bugün çok daha belirgin. Günlük işlerinde düzene ve programlı olmaya özen göstermeleri gerekir. 
     Terazi'ler olumlu atmosferdeler. Yaratıcılıklarını, kendi isteklerini ortaya koyabilecekleri yeni olanaklar bulabilirler. İş hayatında atacakları adımlar onları ön plana getirebilir. Akrep yenilik yapmak ve yabancılarla bir araya gelmek için uygun fırsatlar bulabilir. Duygusal konular özellikle akşam gerginleşirken, sözlerini dizginlemekte güçlükle karşılaşabilirler. Yay'ların hızlı bir hareket içinde, yoğun bir tempoda olduklarını görüyoruz. Kısa yolculuklar ve iletişim güne yön verebilir. Duygusal alanda tutarlı olmalılar. Oğlak'ların maddi konularda içine düştükleri sorunları gidermesi için yeni olanaklar mevcut ama değişiklikleri de kabullenmesi zorunlu. Ortaklaşa konularda çaba sarf etmek durumundalar. Kova'lar dikkat çekiyor. Yeni düşüncelerle daha fazla şeyi kabul ettirme şansları var. İnatçılıktan kaçınmaları iyi olacak. Balık olayların akışını görüp beklemeleri yapıcı karar vermeleri için faydalı olacak. Yaratıcı konular ve aşk hayatında canlanma var. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
