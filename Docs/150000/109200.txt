<DOC>
<DOCNO> 109200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/ekonomi/aeko.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İş ahlak vergi indirimi 
</HEADLINE>
<TEXT>

CHP, yılda 1 milyon kişiye iş, gelirin asgari ücret kadarında vergi indirimi vaat ediyor.. Yolsuzlukla sıkı mücadele için halka ahlaksızlığa isyan’ çağrısı yapılıyor.. CHP, Özelleştirme İdaresi’ni kapatarak, Hazine’de özel bir birim kurmayı planlıyor.. 
     MURAT SABUNCU 

     CHP’nin seçim bildirgesi dün İstanbul’da açıklandı. Partinin Genel Başkanı Deniz Baykal, yanına Kemal Derviş, Bülent Tanla, Mehmet Sevigen, Yaşar Nuri Öztürk, Zülfü Livaneli, Algan Hacaloğlu, Şükrü Elekdağ’ı da alarak bildirgeyi anlattı. Baykal, halkı ahlaksızlığa karşı isyana’ çağırıyor ve her türlü yolsuzluğun üstüne kararlılıkla gideceklerini söylüyordu. Özellikle banka yolsuzlukları konusunda oldukça hassas bir tavır içinde olacaklarını açıkça beyan etti. Bu arada eski Devlet Bakanı Kemal Derviş de kamu bankalarının görev zararları ile özel bankaların devlete açtığı zararın 40 milyar doları bulduğunu söylüyordu. 
     Bildirgedeki bir diğer önemli konu ise istihdamdı. Yaklaşık 1 milyon kişinin kısa bir sürede iş sahibi olması öngörülüyordu. Partinin ekonomik programının mimarlarından Derviş, bakanlığı süresince hiçbir şeyi abartmamış bir insandı. Dolayısıyla bu zor hedefin temeli soruldu. Derviş, Yaptığımız hesaplara göre önümüzdeki yıl yüzde 5, sonraki yıl yüzde 7’lik bir büyüme olacak. Bu istihdam sağlanabilir’ dedi. 
     
     Ana slogan Nazım’dan esinlenme 
     CHP’nin bildirgesinin sloganı Güzel günler göreceğiz.’ Bu cümle N zım Hikmet’in Nikbinlik adlı şiirinde şöyle geçiyor Güzel günler göreceğiz çocuklar, güneşli günler göreceğiz, motorları maviliklere süreceğiz çocuklar, ışıklı maviliklere süreceğiz.’ 
     
     60 sayfada tek bir IMF lafı yok 
     CHP’nin bildirgesinde IMF’den tek bir cümle bile bahsedilmiyor. Baykal, IMF sorularına Türkiye’yi IMF’ye muhtaç eden politikaları uygulayanların ayıbı bu. Ekonomiyi düzlüğe çıkarmak için sosyal politikalara ağırlık vererek IMF’yle bir süre daha çalışılacak’ şeklinde cevap veriyor. 
     
     Irak’a müdahaleye karşı 
     Baykal, ABD’nin Irak’a askeri bir müdahale yapmadan sorunları çözmesine taraftar olduğunu söyledi. Ve hükümetin bugünkü politikasını da doğru bulduğunu sözlerine ekledi. 
     
     Tayyip Erdoğan’a ilginç yorum 
     Baykal, En büyük rakibiniz Tayyip Erdoğan’ın siyaseten yasaklanmasını nasıl yorumluyorsunuz ’ sorusuna ise şu yanıtı verdi Anayasa’nın 76. maddesinin değiştirilmesini savunuyoruz. İnsanların siyaseten yasaklanması için ahlaki, yüz kızartıcı bir suç işlemeleri ya da yolsuzluğa karışmaları gerekir. Onun haricinde siyasetçilerin değiştiklerini söylemeleri de doğal..’ 
     
     İşsizlik 
     1 milyon kişiye iş vaadediliyor Bunu yapmanın formülü ise büyüme ve yabancı yatırımcı çekme projeksiyonu ile açıklanıyor. Projeksiyona göre Türkiye önümüzdeki yıl yüzde 5 büyüyecek. Ondan sonraki yıllarda ise ortalama yüzde 7'lik bir büyüme rakamı tutturulacak. Sıcak para olarak değil doğrudan yabancı yatırım çekilerek üretim dolayısıyla istihdam desteklenecek. 
     150 bin genç işşize kredi Her bir şirket için en az on gencin, ileri teknoloji alanlarında geliştirecekleri projeler asgari yüzde 20 özkaynakları olması koşuluyla desteklenecek. 
     sosyal sigortalar primleri düşürülecek Bu yolla istihdamın artırılması öngörülüyor. Ek istihdam yaratan işletmelerin destekleneceği belirtiliyor.. 
     
     Vergi 
     2003'te Mali Milat'a geçilecek Burada önemli nokta, bildirgede '2003 yılı ile sınırlı kalmak kaydıyla kayıtlı ekonomiye aktarılacak her tür sermayenin kesinlikle herhangi bir sorgulama konusu yapılmaması yasa ile sağlanacak' ibaresinin yer alması. 
     Ücretli ve maaşlıların vergi yükü azaltılacak Ücret gelirleninin asgari ücret kadarlık bölümünden alınacak gelir vergisi oranı kademeli olarak yüzde 5'e inecek. 
     Kurumlar vergisi kademeli olarak yüzde 20'ye inecek 2004 yılından itibaren kurumlar vergisi düşürülerek, yapılacak stopaj ile nihai vergi yükü yüzde 50 ile sınırlanacak. 
     Yüzde 51'i halka açık şirketlerde kurumlar vergisi yüzde 15 olacak. 
     İlaç, sağlık ve eğitim hizmetleri ile temel gıda mallarında KDV inecek. 
     Faiz, repo, hise senedi, bono, tahvil gibi farklı finansal araçların vergi yükü birbiriyle uyumlu hale gelecek. 
     
     Bankacılık 
     Tasarruf Mevduat Sigorta Fonu'nun batık banka havuzuna dönüşmesine izin verilmeyecek. Kısa süre içinde satılamayan fon bankaları tasfiye edilecek. 
     Holding, grup, şahıs bankacılığının olumsuzluklarına son vermek için Bankalar Kanunu'na iştirak ve dolaylı krediler konusunda getirilen geçiş hükümleri uygulanacak. Bu konuda Avrupa Birliği hükümleri olacak. 
     Kur politikasında ekonomik istikrar ve dış ticaretin gelişmesi de dikkate alan esnek kur rejimi temel alınacak. 
     Ziraat ve Halk Bankası özerk ve etkin yapıda ilgili alanlarında ihtias kredilerine öncelik veren, bankacılık kurallarına göre çalışan kurumlar olarak daha da güçlenmelerine önem verilecek. 
     
     Özelleştirme 
     Stratejik mal ve hizmet üreten KİT'ler özerkleştirilecek. 
     Tüm KİT'lerin sermayeder olarak Hazine'ye bağlı olması sağlanacak. 
     Özelleştirme İdaresi'ni uygun zamanda kapatarak, işlevlerini özelleştirilecek kuruluşların teknik sorumluluğu çerçevesinde Hazine'de oluşturulacak birime devredilecek. 
     



 EKONOMİ 






















</TEXT>
</DOC>
