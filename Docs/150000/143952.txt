<DOC>
<DOCNO> 143952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko38.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 7 günde 380 milyon dolar azaldı... 
</HEADLINE>
<TEXT>

     Merkez Bankası'nın döviz rezervleri, 7-14 Mart 2003 tarihleri arasında 380 milyon dolar azaldı. 
     Merkez Bankası'nın haftalık bültenine göre, 7 Mart'ta 27 milyar 834 milyon dolar olan bankanın döviz rezervleri, 14 Mart'ta 27 milyar 454 milyon dolara geriledi. 
     Öte yandan, bankalar ve özel finans kurumlarının ÖFK toplam döviz rezervleri, 810 milyon dolar azalarak, 28 Şubat itibariyle 10 milyar 505 milyon dolara geriledi. Bankalar ve ÖFK'ların toplam döviz rezervi, 21 Şubat'ta 11 milyar 315 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 21-28 Şubat tarihleri arasında, 847 milyon dolar azalarak, 40 milyar 329 milyon dolardan 39 milyar 482 milyon dolara geriledi. 
     





</TEXT>
</DOC>
