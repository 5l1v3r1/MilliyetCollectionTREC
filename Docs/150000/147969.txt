<DOC>
<DOCNO> 147969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/astro/index.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzlaşı gerekiyor 
</HEADLINE>
<TEXT>

     Öğlene doğru 10.56 akıcı ve daha kolay atılan adımlar söz konusu ama öğleden sonra 16.31 gerginlikten uzak durmak gerekiyor. Koç'lar zihinsel uğraşlar, hareket ve iletişim getiren konularda kendilerini iyi ifade edecekler. Bu arada çok sayıda telefon görüşmesi ya da yazışma da var. Boğa'nın parasal konularda şansı var ama daha sonra kazanımlarını riske atmamalı. Ortaklaşa alanda baskılarla karşılaşabilir. İkizler için gün kişisel konularda atılımlar ve önü açık enerjiler getirmekte halbuki akşam kontrollü ve gerçekçi olması lazım. Yengeç'ler endişelerini geride bırakmaya çalışmalılar. Geçmişe ait konular su üstüne çıkarken objektif olmak pek kolay olmayacak. İyimserlik onlara çok şey kazandırabilir. Aslan'lar enerjik tutumlarıyla başkaları üzerinde kolay etki bırakacaklar. Kendilerine yeni bir grup yaratabilirler. Başak'lar sabah rahat olsalar bile öğleden sonra artan iş yükü ya da çatışan sorumluluklar yüzünden ikilemde kalabilirler. Gevşemeye de önem vermeliler. 
     Terazi'nin keyfi yerinde ve bu iyimserlik sayesinde yenilik yapabilirler. Yolculuklar, eğitim ve entelektüel konular onlara daha akıcı gelecek. Ufuklarını geniş tutabilirler. Akrep'ler ise duygusal alanda ortaklaşa konularda şartları zorlayabilirler. Özellikle akşam saatlerinde ilişkilerde küçük krizler ya da sıkışmalar söz konusu. Yay'ın dağınıklığını önlemesi ve kendine çekidüzen vermesi gerekebilir. Yakın ilişkilerde akşam saatlerinde uzlaşıya gitmek için daha fazla çaba sarf etmeliler. Oğlak'lar sabah sıkı çalışarak pek çok şeyi daha iyi hale getirebilecekler. Günlük işleri düzenlemek zor olmayacak ama akşam saatlerinde huzursuzluk mümkün. Kova'nın heyecanı büyük. Yaratıcı bir gündeler ve kendilerini sabırsız bir biçimde ortaya koyabilirler. Aşkta da hareketlilik var. Akşam saatlerinde daha gerçekçi olmak gerekecek. Balık'lar kendilerini sıkışmış hissedebilirler. Sabah saatlerinde yapıcı olabilirler ama öğleden sonra baskı altında yeteri kadar akılcı davranamayabilirler. 
     


            Faks 287 74 37 
      




</TEXT>
</DOC>
