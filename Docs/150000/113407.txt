<DOC>
<DOCNO> 113407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/yasam/yas02.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yamaç paraşütü turiste yaramıyor 
</HEADLINE>
<TEXT>

Fethiye Ölüdeniz’de ters rüzg r yiyen Hollandalı yamaç paraşütçüsü, çakılarak can verdi. İki saat sonra da bir Çek vatandaşı kolunu kırdı 
     ERDOĞAN CANKUŞ Fethiye DHA 

     Muğla’nın Fethiye ilçesine bağlı Ölüdeniz beldesinde tatil yapan Hollandalı turist Dickk Vanden Heovel 35 , yamaç paraşütü yaparken hayatını kaybetti. 
     Babadağ’ın bin 700 metrelik zirvesinden dün yamaç paraşütüyle tek başına atlayış yapan Heovel, havalandıktan kısa süre sonra rüzg rın yön değiştirip ters esmesiyle kayalıklara sürüklendi. 
     
     Son darbeyi sis vurdu 
     Hızla kayalıklara çakılarak ağır yaralanan Heovel’in, kurtarılması sis nedeniyle güçleşti. 
     Özel bir helikopterle yapılan kurtarma çalışmaları da sonuçsuz kaldı. Uzun süren çalışmalar sonucu AKUT ve jandarma özel timlerince kurtarılan Dickk Vanden Hevel, ambulansla Özel Leteon Hastanesi’ne kaldırılırken yolda yaşamını yitirdi. 
     Heovel’in ardından iki saat sonra aynı yerden atlayış yapan Çek asıllı Jan Mzık 25 da ters rüzg rla karşılaştı. Havalandıktan kısa süre sonra yere düşen Mzık’ın sol kolu kırıldı. Mzık, Özel Leteon Hastanesi’ne kaldırıldı. 
     



 YAŞAM 

















</TEXT>
</DOC>
