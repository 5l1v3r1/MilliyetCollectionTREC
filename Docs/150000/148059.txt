<DOC>
<DOCNO> 148059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun07.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD 3. Piyade Tümeni "Birliklerimiz El Raşid oteli yakınında" 
</HEADLINE>
<TEXT>

     ABD 3. Piyade Tümeni operasyon subayı Yarbay Pete Bayer, birliklerinin, Irak'ın başkenti Bağdat'taki Enformasyon Bakanlığı ve El Raşid oteli yakınında olduğunu söyledi. 
     Yarbay Bayer, yaptığı açıklamada, ele geçirdikleri saraylardan ikisinin Bağdat'ın merkezinde, üçüncüsünün ise 3. Piyade Tümeni'nin kontrolü altında olan Uluslararası Saddam Havaalanı yakınlarında bulunduğunu söyledi. 
     Bayer, Amerikan birliklerine hafif silahlar ve RPG roketi ateşi açıldığını, havaalanı yakınlarındaki sarayın ele geçirilmesi sırasında hiçbir direnişle karşılaşılmadığını belirtti Bir askeri kaynak da, Reuters'e yaptığı açıklamada, Amerikan birliklerinin bu binaları ele geçirmeyi şimdilik planlamadığını söyledi. 
     Associated Press haber ajansı, ABD birliklerinin başkentte kilit binaları ele geçirdiğini ve bunların arasında Başkanlık Sarayı ve Enformasyon Bakanlığı'nın bulunduğunu kaydetmişti. 
     





</TEXT>
</DOC>
