<DOC>
<DOCNO> 133588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/yazar/akyol.html </URL>
<DATE> 2003/01/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Emekli olmak... 
</HEADLINE>
<TEXT>

     Konuyu, tasarının mimarı Devlet Bakanı Mehmet Ali Şahin’le görüştüm. 
     Evvela, bu tasarı, Demirel - İnönü hükümetinin çıkardığı ve Türkiye’ye milyarlarca dolara patlayan "genç emeklilik" türü bir düzenleme değil. 
     Bakan Şahin "devlette 61 yaşın üstünde toplam 2116 görevli" bulunduğunu, bunları emekli etmenin büyük bir yük getirmeyeceğini, aksine "gençlerin önünü açacağını" söyledi. 
     Bunlar tamam... 
     Askerler, hakimler, valiler, profesörler ve emniyetçiler 61 yaş şartından muaf tutuluyor hizmetlerinin özelliği bakımından bu da tamam... 
     Ama hariciyecilerin 61 yaşında emekliye sevk edilmesi doğru mu 
     
     DIŞİŞLERİ’NDE emekli yaşı 61’e çekilirse, son derece iyi yetişmiş diplomatlarımızı evlerine göndereceğiz Faruk Loğoğlu Washington , Volkan Vural Madrid , Korkmaz Haktanır Kahire , Uluç Özülker Paris , Necati Utkan Roma , Akın Alptuna Londra gibi... 
     61 - 65 yaş arasındaki diplomatlarımızın sayısı 70 civarında... Bununla bir tasarruf sağlanmaz tabii... Tecrübenin zirveye çıktığı yaşlarda diplomatları emekliye sevk etmek doğru mu .. 
     Devlet Bakanı Şahin’in cevabı 
     - Elbette diplomaside tecrübe çok önemli, çok değerli diplomatlarımız var. Dışişleri Bakanı da bunu hatırlattı. Biz de, öncelikle diplomatlarımızı dikkate alarak görev süresini 61 yaşından sonra da uzatma imkanı getiriyoruz. Bakanlar Kurulu, birer yıl olmak üzere dört defa süre uzatabilecek... 
     Şahin, askerlerin kanunen emekli yaş haddi 65 olmakla beraber genelde 60 veya 61 civarında emekli olduklarını da hatırlattı. 
     
     DİPLOMASİ öncelikle entelektüel bir meslektir Çok iyi yabancı dil, çok iyi siyaset ve tarih bilgisi, çok iyi genel kültür ve görgü birikimi gerektirir. 
     Devlet Bakanı Şahin, görüşmemizde diplomasinin önemini vurguladı ve yeşil ışık da yaktı 
     - Tasarı komisyonda ve Meclis’te görüşülürken diplomatlar için yeni bir yaklaşım mümkündür. Bir kararımız yok ama kapalı da değiliz... 
     Tabii diplomasi mesleğindeki gençler de önlerinin açılmasını isterler. Ama onlar da tecrübeyle yetişeceklerdir. 
     Görüştüğüm diplomatlar görev süresinin birer yıl dört defa uzatılmasını "aşağılayıcı" buluyorlar. Haklılar... 
     Dış sorunları çok olan bir ülkeyiz. Bir büyükelçi düşünün, diplomasi cephesinde savaşırken görev süresinin uzayıp uzamayacağını bilmeyecek Hem kendisinin psikolojisi, hem muhatapları üzerinde bırakması gereken etki bakımından çok "namüsait" bir durumda savaşacak 
     Özel bir özürlü’ durumu yoksa, 65 yaş, diplomat için uygun emekli yaşıdır. 
     Avrupa’da diplomatların emekli yaşı 65 veya 67 civarında. İngiltere’de 70 yaşa kadar çıkıyor. 
     Amerikan Büyükelçisi Strausse - Hupe’yi hatırlıyorum, ihtiyardı ama performansı iyi olmalıydı ki, 86 yaşında emekli olmuştu 
     Devlet Bakanı Şahin rasyonel bir açıklık içinde olduğuna göre, tasarının diplomatlar bakımından düzeltileceğine inanıyorum... 
     
     







Emekli olmak... 


Bush versene... 


TSK’nın Kıbrıs uyarısı 


Tayyip’le Gül, Irak’la Kıbrıs 


Yüzyıl sonra 


Meclis göreve 


AKP’nin hızlı değişimi 


Sahi muhalefet nerede 


En kritik hafta... 


Çok başarıları oldu da biz mi görmedik 


Kıbrıs, Irak, hükümet 


Yabancı sermaye tüm dünya için artık hayal 


Muhalefet hoşbeşi 


Türkiye ile ilgili kaygı bulutu 


6.5 fazla için 23.6 katrilyon TL lazım 


</TEXT>
</DOC>
