<DOC>
<DOCNO> 129702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yasam/yas11.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kışın seri katili’ yine işbaşında 
</HEADLINE>
<TEXT>

Yatmadan önce kömür doldurulan soba yine can aldı. Aynı odada uyuyan anne ve baba yaşamını yitirirken, iki çocuk yoğun bakımda tedaviye alındı 
     ALİYE ÇETİNKAYA, RECEP HASIRCI DHA 

     Kış aylarıyla birlikte artan soba ve şofben facialarına dün yenileri eklendi. Konya’da aynı odada uyuyan Emine 25 ve Metin Bardakçı 31 çifti kömür sobasından sızan gazdan zehirlenerek yaşamını yitirdi, çocukları Ayşenur 9 ve Şerife 7 ise yoğun bakıma alındı. 
     Facia, ağabey Hasan Bardakçı’nın kardeşi Metin’in evine gitmesiyle ortaya çıktı. Bardakçı, kapıyı defalarca çaldı ama yanıt alamadı. Bunun üzerine kapıyı kırıp içeri girince, kardeşi Metin ile yengesi Emine’nin cesetleriyle karşılaştı. Ayşenur ve Şerife’nin yaşadığını anlayan Bardakçı, 112’ye haber vererek gelen ambulansla yeğenlerini hastaneye ulaştırdıktan sonra kendisi de üzüntüden şeker komasına girerek hastanelik oldu. 
     Bu arada Eskişehir’de 10 gün önce kömür sobasından zehirlenip komaya giren Hatice Uzuntuna 53 da tedavi gördüğü hastanede yaşamını yitirdi. 
     
     Fatmagül de şofben kurbanı 
     Öte yandan üç arkadaşıyla aynı evde kalan Uludağ Üniversitesi UÜ İlahiyat Fakültesi öğrencisi Fatmagül Dilmaç 22 , sınavı olduğu için önceki gün 20.00’de yattı. Ancak uyku tutmayınca duşa giren Fatmagül, şofbenden sızan gazdan zehirlenerek yaşamını yitirdi. Talihsiz kızın cesedini ev arkadaşı Emine Yılmaz buldu. 
     



 YAŞAM 

























</TEXT>
</DOC>
