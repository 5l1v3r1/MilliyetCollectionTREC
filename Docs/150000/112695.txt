<DOC>
<DOCNO> 112695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yazar/altan.html </URL>
<DATE> 2002/10/13/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Vur vur inlesin salyangozlar dinlesin... 
</HEADLINE>
<TEXT>

     Seçimler yaklaşırken sansürden yakınmalar yine ayyuka çıktı. Biz de, mini bir fıkrayla konuya katılalım dedik. 
     Sansürcünün biri, bir muhallebici dükkanına girmiş. 
     Garson 
     - Emriniz, diye sormuş. 
     - Bir tavuk göğsü getir. 
     - Dondurmalı mı olsun 
     Sansürcü, çatık suratıyla 
     - Hayır, sutyenli olsun, demiş. 
     
     Gerçi geçen zaman içinde vaktiyle Turhan Selçuk’un da çizdiği bir karikatürde öngördüğü gibi "bikini", "yokini" olmaya dönüştükten sonra sansürcülerin yoğunlaştığı alan, sadece siyasal konularla oligarşik tabular üstünde kaldı ama, bir de tabii oto - sansür var bizde... 
     Medya gayet ince ölçülerle bilir nelerin açıklanıp, nelerin açıklanmayacağını... "Onlar - biz" ayrımının nerelerde yapılıp, Kopenhag kriterlerinin nerelerde savunulacağını... 
     Bir gün eski İstanbul valilerinden Niyazi Akı’ya sormuştum 
     - Beyefendi Türkiye’yi kim idare ediyor, diye. 
     Önce soruyu duymazlıktan gelmişti. Ben ısrar etmiştim 
     - Beyefendi Türkiye’yi kim idare ediyor 
     Sonunda 
     - Kime sövemiyorsanız, o idare ediyor, demişti. 
     Sahi, o kadar sövüşme arasında, acaba kimlere hiç sövülemiyor 
     Sanırım Yenicami güvercinlerine... 
     
     "İstatistikölerin de neye benzetildiğini biliyorsunuz tanga mayosuna... Her şeyi apaçık gösterdiği halde, asıl merak edilen yeri saklarmış. 
     Bizde de acaba nereyi göstermiyor 
     Dışarıdan alınan milyarlarca dolar borcun, nerelere harcandığını... 
     
     Seçim kampanyası sırasında onca sorun tartışıldığı halde, asıl tartışılması gereken sorunlar unutuluyor. 
     Örneğin bunlardan biri şu 
     - Çöl ortasında yoksulun biri, bir devenin gölgesinde dinlenirse deveciye bunun bedelini ödemek zorunda mıdır, değil midir 
     Bazıları 
     - Zorundadır, derler çünkü devecinin devesinden yararlanmış, gölgesinde dinlenmiştir. Başkasına ait bir şeyden, ancak bir bedel karşılığında yararlanılabilir. 
     Bazıları da 
     - Zorunda değildir, derler çünkü ne devenin, ne devecinin hiçbir şeyi eksilmemiştir. 
     Siz de takdir edersiniz ki, böylesine önemli bir sorun çözümlenmeden Türkiye’nin de hiçbir sorunu, bir çözüme ulaştırılamaz. 
     
     Orhan Veli, 1949’da yayımladığı "Karşı" adlı bir şiir kitabına, sanki bugünkü seçim kampanyalarında söylenecek nutukları öngörmüşçesine, "bozuk düzenöle ilgili "Pireli şiir"i de koymuştu. 
     Çeşitli partilerin hatiplerine belki yardımcı olur diye, "Pireli şiiröden aşağıdaki dörtlükleri alıyoruz 
     Bu ne acaip bilmece 
     Ne gündüz biter, ne gece. 
     Kime söyleriz derdimizi 
     Ne hekim anlar, ne hoca. 
     
     Kimi işinde gücünde, 
     Kiminin donu yok kıçında. 
     Ağız var, burun var, kulak var, 
     Ama hepsi başka biçimde. 
     
     Kimi peygambere inanır, 
     Kimi saat köstek dolanır, 
     Kimi katip olur, yazı yazar, 
     Kimi sokakta dilenir. 
     
     Bu düzen böyle mi gidecek 
     Pireler filleri yutacak 
     Yedi nüfuslu haneye 
     Üç buçuk tayın yetecek 
     
     Görüyorsunuz, aradan geçen 53 yıldan sonra, partilerin liderleri de, tıpkı Orhan Veli gibi soruyorlar 
     - Bu düzen böyle mi gidecek 
     Ne kadar büyük bir ilerleme... Sakın ha, "yahu yapma kardeşim" deme... 
     Kutsal ilkemizi de asla unutmayalım, "Durmayalım düşeriz". Hatta gerektiğinde, bugün olduğu gibi, birbirimizin ta ağzına işeriz. 
     - Yaşasın 
     - Kim yaşasın 
     - Ömrü olan... 
     Şak şak şak... 
     
     







Vur vur inlesin salyangozlar dinlesin... 


Genelgeye bak 


Gelişmeler bizi savaşa sürüklüyor 


Umudu dişleri arasına alanlar 


Guru Collina 


Türkiye ABD’yi uyaracak 


Medyada görünmek seçim kazandırır mı 


Pratik zek nıza güveniyorsanız hodri meydan 


Herkesin gözü önünde... 


Kıssadan hisse... 


Seçim sonrası Irak 


Politikacı, reklamcı için bir üründür 


Aşk ideolojiyi affeder mi 


Seçimden sonra her şey iyi olacak 


38 kuşağından Cahit Kayra 


Bozüyük zirvesi değil, Eskişehir festivali 


</TEXT>
</DOC>
