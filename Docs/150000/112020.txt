<DOC>
<DOCNO> 112020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/soneko09.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeki Çakan ''Mutabakat, doğalgazı cazip hale getirdi'' 
</HEADLINE>
<TEXT>

     Enerji ve Tabii Kaynaklar Bakanı Zeki Çakan ''BOTAŞ ve İran Devlet Gaz Şirketi arasında her iki ülkenin çıkarlarını gözönünde bulunduran bir mutabakat zaptı imzalandığını bildirdi. 
     Çakan, İran dönüşü Esenboğa Havalimanı'nda yaptığı açıklamada, imzalanan mutabakat zaptının, Botaş ve İran Devlet Gaz şirketinin yönetim kurullarında onaylanmasının ardından, en kısa sürede İran'dan doğalgaz alımına başlanacağını söyledi. 
     Çakan, varılan bu mutabakatla İran'ın, doğalgaz kullanımını hem fiyat hem de miktar esnekliğini yönünden cazip hale getirdiğini ifade etti. 
     Çakan, İran'dan alınan indirimin tüketiciye nasıl yansıyacağına, Kasım ayından itibaren devreye girecek olan Elektrik Piyasası Düzenleme Kurulu ve BOTAŞ'ın karar vereceğini kaydetti. 
     
     ''İNDİRİMİN YANSIMASINA EPDK VE BOTAŞ KARAR VERECEK'' 

     Çakan, İran'dan alınan indirimin tüketiciye nasıl yansıyacağına Kasım ayından itibaren devreye girecek olan Elektrik Piyasası Düzenleme Kurulu EPDK ve BOTAŞ'ın karar vereceğini kaydetti. 
     Mutbakat çerçevesinde Tükiye'nin 2005 yılına kadar İran'dan yapacağı doğalgaz giderlerinden önemli ölçüde tasarruf sağlayacağını anlatan Çakan, ayrıca gelecek doğalgazın mutabakattaki değerlere uygun olacağını bildirdi. 
     Zeki Çakan, ülkenin içinde bulunduğu ekonomik durumdan dolayı arz talep dengesinin bozulma ihtimalinden haraketle doğalgaz alım anlaşmalarının gözden geçirilme zorunlulğunun ortaya çıktığını belirterek, şunları söyledi 
     ''Göreve geldiğim günden bu yana bu konuya ağırlık verilmiş ve doğalgaz alım anlaşmaları ilgili ülkeler ve şirketlerle karşılıklı olarak ele alınmaya başlandı. 
     Bu konuda ilk sonuç Rus şirketi Gazexport'la sağlanmıştır. Görüşmeler sonucunda geçtiğimiz Ağustos ayında mutabakata varılmış ve doğalgaz alım fiyatında yüzde 9 indirim sağlanmıştır. Anlaşma çerçevesinde fiyat indirimine ilave olarak yıllık alım miktarının oranı olan al ya da öde yüzdesi de düşürülmüştür. Bunun anlamı Türkiye'nin gazeksport şirketinden almakta olduğu doğalgazada al ya da öde riskinin azaltılması ve doğal gaz alım miktarlarında Türkiye lehine esneklik sağlanmasıdır.'' 
     
     280 MİLYON DOLARLIK TASARRUF 

     Çakan, şöyle devam etti 
     ''Sonuç olarak Gazexport ile yapılan anlaşmalar sonucunda varılan mutabakat çerçevesinde Türkiye'nin 2005 yılına kadar sağlanmış olduğu tasarruf yaklaşık 280 milyon dolardır. Mavi Akım projesinde 2003 yılında alınan doğalgazın miktarı yarı yarıya azaltılarak 4 milyon metreküpten 2 milyon metreküpe çekilmiştir.'' 
     
     GAZ ALIMI 10-15 GÜN İÇİNDE BAŞLAYABİLİR- 

     Mutabakat zaptının, yönetim kurullarından geçtikten sonra belki daha geniş bir açıklama yapılabileceğini kaydeden Çakan, iki ülke gaz şirketinin mutabakatı yönetim kurullarından geçirmelerinin ardından, 10-15 gün içerisinde İran'dan yeniden gaz alınmaya başlanabileceğini söyledi. 
     Bakan Zeki Çakan, indirimin fiyatlara ne zaman yansıyacağına ilişkin soru üzerine de, doğalgaz piyasasıyla ilgili düzenleme yetkisinin önümüzdeki ay Enerji Piyasası Düzenleme Kurulu'na geçeceğine dikkati çekerek, indirimin Kurul tarafından yansıtılacağını bildirdi. 
     Varılan mutabakatlardan sonra, Türkiye'nin ne bu yıl ne de gelecek yıllarda al-ya da öde riski kalmadığını anlatan Bakan Çakan, al ya da öde adı altında bugüne kadar kimseye bir kuruş verilmediğini, alınan tedbirlerle sonra da verilmeyeceğini belirtti. 
     Tüm dünyada doğalgaz fiyatları artma eğiliminde iken, Türkiye'nin almış olduğu indirimleri fiyatlara yansıtarak Ekim ayında doğalgaz fiyatlarını düşürdüğünü ifade eden Çakan, doğalgaz alımıyla Türkiye aleyhine bozulan İran ile dış ticaret dengesinin düzeltilmesi konusunda yaptığı temasları da, ilgili bakanlara aktaracağını söyledi. 
     
     İNDİRİM NASIL SAĞLANDI 

     Bakan Çakan, batı hattından alınan 6 milyar metreküp Rus gazında 3 dolar, 8 milyar metreküp gazda da 5 dolar indirim sağlandığını, alınan gazın üzerine Turusgas'ın koyduğu 10 doların da 4 dolara indirilerek yüzde 9 indirim sağlandığını, bunun da vatandaşa yüzde 6 oranında yansıtıldığını anlattı. 
     





</TEXT>
</DOC>
