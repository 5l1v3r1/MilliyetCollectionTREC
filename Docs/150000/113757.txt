<DOC>
<DOCNO> 113757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur34.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Erdoğan ve Baykal tüy olup kaçtı 
</HEADLINE>
<TEXT>

     Miting meydanlarında CHP Genel Başkanı Deniz Baykal ve AKP Genel Başkanı Recep Tayyip Erdoğan'ı açık oturumda tartışmaya davet eden DYP Genel Başkanı Tansu Çiller, iki liderin, karşısında "tüy olup kaçtığını" söyledi. 
     Zonguldak Madenci Anıtı'nın bulunduğu Bülent Ecevit Caddesi'nde halka hitap eden iller, kalabalığa "Ecevit'e verilen oyları geri istiyorum" diye seslendi. MHP'yi söz milliyetçiliği yapmakla suçlayan Çiller, Kemal Derviş'in de Deniz Baykal'ın maskesi olduğunu savundu. 
     3 Kasım'ın önemli olduğunu vurgulayan Çiller, "Sandıkta 20 saniyede oy vereceksiniz. O 20 saniyede vereceğiniz oya 20 yılınız bağlı. Kötü bedel ödersiniz. Yanlış karar vermeyin" dedi. 
     Erdoğan'ı da hedef alan Çiller, "Bu defa da Erdoğan'ı deneyeceğiz diyorlar. Başbakan olma, milletvekili olma imkanı var mı Yok. Kimden hesap soracaksınız, o da belli değil. Maceraya nasıl oy vereceksiniz" diye konuştu. 
     Açık oturumda tartışma davetleri karşısında Erdoğan ve Baykal'ın kaçtığını savunan Çiller, "Bunlar kendilerini denk görüyorlar. Ama Tansu Çiller geliyor dendiği zaman hepsi tüy olup kaçıyorlar" dedi. 
     





</TEXT>
</DOC>
