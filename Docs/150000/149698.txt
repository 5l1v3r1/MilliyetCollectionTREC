<DOC>
<DOCNO> 149698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sondun13.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan ordusunun gerçek Rambo'ları ''yunus balıkları''... 
</HEADLINE>
<TEXT>

     ABD Deniz Kuvvetleri'nin gerçek Rambo'ları diye anılan yunus balıklarının, Irak sularında yürütülen mayın taramalarında büyük başarı ortaya koyduğu açıklandı. 
     ABD Deniz Kuvvetleri bünyesinde özel olarak yetiştirilen 100 yunus balığı, sırtlarına bağlanan kameralarla mayınların bulunabileceği bölgeyi tarayarak, kumun 10 santimetre altındaki mayınların dahi yerini saptayabiliyor. 
     ABD Deniz Kuvvetleri, denizlerde mayın tespitinde özel eğitilmiş fok balıklarını da kullanıyor. 
     Yunus balıkları ve diğer deniz hayvanları üzerine yerleştirilen optik cihazları geliştiren Marin Biyoloji Uzmanı Randall Davis, yunus ve fokların sualtı güvenliği açısından kolay eğitildiğini ve başarılı görev yaptığını söyledi. 
     Davis, akıllı hayvanların, San Diego'da deniz kuvvetleri memeli hayvanlar programı çerçevesinde eğitildiğini kaydetti. Davis, bu programda kullanılan kamera ve patlayıcı saptayabilen cihazların yüksek teknoloji ürünü olduğunu, yunus balıklarında bulunan doğal radar yeteneğininse bu cihazların işlevini daha da artırdığını vurguladı. 
     





</TEXT>
</DOC>
