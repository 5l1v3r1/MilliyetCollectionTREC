<DOC>
<DOCNO> 120521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/eko06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak harek tı, borç çevrimini zorlaştırabilir 
</HEADLINE>
<TEXT>

     EKONOMİ SERVİSİ 

     Türkiye’de seçim sonrası gelişmeler, ABD’de masaya yatırıldı. The American Turkish Society Inc.’nin New York’ta düzenlediği toplantıda, yatırımcı kuruluşların yöneticileri yeni hükümetin önündeki en önemli sorunun borç çevrimi’ olduğunu belirttiler. Financial Times’ın Ankara Temsilcisi Leyla Boulton ise Türk piyasalarını Barbi bebeğe benzetti. 
     
     Babacan yükselen yıldız 
     NTV-MSNBC’nin haberine göre toplantıda konuşan J.P. Morgan Chase’in Gelişen Piyasalar Direktörü Joyce Chang, Derviş yönetimindeki ekonominin krizden hızlı çıktığını söyledi. Wall Street’in üç aydır tanıdığı ve yükselen yıldız’ olarak tanımladığı Ali Babacan ile birlikte balayı atmosferinin bir süre daha devam edebileceğini belirten Chang, "Irak’a yönelik harek t, borçların çevrilebilirliğini sıkıntıya sokar" dedi. Citigroup Başkan Yardımcısı Douglas Smee de Irak sonrası yaşanabilecek en önemli sorunun borç çevrimi olabileceğini belirtti. 
     
     Piyasalar Barbi bebek gibi’ 
     Hükümetin özelleştirme ve enerjide tutumunu net açıklamadığını anlatan Leyla Boulton ise BBDK’nın faaliyetinin sınırlanması ve Pamukbank’ın akıbetinin açıklığa kavuşmasının piyasaların hükümetle ilgili tavrını yeniden şekillendirebileceğini söyledi. 
     Boulton, "Türk sermaye piyasaları Barbi bebek gibi hassas ve biraz da şımarık. Ancak yeni hükümetin sadece piyasalara oynamayacağının iyi bilinmesi gerekir" dedi. 
     



 EKONOMİ 
























</TEXT>
</DOC>
