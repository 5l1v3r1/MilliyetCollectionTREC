<DOC>
<DOCNO> 119303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/guncel/gun08.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıktan yardım reklam amaçlı mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Ramazan ayının da etkisiyle dar gelirli vatandaşlara yönelik yardımlarda gözle görünür bir biçimde artış oldu. Bazı hayırseverler yardımları İslam dininin de emrettiği gibi yolsulları rencide etmeden gizli bir şekilde yapıyor. Bazıları da "başka zenginlerin de özenerek yardım furyasına katılması için" açıktan yardımlarını sürdürüyor. Ancak duyurularla yapılan yardımlarda büyük kalabalıklar oluşuyor, insanlar birbirini eziyor. Bu yöntemin özendirme amacıyla değil, şov amaçlı yapıldığı iddiaları ortaya atılıyor. Açıktan yapılan yardımlar özendirme mi, yoksa şov mu Görüşler şöyle 
     
Doç. Dr. Ali Erbaş Sakarya Ü. İlahiyat Fak.      Özendirmek önemli 

     Yardımlarda kişilerin niyetleri önemlidir. Ancak bunun yanında yardım şekli de büyük önem taşır. Şekilsizlik, düzensizlik içerisinde, reklam yapmak için yardım yapılıyorsa bu doğru değil. Reklam mı, hayır mı bunu birbirinden ayırmak lazım. Hepsine şov niteliği taşıyor’ diyemem. Özendirmek amaçlı olduğunu düşünüyorum. Yardımsever kişi herkes bunu yapsın’ düşüncesinde olabilir. Birçok gariban insan var. Bunlara sahip çıkıp yardımcı olmak lazım. Yardımlar kişiyi rencide etmemeli. 
     
Prof. Dr. Orhan Çeker Selçuk Ü. İlahiyat Fak.      Gizli yapılması esastır 

     Yoksul vatandaşa yardımların gizli yapılması esastır. Yardımların şova dönüşmesi sevap kazandırmaz. Dostlar alışverişte görsün’ hesabına yapılan yardımların sevabı olmaz. Yardımlar şova dönüşmemeli. Ancak toplum içinde her çeşit insan bulunur. Bunun amacı Allah’la kendi arasında olan bir şeydir. Kişiyi şov yapıyor’ diye itham etmek doğru olmaz. Açıktan yardım yapılmasının özendirici yönleri de vardır ama gizli yapılan yardım daha büyük sevap kazandırır. 
     
Abdülkadir Sezgin Emekli Diyanet Başmüfettişi      Yardım yarışı başlar 

     Açıktan yapılan yardımlar başkalarını da yardıma teşvik amacı taşıyorsa, bu büyük hayırdır. Yardımseverlikte yarışı temin ediyorsa sevaptır. Ancak siyasi ya da ticari amaçlıysa, reklama dönükse bunun din açısından güzelliği olmaz. Bizim geleneğimizde sağ elin verdiğini sol el görmemeli. Önemli olan kişinin itibarının korunması ve reklama dönük olmayan yardım yapılmasıdır. Büyük yardımları gizli dağıtmak zor olabilir. Aleni dağıtırken tedbirsizlik ise kötü bir şey. 
     
Prof. Dr. Hamdi Döndüren Uludağ. Ü. İlahiyat Fak.      Şova dönüşebilir 

     Yardımın açıktan yapılması şova dönüşme ve başka amaçlar taşımasına yol açabilir. Hatta bu amaçla yapılırsa yardımın fazileti azalır. Gösteriş amacıyla verilen yardımın niyetine göre sevabı azalır. Yardım paketleri dağıtımı gizli yapılsın’ diye Osmanlı İmparatorluğu döneminde bile önlem alınmıştı. Tabii aman kimse yardımı görmesin’ demenin de anlamı yok. Şahsın niyeti önemli. Özendirmek ve eğitici olmak yönünden açıktan yapılabilir. Ama bunu bilmemiz mümkün değil. Çünkü tamamiyle niyete bağlı. 
     



 GÜNCEL 











</TEXT>
</DOC>
