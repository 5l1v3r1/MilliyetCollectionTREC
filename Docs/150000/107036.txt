<DOC>
<DOCNO> 107036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur08.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ''Yılmaz seçimlerin ertelenmesini istedi '' 
</HEADLINE>
<TEXT>

     Başkentte dün patlayan kriz bugün yatışıyor. Kulislerde ANAP'ın bugün hükümetten çekilebileceği konuşuluyordu. Beklentiler gerçekleşmedi yerine Başbakan Ecevit ile ANAP Genel Başkanı Mesut Yılmaz arasında söz düellosu yaşandı. 
     Başbakan Bülent Ecevit, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın dün kendisi ile yaptığı görüşmede, erken seçimden vazgeçilmesi gerektiğini söylediğini bildirdi. 
     Mesut Yılmaz bunun üzerine yaptığı açıklamada Ecevit'i "algılamakta zorluk çekmekle" suçlayarak, "Kendisini telefonla arayıp sitemlerimi ilettim. Biz seçimlerin ertelenmesini istemiyoruz" dedi. 
     Ecevit, DSP Genel Merkezi'ne gelişinde gazetecilerin sorularını yanıtladı. 
     Ecevit'e yöneltilen sorular ve yanıtları şöyle 
     Soru Sayın Yılmaz'ın dün gece bir açıklaması oldu. Yılmaz diyor ki, 'Türkiye'nin AB'ye taşınması konusunda iki yol var. bunlardan biri MHP'nin hükümetten çekilmesi, eğer olmazsa Türkiye'nin AB'ye girmesine destek veren geniş tabanlı bir hükümet kurulsun.' bu konuda ne diyorsunuz 
     Ecevit Bunlar üzerinde daha görüşülecek herhalde. Fakat önemli olan şimdi seçimler ne olacak. Çünkü eğer Mesut Yılmaz'ın önerisi kabul edilirse, yani seçimlerden çekilinilecek olursa, ortalık alt-üst olacak. Bu şekilde seçimlere 1.5 ay kalmışken, seçimi değiştirmek çok sakıncalı olur, çok külfetli olur. Zaten, Sayın Mesut Yılmaz da dün benimle görüşmesinde, erken seçimden vazgeçilmesi gerektiğini söyledi. Bu yansımadı dışarıya. Çünkü başka türlüsü mümkün değildir. 1.5 ay içinde seçimden çekilinilecek, ondan sonra nasıl bir yeni hükümet kurulacak 
     Soru Yılmaz, bir takvim verdi mi Seçim ne zamana ertelensin dedi 
     Ecevit Ertelenebilir diyor. Yani 'seçimi ertelemek zorunlu hale gelebilir' dedi. O zaman ne zamana olur dedim. Nisan ayına kadar olabilir dedi. Yani ortalık iyice karışık. Kolay içinden çıkılabilecek bir durum değil. Ama ben öyle sanıyorum ki seçim tarihinde bir değişiklik yapılmadan seçimlere gidilecektir. Başka türlüsünü tasavvur etmek bile çok zordur. 
     Soru Hükümetin gidişatı ile ilgili ne düşünüyorsunuz ANAP, bugün hükümetten çekilirse, hükümet bir azınlık hükümeti olarak yoluna devam edebilir mi 
     Ecevit Çok zorlaştı, ama nihayet mecbur olunca herşey yapılır. Biz azınlık hükümeti olarak devlet işlerini olabildiğince sağlıklı bir şekilde yürütmeye çalışıyoruz. Örneğin ekonomide olumlu gelişmeler oluyor. Bir yandan da tabii olumsuz şeyler de ortaya çıkıyor, ama azınlık hükümeti olarak bize güven duyulduğu sürece, geçmişte yaptığımız gibi, tek başımıza işleri olabildiğince yürütürüz. Tabii takdir TBMM'dir. 
     Soru Seçimlerin Nisan'da yapılması önerisine ne cevap verdiniz 
     Ecevit Artık şu sırada seçimlerden vazgeçmenin, içinden çıkılamayacak çok zor sorunlar çıkaracağını söyledim. Kesin bir karara bağlamadık. Çünkü yetkili organlarımızı toplayacaktım ve topladım. 
     Soru Sorun sadece AB meselesi mi yoksa barajın altında kalma korkusu olan partilerin girişimi mi 
     Ecevit Hiç kuşkusuz AB ile ilgili değil. AB nasıl olsa yürüyecek. Bütün milletin desteği var. AB'ye üyeliğimizin ardında, bu konuda benim kaygım yok. Bu konuda tabi tartışmalar olabilir. Ama AB'ye üyeliğimiz yolundan sapmamız için herhangi bir neden yoktur. 
     
</TEXT>
</DOC>
