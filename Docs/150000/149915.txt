<DOC>
<DOCNO> 149915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun15.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-AB Ortaklık Konseyi toplantısı başladı 
</HEADLINE>
<TEXT>

     Türkiye ile Avrupa Birliği AB arasında en önemli karar organı olan Ortaklık Konseyi'nin toplantısı başladı. 
     Toplantıya Başbakan Yardımcısı ve Dışişleri Bakanı Abdullah Gül ve AB dönem başkanı Yunanistan'ın Avrupa işlerinden sorumlu Bakanı Tassos Gianitsis başkanlık ediyor. 
     Tarafların 42. kez biraraya geldiği Ortaklık Konseyi toplantısında, AB tarafı, Komisyon tarafından hazırlanan genişletilmiş Katılım Ortalık Belgesi'ni KOB Türkiye'ye sunacak. 
     KOB'da, AB'nin Türkiye'den siyasi ve ekonomik alanlarda yapmasını beklediği reformlara geniş biçimde yer veriliyor. 
     Toplantıda, Gümrük Birliği'nin işleyişiyle ilgili sorunlar, Kopenhag zirvesinin sonuçları, Kıbrıs ve Irak'taki gelişmeler de ele alınacak. 
     Ortaklık Konseyi toplantısı sonunda, Gül ve Yunanlı Bakan Gianitsis, ortak basın toplantısı düzenleyecek. 
     





</TEXT>
</DOC>
