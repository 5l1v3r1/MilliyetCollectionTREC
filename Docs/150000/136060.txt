<DOC>
<DOCNO> 136060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/yilmaz.html </URL>
<DATE> 2003/02/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sezen bu kez filme girecek 
</HEADLINE>
<TEXT>

     Yeni gösterime giren Cannes Film Festivali’nde aldığı ödülle ayakta alkışlanan film tadındaki belgesel içinden geçtiğimiz bu günlerde anlamını yüreklendiriyor... 
     Belgeselini yaptığı röportajlarla beyaz perdeye aktaran usta Michael Moore, film boyunca "Neden bireysel cinayetlerde ABD’de yılda 11 bin insan ölüyor" sorusuna yanıt arıyor. Yapılan istatistiklere göre, bu sayı Türkiye’de 3 bin... Yani nüfusa orantılarsak ABD’nin üzerinde. Oysa İngiltere’de 68, Japonya’da ise yılda 30 insan cinayete kurban gidiyor, Kanada ise sanki Kuzey Amerika’nın burnunun dibinde değil, beldesinde veya çevresinde cinayet işlendiğini duyana rastlamak güç... 
     Moore, halka yaptığı söyleşilerde bu sorunun yanıtını ararken, bireysel silahlanma sayısına da dikkat çekiyor. Kanada’da 10 milyon aile bulunurken, halktaki silah sayısı 7 milyon. Ancak kimse kapısını kilitlemiyor ve kimse dışarıdan bir saldırı beklemiyor. 
     Belgeselin en çarpıcı yorumu ABD’de 6 yaşında bir çocuğun, yine 6 yaşında bir başka çocuğu okulunda silahla öldürmesi üzerine yapılıyor. ABD’de kişisel silahlanmayı "özgürlük" olarak tanımlayan Ulusal Silah Birliği’nin kurulması, zencilere karşı uygulanan terör zamanına denk düşüyor. Ülkelerle savaşan, halkıyla savaşan ABD’de komşu da komşuyu öldürüyor Türkiye gibi... 
     İşte acı olan bu gerçek 
     Şiddet ektik, savaş biçiyoruz... 
     Oysa aynı ABD’nin bir üniversitesi, Türk - Ermeni barışı için kolları sıvıyor. Amerikan Üniversitesi’nin "Küresel Barış Merkezi" Türkler, Ermeniler ve Azeriler arasındaki ilişkilerin yakınlaşması için bir dizi program uyguluyor. 2001 yılının Temmuz ayında Türk Amerikan işbirliği Komisyonu TARC kuruldu. Komisyon İstanbul ve New York’da toplatılar yaptı. 
     Ermenistan milletvekilleri ile birlikte, geçmiş hükümet dönemi milletvekilleri Gönül Saray ve Bülent Akarcalı’nın katıldığı Türkiye Ermenistan Parlamento Değişim Grubu ekonomik işbirliği geliştirdi. 
     Kadın milletvekilleri arasında aktiviteler oldu. Kars, Erzurum, Iğdır, Artvin ile Ermenistan’ın Shirak, Lori ve Tavush ile Azerbaycan’dan Ghazak, Aghstafa, Gyajna ve Gürcistan’dan Shamketi, Javakheti belediye başkanları biraraya geldi... 
     Medya alanında bölgesel işbirliği kuruldu. Ermenice, Türkçe ve İngilizce yayınlanıp, Türkiye ve Ermenistan’ın yanı sıra ABD ve AB ülkelerinde de dağıtılacak bir dergi hazırlanmaya başlandı. Adı Women’s Magazine olacak. Editoryal yönetimini Şule Kılıçarslan ile Narine Mirzoyan üstlenecek. Mayıs ayında çıkacak bu dergi 20 bin adet basılacak. 
     Ermenistan ve Türkiye arasındaki ilk somut işbirliği dergi projesi, Batı dünyasında ilk ortak proje olarak algılandı. 
     Eski Charlie’nin Melekleri dizisi oyuncusu Sabrina’nın yerine diziye giren Shelley Hack’ın çekimlerini yapacağı 20 dakikalık bir film, dergi çalışmasını dünyaya tanıtacak. Derginin içinde ses sanatçısı Sezen Aksu, modacı Dilek Hanif, model işkadını Meltem Kurtsan ile röportajlar olacak. Aynı konularda benzerlik taşıyan Ermeni kadınlarla da söyleşiler yer alacak. Ayrıca Hürriyet’ten Ferai Tınç, gazeteci ve siyasetçi Pınar Türenç ile benim de birer yazım bu dergide yer alacak. 
     Moore’un sorusunun yanıtının tüm dünyada yankılanmasını istiyorum elbette. Ne de olsa dünyada yılda 300 bin insan savaşlarda yaşamını yitirirken, 200 bin insan da bireysel silahlarla öldürülüyor. Ancak daha çok merak ettiğim bir şey var Acaba barış görüşmelerine bile gerek kalmayan bir dünya kurup, elele yürümeyi başarabilir miyiz 
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
