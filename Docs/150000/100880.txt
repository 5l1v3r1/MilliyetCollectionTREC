<DOC>
<DOCNO> 100880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/siyaset/siy08.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Tuzağa düşmem 
</HEADLINE>
<TEXT>

     SİBEL KAHRAMAN İstanbul 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, milletvekili adaylığı için pek çok partiden teklif aldığını ancak siyasete girmeyi düşünmediğini söyledi. Beyaz, genel başkanlardan bir teklif gelmediğini belirterek, "Ancak milletvekilleri aracılığıyla partilerden teklif aldım. DPY’den de bir milletvekili üç kez gelip aday olmamı istedi" dedi. 
     Siyasete girmeyi düşünmediğini kaydeden Beyaz, seçim takviminin de bürokratlar için bir "tuzak" olduğunu savunarak şöyle konuştu 
     "Beş gün içinde istifa edilmesi gerekiyor. Kim bu kadar süre içinde anlaşıp karar verir. Beş günde siyasi partilerden randevu bile alamazsınız. Siz istifa edeceksiniz sonra da beşinci sıradan sizi aday gösterecekler. Sonrası malum. Hem işten hem aştan olacaksınız. Bu seçim tarihi, bilim adamlarının, subayların, bürokratların önünü kesmektir. Ben bu tuzağa düşmem." 
     



 SİYASET 


















</TEXT>
</DOC>
