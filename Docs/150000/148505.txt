<DOC>
<DOCNO> 148505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/yazar/akyol.html </URL>
<DATE> 2003/04/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak’ı yeniden kurmak 
</HEADLINE>
<TEXT>

     Biraz rahatladığı konu, Kuzey Irak 
     - Savaş sona yaklaşıyor. Kuzey Irak’tan Türkiye’ye göç akını ihtimali kalmadı. PKK da Irak’ta mevzilendiği Kandil Dağı bölgesinden daha doğuya ve güneye, İran sınırına doğru geri çekiliyor. 
     Neden .. 
     - Türkiye’ye büyük göç olacağını ve göçe karışarak Türkiye’ye sızabileceğini hesaplıyorlardı hesap tutmadı. Ayrıca, Kuzey Irak’ta Amerikan askeri varlığının artmasından çekiniyorlar. 
     Çünkü Türkiye’nin PKK’yı gerekçe göstererek müdahale etmesine gerek bırakmamak için Amerika, Türkiye’yi rahatsız eden bir faaliyeti olursa PKK’yı orada kendisi vuracak 
     - Amerikalılarla anlaştığımız konulardan biri bu... PKK böyle bir şeye maruz kalmamak için daha güneye ve doğuya çekiliyor. 
     Bunlar iyi... 
     
     KAYGILARA gelince... 
     Ankara savaşın sonuna yaklaşıldığını görüyor ama Irak’ın yeniden yapılandırılması konusunda Bush ve Blair yönetimlerinin kafasının hala karışık olduğunu da görüyor. 
     Washington yeni Irak başbakanı olarak üç isimden bahsediyor Talabani takımından Behram Salih, Sünni Arap kökenli liberal Adnan Paçacı ve Şii kökenli laik Ahmet Çelebi... 
     Hangisi . Üstelik kim bilir başka daha hangi isimler var İsimler gibi model’ de netleşmiş değil... 
     "Osmanlı vilayet sistemi, federasyon, kantonal sistem" falan gibi genel laflar edilse bile, büyük kavgalara, hatta etnik iç savaşa yol açabilecek bir yığın belirsiz detay var 
     En önemlisi Kağıt üzerindeki Amerikan kurgusunu ve isim listesini toplum lar benimseyecek mi 
     - ABD ile omuz omuza silahlı savaşa giren Kürtlerin isteyeceği bedel’ ile buna karşı çıkacak Araplar nasıl uzlaştırılacak Türkmenlerin durumu ne olacak Ya bir de etnik ve dini gruplar birbirleriyle çatışırsa .. 
     
     BUSH’UN temsilcisi Halilzad bugünlerde yine Ankara’da bekleniyor. Artık göç ve terör ihtimalleri azaldığına göre, ağırlıklı olarak Irak’ın ve hele de Kuzey Irak’ın yeniden yapılandırılması görüşülecek. 
     Ankara’ya gelen bilgiler Kerkük ve Musul cihetinde ilerleyen peşmerge birliklerinin siyasi sonuç doğuracak çapta olmadığını gösteriyor... 
     Yine de Ankara ABD’yi uyardı Halilzad’la konuşulacak konulardan biri bu... 
     Baştan beri bu görüşteyim Irak’ta savaş sonrası, savaştan daha zor olacak 
     Afganistan bir kabileler toplumu idi... O kabilenin, bu aşiretin reisleriyle uzlaşarak iyi kötü bir yapı kuruldu ve başına Karzai geçirildi. 
     Irak o kadar basit değil. Irak’ta da kabileler, aşiretler var ama geniş bir şehirli kesim de var. Rejim mecburen bu eğitimli’ kesime dayanacak ama onlar kum yığını gibiler örgütleri yok, kurumları yok, temsilcileri yok... 
     Çünkü Saddam’ın tek partili totalitarizmi Baas’tan başka hiçbir kurumlaşmaya, toplumda ara kademe liderliklerin ve kurumların oluşmasına izin vermedi. 
     Birleştirici olması beklenen yeni rejim bir kum yığınına dayanır da ayrı duran etnik ve dini kimlikler çatışırsa... Felaket olur 
     İnşallah kaygılarımız, korkularımız gerçekleşmez. 
     
     







</TEXT>
</DOC>
