<DOC>
<DOCNO> 147315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sonspo08.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol liginde Efes Pilsen averajla liderliğini sürdürüyor 
</HEADLINE>
<TEXT>

     Türkiye Basketbol Ligi'nde 23. hafta maçları da geride kalırken Efes Pilsen, averajla liderliğini sürdürdü. 
     Lider Efes Pilsen, lig üçüncüsü Galatasaray karşısında fazla zorlanmadan sonuca gidince, üstüste 22. galibiyetini aldı ve 45 puan ve averajla yine zirvede yer aldı. 
     Lideri aynı puan ve averajla izleyen Ülkerspor ise Ankara deplasmanında lig dördüncüsü Türk Telekomspor karşısında rahat bir galibiyet buldu ve üstüste 10. galibiyetini alarak zirve yarışından kopmadı. 
     Efes Pilsen ve Ülkerspor'u izleyen 4 takımın da maçlarını yitirdikleri 23. haftada, 7. durumdaki Darüşşafaka, üstüste 3. ve son 7 maçında 5. galibiyetini alarak istikrarlı gidişini sürdürdü. 
     Haftanın olaylı geçen derbi mücadelesinde ise Beşiktaş, ezeli rakibi Fenerbahçe'yi yenerek ilk yarıdaki yenilginin rövanşını alırken, bu sezon derbi maçlardaki ilk galibiyetine de ulaştı. 
     Son sıralardaki önemli karşılaşmada ise İTÜ, Göztepe'yi deplasmanda yenerek ligde kalma yolunda çok önemli bir avantaj elde etti. 
     





</TEXT>
</DOC>
