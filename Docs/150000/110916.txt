<DOC>
<DOCNO> 110916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yasam/yas03.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte kartalları Cordoba bitirdi 
</HEADLINE>
<TEXT>

Avrupa’ya kaçmak için Beşiktaş kafilesinin arasına karışan 40 kişi Beşiktaş’ın kalecisi kim ’ sorusuna Kingston’ deyince faka bastı 
     BİLAL MEŞE 

     UEFA Kupası’nda bugün Sarajevo ile rövanş maçına çıkacak olan Beşiktaş futbol takımını ve taraftarları taşıyan uçakta bulunan yaklaşık 40 kişinin Avrupa’ya yasadışı yollardan girmeye çalıştığı ortaya çıktı. 
     Sky Airlines’a ait Kartal’ isimli uçakla Saraybosna’ya giden Siyah - Beyazlı kafilede bulunan 100 kişilik taraftar grubunun arasına karışan yaklaşık 40 kişilik grup, şüpheli hareketleri nedeniyle Bosna Hersek polisinin dikkatini çekti. 
     Uçakta, Beşiktaş menajeri Sinan Engin’e "Büyük başkan" diye tezahürat yapan grup, Bosna Hersek polisinin "Beşiktaş’ın kalecisi kim " sorusuna "Cordoba" yerine Elazığspor’un kalecisi "Kingston" yanıtını verdi. Grup, Beşiktaş’ın kaptanı, yabancı oyuncuları ve kiminle karşılaşacağı sorularına da doğru yanıt veremedi. 
     
     Soruları bilemediler 
     Bosna Hersek polisinin sorgusu sırasında, 40 kişiden 9’unun gümrükten geçtiği, 15’inin Elazığ, 16’sının ise Ankara’dan geldiği saptandı. Güvenlik güçleri, başka ülkelere iltica etmek için Saraybosna’ya gelen 31 kişiyi yeniden Sky Airlines uçağına bindirdi. Kafileden 19 kişi Frankfurt üzerinden, Antalya’ya gönderildi. Gümrükten geçmeyi başaran 9 kişinin, Beşiktaş’ın kaldığı otele geldiği, ancak yöneticiler tarafından otele alınmadığı belirtildi. 
     Seyahati organize eden Xtreme Travel şirketin yetkilileri, iyi giyimli bir kişinin acenteye gelerek 600’er dolar karşılığında 20 kişilik bilet aldığını söyledi. 
     
     



 YAŞAM 




















</TEXT>
</DOC>
