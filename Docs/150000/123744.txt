<DOC>
<DOCNO> 123744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/soneko12.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomideki büyümenin sebepleri... 
</HEADLINE>
<TEXT>

     Devlet İstatistik Enstitüsü DİE Başkanı Akif Bakır, özellikle sanayi, tarım ve ticaret sektöründeki büyümenin ekonomiye çok olumlu yansıdığını bildirdi. 
     Bakır, yılın üçüncü 3 aylık dönemindeki yüzde 7.8'lik büyüme ilişkin A.A muhabirinin sorularını yanıtlarken, daha önce açıklanan veriler ışığında, sanayi üretiminde oldukça büyük bir artış olduğunu hatırlattı. 
     Üçüncü dönem itibariyle en dikkat çekici artışın, yüzde 10.5 ile sanayi sektöründe olduğuna işaret eden Bakır, şunları kaydetti 
     ''Tarımda da, 3. dönemde yine dikkat çekici bir büyüme gerçekleşti, 6.6 nispetinde. Bu yıl Türkiye için özellikle meyve sebzede oldukça verimli bir yıl oldu. Yine ithalat vergilerinde yüzde 25.6 nispetinde, geçen yıla göre bir büyüme var. Ticaret sektöründe de önemli bir büyüme var. Büyümenin temelini bu noktalar oluşturuyor.'' Bakır, mali kuruluşlar ile inşaat sektöründe ise küçülmenin devam ettiğini söyledi. 
     





</TEXT>
</DOC>
