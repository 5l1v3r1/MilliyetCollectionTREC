<DOC>
<DOCNO> 111792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sondun13.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakkabısına yerleştirdiği kamerayla ''uygunsuz'' görüntü çekmiş 
</HEADLINE>
<TEXT>

     Japonya'da, ayakkabısına yerleştirdiği kamerayla ''uygunsuz'' görüntü çeken bir kişi gözaltına alındı. 
     Polis sözcüsü, bakanlık düzeyindeki Savunma Kurumu'nda çalışan Makoto Higo'nun, trende bir genç kızın eteğinin altını görüntülediğini farkeden bir yolcunun ihbarı üzerine, gözaltına alındığını açıkladı. 
     İfadesinde, ''yakın çekim'' görüntü almak istediğini söyleyen Higo, ''Kadınların iç çamaşırı ilgimi çekiyor, bu yüzden bu işi yaklaşık 10 yıldır yapıyorum'' dedi. 
     Polis, el koyduğu kasette 10 dolayında kadının görüntülerinin bulunduğunu açıkladı. 
     Higo'nun bir yıl hapis ya da para cezasına çarptırılabileceği belirtildi. 
     





</TEXT>
</DOC>
