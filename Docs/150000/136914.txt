<DOC>
<DOCNO> 136914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sondun14.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya koyun Dolly'nin ölümü tartışmaları alevlendirdi... 
</HEADLINE>
<TEXT>

     Dünyada genetik kopyalama yöntemiyle üretilen ilk memeli hayvan olan Dolly adlı koyunun ölümünün ardından, kopyalama yönteminin ne kadar doğru olduğu konusundaki tartışmalar yeniden alevlendi. 
     Dolly'nin, özellikle yaşlı hayvanlarda görülen ilerlemiş akciğer rahatsızlığından ölmesi, kopyalama uygulamaları üzerindeki kuşkuları artırdı. 
     Bilim çevreleri, Dolly'nin, yaşlı bir hayvanın hücrelerinden kopyalandığı için erken öldüğü iddiasını tartışıyor. 
     Kopyalama karşıtlarından Prof. Rudolf Jaenisch, Dolly'nin ölümünün beklenen bir gelişme olduğunu belirtti ve ''Kopyalar erken ölür'' kuralının doğrulandığını öne sürdü. 
     Prof. Jaenisch, 2 yıl önce Dolly'nin, kopyalanmaktan ileri gelen sağlık problemleri konusunda uyarıda bulunduklarını, benzer tehlikelerin tüm kopya canlılar için geçerli olduğunu kaydetti. 
     Dolly'i kopyalayan Roslin Enstitüsü Başkanı Dr. Harry Griffin ise fazla yorumda bulunmadı, ancak hiçbir ihtimali de tümüyle reddetmedi. 
     Griffin, Dolly'nin otopsisinin ardından bazı sorulara cevap bulunabileceğini ifade etti. 
     Normal koyunlar 11-12 yıl yaşarken, kopya koyun Dolly 6 yıl yaşadı. 
     





</TEXT>
</DOC>
