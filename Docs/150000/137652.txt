<DOC>
<DOCNO> 137652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yasam/yas05.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali ısıttı 
</HEADLINE>
<TEXT>

İstanbul Valisi Güler, titreyen okullar’ için jet hızıyla 6’şar milyar yakıt parası çıkarttı 
     ŞÜKRAN ÖZÇAKMAK 

     İstanbul’da ikinci yarıyılın ilk gününde bazı okullarda öğrencilerin buz gibi sınıflarda ders başı yapmasına neden olan yakıt sorununa, İstanbul Valisi Muammer Güler’in devreye girmesiyle geçici çözüm bulundu. Güler’in talimatıyla İl Özel İdare bütçesinden okullara 6’şar milyar lira ödenek aktarıldı. 
     
     Müdürler Baskı var 
     İl Milli Eğitim Müdürü Ömer Balıbey, İstanbul’da fueloil ile ısıtılan 348 okulun yakıt sözleşmesinin 1 Ocak’ta bittiğini, yeni ihalenin 20 gün önce verildiğini kaydederek, "30 - 40 okulda, tedbirsizlik nedeniyle yakıt bitmiş. Bu okullara 6’şar milyar lira çıkartılarak sorun çözüldü" dedi. 
     Balıbey’in suçladığı okul müdürleri ise, Milliyet’te yayımlanan haber sonrası bazı ilçe milli eğitim müdürlerinin, "Hem çocukları dondurdunuz hem de olay yarattınız. Kayıtlarınızı inceleriz" baskısı yaptığını öne sürdü. 
     



 YAŞAM 




















</TEXT>
</DOC>
