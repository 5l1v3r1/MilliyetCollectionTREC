<DOC>
<DOCNO> 141304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo26.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatayspor, şampiyonluk hesabı yapıyor... 
</HEADLINE>
<TEXT>

     İkinci Futbol Ligi B Kategorisi C Grubu'nda mücadele eden Hatayspor, Şanlıurfaspor maçı hazırlıklarını yoğun bir tempoyla sürdürüyor. 
     Teknik direktör Ömer Kaner, hafta sonunda yapacakları maçı kazanmaktan başka çarelerinin bulunmadığını ve bu düşünceyle çalışmalarını sürdürdüklerini kaydetti. 
     Rakiplerinin gücünü bildiklerini ifade eden Kaner, ''Şampiyon olmak istiyorsak, bu maçı kazanmak zorundayız. Hem rakibimizi yenerek ilk yenilgisini tattırmak, hem de şampiyonluk yolunda önemli bir virajı aşmak istiyoruz'' dedi. 
     Taraftarların desteğine ihtiyaçlarının bulunduğunu belirten Kaner, tribünleri doldurmalarını ve maç boyunca takımı motive etmelerini istedi. 
     Kaner, takımda sakat ve cezalı oyuncunun bulunmadığını ve tam kadro olarak sahaya çıkacaklarını sözlerine ekledi. 
     





</TEXT>
</DOC>
