<DOC>
<DOCNO> 122369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/dunya/dun02.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’ya Kıbrıs çıkarması 
</HEADLINE>
<TEXT>

Bir hafta içinde ikinci kez Ankara’ya gelen Annan’ın Kıbrıs Özel Temsilcisi, tarafları en kısa sürede müzakereye çağırdı 
De Soto’nun ikinci adresi Türk Dışişleri      ANKARA Milliyet 

     BM Genel Sekreteri Kofi Annan’ın Kıbrıs Özel Temsilcisi Alvaro de Soto, Kopenhag’a kadar müzakerelerin başlaması için mekik dokuyor. De Soto, bir hafta içinde ikinci kez Türk Dışişleri Bakanlığı’nda yetkililerle bir araya geldi. 
     Dışişleri Bakanı Yaşar Yakış ve Müsteşar Uğur Ziyal ile görüşen De Soto, 2 saat süren temaslarının ardından, 24 saat içinde Ada’daki tarafların BM belgesine ilişkin somut yorumlarını almayı umduklarını söyledi. Yorumları değerlendikten sonra kendilerinin izleyeceği yöntemi belirleyeceklerini kaydeden De Soto, en kısa sürede taraflar arasındaki müzakere sürecinin canlandırılması gerektiğine işaret etti. Türkiye’nin sürece katkıda bulunduğu izlenimi edindiğini belirten De Soto, "Kopenhag Zirvesi’ne kadar Kıbrıs konusunda somut adımlar atılmasının mümkün olup olmadığının " sorulması üzerine, "Kesinlikle amacımız bu" diye konuştu. 
     



 DÜNYA 














</TEXT>
</DOC>
