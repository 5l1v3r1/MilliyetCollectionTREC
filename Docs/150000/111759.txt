<DOC>
<DOCNO> 111759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/yasam/yas03.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca katili’ anneye oğul newline emanet edildi 
</HEADLINE>
<TEXT>

Neslihan Elmalı, sevgilisi ile birlikte plan yaparak kocasını 30 yerinden bıçaklayıp öldürmüştü. Ve oğlunun velayetini alınca, ortalık karıştı... 
     SONER KAVAK, ERAYDIN AYTEKİN 

     İstanbul’da Ocak 1999’da sevgilisi ile planlayıp eşi Yücel Elmalı’yı öldüren ve afla tahliye olan Neslihan Elmalı’nın oğlunun velayetini alması, köylülerle jandarmayı karşı karşıya getirdi. 
     Cevizli Orhantepe Mahallesi’nde işlenen cinayette Cevizli Ülkü Ocakları Başkanı Yücel Elmalı, 30 yerinden bıçaklanarak öldürüldü. Cinayeti, eşi Neslihan ile sevgilisi ve kuzeni Serkan Elmalı’nın planlayarak işlediği ortaya çıktı. Cinayetten sonra cezaevine giren Elmalı’nın küçük oğlu Mücahit de, Sivas Hafik’e bağlı Düzyayla köyündeki dedesinin yanına gönderildi. 
     
     Katile çocuk verilir mi ’ 
     Şartla salıverme yasasından yararlanıp tahliye olan anne Elmalı, özgürlüğüne kavuşur kavuşmaz çocuğunun velayetini almak için karar aldırdı. 
     Ancak annenin avukatlarının Hafik’e gelip çocuğu istemesiyle ortalık karıştı. Ayaklanıp avukatların üzerine yürüyen köylülere Jandarma müdahale etti. Bunun üzerine köylüler, Mücahit’i iki gün sakladı. Jandarma köye yapılan baskında çocuğu bulamayınca amcası Yıldıray’ı gözaltına aldı. Başka çareleri kalmayan köylüler de Mücahit’i elleriyle avukatlara teslim etti. Yine de mücadeleyi bırakmayacaklarını söyleyen amca Elmalı, kocasını acımasızca öldüren bir kadının çocuğuna sahip çıkmaya hakkı olmadığını savunarak şöyle konuştu "Çocuğun hayatı tehlikede. Mahkemede katil annenin çocuğuna sahip çıkamayacağı kararı aldırmaya çalışacağız. Çocuk da annesine gitmek istemiyordu." 
     
     
     
     
     



 YAŞAM 


















</TEXT>
</DOC>
