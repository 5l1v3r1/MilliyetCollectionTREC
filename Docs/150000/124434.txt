<DOC>
<DOCNO> 124434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko47.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya Holding, haciz kararını doğruladı... 
</HEADLINE>
<TEXT>

     Medya Holding A.Ş’nden Borsa Başkanlığı’na gönderilen açıklama 
     İlgi 12.12.2002 tarih ve 4 GİD-1540 BG 25231 sayılı yazınız. İlgi yazınızda yeralan basın haberine ilişkin açıklamamız aşağıda sunulmaktadır. Daha önce Kurumunuza ilettiğimiz 14.11.2001 tarihli protokolde de yer aldığı üzere, Şirketimizin doğrudan ve grup şirketlerine verdiği kefalete istinaden 27.10.2000 tarihi itibariyle, gecikme zammı hariç 452.672 milyar TL tutarındaki borcun amme alacaklısı olduğu gerekçesiyle TMSF, Şirketimizin sahibi bulunduğu malvarlıkları ve 3. kişiler nezdindeki mal, hak ve alacakları üzerine haciz kararı uygulamıştır. Sözkonusu haciz ve cebri icra işlemine ve tecil talebimizin reddine karşı tarafımızdan idare mahkemesine açılmış davalar derdest’tir. TMSF’nun cebri icra işlemi kapsamında 3. kişilerdeki doğmuş ve doğacak alacaklarımız üzerine de yukarıda belirtilen miktar kadar istihkak haczi uyguladığı bilinmektedir. İlgi’de yeralan basın haberine dair bugün itibariyle tarafımıza tebliğ edilmiş herhangi bir yazı ve işlemin bulunmadığını bildiririz.ö 
     





</TEXT>
</DOC>
