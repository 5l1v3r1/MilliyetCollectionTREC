<DOC>
<DOCNO> 106580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo12.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma, imza dağıttı 
</HEADLINE>
<TEXT>

     Beşiktaş'ın Fransız futbolcusu Pascal Olivier Nouma, bugün, taraftar ve hayranlarına imza dağıttı. 
     Beşiktaş Kulübü tarafından Etiler D R'da organize edilen imza gününde Nouma, kapağında fotoğrafının yer aldığı BJK Dergisi'ni taraftarlar için imzaladı. 
     Beşiktaş Kulübü İletişim Komitesi Başkanı Mete Düren ile D R'a gelen Nouma, yine sempatik hareketleriyle dikkat çekerken, bir taraftar gömleğini çıkarıp, Fransız futbolcudan sırtına imza atmasını istedi. Nouma, bu isteği kırmayarak, taraftarın sırtına imza attı. 
     İmza gününe beklenen ilgi olmazken, Nouma taraftarlar için dergileri imzaladıktan sonra, kendisi için 5 CD satın alarak D R'dan ayrıldı. 
     





</TEXT>
</DOC>
