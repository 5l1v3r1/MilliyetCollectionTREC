<DOC>
<DOCNO> 116718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/son/sondun16.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız medyasından Türkiye'deki genel seçimlere yakın takip 
</HEADLINE>
<TEXT>

     Fransa'da yazılı basın ve radyo ile televizyonlar, Türkiye'de bugün yapılan genel seçimleri yakından izliyorlar. 
     Fransa'nın önde gelen televizyon kanalları ''TF1'', ''France 2'' ve ''France 3'' televizyon kanalları, seçim haberlerini, Türkiye'ye gönderdikleri muhabirlerinin verdiği haberlerle duyuruyorlar. 
     Fransız televizyon ve radyo kanalları, haber bültenlerindeki dış haberler içinde Türkiye'deki seçimleri ilk sırada veriyorlar. Haberlerde, Türkiye'nin Kopenhag'daki AB zirvesinde tam üyelik müzakereleri için takvim alma konusundaki çabasına dikkati çektiler. 
     Le Monde gazetesinde bugün çıkan bir haberde, seçim sonucu oluşacak hükümetin hedeflerinin, Türkiye'nin AB ilişkilerini etkileyeceği yorumunu yaptı. 
     Fransız gazetesi, ABD'nin Ankara için AB'de lobi yaptığını duyururken, yeni gelecek hükümetin hedefleri, Kıbrıs ve AGSP konularının Türkiye konusunda AB ülkeleri arasında görüş ayrılıkları yarattığını ifade etti. 
     Liberation gazetesi, Avrupa'nın, Türkiye'deki seçimleri yakından izlediğini bildirdi. 
     Liberation'da çıkan haberde, ''Türkiye'nin Avrupa geleceği, genişleme konusuna ayrılacak AB Kopenhag Zirvesi'nden bir buçuk ay önce, yani bu Pazar günü yapılacak genel seçimler sırasında oylanacak'' denildi. 
     Ankara, kendisinden istenen reformların büyük bir bölümünü özellikle insan hakları ve azınlıklara saygı konusundakileri gerçekleştirdikten sonra, üyelik müzakerelerinin açılması için Onbeşlerden kesin bir tarih elde etmeyi ümit ediyor'' şeklinde ifadelere yer verildi. 
     





</TEXT>
</DOC>
