<DOC>
<DOCNO> 125707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur22.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ''Görüşmeleri 28 Şubat'a kadar sürdüreceğiz'' 
</HEADLINE>
<TEXT>

     KKTC Cumhurbaşkanı Rauf Denktaş, Kıbrıs görüşmelerini iyi niyetle 28 Şubat'a kadar sürdüreceklerini söyledi. 
     Denktaş, düzenlediği basın toplantısında, son dönemde basında kendisine yönelik eleştirileri gönül rahatlığıyla karşıladığını belirterek, alınan her kararda Türkiye'nin onayı bulunduğunu kaydetti. 
     ''AB Kıbrıs'ın tümünü istemektedir ama yarısını almış olduğunun da farkındadır'' diyen Denktaş, AB'nin, müktesebatını adanın kuzey bölümünde işletemeyeceğinin bilincinde olduğunu söyledi. Denktaş, AB'nin, Türkiye'nin üye olmadığı bir örgüte Kıbrıs'ın da üye olamayacağını öngören garanti anlaşmalarına ''sureten de olsa'' riayet etmiş göründüğünü kaydetti. Denktaş, şöyle devam etti 
     ''İyi niyetle görüşmeleri Şubat sonuna kadar sürdüreceğiz. Umarız o zamana kadar yol katetmiş oluruz. Ümidimiz budur, çalışmamız bu olacaktır. Netice alıp almamak iki tarafın iyi niyetine bağlıdır.'' 
     





</TEXT>
</DOC>
