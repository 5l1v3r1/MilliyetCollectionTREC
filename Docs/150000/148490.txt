<DOC>
<DOCNO> 148490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/spor/spo05.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral Hakan işbaşında 
</HEADLINE>
<TEXT>

Blackburn formasıyla Fulham’a iki gol atan yıldız futbolcu, 9 ay sonra suskunluğunu bozdu, "Sevinmeyi ve sevindirmeyi özlemişim" yorumunu yaptı 
     Gecenin yıldızı 
     EN son Dünya Kupası’nda Güney Kore’ye gol atan ve o günden bu yana büyük sıkıntılar yaşayan Hakan Şükür, İngiltere’de gündemin bir numaralı ismi oldu. Blackburn formasıyla Fulham’a iki gol atan başarılı oyuncu, "9 ay sonra bu patlamaya ihtiyacım vardı. İkinci golümü ben de çok beğendim" dedi. 
     
     Küfür ettiler’ 
     FULHAM seyircisinin Tugay ile kendisini 90 dakika boyunca protesto ettiğini belirten Hakan Şükür, "Bize sürekli küfür ettiler" diye konuştu. Milli oyuncu, "Golleri atınca bir ara elimle sus işareti yapmak istedim. Sonra vazgeçtim. Bu tepkiyi bekliyorduk" ifadelerini kullandı. 
     
     Lukunku başarılı’ 
     LUKUNKU’YU da öven Hakan Şükür, Kongolu futbolcuyu beğendiğini açıkladı. Tecrübeli golcü sözlerini şöyle sürdürdü "Galatasaray’a büyük katkısı var. Her maçı izliyorum. Çok iyi alan boşaltıyor. Ümit Karan’ın o golleri atmasında rolü büyük. Ama biraz da gol atması lazım. Takımımla sözleşmem bitiyor. Souness beklememi söyledi. Onunla birlikte Fulham’a gidebilirim." 
     


SPOR 

























</TEXT>
</DOC>
