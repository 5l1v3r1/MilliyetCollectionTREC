<DOC>
<DOCNO> 122171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sontur19.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti MKYK toplandı... 
</HEADLINE>
<TEXT>

     AK Parti Merkez Karar ve Yönetim Kurulu MKYK , Genel Başkan Recep Tayyip Erdoğan'ın başkanlığında toplandı. 
     AK Parti Genel Merkezi'nde saat 13.45'te başlayan toplantıda, boşalan Merkez Yürütme Kurulu MYK üyeliklerine seçim yapılacak. 
     Toplantı öncesinde, AK Parti Genel Başkanı Erdoğan ile Başbakan Abdullah Gül, genel başkanlık makam katında yaklaşık 1 saat başbaşa görüştüler. Erdoğan ve Gül'ün başbaşa gerçekleştirdikleri görüşme bitiminde toplantıya geçildi. 
     AK Parti MYK, Genel Başkan Erdoğan ile birlikte 17 üyeden oluşuyor. Parti tüzüğüne göre, hükümet üyeleri MYK'da görev alamıyor. Güvenoylamasını takip eden 3 gün içinde hükümette yer alan MYK üyeleri istifa etmiş sayılıyor. 
     Hükümetin kurulmasıyla birlikte 17 üyeden 10'u kabinede yer aldığı, Bülent Arınç TBMM Başkanı, Sadık Yakut da TBMM Başkanvekili oldukları için MYK'da yerlerine yenileri seçilecek. 
     Boşalan bu üyeliklere 50 kişiden oluşan MKYK'dan seçim yapılacak. 
     





</TEXT>
</DOC>
