<DOC>
<DOCNO> 128985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/magazin/mag00.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Türk olmazsa Kırmızı Türk verelim 
</HEADLINE>
<TEXT>

Kırmızı Türkler kimlerdir hangi markaları kullanırlar Yılbaşı sofrasında hindiye endeksli ayrışma nasıl oldu Pehlivanlar uğruna İstanbul’a yerleşen Fransız kim Neslihan Yargıcı hangi ünlüye saldırdı, hangi ünlüyü büyücülükle suçladı 
     KAYNAMA NOKTASI 
AHMET SALİH 

     Yıllardır medyada epey bir "Beyaz Türkler" edebiyatı yaptık. Bu Türkiye’de pek de Türkiye’deymiş gibi yaşamayan, steril bir sermayeye sırtlarını dayamış, çoğu ömrünün uzunca bir kısmını yurt dışında geçirmiş çoğu orada okumuş , belli bir burjuva ürkekliği ve umursamazlığıyla statükocu bir politik çizgiyi benimsemiş, her an buraları bırakıp gidecekmiş gibi bir hissiyat içindeki kitleyi artık iyice tanıyoruz. 
     Tanımayanlar için bir cumartesi akşamı Teşvikiye’deki Reasürans Pasajı ya da bir pazar öğleden sonrası Bebek Kahvesi sergi alanı işlevine sahiptir. Her daim. 
     Şimdi sıkı durun yazarınız size yeni bir kavram öneriyor "Kırmızı Türkler". 
     
     İşte özellikleri... 
     Kırmızı Türkler’le Beyaz Türkler uzunca bir zamandır yeni Türkiye kapitalinin oluşturucu iki öğesi olarak birbirlerinin alternatifi mek nlarda birbirleriyle iletişime geçmeden yaşayıp duruyorlar. 
     Kırmızı Türkler’in en önemli ayırt edici özellikleri bir Türkiye’de Türkiye’nin tek sahibiymiş gibi yaşıyor olmaları, iki sırtlarını dayadıkları ya da artırdıkları sermayenin kesinlikle bazen mecburiyetten steril olmaması. Cüzdanları kırmızının bütün çağrışımlarına açık. Asla ürkek değiller, iktidar değişikliklerinden savaşa kadar her tür gelişme ve değişme onları daha da coşturuyor, kışkırtıyor. Daha çok kazanıp daha çok harcıyorlar. 
     
     Aile genişledi 
     Kırmızı Türkler’in Beyaz Türkler’den bir farkı da aile kurumu çerçevesinde oluşuyor. "Brunch" yapan çekirdek aile hali, Beyaz Türkler’in en sevdiği fotoğraflarıyken, Kırmızı Türkler ucu açık aile örgütlenmesini seviyorlar. 
     
     Ne giyer, nerede yerler 
     Şimdi Kırmızı Türkler’i markalar aracılığıyla biraz daha yakından tanıyalım Armani, Gucci Acarkent, Bahçeşehir ve Ulus’taki lüks toplu konutlar Sait Koç Kuyumcusu Yeniköy Kıyı Lokantası, Venge ve Tike Kebapçıları, Akmerkez’deki S Cafe siyah Mercedes ve her markadan cip. Tuttukları takım çoğunlukla Galatasaray. Statü ölçütleri Futbolcu ve politikacılarla arkadaşlık düzeyleri, ekstraya çağırdıkları şarkıcıların ücretleri. 
     
     Hindinin de lüksü var 
     Aslında bu iki kesimin farklılıkları, yılbaşı hindilerine de yansıdı. Beyaz Türkler, bu yılbaşına portakal soslu ya da kestaneli hindiyle girerken, Kırmızı Türkler Kaburga Sofrası’nın kaburga kebabı tarifiyle Diyarbakır usulü hazırladığı 90 hindiden birini almayı başardılarsa tercih ettiler. Ki Diyarbakır’ın Mardinkapı semtinde yıl boyu hindi suyuna çorba ve hindili pilav servisi veren dükk nlar bulunduğunu belirtelim. 
     
     İpekçi gibi... 
     Şimdi bu kadar sosyolojik ve hatta gastronomik analizden sonra size bir dedikodu çıtlatayım Geçenlerde bir gece, bir partiye kendisine pozitif enerji versin diye bir sürü metal kolye ve süs eşyası takarak giden Dodo Doğan Çakıt , Neslihan Yargıcı’nın elle ve sözle saldırısına uğramış. Yargıcı, Dodo’nun kolyelerini, zincirlerini çekiştirerek "Ne bunlar Cemil İpekçi gibi Büyücü mü oldun sen de " diye bağırmış. Sosyetemiz yogadan büyüye uzanan yelpazedeki her türlü etkinliğe saplanıp kalmış durumda şu sıralar. Yargıcı tarzı paranoyalar giderek artacaktır. 
     
     Pehlivan hasreti 
     Bir de spor haberi Başta efsanevi Kırkpınar Başpehlivanı Ahmet Taşçı olmak üzere bir grup yağlı güreşçiyi Paris’e götürüp aralarında Jean Paul Gaultier’nin de bulunduğu bir seyirci kitlesinin önünde sahneye çıkaran Fransız tekstilci Pierre Guiarchon artık Türkiye’de. Pehlivan hasretine daha fazla karşı koyamayan Guiarchon, Fındıklı’da tuttuğu evde, hafta sonları İstanbul’a davet ettiği yağlı güreşçilerle yeni projeler tasarlıyor. 



 MAGAZİN 













</TEXT>
</DOC>
