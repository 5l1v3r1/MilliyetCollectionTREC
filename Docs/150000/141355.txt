<DOC>
<DOCNO> 141355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur27.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
1.179 köy yolu kar nedeniyle ulaşıma kapandı... 
</HEADLINE>
<TEXT>

     Köy Hizmetleri Genel Müdür Vekili Ali Altuntaş, olumsuz hava koşulları nedeniyle halen 1179 köyün, toplam 10 bin 515 kilometre yolunun ulaşıma kapalı olduğunu bildirdi. 
     Altuntaş, yaptığı yazılı açıklamada, Türkiye'de olumsuz hava koşulları nedeniyle birçok ilde köy yollarının trafiğe kapandığını belirtirken, köy yollarının yeniden ulaşıma açılabilmesi için ülke genelinde yoğun bir çalışmanın yapıldığını kaydetti. 
     Kar mücadelesinin başladığı günden bugüne kadar 33 bin 23 köyde tekrarlanan çalışma nedeni ile de toplam 86 bin 764 köyün 656 bin 718 kilometre yolunda kar mücadelesi çalışması yapıldığına işaret eden Altuntaş, kapanan köy yollarını ulaşıma açmak için toplam 190 adet greyder, 117 adet dozer, 140 adet kamyon, 41 adet kar makinesi ve 158 ekip ile görev yaptıklarını ifade etti. 
     Altuntaş, taşımalı eğitimden faydalanan çok sayıda köyün yollarında da kar mücadelesi çalışmalarını sürdürdüklerini bildirdi. 
     





</TEXT>
</DOC>
