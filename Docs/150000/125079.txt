<DOC>
<DOCNO> 125079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/guncel/gun02.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen Türkiye girince AB tamam 
</HEADLINE>
<TEXT>

     Avrupa Birliği’nin AB Genişlemesinden Sorumlu Komisyon Üyesi Günter Verheugen, AB’nin sınırları olması gerektiğini savunarak, "Türkiye ve Balkan ülkeleri AB’ye girdikten sonra tamam denilmeli" dedi. Verheugen, dün Berlin’de katıldığı "Genişleme Girişimi" adlı toplantıdan sonra gazetecilere Kopenhag’da alınan kararın Türkiye’yi memnun etmesi gerektiğini savunarak, "İlk kez bir ülkeye, siyasi kriterleri yerine getirmeden önce tarih verildi" diye konuştu. Verheugen, yakın bir zamanda Ankara’ya gideceğini de belirterek, "Başbakan Gül ve hükümet yetkilileri ile görüşeceğim" dedi. Verheugen, AB’nin sınırları olup olmadığı yolundaki bir soruya da, "Sınırları olmalı. Türkiye ve Balkan ülkeleri girdikten sonra tamam denilmeli" yanıtını verdi. 



 GÜNCEL 
















</TEXT>
</DOC>
