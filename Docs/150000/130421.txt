<DOC>
<DOCNO> 130421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/dunya/tur.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Saddam, K.Irak’a petrol vermiyor      DIŞ HABERLER SERVİSİ 

     ABD, Irak’a yönelik olası bir operasyona hazırlanırken, Irak hükümetinin, kuzeyde Iraklı Kürtlerin yaşadığı bölgeye petrol sevkiyatını kestiği ve bölgede petrol fiyatlarının dörde katlandığı bildirildi. 
     Bölgedeki kaynaklar, petrol sevkiyatının önceki gün durdurulmasıyla birlikte fiyatların çok yükseldiğini, insanların petrol stoklamak için istasyonlara akın ettiğini söyledi. 
     Kaynaklar, Iraklı güvenlik güçlerinin bulunduğu hattan Kürtlerin yaşadığı bölgeye yakıt tankerleri ve diğer yollarla ulaştırılan petrolün sevkiyatının geçtiğimiz cumartesi gününden bu yana kesik durumda olduğunu ifade etti. 
     
İngiliz ordusu Irak’a karşı aşçıları savaştıracak      Olası bir Irak savaşında kullanılacak seçkin İngiliz askerlerini eğitmek için yeterli sayıda deneyimli subayı bulunmayan İngiliz ordusu, çareyi aşçıları "komutan" yapmakta buldu. İngiliz ordusunun en prestijli birliklerinden olan paraşütçü alayında, yemek yapma konusunda uzmanlaşmış personelin bir kısmı çavuşluğa terfi ettirilerek, bölük komutanı yapıldı. 
     
Avustralyalı komandolar spermlerini donduruyor      Avustralya Başbakanı John Howard’ın 150 SAS komandosunun önümüzdeki haftalarda Körfez bölgesine konuşlanmaya başlayacağını açıklamasının ardından, bazı komandoların sperm bankasına giderek, spermlerini dondurduğu belirtildi. Askerler, ülkelerine sağ salim dönmeleri durumunda sperm bankalarından, spermlerini yok etmelerini isteyebilecek. 
     



 DÜNYA 











</TEXT>
</DOC>
