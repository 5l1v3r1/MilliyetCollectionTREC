<DOC>
<DOCNO> 118629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun28.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükleer trene ölümüne direniş... 
</HEADLINE>
<TEXT>

     Almanya'nın kuzeyindeki bir çöplüğe nükleer atık götüren tren, protesto eylemlerinden dolayı sık sık durmak zorunda kalıyor. 
     Almanya'ya girdikten sonra trenin raylara kurulan küçük barikatlar nedeniyle 4. kez durmak zorunda kaldığı, polisin hızlı trenlerin hattını işgal eden ve bir trenin acilen durmasına yol açan göstericilerden 27'sini gözaltına aldığı belirtildi. 
     Tren, daha önce Bremen yakınlarında kendilerini raylara zincirleyen iki protestocunun eylemi nedeniyle iki saat durmak zorunda kaldı. 
     Aynı taktikle iki kişi, Mannheim yakınlarında treni dün gece bir saat geciktirirken, daha önce de 12 kadar gösterici tren yoluna oturarak 1,5 saatlik bir gecikmeye yol açtı. 
     Fransa'nın batı kesimindeki La Hage'da bulunan atık dönüştürme fabrikasından Pazartesi günü çıkan 13 vagonlu trende 1320 ton atık bulunuyor. 
     Trenin 1400 kilometrelik Fransa yolculuğu güzergah boyunca yüzlerce çevreci ve çiftçinin protestolarına rağmen kısmen olaysız geçerken, Almanya'nın Gorleben kasabasına bugün geç saatlerde ulaşması beklenen treni yüzlerce protestocu bekliyor. 
     Hamburg'un 75 kilometre güneyindeki Gorleben, 1977'de eyalet hükümetinin nükleer atıklar için çöplük kurulmasına izin vermesinden bu yana nükleer karşıtı protestoların odak noktası durumunda bulunuyor. 
     





</TEXT>
</DOC>
