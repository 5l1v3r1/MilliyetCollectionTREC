<DOC>
<DOCNO> 133059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/spor/spo04.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumar oynamıyoruz 
</HEADLINE>
<TEXT>

Trabzon Başkanı Özkan Sümer, başarıya ulaşmak için temkinli adımlar attıklarını dile getirdi, "Hedefimiz günü kurtarmak değil" diye konuştu 
     Yolumuzu çizdik’ 
     BU sezon, son yıllara oranla daha istikrarlı ve iddialı bir görüntü çizen Trabzonspor’da başarı formülü belirlendi. Başkan Özkan Sümer, günü kurtarma adına risklere girmediklerini dile getirip, "Doğru adımlarla özlenen başarılara ulaşacağız. Beklentilerdeki sonuç, size kumar oynatıyorsa, doğrularınız bir bir yanlışa döner. Bu yüzden kumar oynamıyoruz" dedi. 
     
     Sabır istiyoruz’ 
     BAZI kişilerin kendisinden büyük sözler istediklerini de vurgulayan Özkan Sümer, sonuç garantisi vermeyeceğini söyledi. Trabzonspor Başkanı, "Biz kurumsal olarak önemli gelişimleri başardık. Bugünkü kararlı gidişimiz, bunların doğruluğunun göstergesidir. Arazi bulunca Trabzonspor Koleji’ni de kuracağız. Herkesten sabır istiyoruz" diye konuştu. 
     
     Muzaffer’den dönüş sinyali 
     SEZON başında Denizlispor’dan transfer edilen Muzaffer, eksiklerini gidermeye başladı. Tecrübeli futbolcu, "Beklentileri bildiğim için eleştirilerin bir çoğunu haklı buluyorum. Ama 10 numara giydiğim için mutlaka 11’de olmam gerektiği yönündeki tenkitlerini anlamıyorum. Toparlanıyorum, daha iyi olacağım. Hedefim Trabzonspor formasıyla çok başarılı olmak" dedi. 
     
     Gaza bastılar 
     TRABZONSPOR, hakem seminerine giden Teknik Direktör Samet Aybaba’nın yokluğunda günü iki antrenmanla tamamladı. Sabah kondisyona ağırlık verilirken, akşam çalışmasında çift kale maç yapıldı. Karadeniz ekibinde futbolcuların hırsı teknik heyeti sevindirdi. Öte yandan Bordo - Mavili takım, bugün 13.30’da deplasmanda Ofspor ile hazırlık maçı yapacak. 
     



 SPOR 


























</TEXT>
</DOC>
