<DOC>
<DOCNO> 145231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun28.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "ABD ve İngiltere gıda ve ilacı engelliyor" 
</HEADLINE>
<TEXT>

     Irak Ticaret Bakanı Mehdi Salih, ABD ve İngiltere'yi, 25 milyonluk nüfusa petrol karşılığı gıda ve ilaç sağlayan yardım programını durdurması için BM'yi zorlamakla suçladı. 
     Salih, düzenlediği basın toplantısında, ''Gıda karşılığı petrol programını engelleyen ABD ve İngiltere'nin bu insanlık dışı ve gayri ahlaki davranışını kınıyoruz'' dedi. 
     BM Genel Sekreteri Kofi Annan'ı, Irak'a savaş açan ABD ve İngiltere'ye boyun eğmekle suçlayan Salih, gıda ve ilaç taşıyan kamyon ve gemilerin, Annan'ın kararının sonucu durduruldukları sırada Irak sınırında ya da denizde olduklarını söyledi. 
     Salih, Iraklıların en az 6 aydan fazla dayanacak gıda ve ilacı olduğunu belirterek, ''Irak halkının, Amerikan ve İngilizlerin insani yardımına ihtiyacı yok. Çocuklarımızı ve kadınlarımızı öldüren, altyapımızı imha edenlerden yardım kabul etmeyiz'' dedi. 
     




</TEXT>
</DOC>
