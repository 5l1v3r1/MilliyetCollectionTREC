<DOC>
<DOCNO> 115813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur06.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz ve Erdoğan Rize'de kapışacak 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz ile AKP Genel Başkanı Recep Tayyip Erdoğan, memleketleri olan Rize'yi en sona bıraktılar. Yılmaz, 1 Kasım, Erdoğan ise 2 Kasım'da Rize'de olacak. 
     Yılmaz, Brüksel'den geldikten sonra 31 Ekim'de Bursa'da bir miting düzenleyecek. Yılmaz, son mitingini ise milletvekili adayı olduğu Rize de yapacak. Yılmaz, 1 Kasım da, önce Trabzon ardından Rize'de halka hitap edecek. Yılmaz'ın mitingin ardından halkla ve esnafla sohbet toplantıları düzenlemesi de bekleniyor. Erdoğan ise en son mitingini memleketi olan Rize'de yapacak. Erdoğan 2 Kasım'da Rize'de olacak. 
     Üç milletvekili olan Rize'de geçen seçimlerde ANAP 2, SP 1 milletvekili çıkarmıştı. Yılmaz, bugüne kadar hep Karadeniz'deki diğer illeri ihmal ederek kendi memleketi olan Rize'ye kaynak aktarmakla suçlanmıştı. 
     





</TEXT>
</DOC>
