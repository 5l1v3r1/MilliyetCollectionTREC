<DOC>
<DOCNO> 109254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/spor/spo06.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya oscar aldı 
</HEADLINE>
<TEXT>

İspanya’da rakiplerine yine nal toplatan pistlerin altın ismi, Dünya Kupası’nın en iyi atleti seçildi 
     MURAT AĞCA 

     Büyük onur 
     1500 metrenin fırtına ismi Süreyya Ayhan, Madrid’den çifte mutlulukla döndü. Avrupa Kıtası adına koştuğu yarışı en yakın rakibine 70 metre fark atarak kazanan ve atletizm dünyasını yine kendisine hayran bırakan Ayhan, IAAF tarafından Dünya Kupası’nın "en iyi atleti" seçildi. Kupada yarışan ilk Türk atleti olan Ayhan, IAAF Başkanı Diack ve dünyanın sayılı atletlerinin katıldığı partide, "kıtaların en iyisi" olarak anons edildi. 
     
     Ölümsüzleşiyor 
     AVRUPA’YA 19 yarışta tek birinciliği getiren sporcumuzun ödülünü, Ayhan dişindeki ağrı nedeniyle partiyi erken terk edince, menajeri Hermens aldı. Bu arada Süreyya Ayhan’ın ismi, Çankırı’da bir caddeye verilecek. Çankırı Korgun doğumlu olan Ayhan, yapılacak törene katılacak ve yarışlar nedeniyle uzun süredir görüşmediği ailesiyle hasret giderecek. Milli atletin ismi daha önce de kamp yaptığı Karaman’daki tartan piste verilmişti. 
     



 SPOR 


























</TEXT>
</DOC>
