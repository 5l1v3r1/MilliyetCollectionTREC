<DOC>
<DOCNO> 128462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yasam/yas04.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangınla gelen dram 
</HEADLINE>
<TEXT>

Ayazağa’daki yangında 3 çocuğunu kaybeden anne, beli sakat olduğu için ayağa bile kalkamadı ve yavrularını kurtaramadı 
     M. AKİF ERDEM İstanbul 

     Ayazağa’da bir binanın giriş katında çıkan yangında üç çocuk hayatını kaybetti. Belinden sakat olduğu için ayağa kalkmakta ve yürümekte zorlanan anneleri ise yaralı kurtarıldı. 
     Ayazağa Yeşiltepe Mahallesi Geçici 62. Sokak’ta bulunan üç katlı bir binanın giriş katında önceki akşam 20.30 sıralarında yangın başladı. Alevler kısa sürede yayılırken Elif 7 , Hasan 4 ve İbrahim Baytar 3 kardeşler dumandan zehirlenerek öldü. Anne Cemile Baytar 30 ise komşuları tarafından son anda kurtarılarak hastaneye kaldırıldı. 
     İstinye, Şişli ve Beyoğlu itfaiyeleriolay yerine sevk edilirken, yangın vatandaşların müdahalesiyle söndürüldü. 
     
     Kibritle oyun 
     Anneleri Hasan’ın kibritle oynayarak yangın çıkardığını ama engel olamadığını söyledi. Anne rahatsız olduğu için çocuklarının ölümünü izlemek zorunda kaldı. 
     Yüzünde ve kolunda yanıklar olan Cemile Baytar, Şişli Etfal Hastanesi’nde tedavi altına alındı. Baba Hüseyin Baytar’ın, çevreden kağıt toplayarak geçimini sağladığı ve mali durumu kötü olduğu için akrabası Yaşar Baytar’ın kendisine ücretsiz verdiği evde oturduğu belirtildi. 
     



 YAŞAM 
























</TEXT>
</DOC>
