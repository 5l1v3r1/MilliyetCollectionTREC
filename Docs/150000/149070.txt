<DOC>
<DOCNO> 149070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun35.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ''Irak'ın liderleri kaçıyor" 
</HEADLINE>
<TEXT>

     Irak'ta savaşan müttefik güçlerinin Amerikalı komutanı Orgeneral Tommy Franks, Irak'taki rejimin yöneticilerinin ya öldüğünü ya da kaçtığını söyledi. 
     Afganistan'daki Bagram hava üssünde Amerikan birliklerini ziyaret eden Franks, gazetecilerin, Irak lideri Saddam Hüseyin'in akıbetiyle ilgili sorularını, ''Cevabını sizde biliyorsunuz. Ya öldüler, ya da cehennemden kaçar gibi kaçıyorlar'' şeklinde yanıtladı. 
     Franks, Irak'taki rejiminin durumunun bu şekilde ifade edilebileceğini belirtti. 
     Katar'daki Amerikan Merkez Komutanlığı'ndan Tuğgeneral Vincent Brooks, düzenlediği günlük basın toplantısında, Irak liderlerinin başka ülkelere kaçmaya çalıştıkları yönünde belirtiler bulunduğunu söyledi. 
     Brooks, Amerikan askerlerinin, Irak'ı Suriye'ye bağlayan 11. Karayolu'nun denetimini de ele geçirdiğini ifade etti. 11. Karayolu, Irak'ın Ürdün sınırının kuzeyinde bulunuyor. 
     Brooks, özel operasyonlarda Irak Devlet Başkanı Saddam Hüseyin'in doğum yeri olan Tikrit'te, Irak liderlerinin kaçmaları için saklandığı sanılan 5 küçük uçak bulunduğunu da kaydetti. 
     Bu arada Brooks, öldürülen ya da ele geçirilen 55 Iraklı askerin isim listesini de basın mensuplarına dağıttı. 
     





</TEXT>
</DOC>
