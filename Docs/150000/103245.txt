<DOC>
<DOCNO> 103245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/guncel/gun05.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
800 bin dolara uçan gemi’ 
</HEADLINE>
<TEXT>

Deniz seviyesinden iki metre yükseklikte, 86 mil hızla giden "Flightship 8" FS 8 adlı deniz aracı, 8 kişi taşıyabiliyor 
     YÜKSEL EKER Adana DHA 

     Deniz seviyesinden iki metre kadar yükseklikte, saatte 86 deniz mili 158 km hız yapan "Flightship 8" FS 8 adlı deniz aracı, 800 bin dolar fiyatla Türkiye’de görücüye çıktı. 
     "Uçan gemi" anlamına gelen aracı üreten Air Colsult şirketinin Türkiye, KKTC ve Türk Cumhuriyetleri distribütörü Peter Germann, 8 kişilik FS8’den Uzakdoğu ülkelerine şimdiye kadar 10 adet satıldığını söyledi. Germann, 1.7 metre çaplı 2 pervanesi ve kanatlarıyla görüntüsü uçağı andıran, FS8’in yolcu, yük taşımacılığı ve sahil güvenlik hizmetinde kullanılabileceğini belirtti. 
     Bu araçtan satın almak isteyen Türkiye, Yunanistan ve ABD Deniz Kuvvetleri ile görüşmelerin sürdüğünü ifade eden Germann, talepleri Haziran 2003’te yerine getirebildiklerini söyledi. Adana’da Tarkim uçuş okuluyla birlikte çalışan ve uçuş hizmetleri veren Germann, şöyle konuştu "3 yıl önce korkunç depremi yaşadık. Eşimin akrabaları da olması nedeniyle Adana’ya taşındık. Ancak, ekonomik krizden sonra işler düştü." 
     



 GÜNCEL 




















</TEXT>
</DOC>
