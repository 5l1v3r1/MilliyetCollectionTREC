<DOC>
<DOCNO> 116330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/yilmaz.html </URL>
<DATE> 2002/11/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Aracıların stresi bitiyor 
</HEADLINE>
<TEXT>

     Piyasalar yani "döviz, faiz, borsa"... Oyuncuları, 4 Kasım sabahını selamlıyor. Sandıktan "tek parti veya koalisyon çıkacakmış", inanın onlar için fark etmiyor. Arayışlarının, özlemlerinin özünde "güven ve istikrar" isteği yatıyor. Oysa piyasaların büyüklüğü, piyasaların kapitalizasyon değeri, sermaye piyasasında halka açık şirket sayısı, halka açıklık oranları, kurumsal yatırımcı portföy büyüklüğü, işlem gören enstrüman türü çok yol almamız gerektiğinin sinyalini veriyor. 
     Kısacası seçim dopingiyle kendilerini erkenden ödüllendirilenlerin, iktidara talip siyasetçileri şimdiden bu kadar ödüllendirmesi doğru mu acaba Görünen, sorunlar ağır. "Öteleme" meselesiyle işlerin gitmesinin mümkün olmadığı ortada değil mi 
     Sistem dedik, işte bize göre sistemli bir çalışmanın sonucu...Türkiye Sermaye Piyasası Aracı Kuruluşlar Birliği, iki konuda doğru adım attı. Birincisi aracı kurumların eriyen sermayeleri ile birlikte bundan sonra nasıl yol izlemeleri gerektiği konusunda atılan adımlar. Yani sermaye yeterlilik rasyosuyla ilgili. SPK bu konuda şirketlere yüzde 80 asgari sermaye artışı zorunluluğunu getiriyordu. Bunu yüzde 20’ye düşürdü. Böylece aracı kurumların nefes almaları sağlandı. Çünkü 30 Haziran 2002 itibarıyla 123 aracı kurum bir önceki yılın aynı dönemine dolar bazında yüzde 81’lik bir gerileme yaşadı. Haziran 2001 sonunda 103 milyon dolar olan esas faaliyet karı, 30 Haziran 2002’de 9.4 milyon dolar zarara dönüştü. Kan kaybı herkesi güçsüz bıraktı. 
     
     Aracı kurumların yükü hafifledi 
     İşte atılan bu adımı ikinci bir gelişme daha çok etkileyecek diye düşünüyoruz. Çünkü 123 aracı kurumun yol haritasını kökten değiştirecek bir gelişme bu. Dünyada "Discount Brokerage" denilen sistemin Türkiye’de de hayata geçirilmesi. Anlayacağınız dileyen aracı kurumların saklama yetkilerinin kaldırılarak sadece hisse alım satımı yapması. Böylece öz sermaye yeterliliği yükümlülüğünün hafifletilmesinin sağlanması. Ve "Yahu sermaye piyasası pastası bu kadar küçük iken bu kadar aracı kurum neyin nesi " Aracı kurumları iki kategoriye ayırma Bir "Full Service Brokerage." Yani tüm aracılık faaliyetlerini yerine getirenler. Buna göre sermayelerini ve özkaynaklarını ayarlayanlar. İki Biraz önce bahsettiğimiz gibi "Discount Brokerage". Sadece alım - satım yapan aracı kurumlar, buna göre sermayelerini oluşturacaklar. Aracı Kuruluşlar Birliği, önerilerini SPK’ya götürdü. Öneriler kabul gördü. Karşılıklı görüşme ve çalışmalar sürüyor. 
     Diyeceksiniz ki çalışmada model ne Açıkça söylemek gerekirse çalışmalar sürerken kimse çok fazla detaya girmek istemiyor. Haksız sayılmazlar. 
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
