<DOC>
<DOCNO> 102866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas06a.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç uyuşturdu Prodigy öldürdü 
</HEADLINE>
<TEXT>

Yüksek sesle dinlenen tekno müziğin, uyuşturucunun etkisini daha tehlikeli boyutlara taşıdığı belirlendi 
     DIŞ HABERLER SERVİSİ 

     Cambridge Üniversitesi’nde yapılan bir araştırma, tekno müziğinin "amfetamin" adlı ilaçla birleştiğinde, ilacın etkisini artırdığını ortaya çıkardı. 
     Buna göre, ecstasy gibi amfetamin içerikli madde kullananlar, yüksek tempolu ve gürültülü tekno müzik dinlediklerinde söz konusu ilaçtan daha fazla etkileniyor. "Amfetamin"in Huntington adlı beyin hastalığını nasıl etkilediğini kobaylar üzerinde deneyen bilim adamları, farklı bir sonuca ulaştı. 
     Kobayların yarısına tuzlu su enjekte edilirken, diğer yarısına amfetamin verildi. Daha sonra The Prodigy’ adlı tekno müzik grubunun parçaları çalındı. Bir süre sonra tuzlu su verilen kobaylar uyudu, amfetamin enjekte edilenler ileri geri sallanmaya başladı. Ancak kısa bir süre sonra bu kobaylardan bazıları öldü. Ölen kobayları inceleyen bilim adamları, yüksek tempolu müzik eşliğinde alınan amfetamin ilaçlarının daha etkili olduğu sonucuna vardı. 
     



 YAŞAM 
























</TEXT>
</DOC>
