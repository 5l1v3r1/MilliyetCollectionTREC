<DOC>
<DOCNO> 141781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sondun04.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Türkiye bize destek veriyor" 
</HEADLINE>
<TEXT>

     ABD Dışişleri Bakanı Colin Powell, Türkiye'de yapılan ara seçimin ardından yeni bir hükümet kurulmakta olduğunu ve ''Türklerin, tezkere konusunu Meclis'e geri getirmekte kararlı olduklarını'' söyledi. 
     Amerikan NBC televizyonuna konuşan Powell, Türkiye'nin iç siyasi sıkıntılarına karşın ABD'ye desteğini sunduğunu da belirtti. 
     NBC sunucusu Tim Russert'ın Irak konusunda Türkiye'nin destek derecesinin ne olduğunu sorması üzerine Powell, şu cevabı verdi 
     ''Türklerle yoğun görüşmelerimiz oldu. Onlarla birkaç hafta önce Davos'ta görüştüm, daha sonra Dışişleri ve devlet bakanları Washington'a geldi, hatta evimde ziyaret ettiler. Sonra tezkereyi Meclis'e götürdüler, ancak ilk oylamada başarılı olamadılar. Şimdi, Türklerin yeni bir hükümet kurmakta olduklarını biliyorum ve tezkere konusunu Meclis'e geri götürmekte kararlılar. Dolayısıyla, Türkiye destek veriyor. İç siyasi problemlerine rağmen, Türkler çabamıza destek vermek istiyor.'' 
     





</TEXT>
</DOC>
