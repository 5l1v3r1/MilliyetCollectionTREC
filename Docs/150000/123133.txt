<DOC>
<DOCNO> 123133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yazar/theper.html </URL>
<DATE> 2002/12/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Daha bir ay var 
</HEADLINE>
<TEXT>

Bu yıl kira artışları ne olacak Yıl başında kiramıza ne miktar zam yapacağız 
     Z. T. - İstanbul 

     Geçim derdi bayram seyran dinlemiyor değil mi Bu bayram günü nereye gezmeye gidelim, bayramı nerede geçirelim gibi şeyleri düşünmek varken bizler "kiramız ne olacak" diye düşünüyoruz. Daha da ileri gideyim, bırakın bayramı bir yerde geçirmeyi, "bugün karnımı nasıl doyuracağım" diyenler büyük çoğunlukta. Ne yazık ki, toplum bu noktaya geldi. Bu noktaya geldi diyorum zira bir zamanlar bu noktada değildi. Bayram ziyaretlerine gidilir, giderken bir kutu şeker veya lokum alınabilirdi. Bir kutu lokum alan vatandaşın aklında "bugün karnımı nasıl doyuracağım" endişesi yoktu. Karınlar doyar, bir kutu şeker alınabilir, ziyaret edilen evde iki dilim baklava yenirdi. Bu farkı bizim yaş grubunda olanlar görebiliyor. 
     Bu bayram günü daha karamsar tablo çizmeden sorunuzu yanıtlayayım. Bugün için kira artışlarında uygulanacak oran 54.6. 
     Bugün için diyorum çünkü, bu oran her ay değişiyor. Gelecek aylarınkini ise bugünden bilmek mümkün değil. Bu nedenle size yıl başındaki oranı veremiyorum. Yıl başı itibariyle belirlenecek oran aralık ayı dahil elde edilecek DİE toptan eşya fiyat endekslerinin 12 aylık ortalamalarına göre bulunacak orandır. 
     Gelin yıl başındaki oranı bugünden düşünmeyelim, bayramın tadını çıkaralım ve ben tüm okuyucularımın bayramını kutlayayım, hepinize esenlikler, bol kazançlı günler dileyeyim. Gerisini yıl başında düşünelim. 
     
     







Modernleşme, İslam ve AKP 


Tarihsel bir özeleştiriden niçin bu kadar korkuldu 


Çıkarılan aflar neden amacına ulaşamıyor 


Böyle tarih olmaz 


Eski aşkınızın çöpçatanı olur musunuz 


"Ver kurtulun neresi adil"e tepkiler... 


AB’de 2005’in anlamı 


CHP, tuzu kurular solu mu 


Daha bir ay var 


Radyasyon fetvası 


</TEXT>
</DOC>
