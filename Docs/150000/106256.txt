<DOC>
<DOCNO> 106256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sondun08.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani'nin yardımcısı "Türk ordusu Irak'a müdahale etmemeli" 
</HEADLINE>
<TEXT>

     Kuzey Iraklı Kürt lider Celal Talabani'nin Irak Kürdistan Yurtseverler Birliği'nin IKYB üst düzey yöneticisi Barham Salih, ''koşullar uygun olsa bağımsız bir devlet arzu ederdik, ancak bu gerçekçi olmadığı için Irak içinde yer almak istiyoruz'' dedi. 
     Salih, düşünce kuruluşu The Washington Institute'ta yaptığı konuşmada, Irak'ta rejim değişikliğinin kısa sürede gerçekleşeceğini ileri sürerek, Iraklı Kürtler'in bunun ardından federal bir yapı içinde demokratik bir Irak'ta yaşamak istediğini kaydetti. Barham Salih, şunları söyledi 
     ''Kürtler aslında kendi devletleri olmasını istemez mi Tabii ki ister. Ancak coğrafi ve tarihi nedenlerden dolayı bu olanaksız. Kürtler, gerçekçi olmak zorunda ve biz de geleceğimizi Irak'ın içinde görüyoruz. Bağımsız bir Kürt devleti kurulması söz konusu değil. Bunun için çalışmıyoruz.'' Salih, Kuzey Iraklı diğer Kürt grubu olan Mesud Barzani'nin Irak Kürdistan Demokratik Partisi ile Türkiye arasındaki ilişkilerin kötü olmasına ilişkin ise ''bizim IKYB olarak Türiye ile ilişkilerimiz çok daha iyi'' dedi. 
     Talabani'nin yardımcısı Salih, buna karşılık, Irak'a ABD harekatı durumunda Türk ordusunun da Irak'a girmesinin büyük sakıncalar doğuracağını ve ABD'nin de, bölge ülkelerinin Irak'a müdahale etmesine karşı olduğunu öne sürdü. 
     Salih, kendilerinin, Türkiye'ye ''demokratik ve laik bir model ülke'' olarak baktığını da söyledi. 
     





</TEXT>
</DOC>
