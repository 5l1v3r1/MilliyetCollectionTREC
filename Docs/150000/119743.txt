<DOC>
<DOCNO> 119743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/son/soneko21.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 1.12'lik kayıpla tamamladı 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 158.05 puan azalarak 13,900.35 puandan kapandı. Hisse senetleri ortalama yüzde 1.12 oranında değer kaybetti. 
     Seans, 11.86 puan azalışla 14,046.54 puan seviyesinden açıldı. Seansın ilk yarısı 374.60 puan azalışla 13,683.80 puandan geçildi. 
     Seans kapanışında mali endeks 336.50 puan azalışla 17,790.90 puana, hizmetler endeksi 146.68 puan düşüşle 8,348.05 puana gerilerken, sanayi endeksi 89.17 puan artışla 13,272.23 puana yükseldi. 
     Böylece önceki kapanışa göre mali grup hisseler ortalama yüzde 1.86, hizmetler grubu hisseler ortalama yüzde 1.73 oranında değer yitirdi, sanayi grubu hisseler ortalama yüzde 0.68 oranında değer kazandı. 
     İşlem gören toplam 291 hisse senedinden 126'sı değer kazanırken, 105 hisse senedi değer kaybetti. 60 hissenin fiyatında ise değişiklik olmadı. 
     Seansta, 436 trilyon 650 milyar 281 milyon liralık işlem hacmi oluştu. 
     Doğan Holding, İhlas Holding, Yapı ve Kredi Bankası, Sabancı Holding ve İş Bankası C en yoğun işlem gören hisseler oldu. 
     Günün ilk yarısında 13,700 seviyesine gerileyerek, 13,700-13,800 aralığında sıkışık seyreden endeksin kapanışa doğru gelen alımlarla yükseldiğini belirten borsa uzmanları, 14,400 puan seviyesindeki direnci geçemeyen endeksin Bakanlar Kurulu'nun açıklanmasıyla kısa dönemli bir kar realizasyonu yaşadığını ifade ediyorlar. 
     





</TEXT>
</DOC>
