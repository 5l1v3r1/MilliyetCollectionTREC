<DOC>
<DOCNO> 116174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko20.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 1,12'lik artışla noktaladı 
</HEADLINE>
<TEXT>

     İMKB Bileşik Endeksi, 2. seansta 156.95 puan azalarak 10,251.92 puandan kapandı. 
     Hisse senetleri ikinci seansta, ortalama yüzde 1.51 oranında değer kaybetti. 
     İlk seanstaki 270.33 puanlık artış dikkate alındığında, borsa endeksi günün tamamında 113.38 puan yükseldi. Hisse senetlerindeki günlük artış ise yüzde 1.12 oldu. 
     Seansa 3.96 puan artışla 10,412.83 puan seviyesinde başlayan endeks, ilk yarıyı 96.40 puan azalışla 10,312.47 puandan geçti. Endeks, en düşük seviye olarak 10,197.33 puana gerilerken, en yüksek olarak da 10,466.28 puanı gördü. 
     Kapanışta mali endeks 215.10 puan düşüşle 12,438.23 puana, hizmetler endeksi de 82.56 puan düşüşle 7,116.43, sanayi endeksi 129.75 puan düşüşle 9,847.60 puana geriledi. 
     Böylece ilk seansa göre mali grup hisseler ortalama yüzde 1.70, hizmetler grubu hisseler ortalama yüzde 1.15, sanayi grubu hisseler ortalama yüzde 1.30 oranında değer kaybetti. 
     2. seansta işlem gören toplam 294 hisse senedinden 40'i değer kazanırken, 174 hisse senedi değer yitirdi. Yine 80 hissenin fiyatında ise değişiklik olmadı. 
     Seansta, 306 trilyon 297 milyar 611 milyon liralık işlem hacmi kaydedildi. İki seanstaki işlem hacmi toplamı da 493 trilyon 745 milyar 204 milyon lira oldu. 
     2. seansta İş Bankası C, Garanti Bankası, Sabancı Holding, Akın Tekstil ve Tüpraş en yoğun işlem gören hisse senetleri olarak belirlendi. 
     





</TEXT>
</DOC>
