<DOC>
<DOCNO> 143017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/son/soneko05.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli aylıkları 1997 yılını arıyor... 
</HEADLINE>
<TEXT>

     Emekli aylıkları reel olarak, geçen yıl bir önceki yıla göre, Emekli Sandığı'nda yüzde 4.1, SSK'da yüzde 1.3, Bağ-Kur'da ise yüzde 0.6 oranında arttı. 
     2003 yılı programı verileri baz alınarak yaptığı hesaplamalara göre, 2001 yılında 100 olan reel emekli aylıkları endeksi 1994 100 2002 yılında 104'e çıktı. Emekli Sandığı emeklilerinin aylıklarındaki reel değişme yüzde 4.1 olarak hesaplandı. 
     SSK'da da 2001 yılında 107 olan reel emekli aylığı endeksi geçen yıl 109'a çıktı ve aylıklarda yüzde 1.3 oranında reel artış gerçekleşti. 
     Sosyal güvenlik kuruluşları içinde geçen yıl en az reel artış gören ise Bağ-Kur emeklileri oldu. 2001 yılında 184 olan endeks rakamı 2002'de 185'e çıkarken, aylıklardaki reel artış da yüzde 0.6'da kaldı. 
     
     EMEKLİ, 1997 YILINI ARIYOR 
     Öte yandan, emekliler 1994 yılından bu yana en yüksek endeks değerine ulaşılan 1997 yılını arıyor. 
     Emekli Sandığı'nda 1997 yılında 121'e kadar çıkar reel emekli aylıkları endeksi 2002 yılında geldiği 104'lük seviyeye inerken, 2002 yılındaki endeks değeri 1997 yılına göre reel yüzde 14'lük kayba işaret ediyor. 
     SSK emekli aylıklarında ise aynı dönemdeki kayıp oranı yüzde 18.7'yi buluyor. Nitekim 1997 yılında 134 olan SSK reel emekli aylıkları endeksi 2002 yılı itibariyle 109'a gerilemiş bulunuyor. 
     Bağ-Kur emeklileri de 1997 yılındaki 204 olan endeks değerinden 185 gerilerken, aylıklarından reel olarak yüzde 9.3'lük bölümü kaybetmiş görünüyor. 
     





</TEXT>
</DOC>
