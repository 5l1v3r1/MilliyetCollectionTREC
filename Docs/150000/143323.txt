<DOC>
<DOCNO> 143323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/spor/spo00.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
GENÇLERE KIYAK 
Şampiyonlar Ligi adaylarından Gençlerbirliği’ne son maçlarda gösterilen kırmızılar yanlış yorumlanıyor. Endişeye gerek yok MHK, tecrübesiz Gençler’i dev rakiplere hazırlıyor 
     TAMER BAĞLAN 

     Yazıya, cuma akşamı oynanan haftanın açılış maçıyla girmemizin nedeni kesinlikle kronoloji değil. Gaziantepspor’u, futbol ve heyecan dolu bir 90 dakikayla geçen Gençler’in uzun süredir gündemin birinci maddesini teşkil etmesi, öncelikle üç büyüklerden gına geçirmek üzere olan Türk futbolseveriyle ilgilidir. Ersun Yanal’ın bilimsel, akılcı ve kendi azmini ekibine de bulaştıran yapısıyla ortaya çıkardığı futbol zenginliği ise asla inkar edilemeyecek, daha önce Denizlispor ve Ankaragücü’nden de tanıdığımız, saygı duyulması gereken bir gerçektir... 
     Son dönemlerde, Başkent ekibinin maçlarını 11 kişiyle bitirememesinden kaynaklanan bir dedikodu var ortalıkta. Sözde Haluk Ulusoy ve MHK güdümlü hakemler, Kırmızı - Siyahlılar’ın Şampiyonlar Ligi’ne girmesine engel olmak ve büyüklerin yolunu açmak için işbirliği etmekteler. Bu dedikoduya değer vermek mümkün değil. Tam tersine Eğer işbirliği varsa ortada, tecrübesiz Gençler’i gelecek sezon Şampiyonlar Ligi’nin zorlu rakiplerine karşı daha iyi hazırlamak için, Türkiye’de eksik oyunlarda sınayarak kıyak geçmekteler... 
     Liderin İnönü’deki, heyecansız ve futbolsuz kazancı biraz eksik kadro, biraz yorgunluk ve belki de perşembe akşamına bağlı konsantrasyon meselesiyle izah edilebilir. Galatasaray’ın, İstanbulspor karşısındaki sönüklüğü ise, muhtemelen bir hafta önceki rakibinin Fenerbahçe olmasıyla ilişkilidir... İsterseniz geride kalan maçlardan kontrol edebilirsiniz. Adı büyük, futbolu küçük Fenerbahçe’yle oynayanın makus talihi, bir hafta sonra ya puanlar yitirmek ya da futbolsuz tesadüflerle kazanmak. Kadrosundaki zenginlikle ters orantılı oynayan Fenerbahçe’nin bu sezonki en önemli özelliği, hem rakiplerini hem futbol yorumcularını kandırmak... 
     Trabzonspor’un, dört haftada 10 puan kazanan Samsunspor’un hızını kesmesi kimilerince "Sürpriz" olarak nitelendirildi. Oysa, Karadeniz derbisi’ olarak gösterilen bu maçları yakından takip edip Bordo - Mavililer’in 1998’den bu yana Samsun’da kaybetmediğini bilenler için, bu sıradan bir galibiyetten başka birşey değildi... 
     Tıpkı geçen sezon olduğu gibi, haftalar ilerledikçe çözüleceğine, karıştıkça karışıyor ligin dibi. Kazanınca "Şimdi, rahat nefes aldı" denilen, bir iki hafta sonra tekrar düşme adaylarından biri olarak alıyor yerini. Puanların yakınlığı kadar, maç sayılarındaki eşitsizlik de kafa bulandırıyor, hesaplamalarda. Şu ertelemeler bir an önce oynansa iyi olacak, aksi halde bu işin içinden çıkmak ve Kocaelispor’dan başkası için öngörüde bulunmak iyice zorlaşacak... 
     
     HAFTANIN PORTRESİ 
     Aurelio Trabzon 
     Samsunspor onu durduramamanın faturasını ağır ödedi. Sambacı ortaya koyduğu futbolla adeta herkesi büyüledi. Müthiş performansını iki golle süsledi. Trabzonspor’un bel kemiği olduğunu bir kez daha gösterdi. 
     
     HAFTANIN KARMASI 
     Hasan G.Birliği 
     Ömer D.Bakır 
     Thomas G.Birliği 
     Ronaldo Beşiktaş 
     Duro Malatya 
     E.Namlı Elazığ 
     Aurelio Trabzon 
     Volkan G.Saray 
     Junior Bursa 
     Cafer Adana 
     Fatih Trabzon 
     
     HAFTANIN TAKIMI 
     TRABZONSPOR Haftalardır iyi oynuyor, ancak kazanamıyordu. İstikrarlı grafiğini Samsun deplasmanında da devam ettirdi, bu kez hakettiği sonucu almasını bildi. Karadeniz ekibi yine izleyenlere keyif verdi. 
     
     HAFTANIN HOCASI 
     Samet AYBABA Trabzonspor’u adeta baştan yarattı. Sezon başında gelecek yıllarda büyük başarılara imza atacak kadronun tohumlarını attı, yavaş yavaş ektiğini biçmeye başladı. Samsunspor galibiyetinde de başmimardı. 
     
     HAFTANIN HAKEMİ 
     Bülent UZUN Beşiktaş - Ankaragücü maçını iyi yönetti. Tartışmalı kararlardan uzak durdu, sahaya otoritesini koydu. Kart uygulamalarında başarılıydı, yardımcıları ile iyi anlaştı. 
     
GOL KRALLIĞI Futbolcu Takım Maç Gol Okan Bursaspor 23 15 Fatih Trabzonspor 22 12 Viola Gaziantep 21 11 Youla Gençlerbirliği 21 11 Augustine Ankaragücü 23 11      
     
GOL PASI Futbolcu Takım Maç Gol Pası Timuçin Malatyaspor 19 10 Gökdeniz Trabzonspor 21 9 Ortega Fenerbahçe 14 8 Duro Malatyaspor 16 8      
     
ALTIN ELDİVEN Futbolcu Takım Maç Gol Cordoba Beşiktaş 21 13 Gökhan Gençlerbirliği 21 18 Heinen Denizlispor 20 18 Rüştü Fenerbahçe 17 18      
     
     KART CEZALILAR 
     Kırmızı kart Haydar Altay , Fatih Bursa , Da Silva Diyarbakır , Ömer Gençlerbirliği , Kemoklidze Kocaeli 
     Sarı kart Oktay Altay , Simao Ankaragücü , Tolga Beşiktaş , Şenol Diyarbakır , Ümit Fenerbahçe , İbrahim Gaziantepspor , Thomas, Serkan Gençlerbirliği , Uche, Selçuk İstanbulspor , Jovanovski Samsunspor 
     
     
     HAFTANIN SONUÇLARI 
     Beşiktaş - Ankaragücü 1-0 
     Ahmet Dursun Dk. 42 
     İst.Spor - Galatasaray 1-2 
     Ümit Karan Dk. 53, Saidoo Dk. 59, 
     Cihan Dk. 70 
     G.Birliği - G.Antep 2-1 
     Mustafa Gürsal Dk. 51, Erdal Dk. 58, 
     Thomas Dk. 72 
     Elazığ - Fenerbahçe 3-3 
     Ümit Dk. 13, Tuncay Dk. 36, Czinege Dk. 49, Ceyhun Dk. 77, Serhat Dk. 78, Roberto Dk. 81 
     Kocaeli - Diyarbakır 1-1 
     Murat Hacıoğlu Dk. 5, Emrah Dk. 10 
     Samsun - Trabzon 1-3 
     Aurelio Dk. 33 ve 36, Fatih Dk. 86, 
     Ertuğrul Dk. 90 1 
     Bursa - Göztepe 1-0 
     Okan Dk. 41 
     Adana - Denizli 2-1 
     Mustafa Dk. 29, Cafer Dk. 34, 
     Necati Dk. 84 pen. 
     Altay - Malatya 0-2 
     Tolga Dk. 13, Duro Dk. 71 
     
     HAFTANIN MAÇLARI 
     19 Mart Çarşamba G.Antep - Elazığ, Kocaeli - Bursa, G.Saray - Denizli Ert , 20 Mart Perşembe Beşiktaş - Lazio, 22 Mart Cumartesi Malatya - Adana, D.Bakır - İstanbul, A.Gücü - Samsun, F.Bahçe - Altay, 23 Mart Pazar Trabzon - Bursa, Denizli - G.Birliği, Göztepe - Kocaeli, G.Antep - Beşiktaş, G.Saray - Elazığ 
     
     ALKIŞ ALANLAR 
     İşte sağduyu 
     Beşiktaşlı futbolcular, Ankaragücü maçında kamuoyuna anlamlı bir ders verdiler. Takıma yönelik eleştirilere sağduyu ile yaklaştılar, sinirlenmediler, öfkelerini yendiler, Ahmet Dursun’un golünden sonra hocaları Lucescu’ya koşarak tüm dedikodulara sünger çektiler. 100. yıldönümünde üzerlerine düşen sorumluluğu dört dörtlük yerine getirdiler, hedeflerine birlik ve beraberlik içinde gideceklerini gösterdiler. Umarız bu görüntüler gün ışığı arayan birçok kulübe örnek olur. 
     
     KARA TAHTA 
     Önce takım olmak 
     Fenerbahçe tıpkı cadı kazanını andırıyor. Yönetim, teknik kadro, futbolcular kısacası herkes tartışılıyor. Elazığspor maçında yenilen üçüncü gol sonrası saha içinde yaşanan diyaloglar ise gerçeği tüm çıplaklığıyla gözler önüne seriyor. Milli Takım’a yıllarını vermiş Ogün ile Rüştü ağız dalaşına giriyor, onlara diğer oyuncular da laf yetiştiriyor. Dostluk, arkadaşlık, yardımlaşma sevgi kısaca hak getire. Fenerbahçe yeni hoca, yeni başkan arayacağına, önce takım ruhuna sahip olmalı. 
     
     HAFTANIN SÖZÜ 
     Taraftara söz vermekten usandık. 
Fenerbahçe Basın Sözcüsü Atilla Kıyat 




 SPOR 























</TEXT>
</DOC>
