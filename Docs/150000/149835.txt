<DOC>
<DOCNO> 149835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/guncel/gun04.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzede eser kalmadı 
</HEADLINE>
<TEXT>

Sarayları ve resmi binaları talan eden halk, Bağdat'taki müzeye girip milyarlarca dolar değerindeki 170 bin tarihi eseri de yağmaladı 
     DIŞ HABERLER SERVİSİ 

     Bağdat'ta müttefik askerlerinin güvenliğe yönelik önlem almaması, birbirinden değerli binlerce tarihi eserin müzelerden çalınmasına neden oldu. Yüzlerce asker ve zırhlı araçlarla İçişleri Bakanlığı ile Petrol Bakanlığı'nı koruyan ABD, ülkenin en büyük müzesi olan Irak Ulusal Müzesi'nin yanı sıra Eğitim, Kültür, Planlama bakanlıklarına yağmaya göz yummakla suçlanıyor. 
     
     7 BİN YILLIK PARÇALAR 
     Bazıları 7 bin yıllık kültür hazinelerini el arabalarına yükleyerek götüren yağmacılar, ileride koleksiyonculara belki de yok pahasına satacakları eserlerin keyfini çıkaradursun, bu yağma dünyanın dört bir yanında çaresizlik içinde izleniyor. "Biz yağmaya değil, bombardımana hazırlanmıştık" diyen Müze Müdür Yardımcısı Nebal Amin, 170 bin parçanın yağmalandığını açıkladı. Müzede Babil'den, Ninova'dan kalma eserler, Sümer heykelleri vardı. 
     


GÜNCEL 


















</TEXT>
</DOC>
