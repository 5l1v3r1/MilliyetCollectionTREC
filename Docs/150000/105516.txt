<DOC>
<DOCNO> 105516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sonspo02.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Lange "Galatasaray karşısında hiç şansımız yok" 
</HEADLINE>
<TEXT>

     Galatasaray'ın Avrupa Şampiyonlar Ligi'ndeki rakiplerinden Club Brugge'ün golcü futbolcusu Rune Lange, sarı-kırmızılı takım karşısında hiç şanslarının olmadığını söyledi. 
     Bir dönem Trabzonspor'da da forma giyen Belçikalı futbolcu, Galatasaray'ın Avrupa Şampiyonlar Ligi'nde en az yarı final oynayabilecek güçte olduğunu belirterek, "Doğrusunu söylemek gerekirse Galatasaray'ın bize göre çok daha kaliteli bir futbolcu kadrosu var. Ne kadar çalışkan ve hırslı olduklarını iyi biliyorum. Her iki maçta da çok zor anlar yaşayacağız. Zaten takımımızdaki herkes bunun farkında. Galatasaray'ı kendi sahamızdaki maçta, kötü bir gününde yakalarsak belki yenebiliriz. Fakat bu küçük bir olasılık" dedi. 
     





</TEXT>
</DOC>
