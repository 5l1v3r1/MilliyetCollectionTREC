<DOC>
<DOCNO> 141898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/ekonomi/eko06.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz dışı fazla tepkisi 
</HEADLINE>
<TEXT>

TÜSİAD Ankara Temsilcisi Yavan Yüksek oranlı faiz dışı fazla, büyümeyi engelliyor. Enflasyonla mücadeleyi yavaşlatsa bile hedef oran aşağı çekilmeli 
     EKONOMİ SERVİSİ 

     IMF’nin en çok üzerinde durduğu Faiz Dışı Fazla FDF hedefinde, uzun yıllar yüksek oranlı hedeflerin yatırım davranışlarını körelttiğini ve son 10 yılda özel sektör yatırımlarının büyümeye katkısını yüzde 75 azalttığını belirten TÜSİAD Ankara Temsilcisi Zafer Yavan, hedefin aşağı çekilmesinden başka bir seçenek olmadığını söyledi. 
     Reuters’e yazdığı makalede, IMF programının 2006’ya kadar uzatılmasının, yüzde 6.5’lik FDF hedefinin korunması ve dezenflasyona devam edilmesinin tartışıldığı şu günlerde konunun önem kazandığını belirten TÜSİAD Temsilcisi, şu görüşleri savundu "FDF, 1 - 2 yıl uygulanabilen daraltıcı bir maliye politikasıdır. Türkiye bu çerçevenin dışına çıktı. Bilinçsizce uyum programları içine itilen siyasi otorite, faiz dışı fazla politikasına devam etmekte, yatırımcı davranışlarında kalıcı hasarlara neden olmaktadır." Yavan, son 10 yıldır ortalama yıllık 5 milyar dolar faiz dışı fazla verilmesine karşın borç stoku göstergelerinde hiçbir düzelme olmadığına dikkat çekti. 
     
Oran aşağı çekilsin başka seçenek yok’      FDF’nin, hedef oranın çok daha altında belirlenmesi ve bunun vergi reformu ile desteklenmesi gerektiğini belirten Yavan, şunları savundu 
     "KDV oranlarını yarı yarıya indirmeye kadar birçok seçenek değerlendirilmeli. Enflasyona dezenflasyona yönelik politika sürece pasif olarak uyum sağlamalı. Bu seçenek dezenflasyon sürecini biraz yavaşlatsa da başka bir seçenek yok. Büyüme perspektifi yakalamanın başkaca bir yolu mevcut değildir. Ya stok - GSMH oranı makul bir düzeye ininceye kadar dezenflasyonda çok aktif olanmamalı, ya da dezenflasyon tamamlanıncaya kadar stok - GSMH oranında çok iddialı düşüşler hedeflenmemeli" diye yazdı. Yavan, yüzde 5 - 6 büyüme hedefini de nasıl belirlendiği belli olmayan ironik’ bir hedef olarak değerlendirerek, buna ulaşmaya çalışmanın 2006’ya kadar büyüme ortalamasını yüzde 2.5’e çekeceğini belirtti. 
     



 EKONOMİ 
















</TEXT>
</DOC>
