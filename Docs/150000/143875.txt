<DOC>
<DOCNO> 143875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun52.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak askerleri, Kürt grupların bulunduğu kuzeyde mevzilendi 
</HEADLINE>
<TEXT>

     Mevzilerini alan Irak askerlerinin, ülkenin kuzey doğusunda Kürt grupların kontrolündeki bölgenin sınırındaki ara bölgeye ateş açtıkları bildirildi. 
     İran sınırı yakınındaki Kalar kasabası dışındaki mevzilerden bölgeye hafif silahlarla ateş edildiği ve düzenli olarak havan topları atıldığı belirtildi. 
     Irak yönetiminin kontrolündeki topraklarla Irak Kürdistan Yurtseverler Birliği'nin IKYB kontrolünde olan bölge arasındaki, ateş sonucu bir kısmı yıkılan son kontrol noktasında, peşmergelerin Irak güçlerinden uzak durmayı tercih ettikleri belirtildi. Bir IKYB yetkilisi, ''Dünden beri ateş açıyorlar'' dedi. 
     Kuzey Iraklı Kürtler ve Devlet Başkanı Saddam Hüseyin'in diğer muhalifleri, savaşın başında ön cephedeki askerlerin kaçacağını tahmin ediyordu. Ancak Kalar'daki IKYB yetkilileri, saldırı başladığından beri ordudan firar eden olmadığını söyledi. 
     





</TEXT>
</DOC>
