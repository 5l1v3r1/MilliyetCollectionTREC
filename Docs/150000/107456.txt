<DOC>
<DOCNO> 107456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur08.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da sokak ortasında silahlı hesaplaşma... 
</HEADLINE>
<TEXT>

     Adana'da, aralarında husumet bulunan iki grubun silahlı hesaplaşmasında, biri sokakta yürüyen olmak üzere 3 kişi yaralandı. 
     Emniyet Müdürlüğü yetkililerinden alınan bilgiye göre, dün sabaha karşı, Şehit Duran Mahallesi'nde meydana gelen olayda, henüz belirlenemeyen bir nedenle Aydın Ç., aralarında çıkan tartışmada Ali G.'yi silahla ateş ederek vurdu. 
     Hürriyet Mahallesi, Hürriyet Sokak'ta, bu sabaha karşı ise Ali G.'nin yakınları, saldırıda Aydın Ç.'nin yanında yer aldığı gerekçesiyle Ömer B.'ye tabancayla ateş ettiler. Bu sırada, sokaktan geçmekte olan İbrahim Ç. 31 ayağından yaralandı. 
     Bir eve sığınan Ömer B. ise saldırganların uzaklaştığını görünce Şehit Duran Mahallesi'ndeki babasının evine geçti. Ancak, bir süre sonra buraya da gelen saldırganlar, silahla ateş edince, evin içindeki Şeref B. 47 boynundan vuruldu. Saldırganların 6 kişi olduğu ve olay sırasında iki ayrı silah kullanıldığının belirlendiği kaydedildi. 
     Yetkililer, hastanelerde tedavi altına alınan yaralıların sağlık durumlarının iyi olduğunu, olayla ilgili soruşturmanın ve sanıkların yakalanması amacıyla operasyonların sürdürüldüğünü bildirdiler. 
     





</TEXT>
</DOC>
