<DOC>
<DOCNO> 111214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sontur23.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kadınları ile birlikte olan emniyet görevlileri... 
</HEADLINE>
<TEXT>

     İçişleri Bakanı Muzaffer Ecemiş, ''İster en üst düzey makam, ister polis memuru, isterse en alttaki kişiler olsun, herkes hak ettiği müeyyidelere çarptırılır'' dedi. 
     Bakan Ecemiş, Sümela Manastırı'nı ziyaretinden sonra, basın mensuplarının, Trabzon'da hayat kadınları ile birlikte olduktan sonra, onları dövdükleri ve paralarını vermedikleri iddia edilen, iki üst düzey emniyet görevlisi ile ilgili sorularını yanıtlarken, ''Kanuni gereği Trabzon Valili yerine getirmiş'' dedi. 
     Bakan Ecemiş, ''Kanunlarımız her türlü suçu müeyyide altına almıştır. Kanunlar uygulanmaktadır. İster en üst düzey makam, ister polis memuru, isterse en alttaki kişiler olsun, herkes, hak ettiği müeyyidilere çarptırılır. Suç işleyen cezasını görür'' dedi. 
     Basın mensuplarının, daha önce Trabzon Emniyet Müdürlüğü'nün, yabancı uyruklu hayat kadınlarının yoğun olarak bulunduğu otel ve kafeteryalarda yapacağı kontrolleri, söz konusu yerlere bildirerek, işletme sahiplerinin önlem almalarını sağlayan 5 polis memurunun da açığa alındığını hatırlatılmaları üzerine Bakan Ecemiş, ''Bu konunun da gereği yerine getirilmiş, yasalar uygulanmış, uygulanmaya da devam edilmektedir. İlgili kişiler hakkında Trabzon Valiliği bu kişileri açığa alalarak, olayın gereğini yerine getirmiştir'' diye konuştu. 
     Bakan Ecemiş, Trabzon'un tarihi ve tabii güzellikler şehri olduğunu da ifade ederek, Trabzon'un gelecekte turizm merkezi olmaya aday olduğunu kaydetti. 
     





</TEXT>
</DOC>
