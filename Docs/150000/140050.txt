<DOC>
<DOCNO> 140050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yazar/sazak.html </URL>
<DATE> 2003/03/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Savaşa ret 
</HEADLINE>
<TEXT>

     Tarihi oylama öncesindeki beklentimizi böyle dile getirmiştik. 
     Kanal 7’de Ahmet Hakan’ın yönettiği İskele Sancak’ programında da Fehmi Koru ile birlikte AKP Grubu’ndaki sıkıntıya dikkat çekerek,tezkerenin reddetmesi halinde ABD’nin Kuzey cephesini açamayacağı ve savaşta zorlanacağını savunmuştuk. 
     Savaş tezkeresi dün Meclis’te kabul görmedi. 
     CHP’ye eklenen 100’e yakın AKP’linin ret’ ve çekinser’ yöndeki oylarıyla, karar yeter sayısına ulaşılamadı. 
     Parlamento dünkü şok’ tutumuyla, at pazarlığına indirgenmek istenen ulusal bir meselede toplumun beklediği saygınlıkta bir karar üretmiş oldu. Halka rağmen tezkereyi geçirme çabalarına set çekti. 
     Oysa... Daha iki hafta önce ABD Başkanı George W.Bush, Beyaz Saray’da AKP Hükümeti’nin iki bakanı, Yaşar Yakış ve Ali Babacan’a şöyle gözdağı veriyordu 
     Beyler, ABD topraklarında yapacağınız bir şey yok. Ülkenize gidin ve bu tezkereyi Meclis’inizden geçirin...’ 
     Erdoğan ve Gül yönetimi bu görevi’ yerine getirmek için hayli uğraştılar ama olmadı. AKP lideri Erdoğan dünkü Grup toplantısında muhalif milletvekilleriyle tek tek görüştü. Başbakan Gül, destek istedi. Ama başaramadılar. TBMM Başkanı Bülent Arınç’ın da etkisiyle hükümet tezkere savaşı’nı kaybetti. 
     ABD’nin Kuzey Irak planları da bozuldu. 
     Harekat sonbahara kalabilir. 
     Tezkerenin bu koşullarda salı günü Meclis’e getirilmesi güç. Yeni bir metne Bakanlar Kurulu’nda imza atmayanlar çıkacaktır. 
     Aslında bu sonuç, hükümete karşı bir güvensizliktir. 
     58’inci hükümetin, AKP lideri Tayyip Erdoğan’ın 9 Mart’ta Siirt seçimlerinde alacağı sonuca göre yenilenmesi gündemdeydi. Artık bu değişim kaçınılmaz görünüyor. 
     Tezkerenin reddedilmesinin ardında Erdoğan ve Gül arasındaki nöbet değişimi’yle ilgili kimi hesaplar da rol oynamış olabilir. 
     TBMM Başkanı Bülent Arınç’ın, Dışişleri Bakanı Yakış’ın kapalı oturum’ önergesinden önce usul’ tartışması açması ise yerindeydi. O sayede CHP’nin savaşa karşı’ olduğunu öğrenebildik Önder Sav ve Kemal Anadol kürsü adamı’ olduklarını gösterdiler. 
     CHP nihayet Meclis’te muhalefetin varlığını kanıtladı. 
     Ankara’daki savaşa hayır’ mitingi ise 50 bini aşkın kişinin katılımıyla görkemli bir şölene dönüştü. 
     Meclis,’halka rağmen’ bundan böyle bu tezkereyi Meclis’e getiremez. 
     Bundan sonra ne olacak 
     ABD, Kıbrıs açıklarında bekleyen gemilerini Basra’ya yönlendirebilir. İskenderun Limanı’ndaki Amerikan gemileri de geldikleri gibi giderler ’ 
     Amerika’da Kongre varsa, Türkiye’de de Meclis var. 
     TBMM’nin demokratik tercihine herkes saygı duymalıdır. 
     
     







Öörö ööö... Öörö ööö... Öörö ööö... 


Strateji önerisi... 


Meclis’in kararı ve anlamı 


Bağdat’tan Saddam Hüseyin’li bir anı... 


ABD ve TBMM 


Washington’a soğuk duş 


"Geldikleri gibi giderler " 


YEK Başkanı kim olacak 


Kıssadan hisse... 


Savaşa ret 


Neden kalkınmış tek Müslüman ülke yok 4 


İnsana bir "şeyhler" olur 


İşiniz zor 


Senaryo tutmazsa ne olacak 


Kurtlar sofrasında bir Türk Arif Mardin 


UND’de kılıçlar çekildi 


</TEXT>
</DOC>
