<DOC>
<DOCNO> 121270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/spor/spo08.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Halterde piyango 
</HEADLINE>
<TEXT>

     CEMAL ERSEN 

     POLONYA’NIN başkenti Varşova’da dün sona eren 72. Dünya Erkekler Halter Şampiyonası’nda Türkiye’ye piyongo vurdu. Ay - Yıldızlı sporcularımız 12 yıl sonra böyle bir organizasyonda ilk kez altın madalyasız kalırken Bünyamin Sudaş ve Reyhan Arabacıoğlu’nun silkmede kazandırdığı iki gümüş madalya Türkiye’ye takım halinde Dünya üçüncülüğünü getirdi. 
     SON gün yapılan artı 105 kilo müsabakalarında Polonyalı halterci Pacwal Najdek sıfır çekince milli takımımız diğer sporcularımızın kazandırdığı puanlarla Çin ve Bulgaristan’ın ardından sürpriz bir şekilde Dünya üçüncülüğüne oturdu. Takım halinde 11. olan bayanlarda ise Nurcan Taylan’ın üç gümüş, Emine Bilgin’in bir bronz madalyasıyla teselli bulduk. 
     
Tek atımlık barut vardı’      VARŞOVA’DA sona eren Dünya Halter Şampiyonası’nda 105 kilo silkmede ikinci olan Bünyamin Sudaş, kaldırış anında büyük panik yaşadığını söyledi. Sudaş, "Müsabaka öncesi çok kilo kaybettim. Koparma müsabakası bittikten sonra elimin ayağımın titrediğini hissettim. 230 kiloyu kaldırırken barı fazla uzun tutamadım. Geçersiz sayılacak diye korktum. Allah’tan bir ret geldi. Tek atımlık barutum vardı. Onu kullandım. 235’i kaldıramazdım" dedi. 
     



 SPOR 
























</TEXT>
</DOC>
