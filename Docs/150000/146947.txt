<DOC>
<DOCNO> 146947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yasam/yas08.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizaltı şehitleri için müthiş bir anıt 
</HEADLINE>
<TEXT>

117 yıllık Türk denizaltıcılık tarihinin üç büyük faciasında can veren şehitler, Gelibolu’da yapılacak anıtla ölümsüzleşecek 
     ÖNAY YILMAZ İstanbul 

     Denizcilik tarihimizin en trajik facialarından biri olan ve 81 denizcimizin şehit olduğu Dumlupınar Denizaltısı’nın batışının 50. yıldönümü nedeniyle, 4 Nisan 2003’te Gelibolu’da Denizaltı Şehitleri Anıtı’nın temeli atılacak. 
     Anıtı yaptıracak Denizaltını Sevenler Sosyal Yardımlaşma Derneği DESSOYAD Başkanı Sacit Yarar, Türk denizaltıcılığının 117 yıllık tarihinde meydana gelen Refah gemisi, Atılay ve Dumlupınar facialarında şehit olan denizcilerin anısına bu anıtı yaptırmak istediklerini belirtti. 
     
     Belgesel de bitiyor 
     Yapımcı Savaş Karakaş da, Dumlupınar’ın hazin hik yesini anlatan Son Söz Vatan Sağ Olsun’ adlı belgeselin de anıtın temel atma töreniyle tamamlanacağını söyledi. 
     Belgeselde, Çanakkale Boğazı’nın Nara Burnu açıklarında 4 Nisan 1953 tarihinde İsveç bandıralı Naboland gemisiyle çarpışma sonucunda yaşanan ve bugüne kadar tüm yönleriyle anlatılmayan Dumlupınar faciasının üzerindeki sır perdesi aralanacak. Facianın tanıkları 50 yıl sonra, o gece ve sonrasında yaşanılanları ilk kez anlatacak. 
     
     


YAŞAM 


















</TEXT>
</DOC>
