<DOC>
<DOCNO> 128640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/dunya/tur.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

ABD kiliseleri savaşa tavır koydu      Irak’ı ziyaret eden Amerikalı din adamları ve uzmanlar, barış için h l şans olduğunu ve Irak’taki gıda sıkıntısından endişe duyduklarını açıkladılar. Bağdat’ta basın toplantısı düzenleyen ABD Ulusal Kiliseler Konseyi Genel Sekreteri Bob Edgar, ABD’de Irak yönetimi ve liderliği hakkında olumsuz tablolar görüldüğünü, ancak savaş başladığında en çok etkilenecek kadın ve çocukların durumunun dikkate alınmadığını söyledi. Edgar, "Savaş kaçınılmaz değil. Bu yeni bir yıl ve savaştan kaçınmak için yeni yollar da var" dedi. 
     
Saddam’a sürgün seçeneği gündemde      ABD, Irak lideri Saddam Hüseyin’in, kendiliğinden görevini bırakıp sürgüne gitmesinin iyi bir seçenek olduğuna inanıldığını, ancak bu yönde bir plan geliştirilmediğini bildirdi. ABD Dışişleri Bakanlığı Sözcüsü Richard Boucher, Dışişleri Bakanı Colin Powell ve Savunma Bakanı Donald Rumsfeld’in, Irak liderinin görevi bırakması yönünde konuşmalar yaptıklarını söyledi. Boucher, görevi bırakmayı seçenek olarak görmesi halinde, Saddam’ın "bu seçeneği değerlendirmesinin iyi olacağını" kaydetti. 
     



 DÜNYA 










</TEXT>
</DOC>
