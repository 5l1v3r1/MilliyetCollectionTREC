<DOC>
<DOCNO> 115394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/spor/spo02.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizemli Lorant 
</HEADLINE>
<TEXT>

Alman hoca, kadro konusunda çelişkili konuştu, "Yusuf oynayabilir. Ama genç Semih ve Can da görev alabilir" diyerek herkesi şaşırttı 
     YUSUF DURSUN 

     GENÇLERBİRLİĞİ maçı öncesi Ankara’da basın toplantısı düzenleyen Fenerbahçe Teknik Direktörü Lorant, "Geçen yılki maçı unutmadık. Son saniyelerde yenilmiştik. Bu kez bu olmamalı" dedi. Serhat’ı sağlıklı görmediği taktirde oynatmayacağını kaydeden Alman hoca, "Yusuf bir kaç haftadır kadroya giremedi. Bu kez çok iyi çalıştı. Oynama şansı bulabilir" diye konuştu. 
     ADANA maçındaki oyundan memnun olmadığını da söyleyen Lorant, "Bu nedenle kadroda birkaç değişiklik yapacağım. Ancak Johnson’un oynadığı yerde bir sorunumuz yok. Başka yerlerde farklı isimler deneyebiliriz. Semih ve Can, antrenmanlarda çok iyiydiler. Ama oynarlar mı bilemem. İlk dakikadan itibaren oynamaları da mümkün" ifadelerini kullandı. 
     
Serhat sıkıntısı      SARI - Lacivertli takımın önceki gün yaptığı antrenmanda sakatlanan ve dün MR’ı çekilen Serhat’ta yırtığa rastlanmazken, genç oyuncunun ağrılarının sürmesi keyifleri kaçırdı. Ankara’ya götürülen Serhat için son karar maç saatinde verilecek. Bu arada boynu tutulan Ogün de dünkü antrenmana katılmazken, bu oyuncunun durumu da netlik kazanmadı. 
     
Kart alarmı      TEKNİK heyet, Gençlerbirliği maçı öncesi üçer sarı kartı bulunan Fatih ile Johnson’u Ankara’da da kart görmemeleri konusunda uyardı. Bu iki oyuncu cezalı duruma düşmeleri halinde Beşiktaş maçı ertelendiğinden 6 Kasım’da oynanacak Galatasaray derbisinde takımdaki yerlerini alamayacaklar. 
     
Yeni tercüman      YÖNETİM, Teknik Direktör Lorant’ın isteği üzerine Almanca bilen yeni bir tercüman tuttu. Tarkan Özballar isimli tercümanın, Alman hocaya basın toplantılarında ve antrenman dışında yardımcı olacağı belirtildi. 
     



 SPOR 





























</TEXT>
</DOC>
