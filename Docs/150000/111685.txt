<DOC>
<DOCNO> 111685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur24.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanadoğlu, DEHAP için YSK'ya başvurdu... 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, Yüksek Seçim Kurulu'ndan YSK , Demokratik Halk Partisi'nin DEHAP 3 Kasım Pazar günü yapılacak milletvekili genel seçimlerine katılıp katılamayacağının yeniden değerlendirilmesini istedi. 
     Kanadoğlu, yaptığı açıklamada, siyasi partilerin demokratik siyasi hayatın vazgeçilmez unsurları olmaları nedeniyle serbestçe kurulup örgütlenmelerinin esas olduğunu belirtti. 
     Bu nedenle Siyasi Partiler Yasası'nın SPY , partilerin Cumhuriyet Başsavcılığı'na verdikleri bilgilerin gerçeğe uygun olduğunu varsaydığına işaret eden Kanadoğlu, ancak siyasi partilerin örgütlenmelerinin demokratik düzende güvence altına alınmasının, onların Anayasa ve yasalara uygun davranmalarını da zorunlu kıldığını vurguladı. 
     DEHAP'ın, SPY'nin 10'uncu maddesi gereğince Başsavcılığa örgütlenme durumuyla ilgili verdiği bilgilerin bu nedenle doğru kabul edilmek ve esas tutulmak suretiyle, YSK'ya gönderildiğini anımsatan Kanadoğlu, şöyle devam etti 
     ''Ancak, 27 Eylül 2002 tarihli yazılı ve görsel yayın organlarında, 'DEHAP'ın seçimlere katılma yeterliliğinin bulunmadığı' biçiminde haberlerin yer aldığının görülmesi üzerine, Başsavcılığımızca yasaların yüklediği görev ve sorumluluk gereği konuyla ilgili inceleme yapılmıştır. 
     Buna göre aynı günlü basın açıklamamızda belirttiğimiz gibi, Emniyet Genel Müdürlüğü'nden konuya ilişkin edindikleri bilgi ve belgeler istendikten sonra ilgili partinin 3 Mayıs 2002 tarihindeki örgütlenme durumu hakkında il seçim kurulu başkanlıklarından gerekli bilgiler alınmış, 30 Eylül 2001 tarihinde yapılan 2. Büyük Kongresi'ne katılanlar listesi getirtilmiştir. 
     Alınan bu belge ve bilgiler, SPY'nin 10, 33, 36 ve 298 Sayılı Seçimlerin Temel Hükümleri ve Seçmen Kütükleri Hakkında Kanun'un 14 11. maddeleri yönünden yeniden değerlendirilmek üzere, konuyla ilgili yetkili kurum olan YSK'ya iletilmiştir.'' SPY'nin 10. maddesi siyasi partilerin siciline ilişkin bilgileri, 33. maddesi siyasi parti organlarında görev alanların ilgili makamlara bildirilmesini, 36. maddesi siyasi partilerin seçime katılmasında taşımaları gereken esasları, 298 Sayılı Yasa'nın 14 11. maddesi ise siyasi partilerin milletvekili genel seçimlerine katılabilmeleri için illerin en az yarısında oy verme gününden en az 6 ay evvel teşkilat kurmalarını ve büyük kongrelerini yapmış olmalarını veya TBMM'de gruplarının bulunmasını şart koşuyor. 
     





</TEXT>
</DOC>
