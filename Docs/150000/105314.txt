<DOC>
<DOCNO> 105314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo02.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'nun gözdeleri Ronaldo ve Cordoba... 
</HEADLINE>
<TEXT>

     Beşiktaş Teknik Direktörü Mircea Lucescu'nun, ligin ilk 4 haftasındaki gözdeleri Guiaro Ronaldo ve kaleci Oscar Cordoba oldu. 
     Ronaldo ve Cordoba, ilk 4 lig maçında da 90'ar dakika forma giyerken, Mircea Lucescu'nun vazgeçemediği isimler olarak dikkat çektiler. Kadroda arayışta olan ve sürekli değişiklikler yapan Rumen çalıştırıcı, bu 2 oyuncusunu ise tüm maçlarda görevlendirdi. 
     Ligde 360'ar dakika forma giyen Ronaldo ve Cordoba'yı, yeni transferlerden Tolga Doğantez ve Daniel Pancu izledi. Tüm maçlarda görev alan Tolga 343, Pancu ise 340 dakika forma giydi. 
     Ronaldo dışında genellikle yeni transferlerin fazla dakika aldığı lig maçlarında, Amaral ve Zago da en çok forma giyen futbolcular arasında yer aldı. 
     
     KAAN DOBRA VE ZAFER, FORMA GİYEMEDİ 

     Beşiktaş'ta, sezon başında büyük umutlarla transfer edilen Kaan Dobra ile Zafer Demiray'a ise henüz Lucescu tarafından görev verilmedi. 
     Kaan Dobra, Diyarbakırspor maçında ilk kez maç kadrosuna alınırken, Zafer ise henüz 18 kişilik maç kadrosunda kendine yer bulamadı. 
     Siyah-beyazlılarda ayrıca yedek kaleciler Göksel Gencer ile Yasin Yıldız, genç futbolcular Ali Cansun Begeçarslan ve Eser Yağmur da forma giyemeyen oyuncular olarak dikkati çekti. 
     
     BİR NİYAZİ, BİR TAMER 

     Özellikle sağ kanatta bir türlü istediği verimi alamayan Lucescu, bu bölgede her hafta değişikliğe gidiyor. 
     Niyazi ve Tamer arasında bir türlü karar veremeyen Rumen çalıştırı, bir hafta Niyazi'yi, bir hafta da Tamer'i bu bölgede görevlendiriyor. 
     Lucescu, ligin ilk haftasında Niyazi ile ilk 11'de sahaya çıkarken, Tamer kadroya alınmadı. İkinci maçta ise tam tersini yapan Lucescu, sıralamayı bozmayarak 3. maçta Niyazi'yi, 4. maçta ise Tamer'i bu bölgede görevlendirdi. 
     
     NOUMA, 6 DAKİKA DAYANABİLDİ 

     1 sezonluk aradan sonra yeniden Beşiktaş'a dönen Pascal Nouma ise ilk 4 maçta yalnızca 6 dakika forma giyebildi. 
     Hazır olmadığı için ilk 2 maçta kadroya alınmayan Nouma, ilk kez kadroya alındığı İstanbulspor maçında 70. dakikada sahaya çıkıp, 76. dakikada da kırmızı kartla oyun dışı kaldı. 
     Beşiktaş'ın bir başka yıldız futbolcusu İlhan Mansız ise, ligin ilk haftasındaki Bursaspor maçının 74. dakikasında sahaya çıkıp, 16 dakika forma giydi. İlhan, daha sonra sakatlığının nüksetmesi üzerine, ikinci kez artroskopi oldu. 
     
     20 FUTBOLCU FORMA GİYDİ 

     Beşiktaş'ta ligin ilk 4 maçında toplam 20 futbolcu görev yaparken, oynadıkları dakikalara göre sıralama ise şöyle oluştu 
     

Futbolcu Maç 90 dk Toplam dk Oscar Cordoba 4 4 360 Ronalda Guiaro 4 4 360 Tolga Doğantez 4 3 343 Daniel Pancu 4 3 340 Amaral 4 3 296 Carlos Zago 3 3 270 Tümer Metin 4 1 248 İbrahim Üzülmez 3 2 245 Sergen Yalçın 4 2 233 Tayfur Havutçu 4 1 212 Ahmet Dursun 3 2 211 Ahmet Yıldırım 3 2 201 Niyazi Güney 2 1 149 Tamer Tuna 2 - 127 Yasin Sülün 3 - 117 Ali Eren Beşerler 1 1 90 Bayram Bektaş 1 - 64 Serdar Topraktepe 1 - 58 İlhan Mansız 1 - 16 Pascal Nouma 1 - 6      





</TEXT>
</DOC>
