<DOC>
<DOCNO> 103729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sondun07.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Blix "Irak konusunda bir çözüme ulaşılabileceğini sanmıyorum" 
</HEADLINE>
<TEXT>

     Irak'ta daha önce görev yapan BM silah uzmanlarının başkanı olan İsveçli Hans Blix, silah uzmanlarının Irak'ta yeniden görev yapması konusunda anlaşmaya varılacağını sanmadığını söyledi. 
     Blix, Alman Der Spiegel dergisine yaptığı açıklamada, ''Bağdat yönetimi, Amerika'nın harekatını hiçbir şart altında engelleyemeyeceği duygusuna kapılırsa, silah uzmanlarının ülkeye girmesine izin vermeyecektir'' dedi. 
     Olası bir harekatın ise sadece silah uzmanlarının ülkeye girmelerine izin verilmesi durumunda olmayacağını belirten Blix, ''Ancak Saddam Hüseyin'in yeni önerilerine bakılacak olursa, Bağdat yönetimi sadece zaman kazanmaya çalışıyor'' ifadesini kullandı. 
     Irak yönetiminin, silah uzmanlarının ülkeye girmesi karşılığında yaptırımların kaldırılması şeklindeki önerisinin kabul edilemeyeceğini ifade eden Blix, ''Irak konusunda bir çözüme ulaşılabileceğini sanmıyorum. Ama Bağdat bu misyona yeşil ışık yakarsa, 230 uzman görevine iyi şekilde hazırlanmış durumda'' diye konuştu. 
     





</TEXT>
</DOC>
