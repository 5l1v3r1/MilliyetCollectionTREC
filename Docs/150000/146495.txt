<DOC>
<DOCNO> 146495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/yazar/akyol.html </URL>
<DATE> 2003/03/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Diktatörler Yüzyılı 
</HEADLINE>
<TEXT>

     Bugün diktatörler hakkında bir kitabı tanıtacağım Güzel Türkçesiyle Ergun Göze’nin Arthur Conte’tan çevirdiği "Diktatörler Yüzyılı" adlı kitap. Boğaziçi Yayınları, www.bogaziciyayin.com 
     Totaliterliğin tarihi derinlere gidiyor. Eski Yunan’da Atinalı Psistirat’ın kazandığı zaferler ve ardından kurduğu "tiranlık" konusunda Aristote şunları yazmış 
     "İktidarda kalabilmek için tiran her şeyden önce kendisinden daha üstün kim varsa kellesini koparmak zorundadır. Şef olabilecek herkesi uzaklaştırmak ve vatandaşlara güven ve cesaret verebilecek çevrelere karşı uyanık bulunmak zorundadır... Bu sebeple, etrafını casus şebekesiyle örmek zorundadır..." Sf. 13 
     
     ARTHUR Conte modern totaliter diktatörlük fikrinin oluşmasında, J. J. Rousseau’nun "egemenlik" doktrinin rolüne dikkat çekiyor. 
     Modern totalitarizmin doktrin babası zaten Rousseau’dur. 
     Nietzsche’nin "üstün insan" doktrini, eski hükümdarlara bile izafe edilmeyen insan üstü niteliklere sahip yüce’ diktatörlerin habercisi olmuş. Sf. 36 
     Asırlar boyu alışılmış geleneksel toplumlar ve monarşiler sanayileşme ve modernleşme ile sarsılıp büyük sosyal depremler ortaya çıkınca kurtarıcı "üstün insan" özlemi oluşuyor. Modern kitle iletişim araçları bu yolda kullanılıyor. 
     İşte Faşist ayin’lerdeki sloganlar 
     "Duçe daima haklıdır Çağın en büyük siması Büyük Dahi Duçe Sen her şeyden değerlisin..." Sf. 115 
     Hitler "kutsal put" idi zaten Sf. 123 
     Ve Sosyalist ayin’ kitaplarında Stalin 
     "Stalin’in şimşekli mantığı, zihninin billur parlaklığı, çelik iradesi... Stalin en büyük mimar, en büyük mühendis, dünya proletaryasının şefi..." Sf. 182 
     Kuzey Kore’nin "büyük güneş"i komünist diktatör Kim İl Song kendisinin 30 bin heykelini diktirmiş Şimdi oğlu, açlar ülkesinde yüce dahi’ olarak aynı kült’ü sürdürüyor. Sf. 305 
     
     TOTALİTER ideolojiler birbiriyle çarpışırken de birçok ortak özelliğe sahiptir. Cont, buna "totaliter ideolojilerin ortak dini" diyor. Mesela "fetişizm" sağ ve sol bütün totaliterlerde çok güçlüdür Simgeler, görünüşler, marşlar, belli klişeler adeta "muska"dırlar. Orak ve çekiç üretim hayatımızda çoktan terk edilmiştir ama uzun süre ilham kaynağı olmasının sebebi onun "fetiş" haline getirilmesiydi. Sf. 422 
     Totaliterlerin "ortak dinölerindeki önemli unsurlardan biri de insanlığın veya bir milletin "yeniden inşa edilmesi" veya "yeni insan yaratılması" itikadıdır ve bunun edebi ve felsefi bir değer olarak kalmayıp "devletin etkinliği" ile gerçekleştirilebileceğine olan inançtır. Bu, "bireyi devletin uslu çocuğu haline getirmeye" yol açar. Sf. 423 
     İşte totaliter devlet ve totaliter toplumun arkasındaki esas dünyevi din’ budur. 
     "Uslu çocuk" haline getirilen toplum, çeşitliliğini ve dinamizmini kaybeder, gelişemez. 
     
     







</TEXT>
</DOC>
