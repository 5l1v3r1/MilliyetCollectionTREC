<DOC>
<DOCNO> 126658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur41.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayan otobüs yan yattı, kaza ucuz atlatıldı... 
</HEADLINE>
<TEXT>

     Zonguldak-Ereğli İlçesi karayolunda, kar nedeniyle kayan yolcu otobüsü yoldan çıktı. 
     Alınan bilgiye göre, Servet Çınar yönetimindeki 61 KE 061 plakalı Kanberoğlu firmasına ait yolcu otobüsü, İstanbul'a giderken Elmacı Rampası Mevkii'nde, yağan kardan sürücünün direksiyon hakimiyetini kaybetmesi nedeniyle yoldan çıkarak devrildi. 
     Ölen ve yaralananın olmadığı kazada, yolcular otobüsün ön camını kırarak dışarı çıktılar. Bu arada, yolcular başka araçlarla Ereğli İlçesi'ne gittiler. Çekicilerle, yan duran otobüsün düzeltilmesi sırasında trafik bir süre aksadı. 
     Öte yandan, Bölge Trafik Denetleme Şube Müdürlüğü ekipleri, kar yağışında dolayı çekme halatı, takoz ve zincir bulundurmadan yola çıkmamaları konusunda uyarılarını dikkate almayan sürücülerin geçişlerine izin vermedi. 
     





</TEXT>
</DOC>
