<DOC>
<DOCNO> 141420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/spor/spo04.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’nın arayışı 
</HEADLINE>
<TEXT>

Beşiktaş maçı için kadro kurmakta zorlanıyor. B.B.Ankaraspor sınavında oynayan yedeklerin performansı kafasını karıştırıyor 
     On bir arayışında 
     AVNİ Aker Stadı’nda yarın Beşiktaş’ı ağırlayacak olan Trabzonspor’da, Teknik Direktör Samet Aybaba sahaya süreceği on biri netleştiremedi. Türkiye Kupası’nda Ankaraspor ile oynanan maçta şans verdiği yedeklerin müthiş performansı Aybaba’nın kafasını karıştırdı. Aybaba Tayfun, Hasan ve Somers’i sahaya sürebilmek için yeni formüller peşine düştü. 
     
     Fobiyi yeneceğiz’ 
     BU sezon puan cetvelinde üst sıralarda bulunan takımlara karşı galibiyet alınamaması Trabzonspor için bu maçın önemini daha da artırıyor. Trabzonspor Teknik Direktörü, "Fobiyi yenmek istiyoruz" dedi. Bordo - Mavili takım, dün yaptığı tek idmanla hazırlıklarını sürdürdü. Trabzonspor, Beşiktaş maçı için bugünden itibaren tesislerde kampa girecek. 
     
     Beşiktaş’a koltuk yok 
     TRABZONSPOR yönetimi, Beşiktaşlı taraftarlardan toplu bilet için gelen teklifi geri çevirdi. Genel Sekreter Yusuf Ziya Yılmaz, "Beşiktaş Kulübü’nden talep gelmemesine rağmen Siyah - Beyazlı taraftarların talebi oldu. Bunu dikkate almamız mümkün değildi. Sonuç olarak biz de rakip takım taraftarlarına bilet ayırmadık. Bireysel olarak bilet alıp maçı izleyebilirler" dedi. 
     
     Aurelio’dan adım 
     TRANSFERİ nedeniyle gündemden düşmeyen Brezilyalı futbolcu Aurelio’nun, yönetimin resti karşısında uzlaşmacı bir tavır sergilediği öğrenildi. Tecrübeli futbolcunun, Özkan Sümer ile yaptığı son görüşmede, "Trabzonspor’da kalmak istiyorum" dediği öğrenildi. Sümer, "Kalmak istiyorsa, gelir teklif ettiğimiz şartları kabul eder. İmza attıktan sonra sorun olmaz" diye konuştu. 
     



 SPOR 





























</TEXT>
</DOC>
