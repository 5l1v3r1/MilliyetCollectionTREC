<DOC>
<DOCNO> 107205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun28.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya petrol devinin başkan yardımcısı kaçırıldı... 
</HEADLINE>
<TEXT>

     Rusya'nın en büyük petrol şirketi Lukoil'in başkan yardımcısı ve baş mali yetkilisi Sergey Kukura silahlı ve maskeli kişilerce kaçırıldı. 
     Lukoil'den yapılan açıklamada, Kukura'nın işe gelirken, Mercedes marka makam otomobilinin Moskova'da bir kavşakta durduğu sırada kaleşnikovlarla silahlanmış maskeli bir grubun saldırısına uğradığı bildirildi. 
     Koruma görevlisi ve şoförü otomobile kelepçeleyen grubun Kukura'yı genellikle polisin kullandığı mavi plakalı bir araca bindirerek olay yerinden uzaklaştığı belirtildi. 
     Açıklamanın adından Lukoil'in Moskova Borsası'nda işlem gören hisse senetlerinin değeri yüzde 2.5 gerileyerek 16 dolara düştü. 
     Sovyetler Birliği'nin çöküşünden sonra Rus iş dünyasında şirket yöneticilerine yönelik mafya kaynaklı saldırılar yaygın olmakla birlikte, ilk kez bu derece büyük bir şirketin bu derecede yüksek bir yetkilisi hedef alınıyor. 
     





</TEXT>
</DOC>
