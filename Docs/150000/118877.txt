<DOC>
<DOCNO> 118877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo08.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Kings- Warriors maçında Hidayet 2 sayı attı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan maçlarla devam edildi. 
     Sacramento Kings'in, Golden State Warriors'u deplasmanda 104-93 yendiği maçta, 20 dakika sahada kalan Hidayet Türkoğlu, karşılaşmayı 2 sayı, 1 ribaunt ve 1 asistle tamamlayabildi. 
     Kings'te forvet Chris Webber, 33 sayı ve 7 ribauntla maçın yıldızı olurken, oyun kurucu Bobby Jacson, Yugoslav forvet Predrag Stojakoviç ile Yugoslav pivot Vlade Divaç, rakip potaya 17'şer sayı bıraktı. 
     Warriors'ta Antawn Jamison, 31 sayı ve 6 ribaunt, Troy Murph ise 17 sayı ve 9 ribauntla karşılaşmayı tamamladı. 
     Batı Konferansı Ortabatı Grubu lideri Dallas Mavericks, deplasmanda aldığı 103-99'luk Cleveland Cavaliers galibiyetiyle ligdeki 7. maçından da zaferle ayrılarak, yenilmezlik unvanını sürdürdü. 
     Mavericks'te Michael Finley, 26 sayı ve 8 ribauntla galibiyette önemli rol oynarken, Alman pivot Dirk Nowitzki, 17 sayı ve 12 ribauntla sahadan ayrıldı. 
     Cavaliers'te ise Litvanyalı 2.20 metrelik dev pivot Zydrunas Ilgauskas'ın 34 sayı ve 14 ribauntluk performansı, yenilgiyi engelleyemedi. 
     Ligde alınan sonuçlar şöyle 
Golden State Warriors-Sacramento Kings 93-104 
Cleveland Cavaliers-Dallas Mavericks 99-103 
Boston Celtics-Philadelphia 76'ers 91-81 
New Jersey Nets-San Antonio Spurs 91-82 
Milwaukee Bucks-Chicago Bulls 108-101 
New Orleans Hornets-Minnessota Timberwolves 102-98 
Denver Nuggets-Phoenix Suns 72-75 
     





</TEXT>
</DOC>
