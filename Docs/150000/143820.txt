<DOC>
<DOCNO> 143820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/tamer.html </URL>
<DATE> 2003/03/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Başkan Bush’a sonsuz teşekkürler 
</HEADLINE>
<TEXT>

     Tony Blair’e ve toplu cinayetlere hazırlanan Bush yönetimine sanki yeterince öfkelenmiyormuşum gibi bir de bizim Türkiye’deki geçmiş defterler geliyor aklıma. En iyisi zaplamak. 
     
     Ya ANAP olsaydı... 
     Zap CNN Türk. Karşımda ANAP’ın yeni başkanı Ali Talip Özdemir, AKP hükümetini Türkiye’nin milli varlığı ve geleceği üzerine kan pazarlığı yapmakla suçluyor. Aman ne eda, ne eda Böyle kritik bir durumda ANAP hükümeti nasıl bir pazarlık içinde olurdu acaba Bin beterini yapardı Hatta ülkenin geleceğinin yanı sıra kendi cepleri için pazarlık etmeyi bile ihmal etmezlerdi. 
     Zap CNN İnternational. ABD Dışişleri Bakanı Colin Powell, Bush yönetiminin ağzından savaş salyaları akan şahinleri tarafından dışlanıyormuş. İyi mi 
     
     Sağolasın Babacan 
     Zap NTV. Daha 24 saat önce CNN Türk’te Erdal Sağlam’a "ABD’den gelecek, 30 milyar dolara varan yardımda herhangi bir sorun yok" diyen Devlet Bakanı Ali Babacan, her zamanki donuk yüz ifadesiyle "O paket artık geçerli değil" diyor. 
     Bilgisayarımın başına geçtiğimde ise e - postamda genç dostum Ali Haydar Akbayır’ın gönderdiği, Brezilyalı yazar Paulo Coelho’nun ABD Başkanı Bush’a teşekkür mektubunu buluyorum. Mektup birkaç gün önce bir gazetede gözüme çarpmış, ama sonuna kadar okumamıştım. Tam "Yoksa AKP hükümeti, güya uyanıklık edip kritik 2 Hazine ihalesi öncesinde bizi mi kandırdı " diye düşünürken Coelho’nun mektubunu yeniden önümde bulunca sevindim. 
     Babacan ister acemilikten, ister uyanıklıktan, ister ABD yetkililerinin ne dediğini anlama aczinden olsun, bu son zikzakıyla Türk finans piyasalarının AKP hükümetine olan son güven zerreciğinin de yitirilmesini başarmıştır. Bu arada Gül hükümeti dönemindeki zikzakların, "yönetimde çift başlılıkötan kaynaklanmadığı da anlaşılmıştır. Dolayısıyla Erdoğan hükümetinin güvenilirliğini, kapasitesini ve hükümet etme becerisini daha güvenoyu bile almadan sınama olanağını verdiği için, bizlerin de Bush yönetimine teşekkür etmemiz gerekir. Kaldı ki Coelho’nun teşekkür ettiği hususlara, Türk halkının da yürekten katılacağına kuşkum yok. 
     
     Coelho’nun teşekkürleri 

</TEXT>
</DOC>
