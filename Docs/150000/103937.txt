<DOC>
<DOCNO> 103937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/siyaset/siyz1.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Öğrenciler oy kullansın 
YTP kampusta sandığa’ sıcak      YTP Genel Sekreter Yardımcısı Hakan Tartan, Yüksek Seçim Kurulu’nun YSK üniversitelerde seçim sandıkları kurarak, öğrencilerin oy kullanabilmesini sağlayacağına inandıklarını söyledi. Tartan, 3 Kasım seçimlerinde, gençlerin dinamizm ve potansiyelini sandığa yansıtmanın, siyasilerin temel görevi olduğunu belirtti. YSK’nın seçmen listelerine adını yazdırmış ve elinde belgesi olan üniversite öğrencilerinin, "oy kullanamama" sorununa çözüm bulacağına inandıklarını kaydeden Tartan, şöyle konuştu "Üniversitelerde sandıklar oluşturarak öğrencilerin oy kullanmaları sağlanmalıdır. Böylece demokrasimizin en önemli grubunun, gerek ekonomik, gerek ulaşım zorlukları nedeniyle sandığa gitmelerinin önündeki engel kaldırılacaktır. Bu şekilde çok sayıda genç insanın Türk siyasi yaşamına katkı koyması sağlanacaktır." 
     
     Ayrıcalıklı olmasın 
Bahçeli Öcalan F tipine konulsun      ANKARA Milliyet 

     Başbakan Yardımcısı Devlet Bahçeli, dün TV8’de canlı olarak yayınlanan "Pazar Oniki" programında gündemdeki konulara ilişkin soruları yanıtladı. Bahçeli, terör örgütü PKK elebaşısı Abdullah Öcalan’ın İmralı’daki ayrıcalıklı durumuna son verilmesi ve diğer PKK militanları gibi F tipi cezaevine nakledilmesini istedi. Bahçeli, şunları söyledi "AB’nin Öcalan’ın İmralı’da kalması isteği siyasi bir taleptir. Orada kalması, PKK veya canibaşına ayrıcalıklı bir statü vererek, Türkiye’de belli hedefleri aşamalı gerçekleştirmek için kullanılması halidir. Ayrıcalıklı bir statüden çıkması lazım. Kendisiyle mücadele veren PKK militanları F tipi cezaevinde yatıyor. Onların can güvenliği orada sağlanıyor da, onların örgüt başı olan kişi, kendi elemanlarından daha mı korkak ki, F tipi cezaevine gelmekten çekiniyor " 
     
     DYP bize yakınlaştı 
Bayar Bizim asıl bağımız YTP ile      EYÜP KELEBEK Eskişehir DHA 

     DTP Genel Başkanı Mehmet Ali Bayar, Eskişehir’de, "8’inci Geleneksel Ertuğrulgazi Şurası ve Yörük Etkinlikleri"ne eşi Ayça Bayar’la birlikte katıldı. Yörük çadırında oturan Bayar, DTP - DYP yakınlaşması hakkında şunları söyledi "DYP bize yakınlaştı. DYP, DTP’yi fark etmek zorunda kaldı. Biz aynı kökten gelmiş partileriz. Bizim onlarla görüşmemizden daha doğal bir şey olamaz. Biz YTP ile ilkeler temelini attık. Asıl orada bağımız var. DYP yeni geliyor bize. Çünkü DYP’nin sıkıntısı var. Türkiye’nin bu kadar sıkıntısına rağmen ana muhalefet partisi olan DYP varlık gösteremiyorsa, bu düşünülmesi gereken bir şey. DYP baraj sıkıntısıyla karşı karşıya ise bundan son derece üzülmek gerekir. Çiller’le önümüzdeki günlerde herhangi bir görüşme planlamadım." 
     
     Burs sorusuna yanıt verdi 
AKP lideri Erdoğan topu taca attı      İSTANBUL Milliyet 

     AKP Genel Başkanı Recep Tayyip Erdoğan, çocuklarının işadamı arkadaşının bursuyla yurt dışında eğitim görmesi konusundaki sorulara açıklayıcı yanıt vermedi. 
     NTV’nin sorularını yanıtlayan Erdoğan şöyle konuştu 
     "Ben bir insanım, çocuklarım var. Benim çocuklarım okuyor, okuyacak. Okumanın esaslarının çerçevesi neyse bu çerçeve içinde okuyacak. Bu imkanı da çocuklarımız ve biz dürüst bir şekilde meydana getirmenin gayretiyle davrandık. İşin şekli noktasında bu derece durulmasını, önce kendilerinde arasınlar, ondan sonra Erdoğan ailesine gelsinler." 
     



 SİYASET 















</TEXT>
</DOC>
