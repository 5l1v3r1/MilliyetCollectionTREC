<DOC>
<DOCNO> 109183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur21.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
''Gelinim terledim dedi sonra üzerime atladı...'' 
</HEADLINE>
<TEXT>

     Samsun'da gelinine tecavüz ettiği gerekçesiyle yargılanan kayınpeder, ''Gelinim çok terlediğini söyleyerek beni yanına çağırdı, daha sonra üzerime atladı'' dedi. 
     Belediyeevleri Mahallesi'nde yaklaşık 2 ay önce gelini Hatice Cebeci'ye 32 zorla tecavüz ettiği gerekçesiyle tutuklanan kayınpeder Osman Cebeci'nin 57 yargılanmasına devam edildi. Samsun 1. Ağır Ceza Mahkemesi'nde görülen davanın bugünkü bölümünde sanık zorla tecavüz olayının doğru olmadığını savundu. 
     Osman Cebeci yaptığı savunmasında, ''Olay günü gelinim evime temizlik için geldi. Hava sıcaktı, çok terledim deyip yatağıma atladı. Daha sonra bana sen terlemedin mi diye sordu. Ben de terlediğimi söyleyip üzerimdeki gömleği çıkarıp yanına oturdum. Üzerime atlayıp beni öpmeye başladı. Bende kendimi tutamadım. Kesinlikle tecavüz olayı olmadı'' dedi. 
     2 çocuk annesi Hatice Cebeci ise ifadesinde ''Kayınpederim yalan söylüyor. Temizlik için evine gittim. Beni tutup yatağına itti ve daha sonra da tecavüz etti'' diyerek, kayınpederinden şikayetçi olduğunu söyledi. 
     Mahkeme heyeti eksikliklerin giderilmesi için duruşmayı erteledi. 
     





</TEXT>
</DOC>
