<DOC>
<DOCNO> 143822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/yilmaz.html </URL>
<DATE> 2003/03/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bakan Gönül’den ABD’ye bu kadar yeter’ yorumu 
</HEADLINE>
<TEXT>

     Meclis’e verilecek tezkerenin sadece hava sahasını ABD’ye açmasını değerlendiren Gönül, "Şimdilik ABD’ye bu kadar yeter’ dedi. Gönül, tezkere ile ilgili Bakanlar Kurulu’na giden teklifin sadece hava sahasının açılması olduğunu söylerken kuruldan çıkacak karar hakkında kesin bir yorum yapmaktan kaçındı. ABD’nin, Irak Başkanı Saddam’dan önce Türkiye’ye tezkerenin çıkması için tanıdığı son 48 saatlik zaman dilimi dolarken kafalarda henüz Meclis’ten çıkacak oylamanın sonucu netleşmemişti. Gönül, tezkere oylaması sonucu ile ilişkili soruma, biraz anlamlı bir yanıt verdi "CHP’liler içinde destekleyenler çıkabilir." 
     Bu gelişmeye yol açan etkenleri ise birinci tezkereden bugüne kadar geçen zaman olarak özetledi. Gönül, dün ATC toplantıları sürerken Beyaz Saray çevresinde lobi yürüten Mustafa Koç ve DEİK yönetimi girişimleriyle ilgili yorumu ise şöyle "Bazen konuya yandan girişler arzu edilen sonuçları doğurmayabilir." 
     
     Ebruİstanbul’un tümü satıldı 
     Washington’da bulunan Decatour House Müzesi’nde ebru sanatçısı Hikmet Barutçugil’in son dört yılda hazırladığı İstanbul konulu 119 eserin tümü ATC toplantılarını izlemeye gelen TABA Başkanı ve işadamı Zeynel Abidin Erdem tarafından satın alındı. 
     Erdem, son altı aydan beri Bartuçugil’le Ebruİstanbul’ için görüşmeler sürdürdüğünü belirtti. 
     Barutçugil’in henüz tamamlanmamış aynı konulu 11 eserini daha koleksiyonuna katacağını söyleyen Erdem, bunları Etiler’deki binasında sergileyeceğini de söyledi. 
     Barutçugil’in sergisi Erdem’e satılmasına rağmen İstanbul Büyükşehir Belediyesi ile yapılan programa uygun olarak Avrupa’nın başkentlerini dolaşmaya başlayacak. 
     
     Nasıl döneceğiz 
     Bu arada ATC toplantısı için Washington’da bulunan işadamları ABD Başkanı Bush’un Irak’a süre veren konuşmasından sonra Türkiye’ye dönüş için hava sahasının açık olmayacağı tedirginliğini yaşadılar. 
     
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
