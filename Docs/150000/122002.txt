<DOC>
<DOCNO> 122002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/sontur17.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Menemen'de havan mermisi patladı 2 ölü... 
</HEADLINE>
<TEXT>

     İzmir'in Menemen İlçesi Asarlık Beldesi'nde, inşaat işçisi baba oğul, hurda toplamak için girdikleri askeri atış alanında buldukları havan mermisinin patlaması sonucu öldü. 
     Alınan bilgiye göre, İnönü Mahallesi'ndeki, askeri birlikler tarafından atış alanı olarak kullanılan arazide hurda toplayan inşaat işçisi Halit Kaya 31 ve oğlu Burhan Kaya 14 , patlamamış havan mermisi buldu. İncelemek istedikleri havan mermisinin patlaması sonucu, Halit Kaya ve oğlu Burhan Kaya parçalanarak öldü. Patlama ihbarı üzerine olay yerine gelen polisler, baba ile oğlunun cesetlerini buldu. Polisler, patlamamış başka mühimmatın olabileceği gerekçesiyle çevrede geniş güvenlik önlemleri aldı. 
     İzmir'den olay yerine gelen uzman ekipler, yaptıkları incelemede, patlamanın askeri havan mermisinden kaynaklandığını ve olay yeri çevresinde başka bir mühimmat olmadığını belirlediler. 
     Olayla ilgili incelemenin, Menemen Cumhuriyet Başsavcılığı tarafından sürdürüldüğü bildirildi. 
     Yetkililer, telle çevrili olmayan atış alanı bölgesine girilmesinin tehlikeli olduğunu belirterek, hurda arama gerekçesiyle bölgeye girmek isteyen vatandaşları uyardı. 
     





</TEXT>
</DOC>
