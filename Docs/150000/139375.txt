<DOC>
<DOCNO> 139375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/tamer.html </URL>
<DATE> 2003/02/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neden kalkınmış tek Müslüman ülke yok 
</HEADLINE>
<TEXT>

     O günlerde zannediyorduk ki üretim bollaştıkça, ekonomi büyüdükçe ve teknoloji geliştikçe refah da toplumun alt katmanlarına doğru yayılacak, yoksulluk ve insanlar arası eşitsizlik azalacak... 
     
     Son 20 yılda 
     Böylesi bir düş, sadece Türkiye için değil, dünyanın pek çok ülkesi için geçerliydi. Oysa son 20 yılda dünyada yoksulluk da, eşitsizlik de arttı. Küreselleşme, artan yoksulluk ve eşitsizliğe yeni bir ivme kazandırdı. BM verilerine göre 6.3 milyarlık dünya nüfusu içinde en yoksul yüzde 5’lik kesimin toplam dünya üretiminden aldığı pay, 15 yıl önce yüzde 2.3’ken şimdi yüzde 1.4’e gerilemiş durumda. Aynı dönemde en tepedeki yüzde 5’in dünya üretiminden aldığı pay ise yüzde 70’ten yüzde 85’e yükselmiş. Üstteki tabloya göz attığınızda da ABD, Japonya ve Avrupa ülkelerinin son 20 yılda zenginliklerine nasıl zenginlik kattıklarını görebilirsiniz. Öyle 30 - 40 yılda falan değil, asıl atılımı diğer ülkelerin sırtından son 20 yılda gerçekleştirmişler. 
     
     Müslümanlar 
     Ya Müslüman ülkelere ne demeli Benzeri bir tabloyu birkaç ay önce yayımlamıştım. Amerikan işgal kuvvetlerinin Ortadoğu’nun haritasını toptan değiştirmek üzere kolları sıvadıkları bugünlerde dünyada neden kalkınmış tek bir Müslüman ülke bile bulunmadığı konusunda sizleri düşündürtmek istedim. 
     Birleşik Arap Emirlikleri ve Katar gibi nüfusları 3’er milyonu aşmayan, sınırları cetvelle çizilmiş petrol şeyhlikleri hariç, dünya nüfusunun beşte birini oluşturan 1.2 milyar Müslümanı barındıran ülkelerden bir teki bile kişi başına milli gelirde 3500 doların üzerine en bolluk yıllarında bile çıkamamışsa, bundan sonra da umut yok demektir. 
     
     Umut kalmadı 
     30 - 40 yıl öncesinin dünyasından farklı olarak, bugün artık herhangi bir ülkenin aradan sıyrılıp da refahı yakalayabilme umudu da kalmadı. Çin gibi bir deflasyonist makine, dünyadaki her türlü üretimleri mıknatıs gibi kendine çekerken, hemen her sektörde fazla kapasiteler kulaklardan fışkırırken, her alanda akla gelebilecek belli başlı tüm patentler gelişmiş ülkeler arasında paylaşılmışken ve güya objektif hukuk kurallarına tümüyle bağlanmış ülkelerarası ilişkilerde, aslında zenginlerin "hep bana, hep bana" düzeni her geçen gün daha baskın çıkarken ne ülkelerin, ne de bireylerin geleceğe dönük umutları olabilir. Umut olmadığı zaman da enseyi karartmak kolaylaşır 
     
Dinlere göre ülkelerin kişi başına milli geliri Hıristiyan, Yahudi, Şintoist   Müslüman Ülke 1980 2000 Ülke 1980 2000 İsviçre 9 620 38 120 B. Arap E. 31 290 18 240 ABD 12 850 34 260 Katar 33 420 11 340 Japonya 10 390 34 210 Malezya 1 800 3 380 İsveç 15 410 26 780 Türkiye 1 940 3 090 Almanya 9 500 24 500 Irak 3 240 2 700 İngiltere 8 580 24 500 Tunus 1 360 2 090 Fransa 12 680 23 670 Ürdün 2 030 1 680 İrlanda 5 650 22 960 İran 2 250 1 630 Kanada 11 150 21 050 Cezayir 2 080 1 590 İtalya 7 900 20 010 Mısır 520 1 490 İsrail 5 440 16 310 Suriye 1 550 990 İspanya 5 740 14 960 Suudi Ar. 1 550 1 120 Yunanistan 5 510 11 960 Endonezya 500 570 Portekiz 2 910 11 060 Nijerya 710 260      
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
