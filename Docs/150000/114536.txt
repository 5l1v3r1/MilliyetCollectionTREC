<DOC>
<DOCNO> 114536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/eko03a.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartla 18 katrilyon harcandı 
</HEADLINE>
<TEXT>

Bu yılın ilk dokuz ayında kredi kartı kullanımından 18 katrilyon lira 12 milyar dolar ciro elde edildi 
     EKONOMİ SERVİSİ 

     Bankalararası Kart Merkezi BKM Genel Müdürü Uğur Güvenç’in verdiği bilgilere göre bu yılın ilk dokuz aylık döneminde Visa ve MasterCard kredi kartlarının kullanımından 18 katrilyon lira ciro elde edildi. 
     Geçen yıl sonu itibariyle 15 katrilyon lira olan kredi kartı kullanımından elde edilen cironun eylül sonunda 18 katrilyona ulaştığını belirten Güvenç, bunun 2.3 katrilyon nakit avans, 15.7 katrilyon da alışveriş tutarı olarak gerçekleştiğini bildirdi. 
     Bu cironun dolar bazında 12 milyar dolar olduğunu belirten Güvenç, cironun yıl sonunda 16 milyar doları geçeceğini söyledi. 
     
     Kartlı alışveriş yüzde 77 arttı 
     2001 yılının 3. çeyreğinde 3 katrilyon 603 trilyon lira olan alışveriş tutarının yüzde 77’lik artışla 6 katrilyon 379 trilyona yükseldiğini belirten Güvenç, sadece yabancı bankalara ait kredi kartlarının kullanımının yüzde 42 arttığını kaydetti. 
     Kart kullanımında ilk sırada yüzde 23’le benzin istasyonlarının yer aldığına işaret eden Güvenç, bunu yüzde 20 ile süper marketlerin, yüzde 9 ile de giyim ve aksesuar mağazalarının izlediğini söyledi. 
     
Yıl sonunda karttan 1.2 milyar dolar döviz girişi bekleniyor      - Yurtiçinde kredi kartıyla yapılan alışveriş ve nakit avans tutarı geçen yılın üçüncü çeyreğine göre yüzde 70 arttı. 
     - 2001 yılının 3. çeyreğinde 3 katrilyon 603 trilyon lira olan alışveriş tutarı yüzde 77'lik artışla 6 katrilyon 379 trilyon liraya yükseldi. 
     - Sadece yabancı bankalara ait kredi kartlarının kullanımında yüzde 42 oranında arttış oldu. 
     - Yabancı bankalara ait Visa ve MasterCard'ların nakit avans ve alışveriş yoluyla kullanımından 974 milyon dolarlık döviz girişi sağlandı. 
     - Bu döviz girişinin yıl sonunda 1.2 milyar dolara yükselmesi bekleniyor. 
     



 EKONOMİ 



















</TEXT>
</DOC>
