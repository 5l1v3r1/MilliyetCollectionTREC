<DOC>
<DOCNO> 113312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo26.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Pınar Karşıyaka'da galibiyet sevinci... 
</HEADLINE>
<TEXT>

     Basketbolda Erkekler Avrupa Şampiyonlar Kupası Güney Konferansı A Grubu'nda Makedon rakibi BC Fersped Rabotniçki Üsküp'ü deplasmanda yenen Pınar Karşıyaka'da, antrenör Mete Babaoğlu, ''Aldığımız galibiyetin ayaklarımızı yerden kesmesine, izin vermeyeceğiz'' dedi. 
     Güney Konferansı A Grubu'nda aldığı 3. galibiyetle moral bulan Pınar Karşıyaka, İzmir'e geldi. 
     Antrenör Mete Babaoğlu, BC Fersped Rabotniçki Üsküp karşısında baştan sona üstün bir oyun sergilediklerini kaydederek, ''İyi bir takımız. Rakibimiz karşısında çok iyi savunma yaptık'' diye konuştu. 
     Deplasmanda aldıkları galibiyetle büyük moral bulduklarını kaydeden Babaoğlu, sözlerini şöyle sürdürdü 
     ''Ancak bu galibiyetin ayaklarımızı yerden kesmesine izin vermeyeceğiz. Gruptan çıkmak için 8 galibiyet bile yetmeyebilir. Önemli bir avantaj elde ettik ama Peristeri ile yapacağımız maç bizim çok önemli. Onların da 3 galibiyeti var. Bu karşılaşma büyük ölçüde gruptaki durumumuzu belirleyecek.'' 
     





</TEXT>
</DOC>
