<DOC>
<DOCNO> 120982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur16.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan "Seçimler bir isyan oldu" 
</HEADLINE>
<TEXT>

     Kapatılan Refah Partisi'nin Genel Başkanı Necmettin Erbakan, seçimleri çok doğru değerlendirmek gerektiğini belirterek, ''Bütün ülke nasıl bir yangın yerine dönmüş, insanlar nasıl aç, nasıl feryad ediyor. Bu seçim, bunun isyanı olmuştur'' dedi. 
     Erbakan, Anadolu Aslanları İşadamları Derneği ASKON Bursa Şubesi'nin açılışında yaptığı konuşmada, 1956 yılında temeli atılan, 1960'ta da seri üretime başlayan Gümüş Motor Fabrikası ile Türkiye'de ağır sanayi hamlesini başlattıklarını ifade ederek, bu hareketin milli bir dava olduğunu söyledi. 
     Bu anlayışla oluşturulan ''işçi şirketleri'' ve Anadolu'daki holdinglerin sahip çıkılmadığı için teker teker faaliyetlerini durdurduğunu anlatan Erbakan, yapılan her işin bir ruhu ve vatan aşkı olması gerektiğini dile getirdi. 
     Erbakan, Türkiye'de, ekonomik alkınmanın Anadolu'ya yayılması gerektiğini dile getirerek, ''Biz işadamları derneklerini, onların dertlerini çözen bir hastane gibi düşünecek olursak ASKON özel bir hastane, kalp hastanesidir'' dedi. 
     Erbakan, Türkiye'de bugün 15 milyon işsiz, 20 milyon aç, 30 milyon da fakirlik sınırının altında insan olduğunu kaydederek, ''Bütün ülke nasıl bir yangın yerine dönmüş, insanlar nasıl aç, nasıl feryad ediyor. Bu seçim de de, nasıl isyan ettiler sandıkta, bu açlığa, bu işsizliğe karşı. Seçimleri çok doğru değerlendirmek lazım. Bu seçim bunun isyanı olmuştur. Çünkü millet yanıp tutuşuyor'' diye konuştu. 
     





</TEXT>
</DOC>
