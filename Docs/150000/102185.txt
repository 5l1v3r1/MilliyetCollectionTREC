<DOC>
<DOCNO> 102185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yasam/yas00.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleviler istismar edilmekten bıktı’ 
</HEADLINE>
<TEXT>

Her yerde 3 Kasım’da neler olabileceği konuşulurken bütün partiler 7 - 8 milyon civarındaki Alevi oylarını yakından gözlüyor...’ Peki ama onlar neler düşünüyor, ne istiyor İşte yanıtları.... 
     Aleviler ve Seçim 
Önay Yılmaz Ömer Erbil 

     Yaklaşan 3 Kasım seçimleri nedeniyle 7 - 8 milyon civarındaki Alevi oyları, yine her zaman olduğu gibi siyasilerin iştahını kabartıyor. Peki Aleviler seçimlerde ne yapacaklar Kime oy verecekler Kendilerini hangi lidere ve partiye daha yakın görüyorlar Sağ partilere nasıl bakıyorlar 
     Bu soruların yanıtlarını verebilmek, ortak görüşler oluşturabilmek için onlar da kendi aralarında görüşmelere şimdiden başladı. Hacı Bektaş Veli şenliklerinde bir araya gelen Alevi dernek başkan ve yöneticileri, toplantılar düzenleyerek seçimi gündem maddelerine çoktan koydular bile... 
     Seçim dönemlerinde hatırlanmaktan ve seçim meydanlarında malzeme olarak kullanılmaktan yakınan Aleviler, 3 Kasım seçimleri öncesi arayış içinde. Uzun yıllar sürekli sol partilere destek veren, ancak 1990’ların başından itibaren sağ partilere de oy vermeye başlayan Aleviler, bu seçimde hangi partiyi destekleyecekleri konusunda henüz kararsız. 
     
Çantada keklik değiller..      Aleviler eskiden sol partilerin kendilerini çantada keklik gördükleri, sağ partilerin ise "Bunlar sola oy verir boşverelim" diyerek, kendilerini reddettikleri inancında. Ancak son dönemde sağ partilerin Alevi oylarını alabilmek için onların sorunlarına yönelik söylemlere başladığı da bir gerçek. Yani artık oylar çantada keklik değil. 
     Alevilerin önemli bir kısmını bünyesinde barındıran Cem Vakfı Başkanı Prof. Dr. İzzettin Doğan, 31 Ağustos 2002 tarihinde tüm Alevi dernek ve birliklerini seçim öncesi tavır belirlemek için bir araya getirecek. 1 Eylül günü de basın toplantısıyla Alevilerin ortak kararı açıklanacak. 
     
En büyük isteğimiz solda birlik’ALİ BALKIZ 
Pir Sultan Abdal Derneği eski Genel Başkanı 
     Aleviler sağ partilerle uyum sağladılar mı 
     - Geçtiğimiz seçimlerde Aleviler sağ kesimlere de oy verdiler ne yazık ki... Ama görüldü ki sağ politikalar, Alevilerin sorunlarına çare değil. Sağ politikalarda Diyanet İşleri teşkilatının özerkleştirilmesi, devletten bağımsızlaştırılması diye bir şey yok. Zorunlu din derslerinin seçmeli hale getirilmesi gibi bir çözüm yolu, laikliği evrensel değerlere uyarlamak da yok. Alevilerin geçtiğimiz seçimlerde düştüğü hatalara, sağ partilerin şirin gözükmelerine para vaadlerine kanmamaları gerekiyor. Tarihsel mirasla sola oy vermeleri gerekiyor. Solun hangi partisidir, bunu söylemek zor. Aslında Aleviler solun bütünlük içinde olmasını arzu etmektedirler. 
     
     Geçtiğimiz seçimlerde sağa neden yöneldiler 
     - Sağa yöneliş nedenlerinden birincisi MHP’nin tavrı oldu. MHP, alevilerin saf ve temiz Türkler olduğu politikasını işledi. Ahmet Yesevi’den hareketle alevilerin bu yönünü işledi ve istismar etti. Fazilet Partisi de, Din kardeşiyiz, müslümanız, Hz. Ali’yi birlikte seviyoruz’ diyerek istismara yöneldi. Merkez partiler özellikle DYP, para vaadiyle istismar etti. Tabii solun da hatası oldu. Sol partiler özellikle CHP, Gazi, Sivas Madımak olaylarını herkesin içinde tartışmadı. Eksiklerini, hatalarını kabullenmedi. Bunun da yarattığı olumsuz hava vardı. CHP açıkça tartışabilseydi, sevaplarını, günahlarını ortaya koysaydı kendi seçmenine sahip çıksaydı Alevi oyları sağ partilere gitmeyecekti. 
     
     Bugün Aleviler hangi partiye ya da lidere daha yakın görünüyorlar 
     - Deniz Baykal’a ve CHP’ye daha yakın görünüyorlar. Geniş alevi kesiminin eğilimi bu yönde. 
     
     CHP’ye yönelimin nedeni nedir 
     - Laiklik konusunda ortak anlayış, Atatürk sevgisi ve ilkeleri, en önemlisi de bu konulardaki içtenlik. Ayrıca parti programında sosyal politikaların diğer politikalara oranla ağırlığı. Zorunlu din dersleri konusunda güdülen politikalar Alevilerin arzu ettiği biçimde olmasa bile partinin bunu kendisine dert edinmiş olması bizi umutlandırıyor. 
     
     Diğer sol partiler 
     - Aleviler şüpheci yaklaşıyor. İrdeleyecek, düşünecek, tartışacaklardır. YTP de bunların arasında. 
     
Oylar CHP ve YTP’ye gider      Aleviler 3 Kasım seçimlerinde ne yapacak 
     - Alevi toplumunun inanç sorunları var. 9 yıldır Hacı Bektaş şenliklerine Cumhurbaşkanı, Başbakan geliyor, buradan naklen yayın yapıyorlar. Ancak bunlar resmi arşivlere girmiyor. Aleviler Diyanet’te yeterince temsil edilmiyor. Hacı Bektaş dergahı külliyedir, cemevi de, cami de vardır. Ama cami açık, cemevi kapalı. Cemevi müze diyorlar, oysa cami de müze. İşte burada çifte standart var. Yılda 1.5 milyon insan geziyor Hacı Bektaş’ı. Ancak bu parayı Kültür Bakanlığı alıyor, yani devlet inancımızdan para kazanıyor. 
     
     Hangi parti daha yakın görünüyor 
     - Sivas olaylarından sonra CHP’de büyük oy kaybı oldu. Aleviler yine solda yer alacak ama birtakım talepleri var. Bunları somut olarak dile getirenlerin yanında yer alacak. Alevi oylarının yüzde 50’si her zaman CHP’de olmuştur. Diğer yüzde 50 diğer sol ya da sağ partilere gidip geliyor. 
     
     Önceki dönemlerde neden sağa kaymalar oldu 
     - Sağa kaymasının asıl nedeni umutsuzluk. Sivas olayları en büyük dönüm noktası oldu. 1991 seçimlerinde yüzde 27 oy alan SHP, CHP ile birleştikten sonra 1995’te yüzde 11 oy aldı. Yüzde 16 oy kayboldu. Partiler birleştiği halde yüzde 10’lara düştü. 
     
     Yine ibre Baykal’dan ve CHP’den yana mı gözüküyor 
     - Baykal’ı ya çok seviyorlar, ya hiç sevmiyorlar. Sanıyorum geçmişteki hizipçi damgası rol oynadı ama bu anlayış değişiyor. Ben de CHP’de Baykal’a karşı sayın İnönü’yü destekliyordum. Solda DSP’ye sanıyorum oylar gitmeyecek. ÖDP, İşçi Partisi, bunlar tutmadı. Yine oylar CHP ile YTP etrafında dolaşacak gibi. 
     
     Meclis’te Alevileri temsil eden var mı 
     - Yok. Alevi arkadaşlar var ama Alevi kimlikleriyle ön plana çıkmıyorlar. Örneğin Kamer Genç var, bugüne kadar Tunceli’nin sorunlarını söylüyor ama Alevilikle ilgili konuşmuyor. DYP’den Ufuk Söylemez var, ağzından Alevi kelimesi hiç çıkmadı. Meclise Alevi kimliğiyle gelmediğini söylüyor. Diğer Alevi milletvekili arkadaşlarımız da konuyla ilgili sorunları Meclis’e getirmediler. 
     
     Ne kadar Alevi oyu var 
     - Türkiye’de 15 - 20 milyon arasında bir Alevi nüfusu var. Bunların oyları da sanıyorum 7 - 8 milyon civarında... 
     
Hepsine aynı uzaklıktayız’      "Aleviler Demokrat Parti’yi desteklediler. Ancak alevilerin taleplerine cevap vermeyince 1960’lı yıllardan itibaren sol partilere oy vermeye başladılar. Sol ideoloji, Pir Sultan Abdal, Hacı Bektaş Veli söylemlerini kullanmış, ezilmişlikten sözetmiş ve Alevileri yanına çekmiştir. Sağ partiler de sola yanaştıkları için onları kaybettiklerini düşünüp dışlamışlardır. 1990’dan itibaren Alevi oylarında çözülme başladı. Bunun da nedeni sol partiler Alevilerin isteklerine sırtlarını döndüler. Sol, toplumun değerlerini kucaklamak yerine terketti. Sol Aleviliği kullandı. İktidar oldukları halde Diyanet’te yeni bir yapılanmaya gitmediler. Bütçeden Alevilere tek kuruş ayrılmazken, sol partiler de buna göz yumdu. Sağ partiler son dönemde bu sorunlara sahip çıkmaya başladı. Alevi oyları her partiye dağılmış durumda. Hangi parti bizim sorunlarımıza eğilecekse ve kadrolarımıza yer verecekse biz o partiyi destekleriz. " 
     
     YARIN Alevilerin temel sorunları 



 YAŞAM 




















</TEXT>
</DOC>
