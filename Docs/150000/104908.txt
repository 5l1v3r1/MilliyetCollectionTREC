<DOC>
<DOCNO> 104908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/guncel/gun03.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize kurtuluş 
</HEADLINE>
<TEXT>

50 metreden yere çakıldı, ölmedi... 
     Zafer Bayramı kutlamaları nedeniyle Atatürk Kültür Merkezi’nde AKM düzenlenen törenlerde gösteri atlayışı yapan iki paraşütçü asker, ölümden döndü. 3 bin metre yüksekten gösteri atlayışına başlayan iki askerin paraşütleri ters rüzg rın etkisiyle yere yaklaşık 70 metre kala birbirine dolaştı. Çarpışmanın ardından paraşütler kısmen kapandı. Birbirlerinden ayrılmayı başaran paraşütçülerden Astsubay Levent Karabulut, 50 metreden yere çakıldı. Çarpmanın şiddetini azaltmak için yere yan düşme tekniği kullanan Karabulut’un çenesinde kırık meydana geldi ve kaşı açıldı. Karabulut, GATA’ya kaldırılarak tedaviye alındı. Diğer asker ise paraşütü ağaca takıldığı için yara almadan kurtuldu. Cumhurbaşkanı Sezer, Karabulut’un sağlık durumu hakkında bilgi aldı. 
     



 GÜNCEL 














</TEXT>
</DOC>
