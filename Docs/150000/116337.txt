<DOC>
<DOCNO> 116337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun06.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'daki depremde ölenlerin sayısı 22'ye çıktı 
</HEADLINE>
<TEXT>

     İtalya'da, dün meydana gelen depremde ölü sayısı 22'ye çıktı. 
     Enkaz altındakileri kurtarma ve enkaz kaldırma çalışmaları devam ederken, büyük can kaybının meydana geldiği anokulunda, 20 çocuğun öldüğü, enkaz altındaki 8 kişinin canlı kurtarılması umutlarının bitmek üzere olduğu bildirildi. 
     Yıkılan San Giuliano di Puglia kasabasındaki ana okulunun enkazının başında anne ve babalar sabaha kadar nöbet tutarken, sinir krizleri geçiren anne-babalara yardım etmesi için psikologların olay yerine gittiği kaydedildi. 
     Üst düzey bir polis yetkilisi, okulun 7 öğrencisi ve bir öğretmenin hala enkaz altında olduğunu söyledi. 
     Sivil savunma yetkilisi Ernesto Angelotti ise enkaz altından ''hiç ses gelmediğini, ısı dedektörlerinde de hiçbir hayat belirtisinin tespit edilemediğini'' belirtti. 
     Daha önce kurtarma çalışmaları sırasında çoçukların sesinin kurtarma ekibi çalışanları tarafından duyulabildiği bildirilmişti. 
     





</TEXT>
</DOC>
