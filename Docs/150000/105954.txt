<DOC>
<DOCNO> 105954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur15.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da müşteri bekleyen travesti, pompalı tüfekle öldürüldü 
</HEADLINE>
<TEXT>

     Antalya'da, travesti olduğu belirtilen bir kişi, müşteri beklediği sırada pompalı tüfekle öldürüldü. 
     Sabah Kışla Mahallesi'ndeki 52. Cadde'de müşteri beklediği belirtilen ''Alev'' lakaplı Cumali Polat, ''Ezgi'' lakaplı Şahin Yağa ve ''Lili'' lakaplı Metin İlkay'ın üzerine, plakası belirlenemeyen bir otomobilden pompalı tüfekle ateş açıldı. 
     Olayda, kasıklarından yaralanan Cumali Polat 20 , kaldırıldığı Antalya Devlet Hastanesi'nde hayatını kaybetti. 
     Diğer kişilerin yaralanmadığı olayla ilgili geniş çaplı soruşturma başlattıklarını belirten Antalya Asayiş Şube Müdürü Tufan Kömürcü, ''Faili meçhul bir cinayet. Koyu renkli bir otomobilden ateş açıldığını biliyoruz. Çalışmalarımız devam ediyor'' dedi. 
     
     ARKADAŞLARI YOL KESİP EYLEM YAPTI 

     Antalya'da bir grup travesti, ''Alev'' lakaplı Cumali Polat'ın 20 öldürülmesini protesto etmek amacıyla eylem yapmaya kalkıştı. 
     Cumhuriyet Caddesi'nde toplanan travestiler, polisin, ''Dağılın'' uyarısına rağmen, Şehit Binbaşı Cengiz Toytunç Caddesi'ne kadar yürüdüler. Burada, polis kordonuyla karşılaşan travestiler, sloganlar atarak, kendilerine iş verilmesi ve can güvenliklerinin sağlanması isteğinde bulundular. 
     Uyarıları dikkate almadan, slogan atarak topluca yürümeye devam eden travestiler, polisin müdahalesiyle karşılaştılar. Bazıları kaçarken, 10'a yakın travesti gözaltına alındı. 
     





</TEXT>
</DOC>
