<DOC>
<DOCNO> 101676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sonspo06.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim antrenmanda futbolculara şut çalışması yaptırdı 
</HEADLINE>
<TEXT>

     Galatasaray, 16 Ağustos Cuma günü deplasmanda Denizlispor ile yapacağı maçın hazırlıklarını, bu sabahki antrenmanla sürdürdü. 
     Teknik direktör Fatih Terim yönetiminde gerçekleştirilen ve yaklaşık 1.5 saat süren antrenmanda futbolcular, pas çalışmasının ardından ceza alanından ve altıpasın önünden şut çalışması yaptı. Terim, katıldığı idmanda, futbolculara ceza alanı önünden ve altıpasın üzerinden aralıksız 15'er şut çektirdi. Fatih Terim, şut çalışması sırasında zorlanan oyuncularının adeta pestilini çıkardı. 
     Terim, antrenmanda neşeli hareketleriyle dikkati çekerken, futbolcuların şut çalışmasında gösterdiği başarı deneyimli teknik adamın neşesini daha da arttırdı. 
     Samsunspor maçında sakatlanan ve Denizlispor maçında oynayamayacağı açıklanan Ergün, idmana katılmazken, kaptan Bülent ise koşu yaptı. 
     Bu arada Duro, Murat, Ümit Davala, Mondragon, Vedat, Sarr ve Emre'den oluşan grup, antrenmana salonda başlarken, bu oyuncular diğer futbolculardan ayrı pas ve şut çalışması gerçekleştirdi. 
     Galatasaray, Denizlispor maçı hazırlıklarını bu akşam yapacağı antrenmanla sürdürecek. 
     





</TEXT>
</DOC>
