<DOC>
<DOCNO> 122073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yasam/yas03.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dönüş yok çıkış var 
</HEADLINE>
<TEXT>

Gaspar Noe’nin şiddet hammaddeli’ filmi Dönüş Yok’un vizyona girişiyle sinemaları terk eden izleyicilerin sayısı zirve yaptı 
     GÜRKAN AKGÜNEŞ İstanbul 

     Filmekim Festivali kapsamında da gösterilen ve tartışmalara yol açan Gaspar Noe’nin Dönüş Yok’ Irreversible adlı filmi vizyona girdi. Festival sırasında Hıncal Uluç, Radikal Gazetesi Genel Yayın Yönetmeni İsmet Berkan’ı filmi yarıda terk ettiği için eleştirmiş "terk edilir edilmez" tartışması başlamıştı. Ancak vizyona giren film, aynı ikilemi seyircinin de yaşadığını gösterdi. Biz de Tepe Cinemax’ta 21.45 seansında izleyici tepkilerini ölçtük 100 izleyiciden 40’ının değişik sahnelerde filmi terk ettiğini gördük. 
     
     Paralarını geri istiyorlar’ 
     Tepe Cinemax’ın işletmecisi Taner İnal, şunları söyledi "İlk gösterim gününde filme 250 kişi girdi. Hemen hemen yarısı film bitmeden salonu terk etti. 25 kişi de parasının iadesini istedi." Filmi ilk dakikalarda bırakanlardan Bülent Dedeoğlu, "Başım döndü, sıkıldım, dayanamadım" arkadaşı Arzu İlhan ise "Kusacaktım. Korkunç. Bu kadar şiddet abes" dedi. Ekrem Ünal ve Hüseyin Aydın ise şöyle dedi "Direndik araya kadar dayanabildik. Görüntüler baş döndürüyor. Paramız boşa gitti." 
     



 YAŞAM 


















</TEXT>
</DOC>
