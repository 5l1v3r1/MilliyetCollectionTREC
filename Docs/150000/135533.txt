<DOC>
<DOCNO> 135533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur01.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de fırtına... Başına beton parçası düşen polis öldü... 
</HEADLINE>
<TEXT>

     İzmir'de hayatı etkileyen fırtına nedeniyle, teras duvarının çökmesi sonucu başına beton parçası düşen polis, tedavi gördüğü hastanede öldü. 
     Dikili ilçesinde ise aşırı yağıştan köprünün bir bölümü çöktü. Yol, tek şeritten trafiğe açık tutuluyor. 
     Çevik Kuvvet Şube Müdürlüğü'nde görevli polis memuru Mehmet Akif Kabakçı'nın 24 başına, Bozyaka 2957 sokakta bir apartmanın teras duvarının yıkılması sonucu beton parçaları düştü. Ağır yaralanan Kabakçı'nın ilk tedavisi Bozyaka SSK Hastanesi'nde yapıldı. Yeşilyurt Atatürk Eğitim ve Araştırma Hastanesi'ne sevkedilen Mehmet Akif Kabakçı, kurtarılamayarak hayatını kaybetti. 
     
     AŞIRI YAĞIŞTAN KÖPRÜNÜN BİR BÖLÜMÜ ÇÖKTÜ 

     İzmir'in Dikili ilçesinde, aşırı yağıştan köprünün bir bölümü çöktü. Olay sırasında herhangi bir can kaybı ve yaralanma olmadığı belirtildi. 
     Salihler Köyü yakınlarında bulunan Karamürsel Köprüsü'nün bir bölümü, aşırı yağan yağmur nedeniyle çöktü. Yol, araç trafiğine tek şeritten veriliyor. 
     
</TEXT>
</DOC>
