<DOC>
<DOCNO> 102283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur10.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan, Derviş'in açıklamasına saygı duyarız... 
</HEADLINE>
<TEXT>

     AK Parti Genel Başkanı Recep Tayyip Erdoğan, partisinin matematiksel bir sorunu bulunmadığını, emin adımlarla yollarına devam ettiklerini söyledi. 
     Erdoğan, Dünya Ehl-i Beyt Vakfı tarafından Ataköy'deki Crowne Plaza Hotel'de düzenlenen Hacı Bektaş Veli'yi anma toplantısı öncesinde gazetecilerin sorularını yanıtladı. 
     ''Sayın Derviş'in dünkü açıklamalarını nasıl değerlendiriyorsunuz '' sorusu üzerine Erdoğan, ''Derviş'in bu açıklaması kişisel takdiridir. Bu açıklamaya sadece saygı duyarız'' dedi. 
     Kemal Derviş'in artık bir kurum temsilcisi değil bir kişi olduğunu kaydeden Erdoğan, ''Bir siyaset kurumunun başında olan bir kişi olarak da ben, siyaset kurumlarının başındakilerle ilgileniyorum. Şu anda atılan adımın Türkiye'de siyasi gelişmeleri çok fazla etkileyeceğine inanmıyorum'' dedi. 
     ''Bu açıklamayla CHP'nin güçleneceğine inanıyor musunuz '' sorusuna Erdoğan, şu yanıtı verdi 
     ''AK Parti'nin böyle bir matematiksel sorunu yok. Emin adımlarla yolumuza devam ediyoruz. Bu arayışlar AK Parti eksenli arayışlardır. AK Parti eksenli bu arayışlar 3 Kasım'a kadar da devam edecektir. Bizim gerek ilkelerimiz açısından gerekse oluşumlar açısından herhangi bir endişemiz, sıkıntımız olmadığı için bizi pek ilgilendirmiyor.'' ''Derviş'in bu tavrını nasıl değerlendiriyorsunuz '' sorusu üzerine de Erdoğan, ''Şu ana kadar takındığı tavırlarla bir çizgi ortaya koyamadı'' dedi. ''Sağda bir birlik söz konusu olabilir mi'' şeklindeki bir başka soru üzerine de Erdoğan, partisinin böyle bir sorunu bulunmadığını söyledi. 
     ''CHP'nin oyunu artırıp artırmayacağına'' ilişkin bir soru üzerine de Erdoğan, bu konuların kendi gündemlerini oluşturmadığını dile getirdi. 
     





</TEXT>
</DOC>
