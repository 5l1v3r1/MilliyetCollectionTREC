<DOC>
<DOCNO> 145385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/guncel/gun07.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika’yla kod krizi’ 
</HEADLINE>
<TEXT>

     MUSTAFA BAĞDİKEN Kocaeli DHA 

     Türk Silahlı Kuvvetleri’nin TSK Kuzey Irak’ın 20 kilometre içine girerek, küçük birlikler bulundurmasına sıcak bakan ABD, savaş ortamında dost ve düşman tank ve uçaklarının ayrılmasını sağlayan IFF Identification Friend or Foe kodunu vermedi. 
     Savaşta müttefik birliklerin birbirlerini tanıması için, çok küçük bir cihaz olan IFF, her uçağa ve tanka yerleştiriliyor. Bir uçak, karada bir tank belirlediğinde IFF’yi yönlendiriyor, IFF kodu tutarsa dost olduğunu anlayarak silahlarını ateşlemiyor. Bu cihazdan gelecek yanlış bir kod veya arızalı hallerdeyse uçak hedefi yok ediyor. 
     ABD’nin, İngiliz uçağını da bu kod hatasından vurduğu görüşünü savunan uzmanlar, TSK’nın şu anda IFF’de NATO standardı uyguladığını belirtti. Ancak ABD ile İngiltere’nin Irak Savaşı’nda ayrı bir kod kullandığını ifade eden uzmanlar, "ABD, Türk Silahlı Kuvvetleri’ne, savaşta kullandıkları IFF kodunu vermiyor. Bu nedenle, Türk Silahlı Kuvvetleri’nin Kuzey Irak’a girmesi halinde Yanlışlıkla sizi vurabiliriz’ diyor. Sıkıntı buradan doğuyor" dedi. 
     Türk Silahlı Kuvvetleri’nin, IFF krizinin çözümlenmesinin ardından Kuzey Irak’a yeni birlikler sokacağı ileri sürüldü. 
     


GÜNCEL 





















</TEXT>
</DOC>
