<DOC>
<DOCNO> 126175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/yilmaz.html </URL>
<DATE> 2002/12/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Dubai denen model 
</HEADLINE>
<TEXT>

     Birleşik Arap Emirlikleri BAE ’nin 7 emirliğinden biri olan Dubai’ye ister "Alışveriş cenneti", ister "Turizmin Arap yıldızı", ister "Liberal şeyhin memleketi", ister "Altın kent", ister "Petrol kuyusu" densin, biz Esenyurt Belediye Başkanı Gürbüz çapan’ın kardeşi Çetin Çapan ile geceliği 2000 dolara kadar çıkan 7 yıldızlı Burj al Arap’ta ön balayı geçiren Pınar Eliçe haberleri ile pür dikkat kesildik... 
     Görmek için girişi bile 100 - 150 dolar arasında değişen altını kaplamalı, suni bir adacık üzerine oturtulmuş, 1 milyar 200 milyon dolara malolan Burj al Arap’ın yaptığı reklam boyunu aşıyor ve Dubai yeni adalar, yeni otellerle Basra Körfezi"nin Bahamalar, Maritus veya Maldiv Adaları olmaya aday bir hal alıyor. 
     
     Yakınımızdaki Havai 
     Dubai’ye ilgimiz eksilmedi arttı. Bir kez yakınımızdaki Havai meşhur olmuştu artık ve tüm ünülüler onu keşfedecekti. Ramazan bayramını tatile dönüştüren yaralı kadınlar Hülya Avşar ve Derya Tuna’nın soluğu Dubai’de almasının ardından, Goldaş Kuyumculuk şirketinin BAE’de açtığı iki mağazayı görmek üzere biz de ünlü topraklara ayak bastık. Alışveriş merkezleri ve lüks otelleri ile konforun ve tüketimin heykelini dikmişler, çölde safari etkinliğini serpiştirip, bir para harcama ünitesi geliştirmişler. 
     Morali bozulunca Akmerkez’e gidenler 4 saatlik bir uçuş sonucu hem kemiklerini ısıtacak iklime, hem de bir yerine beş pakete kavuşabilirler. Goldaş da işi farketmiş, rakibi Cihan Kamer, AKP lideri Tayyip Erdoğan ile AB lobisi için "canını dişine" takarken, Dubai ve Şarjah Eyaletleri’nde mağaza açıyor. 
     
     Aslında tekstilci 
     Goldaş Genel Müdürü Sedat Yalınkaya’nın Duabi’ye gelişinin sayısı belli değil. New York, Londra’da temsilcilikler açan Goldaş’ın Paris, Moskova gibi kentlere doğru yolculuğunun süreceğini anlatan Yalınkaya’nın ilginç serüveni, 1993’den önceki hayatlarında tekstilci olmaları. Denizlili aile, dokuma merkezi Babadağ kökenli... 
     1992’de Sedat Yalınkaya İngiltere’deyken bir arkadaşının önerisi üzerine kuyum ithalatına giriyor. Yurt dışı borsalara açılıyor, İMKB’de hisseleri işlem görüyor, Kuyumculuk sektörünün tezgah üzerinde şeffaf hale gelmesinin ardından, halka açılmasını görmek için 2000’leri beklemek gerekti, ne çok geç kalınmış 
     
     Altında leasing 
     Geç kalınan bir başka nokta daha var sektörde. Sektörde altın standartlarını oluşturan, işletme disiplini içinde çalışan çok sayıda işletme oluştu ancak altın ihlatını ikame edecek, "Merkez Bankası altın rezervlerinin leasing yoluyla kuyumculara düşük faizle açılması" gerçekleşmedi. 
     Kuyum sektöründe gerçek patlama, bankaların altın rezervlerinin kuyumculara açılması ile sağlanacak.Uzağımızda, yakınımızda modeller çok Dubai uçuş fiyatlarını 99 dolara kadar çekerek, "Alışveriş Festivali" düzenliyor, vergisiz ticaretin merkezi olmaya çalışıyor. 50 yıl sonra yok olacak petrol rezervlerine alternatif ekonomiler yapılandırıyor. 
     Altın işinde İtalya’dan ders alınabilir, İstanbul’u markalaştırmak için de Dubai’ye bakmak yararlı olabilir. Hiçbirine el sürmezsek, markaları İstanbul’a taşıyan bir kitlenin hareketine takılır kalırız... 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
