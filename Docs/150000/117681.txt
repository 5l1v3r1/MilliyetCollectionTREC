<DOC>
<DOCNO> 117681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/guncel/gun07.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilişim Olimpiyatı’nda öğrenciler yarışacak 
</HEADLINE>
<TEXT>

     TAHSİN AKSU İstanbul 

     İlköğretim ve lise öğrencilerini bilişim teknolojileri alanında teşvik etmek amacıyla düzenlenen "Bilişim Teknolojileri Olimpiyatı" Bitek - O 2003 , sponsorlarla yapılan imza töreniyle başladı. Dedeman Oteli’ndeki törene Bitek - O 2003’ün Onursal Başkanı Dilek Sabancı, Sabancı Üniversitesi Rektörü Prof. Dr. Tosun Terzioğlu, Batı Koleji Kurucusu İlter Çelik ve Microsoft Eğitim Müdürü Şeniz Ciritçi katıldı. 
     Dilek Sabancı, olimpiyatın ilköğretim ve lise dalında en büyük organizasyon haline geldiğini anlattı. 
     Yarışmanın organizasyonunu yapan İlter Çelik ise bu yıl 3 binin üzerinde başvuru beklediklerini söyledi. 
     Gazetemizin Reklam Grup Başkan Yardımcısı Arzu Koçak Arulad, "Milliyet’in uzun vadeli stratejisi gençlere yatırımdır. Gençleri teşvik edici organizasyonları desteklemeye devam edeceğiz" diye konuştu. İlköğretim öğrencileri Web Tasarımı’, Hayalimdeki Bilişim Projesi’ ve Bilişim Teknolojileri Araştırması’, lise öğrencileri de Bilgisayar Yazılım’, Web Programlama’, Web Tasarımı’ ve Bilişim ArGe’ dallarında yarışacak. 
     



 GÜNCEL 
















</TEXT>
</DOC>
