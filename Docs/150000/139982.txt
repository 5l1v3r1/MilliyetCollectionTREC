<DOC>
<DOCNO> 139982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/ekonomi/eko05.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks dalgalanacak 
</HEADLINE>
<TEXT>

Tezkerenin Meclis’ten geçmemesi nedeniyle piyasa dalgalı ve aşağı yönlü bir seyir izleyebilir 
     Zeynep Candan AKTAŞ 

     Tezkere tartışmalarının gölgesinde endeks haftayı yüzde 1.53 değer kaybıyla 11.574 puandan kapattı. 
     Doğan Burda yüzde 26, Bolu Çimento yüzde 24, Varlık Yatırım Ortaklığı yüzde 17, Mutlu Akü yüzde 17 ve Kipa yüzde 15 ile ilk beş sırayı paylaştılar. 
     Haftanın genel eğilimi daralan hacim ile desteklerin test edilmesi ve ortalamalardan bulunan güç ile de toparlanma çabası şeklinde özetlenebilir. 
     1991 Körfez Krizi ile bu dönem kıyaslandığında borsa açısından en önemli fark dünya ekonomisindeki genel daralma eğilimi ile Türkiye ekonomisinin bulunduğu seviye ve savaş olasılığında Türkiye’nin konumu. 
     İki kriz atlatmış ekonomide, borsada işlem gören şirketlerin ortalama F K’sı 1991 yılında 15.88 idi. Bu oran bugün 64.11 seviyelerinde. 
     1991’de Türkiye’nin savaşla dolaylı ya da dolaysız hiçbir ilgisi yoktu. Bugün ise bölgedeki savaşın sonuçları coğrafyayı etkileyecek düzeyde. Bu nedenle piyasalarda risk faktörü 1991’le kıyaslandığında çok daha yüksek. Endeksin destekleri 11.000 ve 10.600 seviyelerinde bulunuyor. 
     İyi haftalar dileğiyle. 
     



 EKONOMİ 

















</TEXT>
</DOC>
