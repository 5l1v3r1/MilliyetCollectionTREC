<DOC>
<DOCNO> 105571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/astro/index.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatıcı iyimserlik 
</HEADLINE>
<TEXT>

İlk bakışta olumlu gözüken ve çok şey vaat eden olaylara şüpheyle bakmak gerek. Yeni adımlar atmaktan çok bekleme ve değerlendirme günlerindeyiz. Koç'lar rahat hareket edebilecekleri bir gündeler. Üstlerindeki baskıdan kurtulabilirler. Yaratıcı konulara yönelmeliler. Boğa'lar zorlu bir güne hazır olmalılar. Yapıcı efor sarf etmek ve planlı olmak gerekiyor. Eve ait konular da vurgulanabilir. İkizler düşüncelerini ustaca aktarabilir. Konuşmaları ile etki uyandırabilecek bir güçte. Çok sayıda konuşma, yazışma ve hareket var. Yengeç'ler maddi konularda şanslılar. Daha fazla çalışacaklar ama kazançlarını da artırabilecekler. İleriye ait planları bırakıp somut düşünmenin yollarını bulmalılar. Aslan'lar biraz kararsız kalmakla birlikte yeniliklere açık duruyorlar. Bu arada önem taşıyan konular acilen gündeme gelebilir. Tutarlı olmalılar. Başak'lar istediklerini elde etmek için sabretmek zorundalar. Büyük bir belirsizlik ve karmaşa söz konusu olabilir. Aceleci davranmamalılar. 
Terazi'ler için gün ileriye yönelik yeni planlar, iyimserlik ve heves getirmekte. Arkadaşlarla ya da bir grup içerisinde olmak memnun edici. Yeni planlar şimdilik havada kalsa da üzerinde düşünmek iyi. Akrep'ler yoğun iş temposunda ya da sorumluluk altında olabilirler. Olayları serin kanlı değerlendirmeye çalışmalılar. Kendilerini gösterebilecekleri fırsatlar var. Yay'lar duygusal alanda coşkun ve iyimser olabilirler. Aslında yapacakları çok şey var ama biraz gevşemek ve hayattan zevk almak da mümkün. Oğlak'lar kararsız kalabilir ve bu durum onları kötümser kılabilir. Duygusal alanda kendini yeteri kadar açık ifade etmekte zorlanabilirler. Esnek olmalılar. Kova'nın bir süre için gergin olabileceği günlerdeyiz. Her şey istedikleri yönde gitmeyince sıkılabilirler. Sakin ve sabırlı olmalılar. ilişkilere de önem vermek gerekiyor. Balık'lar düzensizlik yüzünden yakınabilirler. İyi organize olmaları gerekiyor. Yeni adımlar atmak pek kolay olmayabilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
