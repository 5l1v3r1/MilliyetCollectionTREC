<DOC>
<DOCNO> 133814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/yazar/akyol.html </URL>
<DATE> 2003/01/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Davos’ta türban 
</HEADLINE>
<TEXT>

     Kapıcının karısı, temizlikçi kadın ya da fabrika işçisi bayan başörtüsü taktığı zaman mesele yok... Ama bunların kamusal alana, toplumsal hayata, Davos’lara kadar "tırmanması" tehlikeli idi 
     En ciddi analizi Ertuğrul Özkök yaptı. Emine Erdoğan’ın Davos’taki nefis kar manzarasını "kristal bir rüya gibi" diye nitelediğini belirten Özkök şunları yazıyordu 
     "Bu görüntüyü romantik bulması, içinde sandığımızdan farklı bir dünyanın bulunduğunun işareti olarak kabul edilemez mi .." 
     Çok önemli bir metod’ sorusudur bu. 
     
     ZİHNİMİZİN dışındaki karmaşık realitenin "sandığımızdan farklı" olabileceğini düşünmek hem bilimsel metodun, hem hoşgörü ve uzlaşma gibi değerlerin ilk adımıdır. 
     İnsanlık asırlar boyunca güneşin dünya etrafında döndüğünü "sanmış", ancak "sandığımızdan farklı" olabileceğini düşündüğü 17. yüzyılda "bilimsel devrim"e adım atabilmişti. 
     Siyasi bakımdan Naziler Yahudilerin, Bolşevikler burjuvaların "sandıklarından farklı" olabileceğini düşünebilselerdi ortada fanatizm mi kalırdı 
     Peki, türbanlılar "sandığımız" gibi midir 
     Sosyal bilim geleneğinden gelen Özkök, Emine Erdoğan’ın "taktığı türbanın altında farklı bir insan olduğunu gösteren mesajlar verdiğine" dikkat çekiyor. 
     Duyguları, sevgileri, kaygıları olan, çekinen, kendini göstermek isteyen, hayatın güzelliklerini arzulayan hepimiz gibi bir insan... 
     Milliyet’teki açıklamasında Hayrünnisa Gül, kadınlara yasakların uygulandığı Cidde’de yaşamak istemediğini söylüyor, eğitimden, üniversiteden, kadın sorunlarından, "kalifiye insana olan ihtiyacımızödan bahsediyor. Tamamen modern kavramlar... 
     
     MODERNİTEYİ gardıroba ve hayat tarzlarından bir tekine indirgemek dar görüşlülüktür. 
     "Sandığımızın" aksine, kentli, eğitimli, özgürlükçü, eşitlikçi ve hoşgörülü her hayat tarzı moderndir Bu süreç özgürlük bilinci de yarattığı için, Türkiye’de artık bütün hayat tarzları özgürlük istiyor. 
     Sosyolog Dale F. Eickelman, Türk laikçilerinin özgürlük gibi Aydınlanma değerlerini benimseyemediğini yazar. Radikal’de Murat Belge de bizdeki "resmi Aydınlanma"nın gerçek Aydınlama’dan ne kadar uzak olduğunu yazdı. 
     Bürokratik imparatorluk hukukçusu Ebussuud Efendi kılık kıyafeti bir kamusal simge olarak görüyordu. 150 yıllık modernleşmemiz de kendi "kamusal kıyafet"ini yarattı modernleşme gardıropla özdeşleşti. 
     Meral Tamer yazıyordu değişik kıyafetlere alışık olan Batılıların dikkatini çekmeyen "türban" bizim konumuzdu Davos’ta 
     Moderniteleri tek hayat tarzına endeksleyen dar anlayış orta sınıflaşan Türkiye’ye dar geliyor. Çünkü, "sandığımızın" tersine, gerçek modernleşme çoğulcullaşma getiriyor. 
     Türban da sosyolog Eisenstadt’ın "çoklu modernleşmeler" multiple modernities dediği modern hayat tarzlarından birinin simgesidir. 
     Anti modern olan, türbanlı bayanları aşağılamaktır. 
     
     







Davos’ta türban 


Cinler balesi 


ABD üsleri... 


İstenen nedir 


Gidiş galiba savaşa doğru 


Üç şifre 


Zor olanı başarmanın keyfi 


Murat Sertel’i kaybettik 


Amerikan takiyesi 


Bu soyguna "Dur" diyecek yok mu 


Davos’tan derin haberler... 


Davos ahalisi depresyonda 


Açlık ile savaş yerine Irak ile savaş 


Sabancı yerli marka arıyor 


</TEXT>
</DOC>
