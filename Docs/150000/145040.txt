<DOC>
<DOCNO> 145040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko18.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, döviz depoları faizini düşürdü... 
</HEADLINE>
<TEXT>

     Merkez Bankası nezdinde faaliyet gösteren Döviz ve Efektif Piyasaları'nda bankalara borç alabilme limitleri çerçevesinde sağlanan bir hafta vadeli döviz depolarına uygulanan faiz oranı 2 puan düşürülerek yüzde 8'den yüzde 6'ya indirildi. 
     Merkez Bankası'ndan yapılan yazılı açıklamada, Banka'nın 20 Mart 2003 tarihli basın duyurusu ile Irak'a yönelik olarak başlatılan askeri operasyonun Türk piyasalarına olası olumsuz yansımalarının en aza indirilmesi, fiyat istikrarının sağlanması yönünde elde edilen kazanımların korunması ve başta bankalar olmak üzere finansal sistemin istikrarının sürdürülmesi amacı ile bir dizi tedbirin yürürlüğe konulduğu belirtildi. 
     Bu çerçevede, Döviz ve Efektif Piyasaları'nda bankalara borç alabilme limitleri çerçevesinde sağlanan bir hafta vadeli döviz depolarına uygulanan faiz oranının yüzde 12'den yüzde 8'e indirildiği hatırlatılan açıklamada, bugün saat 13.00 itibariyle de söz konusu faiz oranının yüzde 6'ya düşürüldüğü bildirildi. 
     




</TEXT>
</DOC>
