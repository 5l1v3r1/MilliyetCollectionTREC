<DOC>
<DOCNO> 101368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/spo03.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle ihmal olmaz 
</HEADLINE>
<TEXT>

Fenerbahçe forması ve elinde bıçağı ile Ali Sami Yen Stadı’na bir gece önce girip, panoların altında saklanan Rambo unvanlı taraftar sahada terör estirdi 
     Ya saplasaydı 
     ALİ Sami Yen Stadı’nda dün adeta bir güvenlik skandalı yaşandı. Karşılaşmanın başlamasına 15 dakika kala futbolcular sahada ısınırken, bir anda beliren akli dengesi bozuk ve Rambo diye tanınan Fenerbahçeli taraftar ortalığı karıştırdı. Bir elinde Fenerbahçe bayrağı ve diğer elinde ise bıçağı ile Sarı - Kırmızılı oyuncuların yanına kadar gelen Rambo’ya güvenlik güçleri hemen müdahale etti. 
     
     Saklanmış 
     SARI - Kırmızılı futbolcuların şaşkın bakışları arasında karga - tulumba saha dışına çıkarılan Rambo, tribünlerdeki gerginliği de artırdı. Taraftarlar, "Emniyet dışarı" diye tezahürat yaparlarken, yakalan Rambo’ya saldırmak istediler. Rambo’nun önceki gece 01.00’de stada girmesi ve panoların altına saklanması büyük bir güvenlik zaafı ve ihmali olarak değerlendirildi. 
     



 SPOR 






























</TEXT>
</DOC>
