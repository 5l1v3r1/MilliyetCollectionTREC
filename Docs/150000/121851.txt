<DOC>
<DOCNO> 121851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo26.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'da Levent kadro dışı... 
</HEADLINE>
<TEXT>

     Denizlispor'da, teknik direktör Rıza Çalımbay, Fransa'nın Olympique Lyon takımıyla yaptıkları UEFA Kupası 3. tur ilk maçında oyundan alınmasına tepki gösteren Levent'e, Göztepe maçının kamp kadrosuna almayarak tepki gösterdi. 
     Olympique Lyon maçının 36. dakikasında oyundan alınırken sinirli hareketleriyle dikkat çeken Levent ile teknik direktör Rıza Çalımbay arasında ipler koptu. 
     Rıza Çalımbay, düzenlediği basın toplantısında, Levent'in dün yapılan maçtan alınırken yaptığı hareketlerin, profesyonel bir futbolcuya yakışmadığını söyledi. 
     Disiplinden asla ödün veremeyeceğini kaydeden Çalımbay, Levent'e ''bir süre izin verdiğini'' dile getirerek, ''Çok hatalı davrandı. Haraketi kırıcıydı. Bugüne kadar kendisini hep savundum. Ama bu davranışı nedeniyle onu affedemem'' dedi. 
     Çalımbay'ın Levent'in süresiz kadro dışı bırakılması için yönetime rapor verdiği öğrenildi. 
     
     ''GÖZTEPE'Yİ YENMEK ZORUNDAYIZ'' 
     Göztepe ile yapacakları lig maçına da değinen Çalımbay, kazanmaktan başka düşüncelerinin olmadığını belirterek, şunları söyledi 
     ''Tüm planımızı galibiyet üzerine kurduk. Ligin ilk yarısını rahat bir yerde bitirmek için ilk olarak Göztepe'yi kendi sahamızda yenmeliyiz.'' Öte yandan sakatlığı nedeniyle Diyarbakırspor ve Olympique Lyon maçı kadrosunda yer alamayan Mustafa Özkan'ın Göztepe karşısında da forma giyemeyeceği öğrenildi. 
     





</TEXT>
</DOC>
