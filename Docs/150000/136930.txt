<DOC>
<DOCNO> 136930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sondun30.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Rum Kesimi'ndeki seçimle ilgili tahmin çok zor 
</HEADLINE>
<TEXT>

     KKTC Cumhurbaşkanı Rauf Denktaş, Kıbrıs Rum Kesimi'nde yarın yapılacak ''başkanlık'' seçimini kimin kazanacağını tahmin etmenin zor olduğunu söyledi. 
     Denktaş, birinci turda Demokratik Parti DİKO Başkanı Tasos Papadopulos'un önde göründüğünü ama ikinci turun önem taşıdığını ifade etti. 
     Cumhurbaşkanı Denktaş, bir heyeti kabulü sırasında bir gazetecinin, Rum Kesimi'nde yarın yapılacak seçimle ilgili yorumunu sorması üzerine, ''Neticeyi görelim ona göre konuşalım'' dedi. Denktaş, seçim sonuçlarıyla ilgili tahmininin sorulması üzerine ise şöyle konuştu 
     ''Dün akşam Klerides'in toplantısını gördüm. Büyük kalabalık ve coşku vardı. Onu takdim eden Lellos Dimitriades Lefkoşa'nın Rum kesiminin eski belediye başkanı 'davamızı sonuna getiren Klerides'ten başka kimi seçeceksiniz, Denktaş'ın karşısına kimi çıkaracaksınız' diyordu. 
     Bilmiyorum, tahmin etmek zor. İlk raundda Papadopulos önde görünüyor, ama ikinci tur önemli. Ayrı bir devletin seçimi var, karışmayalım.'' 
     





</TEXT>
</DOC>
