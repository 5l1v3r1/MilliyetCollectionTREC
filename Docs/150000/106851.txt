<DOC>
<DOCNO> 106851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/ekonomi/aeko.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura fazla zam sizin cebinizden çıkar’ uyarısı 
</HEADLINE>
<TEXT>

Maliye Bakanı Sümer Oral, Memurlar bütçe dışı zam alırsa, daha fazlasını geri verirler’ dedi 
     ANKARA Milliyet 

     Maliye Bakanı Sümer Oral, memur zamlarıyla ilgili sorular üzerine "Bütçe ilkelerinin bozulması durumunda o kesim bir şey alıyor gibi görünür ama bir süre sonra çok daha fazlasının çıktığını hisseder" dedi. 
     Gelir İdaresi Otomasyonu ile ilgili düzenlediği basın toplantısının ardından, gazetecilerin sorularını yanıtlayan Oral, memur zamlarıyla ilgili esas kararın Bakanlar Kurulu’na ait olduğunu kaydetti. 
     
     Bütçe esnerse, biz esnetiriz’ 
     Ekonomik koşullar çerçevesinde harcamaların kaynak varsa yapılabileceğini belirten Oral, "Kaynak yoksa program ve bütçe zedelenir" dedi. Oral, Türkiye’nin çok sağlıklı bir bütçe uygulaması götürmek mecburiyetinde olduğunu, sağlıklı bir kamu maliyesinin, çok düzgün bir bütçesi olması gerektiğini ifade etti. 
     Bütçe zedelenmesinin önüne geçmek için her şeyin bütçe ölçüleri içerisinde yapılması gerektiğini bildiren Oral, "Bütçe ölçüleri, bütçe bütünlüğü içerisinde bir takım elastikiyetler olabilirse, bütçenin dengesini bozmadan onu zaten hükümet yapar" diye konuştu. Oral, bütçenin genel ilkesi bozulduğu zaman her kesmin çok zarar göreceğini söyleyerek, "Çünkü o kesim bir şey alıyor gibi görünür ama bir süre sonra çok daha fazlasının çıktığını hisseder. Onun için bu ölçüler içinde götürmemiz lazım" ifadesini kullandı. 
     Bakan Oral, "Zam 15 Eylül’de mi yoksa 15 Ekim’de mi verilecek " sorusu üzerine bu konuların hepsinin görüşüleceğini belirterek, "Tabii esas karar Bakanlar Kurulumuzun" dedi. 
     
     Elektronik beyanname geliyor 
     Vergi Dairesi Otomasyon Projesi VEDOP ile ilgili bilgi veren Oral, projenin birinci safhası olan VEDOP1 sayesinde 22 ilde vergi dairelerinde otomasyonun sağlandığını ve bazı vergi işlemlerinin internet üzerinden yapılabildiğini kaydetti. Oral, VEDOP2’nin ise yakında 60 milyon dolar bedelle ihaleye çıkarılacağını, bu sayede internet üzerinden vergi beyannamesi verilebilme imkanının başlayacağını söyledi. 
     



 EKONOMİ 














</TEXT>
</DOC>
