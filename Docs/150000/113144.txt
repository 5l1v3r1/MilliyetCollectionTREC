<DOC>
<DOCNO> 113144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/ekonomi/eko02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 500 milyar liralık yeğen vurgunu 
</HEADLINE>
<TEXT>

Bir aracı kurumda çalışan Abdulkadir Konukoğlu, parasını yönettiği amcası Abdulaziz Konukoğlu’nu 500 milyar dolandırıp kayıplara karıştı 
     SONGÜL HATISARU 

     Banka kökenli bir aracı kurumda, araştırma müdür yardımcısı olarak çalışan Abdulkadir Konukoğlu adlı borsacının, Konukoğlu ailesine mensup olduğu bildirilen amcası Abdulaziz Konukoğlu’nu 500 milyar lira dolandırarak kayıplara karıştığı öğrenildi. Olay istanbul’da yaşayan amca Konukoğlu’nun işlem yaptığı banka kökenli aracı kurumu aramasıyla ortaya çıktı. 
     Amca Konukoğlu, portföyünü yöneten yeğeninin çalıştığı aracı kurumu arayarak hesabının akıbetini öğrenmek istedi. Yapılan incelemelerde iki yıldır aynı aracı kurumda araştırma müdür yardımcısı olarak çalışan Abdulkadir Konukoğlu’nun 500 milyarla birlikte ortadan kaybolduğu anlaşıldı. 
     
     Amca dava açtı 
     Abdulkadir Konukoğlu’nun parasını yönettiği amcasından kimi zaman elden, kimi zaman da hesabına yatırılan paralarla onun adına işlem yaptığı belirtiliyor. Aile için yoğun para hareketlerinin olduğu Konukoğlu’nun hesabında elden verilen nakit paraların miktarı bilinmiyor. Bu nedenle Abdulkadir Konukoğlu’nun verdiği zararın daha büyük olabileceği belirtildi. 
     Aile içi bir skandala dönüşen olayda, amca yeğenini dava ederken elden ödenen paraların miktarı öğrenilemedi. Hakkında dolandırıcılık iddiasıyla suç duyurusunda bulunalan Konukoğlu’nun h l bulunamadığı öğrenildi. 
     
Adaşımı hem de amcası bakıp büyütmüş’      Kendilerinin çok geniş bir akraba çevresine sahip olduğunu söyleyen Sanko Grubu ve Sanko Menkul Değerler’in sahibi Abdulkadir Konukoğlu, adaşı borsacıyı tanımadığını söyledi. Dolandırılan Abdulaziz Konukoğlu’nun iki ay önce kendisini ziyaret ederek, soyisimleri aynı olduğu için bilgi verdiğini söyleyen Konukoğlu, "Biz çok geniş bir aileyiz. Abdulaziz Konukoğlu, dedemin amcalarının çocuklarının akrabasıymış, onu da tanımıyorum. Ancak üzüldüm çünkü bu borsacıyı kendisi yetiştirip büyütmüş. Bakmış meslek sahibi yapmış yani" dedi. 
     



 EKONOMİ 


















</TEXT>
</DOC>
