<DOC>
<DOCNO> 145928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun21.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf ''ABD ve İngiltere kitle imha silahı kullanabilir'' 
</HEADLINE>
<TEXT>

     Irak Enformasyon Bakanı Muhammed Essahaf, ABD ile İngiltere'nin, kitle imha silahı kullanabileceğini iddia etti. 
     Essahaf, gazetecilere yaptığı açıklamada, savaşın başlangıcından bu yana Basra'da 116 kişinin öldüğünü, 695 kişinin yaralandığını söyledi. 
     Bağdat'ta dün geceki bombardımanda 7 sivilin öldürüldüğünü, 92'sinin yaralandığını belirten Essahaf, ABD Savunma Bakanı Donald Rumsfeld'in aklını yitirdiğini ileri sürdü. 
     Essahaf, saldırı düzenleyen koalisyon güçlerinin ABD, İngiltere sivillere karşı misket bombası kullandığını söyledi. 
     Essahaf, yaptığı basın toplantısında, Necef'te dün gece düzenlenen bombardımanda 26 Iraklının öldürüldüğünü, 60'ının da yaralandığını kaydetti. 
     Irak güçlerinin ''4 istilacıyı öldürdüğünü, 33 tank ve zırhlı aracı imha ettiklerini'' ifade eden Essahaf, İngiltere ve ABD'nin kitle imha silahı kullanabileceğini iddia etti. 
     Essahaf, ABD ve İngiltere'nin ''Irak'ın kitle imha silahına sahip olduğu'' yönündeki iddialarının propaganda olduğunu da söyledi. 
     


     




</TEXT>
</DOC>
