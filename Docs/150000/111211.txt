<DOC>
<DOCNO> 111211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sontur20.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gece 4 televizyon kanalının ekranları kararıyor... 
</HEADLINE>
<TEXT>

     Radyo ve Televizyon Üst Kurulu RTÜK , Yüksek Seçim Kurulu'nun YSK Kanal 6, Star ve Star 2 Star Max televizyonları ile Habertürk'e verdiği yayın durdurma cezalarının, bu gece yarısından itibaren uygulanmasını kararlaştırdı. 
     Buna göre, Kanal 6, Star, Star 2 Star Max televizyonları bu gece yarısından itibaren 6'şar gün, Habertürk ise 5 gün süreyle yayın yapamayacak. 
     RTÜK, YSK'nın kapatma cezalarının Kurul'a ulaşmasından sonra, YSK'ya bir yazı göndererek, cezaların, uygulanması öngörülen tarihlerle birlikte kendilerine bildirilmesini istemişti. YSK'dan gelen ''kapatma cezalarının derhal uygulanması'' kararı üzerine de bugün yeniden toplanan RTÜK, bu cezaların, bu gece yarısından itibaren uygulanmasını kararlaştırdı. 
     YSK, seçim döneminde uyulması gereken yayın ilkelerine aykırı yayın yaptıkları gerekçesiyle RTÜK'ün hazırladığı raporlar çerçevesinde, Kanal 6, Star, Star 2 Star Max televizyonlarının 6'şar gün, Habertürk televizyonunun ise 5 gün süreyle kapatılmasına karar vermişti. 
     





</TEXT>
</DOC>
