<DOC>
<DOCNO> 112030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/soneko19.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
FİAT'a 20 bin kişilik protesto 
</HEADLINE>
<TEXT>

     İtalyan otomobil firması Fiat Oto'ya bağlı işçilerin bağlı olduğu sendikadan Fiom Cgil yapılan açıklamada, Palermo'da yapılan Fiat işçilerinin gösterisine 20 bin kişinin katıldığı bildirildi. 
     Fiat yönetiminin bugün resmen açıklaması beklenen 8 bin kadar işçisini çıkarma planı üzerine 3 gündür işçilerin yaptığı grevler bugün daha da büyürken, Termini İmerese Palermo fabrikasındaki işçilerin yürüyüşüne 20 binden fazla rekor katılımın olduğu ifade edildi. 
     Sabah saatlerinde 4 bin kadar olan gösterici sayısının 20 bine ulaştığı kaydedildi. Sendika yöneticilerinden Claudio Sabattini, basına açıklamasında ''İmerese fabrikasının krizde olduğu, kapatmaktan başka çarenin olmadığı haberleri doğru değil. Şirketin zirvesindekilerin aldığı kararları Sicilya'nın ödemesini kabul etmeyeceğiz'' dedi. 
     Sicilya Başpiskopos'u da yolladığı mesajda Fiat işçilerine dayanışma içinde olduklarını duyurdu. Bu arada İtalyan hükümeti kanadından yapılan açıklamalarda Çalışma Bakanı Roberto Maroni ''Hükümetin olası müdahalesini değerlendirme aşamasındayız'', Üretim Faaliyetleri Bakanı Antonio Marzano de ''Fiat'ın General Motors'a satılmasından değil İtalya'da kalmasından yanayız'' dediler. 
     Milano borsasında Piazza Affari dün hisselerinde yüzde 7 oranında değer kaybeden Fiat, bugünkü açılışı da yüzde 4,77'lik düşüşle yaptı. 
     





</TEXT>
</DOC>
