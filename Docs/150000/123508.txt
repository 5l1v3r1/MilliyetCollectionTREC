<DOC>
<DOCNO> 123508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun10.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da mülteci kampında 6 çocuk soğuktan öldü 
</HEADLINE>
<TEXT>

     Afganistan'ın güneybatısındaki Pakistan sınır kasabası Çaman yakınında bulunan bir mülteci kampında en az 6 çocuk soğuktan öldü. 
     Bir süre önce kamptan ayrılarak Çaman'a gelen bir mülteci, Associated Press'e yaptığı açıklamada, sınırın Afganistan tarafında bulunan Spin Boldak mülteci kampında, son birkaç günde en az 6 çocuğun öldüğünü söyledi. 
     Abdullah, kamptaki yaklaşık 35 bin mültecinin düzgün yiyecek ve ısınma olanağı bulunmadığını belirtti. 
     Pakistan yetkilileri, güvenlik ve ekonomik nedenlerle Afgan mültecilerinin ülkeye girişini Temmuz ayında durdurmuştu. BM Mülteciler Yüksek Komiserliği, o tarihten bu yana mültecileri daha iyi koşulları olan kamplara yerleştirmeye çalışıyor. 
     





</TEXT>
</DOC>
