<DOC>
<DOCNO> 101935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/guncel/gun04.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, tacizcileri spreyle işaretledi 
</HEADLINE>
<TEXT>

Erzurum’da, sivil giyimli kadın polisler, tacizi yapanı spreyle işaretleyip yakalatıyor 
     TURGAY İPEK Erzurum DHA 

     Erzurum Emniyet Müdürlüğü’nde kurulan "Tacizle Mücadele Timi"nde görevli sivil kadın polisler, kadınlara el ve sözlü olarak sarkıntılıkta bulunanların kaçarak kurtulmalarını önlemek için üzerine sprey boya sıkıyor. Kadın görevlileri yakından izleyen sivil erkek polisler de tacizcileri anında yakalayarak resmi görevlilere teslim ediyor. 
     Taciz olaylarının artış göstermesi üzerine harekete geçen Emniyet Müdürü Özdemir Gürsu, 8’i kadın 16 sivil polis memurundan oluşan "Tacizle Mücadele Timi" oluşturdu. Sivil kadın polisler, tek veya ikili olarak caddelerde dolaşırken, kendilerini ya da çevredeki kadınları taciz edenlere anında müdahale ederek, çantalarında taşıdıkları boya spreyini tacizcilere sıkıyor. Böylece tacizcilerin kalabalığın arasına karışarak kaçması önleniyor. 
     Kadın görevlileri izleyen diğer sivil polisler de boyalı gençleri yakalıyor. 
     



 GÜNCEL 

























</TEXT>
</DOC>
