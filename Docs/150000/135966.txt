<DOC>
<DOCNO> 135966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sontur16.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda bayram kalabalığı... 
</HEADLINE>
<TEXT>

     Kurban Bayramı ile birleşen hafta sonu tatilinin başlamasıyla birlikte Atatürk Havalimanı da hareketlendi. 
     Tatilini yurtdışında geçirmeyi planlayan çok sayıda kişi, sabah erken saatlerden itibaren Atatürk Havalimanı'na gelerek pasaport ve check-in bankolarında uzun kuyruklar oluşturdu. 
     Tur şirketlerinin yetkilileri, bayram süresince yaklaşık 20 bin yolcunun tatilini yurtdışında geçireceğini belirterek, en çok tercih edilen yerlerin ise Dubai, Güney Afrika, Mısır, Paris, Roma ile Avusturya ve İsviçre gibi kayak merkezleri olduğunu söylediler. 
     Bu arada, THY de, artan yolcu talebini karşılamak üzere yurtiçi ve yurtdışına ek seferler koydu. 
     THY'nin mevcut seferlere ilave olarak 61'i dış hat, 38'i de iç hat olmak üzere 99 ilave ve charter seferi düzenleyeceği bildirdi. 
     THY, iç hatlarda başta Antalya, Adana, Trabzon, Bodrum, Ankara ve Erzurum, yurt dışında ise, Paris, Dubai, Cenevre, Luxor, Kahire, Barselona ve Kıbrıs uçuşlarında sefer sayılarını artırdı. 
     





</TEXT>
</DOC>
