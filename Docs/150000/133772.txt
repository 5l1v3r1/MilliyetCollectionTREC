<DOC>
<DOCNO> 133772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun09.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye normalleşiyor 
</HEADLINE>
<TEXT>

Avrupa İnsan Hakları Mahkemesi Başkanı Wildhaber, başvuruların niteliğindeki değişmenin "Türkiye’nin normalleşme yolunda olduğunu" gösterdiğini söyledi 
     GÜVEN ÖZALP Brüksel 

     Avrupa İnsan Hakları Mahkemesi AİHM , Türkiye açısından büyük önem taşıyan iki davada karara yakın olunduğunu açıkladı. AİHM Başkanı Luizius Wildhaber, Öcalan Davası’nda kararın mart ayı içerisinde, Refah Partisi’ne ilişkin kararın ise şubat ayı ortasında verileceğini söyledi. 
     Wildhaber’in, 2002 yılına ilişkin olarak yaptığı değerlendirme, Türkiye’ye ilişkin ilginç verileri de ortaya koydu. Türkiye h l hakkında en çok başvuru 5246 bulunan ülke konumunda. 2002 yılında yapılan başvurular açısından ise Türkiye, Rusya ve Polonya’nın ardından üçüncü sırada yer alıyor. AİHM, 2002’de Türkiye hakkında 105 davayı karara bağlarken, bunlardan 54’ünde ihlal saptadı. Türkiye’nin beraat ettiği dava sayısı ise 2 olarak belirlenirken, 45 davada dostane çözüme gidildi. 
     Wildhaber, Türkiye’ye yönelik başvuruların niteliğindeki değişmenin Türkiye’nin normalleşme yolunda olduğunu gösterdiğine dikkat çekti. Geçen yıl Türkiye hakkında verilen ihlal kararlarında ilk üç sırayı mülkiyetin korunması, özgürlük hakkı ve davaların uzun sürmesi aldı. Bu arada Türkiye aleyhine 104 türban başvurusu yapılırken, şu aşamada bunlardan sadece ikisi kabul edilebilir bulundu. 
     
     Öcalan davası yazımda 
     Türkiye’nin uzun süredir karar beklediği Öcalan Davası, şu anda yazım aşamasında ve karara ilişkin son değerlendirmeler yapılıyor. Normal süresinden daha uzun bir süre alan dosyadaki gecikmenin en önemli nedeni ise Türkiye’nin geçtiğimiz ağustosta gerçekleştirdiği reformlar. Türkiye’nin reform paketiyle birlikte idam cezasını da kaldırması dava sürecini kökten değiştirdi. Öcalan, Türkiye’nin Avrupa İnsan Hakları Sözleşmesi’nin AİHS toplam 12 maddesini ihlal ettiği gerekçesiyle AİHM’ye başvurmuştu. 
     
AİHM, Türkiye’yi rahatsız etmeyecek      1999’dan bu yana karar bekleyen Öcalan Davasında Türkiye açısından en rahatsız edici maddelerden biri olan ve yaşam hakkını düzenleyen 2. maddeye ilişkin olarak yapılan şik yet, idam cezasının kalkması nedeniyle etkisiz kaldı. Mahkeme kaynakları, kararın Türkiye’yi çok rahatsız etmeyecek bir nitelikte olabileceği yorumunda bulunuyorlar. 
     Refah Davası ise şu an "temyiz makamı" işlevi gören Büyük Daire’de nihai karar bekliyor. Şubat ayı ortalarında çıkması beklenen karar, taraflar açısından nihai nitelik taşıyacak. 
     Mahkeme kaynakları, Büyük Daire’nin Türkiye lehine sonuçlanan bir önceki karara paralel bir karar alma olasılığını oldukça yüksek buluyorlar. 
     
     



 GÜNCEL 





















</TEXT>
</DOC>
