<DOC>
<DOCNO> 116296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/spor/spo10.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle bitmez 1-0 
</HEADLINE>
<TEXT>

Denizlispor, deplasmanda Çek Cumhuriyeti’nin güçlü ekibi Sparta Prag’a tek golle boyun eğdi, UEFA Kupası’nda üçüncü tur şansını devam ettirdi 
     UEFA Kupası’ndaki temsilcimiz, Sparta Prag karşısında ilk yarıda savunma ağırlıklı bir futbol ortaya koydu. 19. dakikadaki serbest atışta, baraja çarpan topun kaleci Heinen’i yanıltmasıyla Jarosik’in topunu kalesinde gördü. Denizli, ikinci devrede toparlandı, pozisyonlar yakaladı. 50. dakikada Bencik dokundu, kaleciyi geçen topu Hübschman çizgiden çıkardı. Kaleci Heinen, başarılı kurtarışlarıyla göz doldurdu. 
     
     Maçın karnesi 
     HAKEMLER Peter Frömjdfeldt, Michael Nilsson, İngemar Larsson İsveç 
     SPARTA PRAG Blazek 6 - Gyrgera 7 , Mares 6 , Novotny 7 - Obajdin 5 Michalik Dk.55 6 , Poborsky 6 Pospisil 5 Jun Dk.76 4 , Hübschman 6 , Petras 5 - Jarosik 7 , Çizek 5 Kincl Dk.66 5 
     DENİZLİSPOR Heinen 7 - Hiethanen 7 , Hakan Çimen 7 , Roman 7 - Servet 7 , Bülent 6 , İlyas 6 Bülent Üçüncü Dk.88 , Ali Tandoğan 5 , Kabat 6 Levent Dk.75 5 - Mustafa Özkan 6 , Bencik 5 Ersen Dk.64 6 
     GOL Jarosik Dk.19 
     SARI KARTLAR Grygera, Novotny S.Prag , Ersen, Kabat, Hakan Çimen, Ali Tandoğan Denizli 
     
ÇALIMBAY Tur atlayacağız      TEKNİK Direktör Rıza Çalımbay, Denizli’de turu geçecek sonuca ulaşacaklarını iddia etti. Genç teknik adam, "Tur atlayan takım biz olacağız. Duran toptan gol yedik. Çok iyi mücadele ettik ve oyunu bırakmadık. Bu etabın iki maç olduğu unutulmamalı. Kazansaydık da tur atlamamış olacaktık. Şimdi de elenmiş değiliz" açıklamasını yaptı. 
     OYNANAN futboldan memnun kalan Çalımbay, "Yeni bir takımız. Avrupa’da üçüncü maçımıza çıktık. Her şeye rağmen avantaj bizde" diye konuştu. Sparta Prag’ın Türkiye’de yıllardır çalışmış olan Çek hocası Jarabinski ise, "Defansı çok güçlü bir takımla oynadık. Seyircimiz bu sonucu beğenmedi. Şansımız sürüyor. Gol yemeden kazanmak avantaj" dedi. 
     
     Kuş uçurtulmadı 
     DENİZLİSPOR, geniş güvenlik önlemleri altında sahaya çıktı. Güvenlik güçleri kafileye eşlik ederken, stada girmeden önce taraftarlar da tepeden tırnağa arandı. Temsilcimizi 100’ü aşkın yakın gurbetçi yalnız bırakmadı. Sparta Praglı seyirciler maça fazla ilgi göstermedi ve sadece 6 bin kadar Çek taraftar takımlarına destek verdi. 
     
NASIL TUR ATLAR      Yeşil - Siyahlı takımın tur atlaması için mutlaka en az iki farklı kazanması gerekiyor. Her türlü beraberliklerle Sparta Prag tura uzanan taraf olur. Denizlispor’un 1 - 0’lık galibiyetinde ise rövanş uzatmaya gider. 
     



 SPOR 





























</TEXT>
</DOC>
