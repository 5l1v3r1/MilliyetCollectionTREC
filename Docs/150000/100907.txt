<DOC>
<DOCNO> 100907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yasam/yas06.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Işık yorulup yavaşlıyor’ 
</HEADLINE>
<TEXT>

Einstein’ın görecelik teorisi, bu buluşla tarihe’ karışabilir 
     DIŞ HABERLER SERVİSİ 

     Avustralyalı bilim adamları fizik kurallarını alt üst edecek ve Einstein’ın görecelik teorisini rafa kaldıracak yeni bir teori ortaya attı. 
     Astrobiyoloji Merkezi’nden teorik fizikçi Prof. Paul Davies, saniyede 300 bin kilometre sabit hızla ilerlediğine inanılan ışığın, zaman içinde yavaşladığını öne sürdü. Uzun yoldan gelen ışığın yorulup yavaşladığını’ iddia eden Davies bu teorisini, 12 milyar ışık yılı uzaklıktaki yüzlerce yıldızın biraraya gelerek oluşturduğu kuasar’ adlı gök cisminden gelen ışığın yavaşladığını gösteren farklılıklara bağladı. 
     Prof. Davies’in teorisine göre, evrenin oluştuğu Büyük Patlama Big Bang sırasında ışık hızı sonsuzdu. 
     Evren genişledikçe ışık hızı da düştü ve saniyede 300 bin km’ye indi. Başka bir deyişle 10 milyar yıl önce ışık, milyarlarca kat daha hızlı’ydı. Davies’in teorisi doğru çıkarsa, ışık hızının sabit olduğunu ve aşılamayacağını öngören Einstein’ın izafiyet teorisi, kuantum fiziğinin temel kanunları ve termodinamik yasaları geçersiz olacak. Ayrıca zaman da giderek hızlı akacak. 
     



 YAŞAM 


























</TEXT>
</DOC>
