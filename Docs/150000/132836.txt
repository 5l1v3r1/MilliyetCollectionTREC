<DOC>
<DOCNO> 132836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yasam/yas03.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İki tecavüzden 40 yıl hapis 
</HEADLINE>
<TEXT>

Kız çocuklarına tecavüz ve tecavüze kalkışmaktan yargılanan Yaman Özçelik’in ilk iki davası jet hızıyla’ karara bağlandı 
     İSMAİL POLAT İstanbul 

     Anadolu yakasında 12 kız çocuğuına tecavüz etmek ve üçüne de tecavüze yeltenmekten yargılanan Yaman Özçelik hakkındaki ilk iki davaya dün bakıldı. 
     İlk davada, Maltepe’de, 11 Ağustos 2001’de 8 yaşındaki G.K.’ye tecavüz ettiği belirtilen Özçelik, Kartal 2. Ağır Ceza Mahkemesi’ndeki duruşmada suçunu kabul ederek, "Silah, bıçak kullanmadım. Pişmanım" diye konuştu. 
     Özçelik’in en üst sınırdan cezalandırılmasını talep eden Cumhuriyet Savcısı Mustafa Aker, mağdur küçük kızın etkileneceği gerekçesiyle, duruşmada dinlenmesinden vazgeçilmesini istedi. 
     
     İyi hal’ indirimi 
     Mahkeme, iyi hali ve samimi itirafı nedeniyle 6’da 1 oranında indirim uyguladığı Özçelik’i 30 yıl 6 ay 20 gün ağır hapis cezasına çarptırdı. Avukatı bulunmayan Özçelik’in dosyasının Yargıtay’a gönderilmesine karar verildi. 
     Özçelik daha sonra Yenisahra’da 13 yaşındaki T.Ç.’ye tecavüze kalkıştığı iddiasıyla açılan davada Kadıköy 2. Ağır Ceza Mahkemesi’nde h kim önüne çıktı. 
     Özçelik, Mustafa Kemal Mahallesi’nde rastladığı küçük kızı "Babana borcum var, beni takip et" diyerek kandırdığını, direnen küçük kızı bıçağı olduğunu söyleyerek tehdit ettiğini, tam ilişkiye girmediğini ve kaçtığını kaydetti. 
     
     En çok 36 yıl alır’ 
     Bunun üzerine T.Ç. ve ailesinin duruşma salonuna alınmasını isteyen Mahkeme Başkanı Nusret İnce, mübaşirin tüm çağrılarına rağmen aile bulunamayınca duruşmayı 1.5 saat erteledi. Kadıköy İlçe Emniyet Müdürlüğü ekipleri T.Ç. ve annesini Akrep’ adlı zırhlı araçla adliyeye getirdikten sonra, mahkeme Özçelik hakkında toplam 10 yıl hapis cezasına karar verdi. Bu cezaları değerlendiren Doç. Dr. Fatih Mahmutoğlu, Ceza Muhakemeleri Usulu Kanunu CMUK uyarınca Özçelik hakkında ayrı mahkemelerde açılan davalar olmasa bile cezaların birleştirilebileceğini, ancak hürriyeti bağlayıcı cezalar bakımından toplam cezanın 36 yılı aşamayacağını söyledi. 
     



 YAŞAM 





















</TEXT>
</DOC>
