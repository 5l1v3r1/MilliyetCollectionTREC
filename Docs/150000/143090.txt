<DOC>
<DOCNO> 143090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/magazin/mag04.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem çizecek hem giyecek 
</HEADLINE>
<TEXT>

     ÇİĞDEM ÖZCAN 

     Danimarka’daki CCDK adlı giyim firmasıyla anlaşma imzalayan Tülin Şahin, artık kıyafet tasarımı da yapacak. Doğduğu Danimarka’da çizim eğitimi alan Şahin, "Artık istediğim tarz giysileri tasarlayarak üzerimde tanıtacağım. Firmanın katalog çekimlerinin ilki Londra havaalanında yapıldı. İkinci çekim İstanbul’da olacak. Böylece ülkemi de tanıtacağım" dedi. Anlaştığı firmanın kendisine uçuk fiyatlar verdiğini de sözlerine ekleyen Şahin şunları söyledi "Firma bana oldukça yüksek bir fiyat teklif etti. Ancak Danimarka vatandaşı olduğum için bu paranın belli bir yüzdesi ülkeye vergi olarak kalacak. Ama olsun. Zevk aldığım bu işi bedava da olsa yaparım." 
     



 MAGAZİN 














</TEXT>
</DOC>
