<DOC>
<DOCNO> 138456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur17.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Bakanlar Kurulu toplanıp tezkereyi değerlendirecek" 
</HEADLINE>
<TEXT>

     Başbakan Abdullah Gül, Bakanlar Kurulu'nun toplanarak asker bulundurma ve göndermeye ilişkin Başbakanlık Tezkeresi'ni değerlendireceğini söyledi. 
     Başbakan Gül, Gölbaşı'ndaki Vilayetler Evi'nde Yüksek Öğrenim Reformu Atölye çalışması yemeğine katıldı. 
     Gül, buradaki açıklamalarının ardından bir gazetecinin olası Irak harekatı konusunda asker bulundurma ve göndermeye ilişkin Başbakanlık Tezkeresi'nin imzaya açıldığına ilişkin haberler bulunduğunu belirtmesi üzerine, ''Bakanlar Kurulu'muz toplanacak, değerlendirecek'' dedi. 
     Türkiye ile ABD ilişkilerinin önemli olduğuna dikkat çeken Gül, şöyle devam etti 
     ''Karşılıklı güven ve saygı içerisinde her şeyi konuşuyoruz. Şüphesiz ki her iki tarafın da kaygıları vardır. Bu kaygıları en iyi şekilde anlaşılması gerekir, güven söz konusu ise... Bu çerçeve içerisinde önümüzdeki günlerde göreceksiniz neticeyi.'' Abdullah Gül, bir başka soru üzerine Bakanlar Kurulu'nun ne zaman toplanacağının duyurulacağını söyledi. 
     





</TEXT>
</DOC>
