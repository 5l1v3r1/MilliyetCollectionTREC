<DOC>
<DOCNO> 109942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sontur18.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP'de Gönül Alphan da adaylıktan çekildi... 
</HEADLINE>
<TEXT>

     YTP Afyon Milletvekili Gaffar Yakın'ın ardından Amasya Milletvekili Gönül Saray Alphan da adaylıktan çekildi. 
     Seçimlerin ertelenmesi konusunda girişimde bulunan milletvekilleri arasında yer alan Alphan, bu seçimlerin ülkeye yarar getirmeyeceğine olan inancından dolayı adaylıktan çekildiğini bildirdi. Alphan, Amasya birinci sıra adaylığından çekildiğine ilişkin dilekçeyi YSK'ya ileteceğini söyledi. 
     Geçtiğimiz günlerde Afyon Milletvekili Gaffar Yakın da aynı gerekçelerle adaylıktan çekildiğini açıklamış, ancak yine de kesin listelerde ismi yer almıştı. 
     YSK yetkilileri, çekilme kararlarının listelere yansıyabilmesi için adayların kimlikleri ile Kurul'a başvurmaları gerektiğini, sadece dilekçe göndermenin yeterli sayılmadığını bildirdi. 
     





</TEXT>
</DOC>
