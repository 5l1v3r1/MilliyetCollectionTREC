<DOC>
<DOCNO> 113093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko27.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Zaten fukarayız, savaştan sonra fukara oğlu fukara oluruz 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, ABD'nin Irak'a müdahalesinin Türkiye'ye büyük yük getireceğini belirterek, ''Biz zaten fukarayız, Irak savaşından sonra fukara oğlu fukara oluruz'' dedi. 
     Sabancı, Azerbaycan Cumhurbaşkanı Haydar Aliyev'in katıldığı iş yemeğinin ardından, gazetecilerin sorularını yanıtladı. 
     Sakıp Sabancı, Aliyev'in kendisini Azerbaycan'a davet etmesi ile ilgili sorular üzerine, ''Benim artık oraya gitmem gerekiyor. Allah nasip ederse, zamanlamayı ayarlamalıyız. Ben şimdi korkmadan gideceğim, çünkü davetinde zaten diyor ki İş görmezsen gene gel '' diye konuştu. 
     Azerbaycan'a yatırım yapmayı düşünüp düşünmediğine ilişkin bir soru üzerine de yatırım yapmaya sürekli devam ettiğini belirten Sabancı, ''Gece gündüz her sene her ay her konjonktürde.. Ama Artvin'e mi Maraş'a mı Kayseri'ye mi yapayım. Nereye yaparsan yap hayırlı bir iş yap'' dedi. 
     Sabancı, ABD'nin Irak'a olası bir müdahalesine ilişkin soruyu ise şöyle yanıtladı 
     ''Bu kadar problem var bu memlekette. Kocaman baskılar içindeyim. Allah göstermesin harp... İnsanlar ölüyor, ekonomi zaten perişan. Çok üzülüyorum. Bu yük üstümüzde çok çok ağır, büsbütün ağır bir yük. Dünyanın üstüne binecek. biz burada büyük pay alacağız, yük alacağız. Biz zaten fukarayız, Irak savaşından sonra fukara oğlu fukara oluruz.'' 
     
     AZERBAYCAN'I MI YAKALAYACAĞIZ ... 
     Sabancı, Azerbaycan'ın enerji sektöründe gerçekleştirdiği özelleştirmelere ilişkin bir soru üzerine de Azerbaycan'ın soğuk savaştan çıkmasına rağmen, bu alanda büyük ilerlemeler kaydettiğini, Türkiye'nin ise bu konuda Azerbaycan'ın gerisinde kaldığını söyledi. Sabancı, Türkiye'de Turgut Özal döneminde ve daha sonra güçlü olduğu dönemlerde ''Bir gün İtalya'yı geçerek İspanya gibi oluruz'' görüşlerinin hakim olduğunu hatırlatarak, şöyle konuştu 
     ''İtalya'yı geçebiliriz dediğinizde kimse gülmüyordu, öyle bir ruh öyle bir hava vardı. Şimdi ne oldu İtalya'yı İspanya'yı hedef almayı bırak, gelecek 10 sene Bulgaristan'ı, Romanya'yı yakalayabilirsek ne mutlu bize diyoruz. Allah'tan korkun, bunun ikisi arasında müthiş uçurum var. Birinde gelecek 10 senede İtalya'yı yakalamaya ahdediliyordu, öbüründe tersi var. Acaba Bulgaristan'ı, Romanya'yı yakalayabilir miyiz Şimdi bu toplantının sonunda diyorum ki Azerbaycan'ı mı yakalayacağız '' Sabancı, milli gelirin son 2 yılda 3 bin dolardan 2 bin dolara gerilemesine değinerek, ''Ne konuşursan konuş, ne anlatırsan anlat, milli gelir 3 bin dolardan 2 bin dolara indi. Mesela Güney Kıbrıs'ta 17 bin dolar yazık olsun bize...'' diye konuştu. 
     





</TEXT>
</DOC>
