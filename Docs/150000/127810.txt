<DOC>
<DOCNO> 127810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sonspo07.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Los Angeles Lakers, Toronto Raptors'ı 104-88 yendi 
</HEADLINE>
<TEXT>

     ABD Profesyonel Basketbol Ligi NBA'de son 3 sezonun şampiyonu Los Angeles Lakers, Toronto Raptors'ı 104-88 yendi. 
     Batı Konferansı Pasifik Grubu beşincisi Lakers, Doğu Konferansı Merkez Grubu yedincisi Raptors ile Los Angeles'da karşı karşıya geldi. 
     8 Aralık'tan sonra, ligin en başarısız takımları Denver Nuggets ve Toronto Raptors'ı yenerek ilk kez üst üste maç kazanan Lakers'da Shaquille O'Neal 35 sayı, 10 ribaund gerçekleştirirken, 13 sayı, 12 asist yapan Kobe Bryant, 9 ribaundda kalınca ''triple-double'' yapma şansını kaçırdı. 
     Bu sezon 13 galibiyet, 19 yenilgisi bulunan Lakers'da Rick Fox, skora 15 sayı ekledi. 
     Uzun zamandır, sakat olan Vince Carter ve Antonio Davis'den yoksun mücadele eden ve son 10 maçta 9'uncu, üst üste 6. yenilgisine uğrayan Toronto Raptors'da Morris Peterson 18, Alvin Williams ve kenardan gelen Lidnsey Hunter 14'er sayı kaydetti. 
     Pasifik Grubu ikincisi Phoenix Suns, Merkez Grubu sonuncusu Cleveland Cavaliers'i deplasmanda 103-84 yendi. 
     Cleveland'daki maçta Amare Stoudemire 19 sayı, 13 ribaundla Suns'da en iyi istatistiği yakalarken, Penny Hardaway 16, ''çaylak'' Casey Jacobsen 14, Stephon Marbury 12 sayı, 8 asist gerçekleştirdi. 
     32 maçta 6 galibiyet, 26 yenilgiyle ligin en kötü takımı konumundaki Cavaliers'de ise Ricky Davis 15 sayıyla sayı liderliğini elde etti. Tyrone Hill de 10 ribaund, 8 sayı gerçekleştirdi. 
     Gecenin diğer maçında Houston Rockets, New Orleans Hornets'ı 97-85 yendi. 
     





</TEXT>
</DOC>
