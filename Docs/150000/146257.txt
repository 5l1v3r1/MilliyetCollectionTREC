<DOC>
<DOCNO> 146257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur26.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim dergisinde müstehcen bilmeceler 
</HEADLINE>
<TEXT>

     Giresun Seka İlköğretim Okulu'nun çıkardığı Kültür ve Edebiyat Dergisi'nde müstehcen bilmeceler yer aldığı gerekçesiyle okul idarecileri hakkında soruşturma başlatıldı. 
     Vali Mustafa Kara, Kültür ve Edebiyat Dergisi'nin ''Öğrencilerin Sınav Sorularına Cevapları'' başlıklı bölümünde, toplumun değer yargılarıyla alay edildiğini ileri süren öğrenci velilerinin, okul yöneticilerinden şikayetçi olduğunu söyledi. 
     Şikayet üzerine okul idarecileri hakkında soruşturma başlatıldığını bildiren Vali Kara, ''Görevlendirdiğimiz müfettiş konuyu soruşturuyor. Velilerin büyük tepki ve hassasiyet gösterdiği konuyu biz de yakından takip ediyoruz'' dedi. 
     Okul yöneticileri ise derginin 9. sayfasında yer alan ''Öğrencilerin Sınav Sorularına Cevapları'' başlıklı bölümünde, velilerin tepkisine neden olan soru ve cevapların, tamamen mizah olduğunu savundular. 
     




</TEXT>
</DOC>
