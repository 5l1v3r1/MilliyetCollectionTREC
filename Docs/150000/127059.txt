<DOC>
<DOCNO> 127059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo15.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un değişmezleri Petkoviç ve Erman... 
</HEADLINE>
<TEXT>

     Birinci Süper Futbol Ligi'nin ilk bölümünün ardından Trabzonspor'un en istikrarlı oyuncuları kaleci Petkoviç ile savunma oyuncusu Erman Güraçar oldu. 
     Bordo-mavili oyuncular Petkoviç ve Erman Güraçar, ligin ilk bölümündeki 18 maçta 90'ar dakika görev yaparak tam 1620 dakika boyunca sahada takımlarının başarısı için mücadele etti. 
     Karadeniz ekibinde bu oyuncuları yine 18 maçta 1606 dakika forma giyen Aurelio ve 1392 dakika görev yapan Mehmet Yılmaz izledi. 
     
     YABANCI OYUNCULAR KAYIP 

     Trabzonspor'da, yabancı oyuncularda Aurelio dışındaki oyuncular istikrarlı bir grafik sergileyemedi. 
     Bordo-mavili takımda Oumar, 5 maçta 354, Bushaj, 7 maçta 298, Lee Yong, 6 maçta 220, Somers ise 7 maçta 1 dakika forma giyme şansı yakalayabildi. 
     
     AYBABA'NIN TERCİHLERİ 

     Teknik direktör Samet Aybaba, ligde özellikle ilk haftalarda ilk 11'de forma giyme şansı verdiği bazı oyuncuları, ilerleyen bölümlerde oynatmazken bu oyuncuların yerine başka oyunculara görev verdi. 
     Mehmet Kahraman, Serkan Özsoy, Hakkı, Bushaj ve Lee gibi oyuncular ilerleyen haftalarda forma şansı bulamazken, Erdinç, Serkan Kılıç, Hüseyin ve Erman Özgür gibi oyuncular da daha sonradan kendilerine takımda yer buldu. 

     
</TEXT>
</DOC>
