<DOC>
<DOCNO> 111910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/ekonomi/eko00.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan batık zirvesi’ne savunma 
</HEADLINE>
<TEXT>

AKP Genel Başkanı Erdoğan, batık banka patronları Toprak, Karamehmet ve Süzer ile yaptığı zirveyi savundu Bana sıkıntıları anlattılar Karamehmet’in gazetesi Akşam ise farklı yansıttı Medyanın geri kalanını şik yet ettiler 
     ABDULLAH KARAKUŞ Afyon 

     Önceki gün üç batık banka sahibi ile Halis Toprak’ın Bozüyük’teki köşkünde buluşan AKP Genel Başkanı R. Tayyip Erdoğan, olayın basına yansıması üzerine dün bir açıklama yaparak, "Bana bankalarının düştüğü sıkıntıları anlattılar" dedi. 
     Erdoğan’ın, önceki gün, Bilecik’te yaptığı mitingden sonra, Toprak Holding’e ait helikopterle gittiği Bozüyük’te üç batık patronu ile gerçekleştirdiği zirvenin yankıları sürüyor. Toprakbank’ın eski sahibi Halis Toprak, Kentbank’ın eski sahibi Mustafa Süzer, Pamukbank’ın eski sahibi M. Emin Karamehmet’in katıldığı zirvenin, basına yansımasından rahatsız olan Erdoğan, olayı haber konusu yapan gazeteleri suçladı. 
     
     Sıkıntılarla alakalıydı’ 
     Haber, zirveye katılan işadamlarından Karamehmet’e ait Akşam gazetesinde de yer almasına karşın, haberlerin sadece bir grubun yayın organında yer aldığını’ söyleyen Erdoğan, "AKP’nin siyaset şeklini o grup belirlemeyecek. Halis Bey’in, Mehmet Emin Bey’in ve Mustafa Bey’in ülkede şu andaki mevcut sıkıntı ile alakalı, kendi bankalarının düştüğü sıkıntılarla alakalı yaklaşık 30 - 35 dakikalık görüşmemiz oldu Kütahya - Bilecik arasında" dedi. 
     
     Farklı konuştular 
     Erdoğan’a benzer bir açıklama da AKP Genel Başkan Yardımcısı Abdullah Gül’den geldi. Gül, Kayseri’de yaptığı açıklamada, "İşadamları Türkiye’nin en büyük partisinin genel başkanına dertlerini anlatmak istedi. Biz, herhangi bir grup ve çevre veya cemaatin kontrolü altına giremeyiz" dedi. 
     Toplantı ile ilgili haber yapan Akşam gazetesinde ise, buluşmanın gündemi farklı yansıtıldı. Gazetedeki habere göre, patronlar Erdoğan’a bankalarının durumunu anlatmadılar. Sadece ev sahibi Halis Toprak, bazı gazeteleri şik yet etti. Ayrıca katılımcılar Toprak’ın seramik tesislerini gezdiler. 
     
Yine aynı helikopter ile gitti      Afyon - Uşak arasında yine Toprak’ın helikopteri ile uçan Erdoğan, bu helikopteri kullanması ile ilgili olarak "Helikopteri kiraladık. Bizden önce de Cem Uzan kiraladı" diye konuştu. 
     Erdoğan, "AKP iktidarında bankalarla ilgili neler yapacaksınız " sorusu üzerine de "Nasıl ki bir anonim şirket kendi göbeğini kendisi kesiyorsa bankalar da kendi göbeğini kendisi kesecek. Tasarruf mevduatı sigorta fonlarında herkes yatırdığı parasının primini de garanti edip öyle olacak. Bugün olduğu gibi Hazine, bankalara yatırılmış olan paralarının garantörü durumuna düşmeyecek. Bugüne kadar bunun yükünü hep Hazine çekmiştir. Bunun bedeli de son 20 bankada yaklaşık 50 milyar dolar olmuştur. Bunu halletmenin gayreti içinde olacağız" dedi. 
     
Gazetecileri yuhalattı      Erdoğan, Uşak mitinginde "Basın, beni çok dikkatli dinleyin, ağzımdan çıkanları doğru yazın" diyerek basını hedef gösterdi. Erdoğan’ın bu sözleri alandaki partililerin gazetecileri yuhalamasına neden oldu. 
     İşadamı Halis Toprak’ın "Bell 230" modeli özel helikopteriyle geldiği Uşak’ta halka seslenen Erdoğan, "Hiçbir holding bizi idare edemez. Kimse iştahlanmasın. Holdinglerle görüşürüz ama peşkeş çekmeyiz" dedi. 
     Erdoğan, IMF’ye ve AB’ye karşı slogan atılması üzerine ise "20 sene önce aynen senin gibi AB’ye, IMF’ye karşıyım’ diyordum. Sen benim gibi şiir okuduğun için ceza yat da gör, ondan sonra konuşalım" dedi ve ABD ve Avrupa ülkeleri gibi demokrasinin daha iyi uygulandığı ülkeleri gördükten sonra ufkunun daha fazla açıldığını söyledi. 
     
Ahlaksız buluşma’      ÖDP Genel Başkanı Ufuk Uras, AKP Genel Başkanı Tayyip Erdoğan ile batık banka sahiplerinin gizli buluşmasını ahlaksız buluşma’ olarak nitelendirdi. Yaptığı yazılı açıklamada, Tayyip Erdoğan ile batık banka sahiplerinin basına kapalı, gizli buluşmasını Türkiye siyasetinin kirli yüzünü bir kez daha açığa çıkardığını belirten Uras, şöyle dedi 
     "Çünkü bankaların hortumlanmasına izin veren, soyguna zemin hazırlayan siyasi iktidarlardır. Siyasilerden bunun hesabı sorulmamıştır. AKP’nin batık banka sahipleri ile buluşması yeni bir soygun hazırlığının işaretidir. Bankaları dolandıranların mal varlıklarına el konulması ve borçların tahsili yerine, batık banka patronları ile buluşmayı tercih etmek siyasi ahlaka dair önemli bir göstergedir." 
     



 EKONOMİ 

















</TEXT>
</DOC>
