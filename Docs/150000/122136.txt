<DOC>
<DOCNO> 122136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/soneko14.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Deppler ve Kahkonen, Ankara'da... 
</HEADLINE>
<TEXT>

     Uluslararası Para Fonu IMF Avrupa Birinci Bölge Direktörü Michael Deppler ile Türkiye Masası Şefi Juha Kahkonen hükümet yetkilileri ile görüşmek üzere bugün Ankara'ya geldiler. 
     Deppler, Esenboğa Havaalanı'nda yaptığı kısa açıklamada, hemen çalışmalara başlayacaklarını ve muhtemelen 3 Aralık Salı günü ayrılmadan önce bir basın açıklaması yapacağını söyledi. 
     Deppler ve Kahkonen, hükümet yetkilileri ve ilgili üst düzey bürokratlarla yarından itibaren yapacakları görüşmeleri tamamlamalarının ardından Salı günü Türkiye'den ayrılacaklar. 4. gözden geçirme çerçevesinde çalışmaları yürütecek olan teknik ekibin ise 9 Aralık'ta Türkiye'ye gelmesi bekleniyor. 
     





</TEXT>
</DOC>
