<DOC>
<DOCNO> 135842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/guncel/gun20.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Davamdan asla vazgeçmem’ 
</HEADLINE>
<TEXT>

Ustaların kavgası şimdi mahkemeye taşındı. Müjdat Gezen kendisine suçlamada bulunan Metin Akpınar’a dava açtı 
     ABDULLAH MALKOÇ 

     Konuk olduğu Bir Yudum İnsan’ programında kendisi hakkında ispinyonculuk suçlamasında bulunan Metin Akpınar’a 100 milyarlık maddi ve 1 milyarlık da manevi tazminat davası açan Müjdat Gezen, dün bir basın toplantısı düzenledi. Sözlerine Akpınar’ın 42 yıllık arkadaşı olduğunu söyleyerek başlayan Gezen, "Programı izledikten sonra Metin’e telefon açtım. Yaptığımız konuşmayı ve benden özür dileyip programda ağzında kaçırdığını sözlediği sözleri kaydedip notere tasdik ettirdim. Bana askerlik yapmadığıyla ilgili isponyuculuk yaptığım iddiasını ispat etmesinin mümkün olmayacağını söyledi" diye konuştu. 
     Hayatında hiçbir zaman ispiyonculuk yapmadığını söyleyen Gezen, "Muammer Karaca hocam öldüğü için burada onu da savunacağım. Davayı geri çekmeyeceğim. Herkes Metin’in yeni filminin reklamını yaptığını düşünüyor. O hayatı boyunca para biriktirdi, bense insan" diye konuştu. 
     
Canlı yayında da tartıştılar...      MAGAZİN SERVİSİ 

     Akpınar’la Gezen, dün akşam ATV’de canlı yayında bir kez daha tartıştı. Gezen telefonla katıldığı programda Akpınar’a, "Delikanlı gibi konuş. Seni Maliye’ye mi, askerlik şubesine mi ihbar ettiğimi açıkla" dedi. Akpınar’ın ihbarın askerlikle ilgili olduğunu söylemesi üzerine Gezen, kendisini ispata davet etti. Akpınar ise mahkeme aşamasında konuşacağını söyledi. Akpınar, Ali Kırca’nın ısrarı üzerine suçladıklarından özür diledi ancak Gezen, davadan vazgeçmeyeceğini söyledi. 
     



 GÜNCEL 























</TEXT>
</DOC>
