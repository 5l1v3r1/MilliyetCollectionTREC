<DOC>
<DOCNO> 121688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/dunya/dun01.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’yi savaşa ikna için beş yol 
</HEADLINE>
<TEXT>

New York Times, önümüzdeki hafta Ankara’ya gelecek olan Pentagon’un iki numarası Wolfowitz’in çantasındaki, Irak’la ilgili Türkiye taktiklerini yazdı 
     NEW YORK Milliyet 

     ABD’nin önde gelen gazetelerinden New York Times, Bush yönetiminin, Irak’a düzenlenecek operasyonun askeri açıdan güçlü ve etkili olması ve kısa sürede bitirilebilmesi için kuzeyden saldırma konusunda Türkiye’deki "İslamcı hükümetin" desteğini almak amacıyla yoğun lobi faaliyetine başladığını yazdı. 
     Gazete, manşetten yayımladığı geniş haberinde, Amerikan Savunma Bakan Yardımcısı Paul Wolfowitz’in Irak saldırısına kilit müttefiklerden destek sağlamak için pazar günü başlatacağı Avrupa turunun en kritik durağını Ankara’nın oluşturacağını bildirdi. 
     
     Türkiye’li ve Türkiye’siz iki plan 
     ABD Savunma Bakanlığı’nın Pentagon olası Irak operasyonunda Türkiye’nin oynayacağı potansiyel rolle ilgili belirsizliği de gidermek istediğini yazan gazete, Amerika’nın Irak lideri Saddam Hüseyin’i devirmek için hazırladığı iki savaş planından birinin, Türkiye’nin kapsamlı bir askeri işbirliğini öngördüğünü, diğerinin ise bunu içermediğini bildirdi. Habere göre, bir Amerikalı yetkili, Türk kara kuvvetlerinin de operasyona katılmasını isteyip istemeyecekleri sorusuna karşılık, "Irak’ı kuzeyden mümkün olan en güçlü askeri tehditle çevrelemenin avantajlı olacağı" yanıtını verdi. 
     New York Times’a göre, ABD’nin Türkiye’yi ikna taktikleri şunlar 

</TEXT>
</DOC>
