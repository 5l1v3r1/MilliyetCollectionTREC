<DOC>
<DOCNO> 134205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/siyaset/siy02.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanın kanıtı bek ret raporu 
</HEADLINE>
<TEXT>

Dışişleri Bakanı Yakış, ismi verilmeyen bir bakanın sekreteriyle aşk yaşadığı haberleriyle ilgili açtığı davada kanıt olarak sekreterinin bek ret raporunu sundu 
     ANKARA Milliyet 

     Dışişleri Bakanı Yaşar Yakış, "sekreteriyle aşk yaşayan bakan" iddialarını içeren Milliyet’in iki haberiyle ilgili ismi geçmemesine rağmen dava açarken önce "dayımın torunu" sonra "öz yeğenim" dediği sekreteri Songül Güçlü’nün de bek ret raporunu mahkemeye sundu. 
     Yakış, 25 Aralık’ta Milliyet’te yer alan "2. şık Bakan Vakası" başlıklı haberi hem kendisinin, hem de sekreterinin adı geçmediği halde, 26 Aralık’ta yayımlanan haberde ise sekreterin rumuzunun yer almasına rağmen dava konusu yaptı. Yakış, avukatı Mehmet Ali Alan aracılığıyla Milliyet aleyhine kişilik haklarına saldırıda bulunulduğu gerekçesiyle 40 milyar liralık manevi tazminat davası açtı. 
     Dilekçede, "Haberlerde Yakış’ın, sekreteri Songül Güçlü ile bürokrat olduğu dönemden beri ilişkisinin olduğu ve bu durumu öğrenen eşinin çocuğuyla birlikte evini terk ettiği... Kahire’ye Songül Güçlü ve ailesiyle birlikte gittiği, eşinin ilişkiyi anlayınca Türkiye’ye döndüğü" yönünde iddialara yer verildiği anlatıldı. Yakış’ın ne bürokratlığı ne de bakanlığı döneminde "hiçbir kadınla yasak aşk yaşamadığı" kaydedilen dilekçede, eşinin de hiçbir zaman evini terk etmediği ifade edildi. 
     
     Yeğenim demişti 
     Yakış’ın, dava dilekçesinde sekreterin "öz yeğeni" olduğu belirtildi. Güçlü’nün bakire olduğuna dair doktor raporu da dava dilekçesine ek olarak mahkemeye sunuldu. Dilekçede, toplam 40 milyar lira manevi tazminat talebinde bulunuldu. 
     



 SİYASET 













</TEXT>
</DOC>
