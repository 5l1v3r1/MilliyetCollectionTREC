<DOC>
<DOCNO> 148978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/guncel/gun09.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük’teki Saddam da devrildi... 
</HEADLINE>
<TEXT>

     Kerkük’te halk, peşmergelerle birlikte kent merkezindeki Saddam heykelini de devirdi. Kentteki son Irak güçlerinin kenti terk etmesinden ve peşmergelerle Amerikan askerlerinin kente girişinden 6 saat sonra peşmergeler, balyozlar ve çelik bir halat yardımıyla heykeli devirdi. Saddam aleyhine sloganlar atan peşmergeler, heykel parçalarına tekme ve sopalarla vurdu. Heykelin yıkılması sırasında daha önce mermilerle delik deşik edilen dev bir Saddam portresi yakıldı. Harir bölgesine konuşlanan ABD askerleri, yağmalamayı engellemek ve kentin denetimini sağlamak amacıyla uzun konvoylarla Kerkük’e doğru hareket etti. Erbil’de ABD ve Kürt bayrakları taşıyan kalabalık tarafından yollarda sevinç gösterileriyle karşılanan ABD askerleri yoğun tezahürat altında Kerkük’e yürüdü. 
     


GÜNCEL 























</TEXT>
</DOC>
