<DOC>
<DOCNO> 132129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yasam/yas03.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Genetik haritadan olası hastalık falı 
</HEADLINE>
<TEXT>

İngiltere’de bir şirket, tükürük ve kan örneklerini aldığı müşterilerinin’ DNA haritalarını çıkararak, ileride yakalanılması muhtemel hastalıkları ortaya koyuyor 
     DIŞ HABERLER SERVİSİ 

     Son yıllarda insanın gen haritasının çıkarılmasının ardından kişiye özel genetik yıldız haritaları’, İngiltere ve Amerika’da büyük ilgi görmeye başladı. Bu sayede kişinin yakalanması muhtemel hastalıkların önceden saptanması ve hastalıklara karşı gerekli tedbirlerin alınması mümkün oluyor. 
     
     Bir tükürük yeter 
     İngiltere’de Genovation’ adlı firmaya başvuran müşterilerden’ alınan DNA örnekleri, Amerika’nın Kuzey Carolina eyaletindeki bir laboratuvarda incelenip sonuçlar adrese postalanıyor. Müşterinin kalp, astım ve kanser gibi hastalıklara yakalanma eğilimi olup olmadığı testler sonucunda ortaya çıkıyor. 
     Genovation şirketi, testlerde kullanılan DNA’nın alınması için müşterilerine küçük bir pakette gereken her şeyi sağlıyor. Tükürükte çok sayıda ölü hücre bulunduğunu ifade eden yetkililer, ağzın şirketin sağladığı özel bir karışımla çalkalanması yoluyla elde edilen numunenin testlerin yapılabilmesi için yeterli olduğunu belirtiyor. 
     
     Kan örneği de var 
     DNA haritası kan örneği alımıyla da çıkartılıyor. Kalp, kemik ve sindirim sistemi ile ilgili testler için tükürük örneği yeterli olurken, karaciğerle ilişkili olan çeşitli kanser ve alkolikliğe yatkınlık gibi ciddi sorunların ortaya çıkarılması için kan testi yoluna başvuruluyor. 
     
     Eleştiri bombardımanı 
     Genovation kuruluşunun verdiği hizmetten ise herkes memnun değil. Yöntemi eleştirenler hastalıklarla genler arasındaki ilişkinin şirketin iddia ettiğinden çok daha karmaşık olduğunu belirtirken, bu çeşit testlerin gelişmekte olan sağlık hizmetleri sektöründen para kazanmak için üretilmiş bir kandırmacadan ibaret olduğunu iddia ediyorlar. Genovation’a karşı yöneltilen bir diğer eleştiri ise, kanser gibi öldürücü hastalıklara yakalanan müşterilerine kötü haberle başa çıkmaları için hiçbir rehberlik hizmeti sunmaması. 
     
     Bağışıklık Genom Profili Karaciğer 
     Fiyatı 790 milyon lira 
     Yöntem Kan örneği alımı 
     Tahmin ettiği iddia edilen hastalıklar Bazı kanser çeşitleri, kronik yorgunluk, çeşitli kimyasal hassasiyetler ve alkolizm. 
     Karşı iddialar Genetik yapı, bu denli karmaşık hastalıkları tahmin etmek için yetersiz bir gösterge... 
     
     Kalp Genom Profili 
     Fiyatı 670 milyon lira. 
     Yöntem Ağız çalkalama. 
     Tahmin ettiği iddia edilen hastalıklar Obezite, hipertansiyon, trombosis, kalp hastalıkları. 
     Karşı iddialar Sigara içme, kötü beslenme ve hareketsizlik gibi alışkanlıklarla ortaya çıkan kalp yetmezliği ve damar sertliği genetik profil ile tahmin edilemeyecek kadar karmaşık hastalıklar. 
     
     Kemik Genom Profili Ortopedik 
     Fiyatı 450 milyon lira. 
     Yöntem Ağız çalkalama 
     Tahmin ettiği iddia edilen hastalıklar Artrit, yaşla ilgili kemik çatlamaları, kemik incelmesi osteoporosis . 
     Karşı iddialar Kemik yoğunluğunun kısmen genler tarafından belirlendiği bilinse bile, çeşitli gelen arasında bu yönde olan ilişkiler henüz tam olarak anlaşılamıyor. 
     
     Bağışıklık Genom Profili Sindirim sistemi 
     Fiyatı 530 milyon lira. 
     Yöntem Ağız çalkalama. 
     Tahmin ettiği iddia edilen hastalıklar Çeşitli kanser türleri, ülser, astım. 
     Karşı iddialar Astıma yol açan nedenler halen tartışma konusu kansere eğilimli insanlara bu bilgi rehberlik hizmeti sunulmadan verilmemeli. 
     



 YAŞAM 





















</TEXT>
</DOC>
