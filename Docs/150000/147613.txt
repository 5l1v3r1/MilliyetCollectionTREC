<DOC>
<DOCNO> 147613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sontur36.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon tekeri, mağazadaki kadını yaraladı... 
</HEADLINE>
<TEXT>

     Bursa'nın merkez Nilüfer İlçesi'nde, seyir halindeki kamyonun fırlayan arka tekerleği, dekorasyon mağazasına girdi. Kazada, tekerleğin çarptığı mağazadaki kadın yaralandı. 
     A.A muhabirinin aldığı bilgiye göre, Bursa'dan yüklediği 10 ton çimentoyu Karacabey Tarım İşletme Müdürlüğü'ne götüren Hasan Çakır'ın kullandığı 16 TD 421 plakalı kamyonun dingilinden çıkan sağ arka tekerleği, Fatih Sultan Mehmet Bulvarı'ndaki Şafak Ark'a ait dekorasyon mağazasına vitrin camını kırarak girdi. 
     Mağaza içindeki mutfak kapısını da kıran dev tekerlek, yemek yemekte olan görevli Azime Küçük'e 43 çarptı. Bursa Devlet Hastanesi'ne kaldırılan Küçük'ün sağlık durumunun ciddi olmadığı bildirildi. 
     Belinde zedelenme olduğu belirlenen Azime Küçük, olayı anlatırken, ''Yemek yiyordum. Büyük bir patlama ve gürültü oldu. Mağazanın dev camı kırılıp, tekerlek içeri girmiş. Sonra mutfak kapısı da kırıldı ve tekerlek üzerime devrildi. Kendimi bir anda yerde buldum'' dedi. 
     Polis tarafından ifadesi alınan sürücü Çakır, 25 yıllık şoför olduğunu ilk kez böyle bir olayla karşılaştığını belirterek, ''Ben lastik patladı sanarken, lastik yerinden fırlamış. Ucuz atlattık'' diye konuştu. 
     





</TEXT>
</DOC>
