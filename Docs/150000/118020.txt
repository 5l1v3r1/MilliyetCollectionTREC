<DOC>
<DOCNO> 118020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/ekonomi/aeko.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Makinesi, mazotu bizden yolları yapmak sizden 
</HEADLINE>
<TEXT>

15 bin kilometre yol yapmayı vaat eden AKP, müteahhitlere mazot verip, Köy Hizmetleri, DSİ ve il özel idarelerinin iş makinelerini kullanma hakkı sunmayı düşünüyor 
     AKP Genel Başkan Danışmanı ve Ankara Milletvekili Reha Denemeç, seçim sürecinde vaat ettikleri 15 bin kilometrelik yol için "İnşaat sektörü çok önemli. 81 ilde aynı anda başlayacak duble yol projesi bu bağlam içinde yer alıyor" dedi. 
     Denemeç, duble yolun toplam maliyetinin 5 milyar dolar olacağını üç yıllık projede her yıla 1.7 milyar dolar maliyet düşeceğini bildirdi. Köy Hizmetleri, Devlet Su İşleri DSİ ve il özel idareleri gibi kurumların elinde binlerce iş makinesi bulunduğunu hatırlatan Denemeç, şöyle konuştu 
     
     İşsizliğe çare olacak’ 
     "Bu araçların yüzde 90’ı çalışmıyor. Toplu olarak makineleri müteahhitlerin emrine vereceğiz. Mazotu da biz size verelim diyoruz. Çünkü TÜPRAŞ’ın 300 bin liraya mal ettiği mazot 1 milyon 240 bin lira oluyor. Böylece kilometre başına maliyet 300 -350 bin dolara düşüyor. Toplam maliyet ise 5 milyar dolara düşüyor. Bu üç yıllık bir proje. Her yıla 1.7 milyar dolar düşüyor. Denetleme işi yöredeki valilere verilecektir." 
     En fazla katma değerini yaratacak iki sektörün turizm ve inşaat olduğunu belirten Denemeç, turizmde fazla sıkıntı olmadığını ama inşaat sektörünün öldüğünü söyledi. 
     Yılda 450 - 500 bin konut üretim talebinin son üç yılda 35 bine düştüğünü söyleyen Denemeç, bu sektörün 450 sektörü desteklediğini vurguladı. 
     Denemeç, "İnşaat sektörünün bir özelliği de yerli sektör olması. Otomotivi de desteklersiniz ama onun ithal girdisi fazla onun için konut sektörü önemli. Sektörde çalışan insanların çok da kalifiye olması gerekmiyor. Bu işsizlere de iş imk nı demektir." 
     
Mevcut yollara iki şerit daha çekilecek      Projelerinin otoyolla karıştırılmaması gerektiğini belirten Denemeç, şöyle konuştu "Otoyolun bir kilometresi 5 milyon dolardır. Otoyol olsa maliyet 15 bin kilometre için 75 milyar dolara gelir. Ama bu duble yolu sıfır yaparsanız kilometresi 1 milyona gelir bu da 15 milyar dolar eder. Ama bizim söylediğimiz yeni duble yol yapmak değildir. Mevcut yolun yanına iki şerit daha eklemektir. Maliyet hemen 500 bin dolara düşüyor." 
     



 EKONOMİ 

















</TEXT>
</DOC>
