<DOC>
<DOCNO> 111660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sonspo22.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş skandalı'na Beşiktaşlı Zago'nun da adı karıştı... 
</HEADLINE>
<TEXT>

     İtalya'nın başkenti Roma'da ortaya çıkartılan fuhuş organizasyonunun müşterileri arasında bu yıl AS Roma'dan Beşiktaş'a transfer olan Brezilyalı Carlos Alberto Zago'nun da olduğu iddia edildi. 
     Zago, La Stampa gazetesinde yer alan demecinde iddialarla ilgili ''Ne diyeceğimi bilemiyorum. Şaşkınlıktan donup kaldım'' açıklamasında bulundu. Fuhuş örgütünün başı olduğu öne sürülen Antonella Borragine adının kendisine sorulmasına karşılık, Zago ''Asla bu isimde bir kadın tanımadım. Daha ne söyleyim'' cevabını verdi. Brezilyalı futbolcunun, fuhuş organizasyonunda kullanıldığı söylenen restauranta AS Roma'da futbol oynarken sık sık gittiği ifade ediliyor. 
     Zago, demecinde, ''Bu restauranta takım arkadaşlarımla birlikte giderdik. Totti, Montella, Zebina, Aldair ve diğerleriyle. Özellikle maçlardan sonra. Hiçbir şekilde bu kadınla temasım olmadı, artık yeter. Herşey saçma'' dedi. 
     Gazetenin, ''Şahit olarak çağırılabilir misiniz '' sorusunu ise Zago, ''Duymadığım, görmediğim şeyde neyin şahitliğini yapmak zorundayım Anlamıyorum, bu habere şaşırıyorum. O restauranta gidiliyor çünkü iyi yemek yeniliyor'' diye yanıtladı. 
     Roma'da ortaya çıkartılan ve yaklaşık 100 kadından oluşan fuhuş örgütünün müşterileri arasında Lazio ve Roma takımlarından futbolcular, politikacılar ve ünlü gazeteciler olduğu iddia ediliyor. 
     





</TEXT>
</DOC>
