<DOC>
<DOCNO> 147942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sontur07.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Birlikleri, Mardin Organize Sanayi sitesini boşalttı... 
</HEADLINE>
<TEXT>

     Mardin Organize Sanayi Bölgesi'ndeki 2 fabrikada konuşlanan ABD birlikleri, bu fabrikaları boşalttı. 
     Mardin Organize Sanayi Bölgesi'nde yaklaşık bir haftadır devam eden ABD askerlerinin araç sevkıyatına bu gece yarısından itibaren hız verildi. 
     Bölgede sabah saatlerinde boşaltılan mobilya fabrikasından sonra, bu gece yarısında da Duyan Un Fabrikası'nda bulunan ABD birlikleri, fabrikadan ayrıldı. Fabrikada, ABD birliklerine ait çok az sayıda araç ve gerecin olduğu gözlendi. 
     Fabrikadan ABD askerlerini taşıyan 11 otobüs ayrılırken, bölgede ABD'ye ait askeri araçları taşıyan 150'nin üzerindeki TIR da gece yarısından itibaren gruplar halinde bölgeden ayrılmaya başladı. Otobüs ve TIR'ların, İncirlik ile İskenderun'a gittikleri öğrenildi. 
     Öte yandan, Mardin Havaalanı karşısındaki Kitaş İplik Fabrikası önünde, boş durumdaki çok sayıda TIR'ın bekleyişi sürüyor. 
     





</TEXT>
</DOC>
