<DOC>
<DOCNO> 118302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sontur10.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Ankara'ya geliyor... 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani'nin temaslarda bulunmak üzere hafta sonunda Ankara'ya geleceği öğrenildi. 
     Programında değişiklik olmaması durumunda, Talabani'nin 16 ya da 17 Kasım'da Ankara'da olması bekleniyor. 
     Edinilen bilgiye göre Talabani, 19 Kasım Salı günü Dışişleri Bakanlığı yetkilileriyle görüşecek. Talabani'nin başka temaslarda bulunması da öngörülüyor. 
     Parti başkanı sıfatıyla daha önce AK Parti lideri Tayyip Erdoğan ve CHP lideri Deniz Baykal'ı ziyaret eden Talabani, AK Parti'nin seçimlerden birinci parti olarak çıkmasından sonra da Erdoğan'a tebrik mesajı yollamıştı. 
     Iraklı muhaliflerin 22 Kasım'da Brüksel'de yapılması öngörülen toplantısı öncesinde Ankara'da görüş alışverişinde bulunacak olan Talabani ile yapılacak görüşmelerde, Kuzey Irak'taki son gelişmeler çerçevesinde bölge parlamentosu, anayasa ve Türkmenlerin durumu konularının ele alınması bekleniyor. 
     





</TEXT>
</DOC>
