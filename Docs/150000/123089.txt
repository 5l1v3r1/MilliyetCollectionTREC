<DOC>
<DOCNO> 123089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/siyaset/siy03.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş karşıtı Türkler’ ABD yönetimini üzdü 
</HEADLINE>
<TEXT>

Bir Amerikan şirketinin yaptığı anket, Türklerin İncirlik üssünün kullandırılmasına onay vermediğini ortaya koydu. Sonuçlar ABD’de "alarm verici bir gelişme" olarak algılandı 
     SEMA EMİROĞLU New York 

     Bir Amerikan şirketinin Türkiye ile ilgili yaptığı kamuoyu yoklaması, Türk halkının "Amerika karşıtı" duygularının arttığını ve büyük çoğunluğun, olası Irak savaşında İncirlik üssünün ABD’ye kullandırılmasına onay vermediğini ortaya koydu. Anket sonuçları, ABD yönetimi tarafından "alarm verici bir gelişme" olarak algılandı. 
     Temmuz ve ağustosta 1000 kişinin görüşleri alınarak gerçekleştirilen anket, Türklerin büyük çoğunluğunun ABD’nin Irak’a karşı yapacağı bir askeri operasyonda Türkiye’deki üsleri kullanmasına karşı olduğu sonucunu ortaya çıkardı. Üslerin kullanılmasına Türklerin yüzde 83’ü "hayır", yüzde 13’ü "evet" cevabını verdi. 
     Kamuoyu yoklamasına göre, Amerikan yanlısı görüşler, 1999 - 2000’de yüzde 52’den yüzde 30’a düştü ve Türklerin yüzde 55’i, ABD hakkında olumsuz görüşler beslemeye başladı. Ayrıca yüzde 58’i, ABD’nin terörizme karşı savaşını haklı bulmuyor. 
     
     Harek tın önünde engel 
     Anketi yaptıran Pew Araştırma Merkezi Direktörü Andrew Kohut, Müslüman ülkeler arasındaki "en rahatsız edici" anket sonuçlarının Türkiye’den geldiğini ve Amerikan hükümetinin, Irak’a karşı olası bir savaşta "Türk hükümetinin desteğini sürdürmek konusunda gerçek bir engelle karşı karşıya olduğunu" bildirdi. Anketin sonuçlarını değerlendiren eski ABD Dışişleri Bakanı Madeleine Albright da, ABD’nin Ankara’dan ne denli ağır bir fedek rlık istediğine dikkat çekerek, "Türk hükümetinden, bizim için, kendi halkının istediği şeye tamamen ters düşen bir şeyi yapmasını istiyoruz" dedi. 
     Türk halkının Batı karşıtı tepkisinin nedeni olarak "AB’nin çok kötü muamelesi"ni gösteren Albright, Bush yönetimini, Türkiye’nin AB’ye alınması için daha çok baskı yapmaya çağırdı. 
     
     



 SİYASET 
















</TEXT>
</DOC>
