<DOC>
<DOCNO> 135241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/soneko17.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 91.67 puan düşüşle, 1. seansı 10,566.64 puandan tamamladı. Hisse senetlerinin ortalama değer kaybı yüzde 0.86 olarak gerçekleşti. 
     Haftanın üçüncü günü ilk seansa 53.48 puanlık düşüşle 10,604.83 puan seviyesinde başlayan endeks, seansın ilk yarısını 266.89 puanlık kayıpla 10,391.42 puandan geçti. 
     Açılışın ardından 10,500 desteğinde tutunamayan endeks 10,357.55 puana kadar geriledi. Endeks sıkışık seyrin ardından gelen alımlarla 10,500 seviyesine yöneldi ve bu seviyelerden seansı tamamladı. 
     Uzmanlar, 10,000-10,100 seviyesine kadar çekilme olabileceğini, savaş senaryolarının telaffuz edilmeye başlandığını belirterek, piyasada bunun tedirginliğinin bulunduğunu belirtiyorlar. Uzmanlar, üslerin kullanımına ilişkin görüşmeler ve ABD Dışişleri Bakanı Colin Powell'ın yapacağı açıklamaların piyasa üzerinde etkili olduğunu savunuyorlar. 
     Seans içinde en düşük 10,357.55 puanı gören endeks, dünkü kapanış seviyesi olan 10,658.31 puanın üstüne çıkamadı. 
     Seans kapanışında mali endeks 105.74 puan kayıpla 13,058.77 puana, sanayi endeksi 109.06 puan kayıpla 10,201.16 puana, hizmetler endeksi 54.24 puan kayıpla 6,946.66 puana geriledi. 
     Böylece, önceki kapanışa göre mali grup hisseler ortalama yüzde 0.80, sanayi grubu hisseler ortalama yüzde 1.06, hizmetler grubu hisseler ortalama yüzde 0.77 oranında değer yitirdi. 
     İşlem gören toplam 285 hisse senedinden 180'i değer kaybederken, 41 hisse senedi değer kazandı. 64 hissenin fiyatında ise değişiklik olmadı. 
     Seansta, 135 trilyon 409 milyar 283 milyon liralık işlem hacmi oluştu. 
     Yapı ve Kredi Bankası, Kardemir D , İş Bankası C , Doğan Holding ve Tüpraş en yoğun işlem gören hisseler oldu. 
     





</TEXT>
</DOC>
