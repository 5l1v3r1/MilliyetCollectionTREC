<DOC>
<DOCNO> 117739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yazar/pulur.html </URL>
<DATE> 2002/11/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerbahçe tarihine bir sayfa daha... 
</HEADLINE>
<TEXT>

     MELİH Aşık’la günlük muhabbetlerimizin ana konusu, futboldur muhabbete Beşiktaşlı Derya Sazak ile karikatürcü Ercan Akyol da zaman zaman katılarak "günün mana ve ehemmiyetine uygun" bir eğilim gösterirler 
     
     BİZİM sık sık tekrarladığımız bir görüşümüz vardır, deriz ki 
     "Biz Fenerbahçeliler için, önemli olan Galatasaray’ı yenmektir, şampiyonluk arkadan gelir " 
     Galatasaraylı Melih Aşık bundan pek hoşlanmaz, biz de o zaman kendisine, Fenerbahçe tarihinden bazı sayfaları açarız... 
     
     MESELA 1940’lı yıllardaki bir maçı anlatırız. 
     Galatasaray’la birlikte İzmir’e deplasmana giden Fenerbahçe yenilir, akşam yemekte Galatasaraylılar onlarla alay ederler, bu bizimkilerin çok ağırına gider, söz verirler, ertesi hafta İstanbul’da Galatasaray’la oynayacaklardır, maçın üçüncü dakikasında "Taka Naci" bir gol atar, maç öyle biter. 
     Melih Aşık "tarihten bir yaprak " diye bunu önemsemez. 
     
     BU sefer 1950’li yıllara geçeriz, arife günü oynanan maçı Fenerbahçe "Puşkaş" Ergun ve "Ordinaryüs" Lefter’in golleri ile 3 - 0 kazanır, Fenerbahçeliler çifte bayram yaparlar. 
     Melih Aşık’ın tepkisi yine "tarihten bir sayfa"dır. 
     Biz de o tarihten bir sayfa daha açarız 
     "Yine Galatasaray’la oynuyorduk, ilk devre 3 - 0 mağluptuk, ikinci devre başlar başlamaz, Aykut bir gol attı, arkadan üç gol daha geldi, maçı Fenerbahçe 4 - 3 kazandı." 
     Melih Aşık, karikatürcüsünü yardıma çağırır 
     "Gel Ercan, gel Hasan Abi, yine tarih sohbetlerine başladı " 
     Ercan, Beşiktaşlıdır ama, iki tarafı keskin kılıçtır, bir o yana, bir bu yana çalar. 
     
     MELİH Aşık, her futbol mevsimi başlarken bize sorar 
     "Bu yıl ne olur abi " 
     "Galatasaray şampiyon olur, ama biz sizi yeneriz " 
     Cevabımızın ilk bölümünün memnuniyetini yaşamadan Melih Aşık’ın yüzü asılır, Fenerbahçe’ye yenilmek her Galatasaraylı gibi onu da çok üzer, tıpkı Fenerbahçelilerin Galatasaray’a arada sırada yenildikleri gibi... 
     
     MELİH Aşık’ın bir huyu daha vardır, bazen aklına eser "futbol muhabbeti"ne yasak koyar bu yasak, Galatasaray’da, işlerin kötü gittiği zamana rastlar, tabii her yasak gibi, bu yasak da tarafımızdan delinir. 
     Şimdi bakalım 6 - 0’lık tarihi yenilgiden sonra, yine yasak koymaya kalkışacak mı 
     Üstelik bakın "yenilgi" diyoruz, bazıları gibi "hezimet" ya da "facia" demiyoruz. 
     
     SAĞ olsun Fenerbahçeli futbolcular, "aslanı, itina ile terbiye edip" tarihe bir sayfa daha yazdılar. Onlar yazdı, biz okuyacağız, "Melih Aşık’lar" dinleyecek. 
     
     SAĞ olsun, Galatasaraylı adaşımız Hasan Cemal telefon etti, kutladı biz de, o sırada Fenerbahçelilerin bir şakasını yazıyorduk, söylesek ayıp olacaktı, söyleyemedik. 
     Fenerbahçeliler diyormuş ki 
     "Galatasaraylılar dua etsinler ki maçı, ayın altısında oynadık, 6 gol attık. Ya ayın on ikisinde oynasaydık " 
     Tabii bunlar şaka, Galatasaraylı oyunculara bıçak atmak, yumurta atmak gibi çirkin ve ayıp hareketler değil 
     
     







AKP, Hitler ve şeriat 


Maç ve siyaset üstüne birkaç "cart"... 


Gol patlaması 


ANAP, DYP çatısı altına girmelidir 


Geçmişi ancak uygulama siler 


Yarın seçim olsa 


AKP’nin eğitimdeki öncelikleri neler olacak 


Piyasalar AKP’yi sevdi. Ya IMF 


AKP’nin yaklaşım farkı 


Tribünlerdeki şiddeti önlemek kimin işi 


Kurullarda yapısal değişim 


Fenerbahçe tarihine bir sayfa daha... 


Sürekli muhalefet partisi 


AK Parti’nin yalakası mı dediniz 


11 Eylül hesaplaşması ve AKP 


Anadolu şimdiden unutulmuş gibi 


</TEXT>
</DOC>
