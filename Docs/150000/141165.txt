<DOC>
<DOCNO> 141165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/ayas.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bandaj renginden vazife çıkardılar’ 
</HEADLINE>
<TEXT>

Diyarbakır yöresinden halkoyunu oynayan liseliler sarı kırmızı yeşil’ bandaj takınca, Türk Eğitim - Sen devreye girdi Bunlar bölücü...’ 
     İBRAHİM OKUMAMIŞ DHA 

     Antalya’da 20 - 21 Şubat’ta düzenlenen Valilik Kupası Halkoyunları Yarışması bandaj tartışmasına yol açtı. 
     İl çapındaki yarışmaya Kepez Lisesi, İstanbul’dan kiraladığı Diyarbakır yöresi halkoyunu kıyafetiyle katıldı. Kız öğrenciler, kıyafetlerinin bir parçası olan ve sarı, kırmızı, yeşil renklerden oluşan bandajı bağlayarak salona çıktı. Bu sırada bir yönetici, İl Halkoyunları Düzenleme Komitesi Üyesi ve Milli Eğitim Müdür Yardımcısı Özer Bedir’e, "Bu renkler PKK’yı çağrıştırıyor" deyince komite anında toplandı ve "Bandajın yöresel kıyafeti tamamlayan unsur" olduğuna karar verildi. Böylece olayın tatlıya bağlandığı sanılırken, Türk Eğitim - Sen’in suç duyurusu geldi. 
     
     Adı üstünde folklor’ 
     Türk Eğitim - Sen Antalya 1 Nolu Şube Başkanlığı, "Kepez Lisesi öğrencileri başlarında bölücü örgütün renklerini çağrıştıran bantlarla yarışmaya katılmış, hiçbir yetkiliden ses çıkmamıştır. Bu öğrenciler ve okul müdürü hakkında işlem yapılmış mıdır Bu aynı zamanda bir suç duyurusudur" diye açıklama yaptı. 
     Milli Eğitim Müdürü Süleyman Akyüz ise olayı başka yerlere çekmenin iyi niyeti olmayan bir yaklaşım olduğunu savundu. 
     



 YAŞAM 


























</TEXT>
</DOC>
