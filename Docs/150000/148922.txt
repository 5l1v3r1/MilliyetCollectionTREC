<DOC>
<DOCNO> 148922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sontur09.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Valisi Her depremde okulların tatil edilmesini beklememeliyiz 
</HEADLINE>
<TEXT>

     İzmir Valisi Yusuf Ziya Göksu, birinci derece deprem bölgesi olan İzmir'de depreme alışık olunması gerektiğini belirterek, ''Her depremde okulların tatil edilmesini beklememek lazım'' dedi. 
     Vali Göksu yaptığı açıklamada, ilçelerden olumlu haberler alındığını ifade ederek, ''5.6 büyüklüğündeki sarsıntıya rağmen can kaybı ve önemli hasar olmaması büyük teselli kaynağı'' dedi. 
     Depremin merkez üssü olan Urla'ya hasar tespiti için teknik ekip gönderileceğini bildiren Vali Göksu, hastanelerde her türlü önlemin alındığını kaydetti. 
     Bazı velilerin, okulların tatil edilmesi yönündeki talebine de cevap veren Vali Göksu, şunları söyledi 
     ''Birinci derece deprem bölgesindeyiz. Böyle durumlara alışık olmamız lazım. Her depremde okulların tatil edilmesini beklememek lazım. Okulların tatil edilmesi de sakıncalar yaratabilir. Memurların mesailerini de mi iptal edelim Tatil yanlış olur. Böyle önemli günde, tatilin çocuklar üzerinde yaratacağı handikap unutulmamalı.'' 5.6 büyüklüğündeki ana şokun ardından, artçı sarsıntılar da devam ediyor. Kaydedilen artçı sarsıntıların 4.9, 4 ve 3.9 büyüklüğünde olduğu bildirildi. 
     





</TEXT>
</DOC>
