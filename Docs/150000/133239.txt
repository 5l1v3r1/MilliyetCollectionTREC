<DOC>
<DOCNO> 133239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yazar/sazak.html </URL>
<DATE> 2003/01/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ABD’nin kaybettiği savaş 
</HEADLINE>
<TEXT>

     ABD’de Vietnam karşıtı 68 ruhu’ canlanıyor. 
     Washington’da 100 bini aşkın kişi Bush yönetiminin küresel barışı’ tehdit eden askercil politikalarına meydan okuyor. 
     Amerika savaşı başlamadan kaybediyor 
     11 Eylül’de PİAR rüzgarını arkasına alan ABD, Saddam’la hesaplaşmaya yandaş olanlarla, Adalet Bakanı John Ashcroft’un Usame bin Ladin’den daha büyük bir tehdit olduğuna gerçekten inananlar arasında’ bölünmüş durumda. Fransa ve Almanya gibi Avrupalı müttefikleriyle ilişkileri de Irak nedeniyle çatırdıyor. 
     Le Monde Diplomatique’in Türkiye baskısında yer alan Daniel Lazare imzalı makalede ABD’deki savaş karşıtlığı’ yorumlanıyor 
     Bush göze güçlü görünebilir, ancak aslında Vietnam savaşında Lyndon Johnson veya Richard Nixon’ın bastığından daha çürük bir zemine basarak ilerliyor. Giriştiği Körfez macerası, işlerin hiç de umulduğu gibi gitmeyebileceği, büyük riskler taşıyan bir kumar. Irak, beklenmedik ölçüde sert bir direniş gösterebilir, bütün bir bölge ayağa kalkabilir, işgal sonrası Irak ise anarşiye sürüklenebilir. Bütün bunlar yaşanırken, en vahim gelişme de, Amerikan ekonomisinin tepe taklak aşağı yuvarlanması olabilir.’ 
     ABD Başkanı Bush, uyarılara kulak tıkıyor. 
     Körfez’e asker yığmaya devam ediyor. 
     27 Ocak’tan sonra BM silah denetçileri raporu ne çıkarsa çıksın Irak’ı vuracak. Bağdat’a yerleşerek, yeni bir devlet’ inşasına başlayacak. 18 aylık takvimlerden söz ediliyor olsa da belki de yıllarca orada kalacak. Çünkü söz konusu olan petrole dayalı yeni bir dünya egemenliği.’ Afganistan’dan sonra Irak bu stratejinin vazgeçilmez ayağı. 
     Ancak Paul Kennedy’nin geçenlerde yazdığı gibi ABD’nin güçsüzlüğü’ de burada başlıyor. 16 - 17’nci yüzyılda İspanya’nın başına gelenler ABD’yi bekleyen tehlikeyi 21’inci yüzyıla taşıyor. Uzak coğrafyalarda yaratılan düşmanlıklar’ yıkılmaz denilen sömürge imparatorlukları’nın sonunu getiriyor. ABD de Irak’taki askeri kazanımları ne olursa olsun, orta vadede kaybetmeye mahkum. Bu savaşı dünya istemiyor. Ne Amerikalısı, ne Avrupalısı ne de Türkiyelisi. 
     İstanbul’da dün Barış için 100’ler Meclisi’ toplandı. Yazar, çizer, öğretmen, hekim tüm meslek gruplarından insanlar savaşa hayır’ dediler. Bugün de Beyazıt Meydanı’nda miting var. İşçiler, memurlar, öğrenciler, sanatçılar barış için yürüyecekler. ABD’de Vietnam gösterileri başladığında iş işten geçmişti, binlerce genç ölmüştü. Irak’ta savaşsız çözüm için hala fırsat var. 
     Türkiye’yi savaşın dışında tutmak TBMM’nin görevi. 
     Başka bir dünya mümkün... Savaşsız bir dünya 
     
     







Bir deli pöstekisi, hep birlikte sayalım mı 


Barış Meclisi... 


MGK’da Irak ve Kıbrıs 


Tayyip Erdoğan’la bir akşam yemeği... 


Kedinin gözleri 


Hap kuşağı 


Gürüz ne yapmak istiyor 


Yahya Kemal’in aşkının sonu... 


ABD’nin kaybettiği savaş 


Tayyip Bey Davos’ta çam devirmedi 


Kırmızı kod’a karşı pembe alarm’ 


Sizin site bir lem 


Meksika’dan Türkiye’ye Irak ilgisi 


Eylül şarkıları 


TÜSİAD Avrupacı mı Amerikancı mı 


</TEXT>
</DOC>
