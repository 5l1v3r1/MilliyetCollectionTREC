<DOC>
<DOCNO> 110305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun24.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Filibe Fuarı açıldı 
</HEADLINE>
<TEXT>

     Bulgaristan'ın uluslararası düzeyde düzenlediği en büyük fuarlardan biri olan ''Uluslararası 58'inci Filibe Sonbahar Teknoloji Fuarı'' açıldı. 
     42 ülkeden 2 bin 259 yerli ve yabancı şirketin katıldığı, 86 bin 864 mekrekarelik alanda kurulan fuarın açılışı, Başbakan Simeon Sakskoburgotski tarafından yapıldı. 
     Sakskoburgotski, konuşmasında, bu tür fuarların ülke ekonomilerinin gelişmesine büyük katkı sağladığını, ürün ve hizmetlerin tanıtılmasının yeni yatırımları teşvik ettiğini söyledi. 
     Fuarın açılış töreninde, bakanlar, milletvekilleri ve çok sayıda yabancı misyon temsilcisi de hazır bulundu. 
     Teknoloji fuarında Türkiye'den de inşaat, makina, otomotiv ve bilişim teknolojileri alanlarında toplam 43 firma ürün ve hizmetlerinin tanıtımını yapıyor. 
     Bir hafta süreyle açık kalacak olan fuara bu yıl rekor düzeyde katılım olduğunu belirten yetkililer, ziyaretçi sayısında da rekor kırılmasını bekliyor. 
     





</TEXT>
</DOC>
