<DOC>
<DOCNO> 141462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sondun03.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in Gazze Şeridi'ndeki saldırısında bir Hamas lideri de öldü 
</HEADLINE>
<TEXT>

     İsrail'in, bu sabah Gazze Şeridi'nde düzenlediği hava saldırısında ölen Filistinliler arasında Hamas liderlerinden İbrahim El Makadme'nin bulunduğu bildirildi. 
     Hamas üyesi Abdülaziz El Rantissi, Reuters'e yaptığı açıklamada, İsrail saldırı helikopterinin bir araca düzenlediği saldırıda Hamas örgütünün kurucularından İbrahim El Makadme'nin öldüğünü söyledi. 
     Rantissi, ''İbrahim El Makadme'nin öldürülmesi, Yahudilere karşı savaşta yeni bir evre başlatacak'' dedi. 
     Rantissi ayrıca, tüm İsrail liderlerinin, Hamas için açık birer hedef olacağı tehdidinde bulundu. 
     İsrail'in, Gazze Şeridi'ndeki hava saldırısında El Makadme'den başka 3 Filistinlinin daha öldüğü bildirilmişti. 
     





</TEXT>
</DOC>
