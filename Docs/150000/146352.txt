<DOC>
<DOCNO> 146352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yazar/ulagay.html </URL>
<DATE> 2003/03/30/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Bu AKP ile krize girmemek mümkün mü 
</HEADLINE>
<TEXT>

     Yazılarımı sürekli okuyanlar, benim AKP iktidarına karşı önyargılı bir yaklaşım içinde olmadığımı kolaylıkla hatırlayacaktır. Hatta kimi okurlardan gelen mesajlarda "AKP’nin yalakalığını yapmakla" suçlandığım bile oldu. AKP’nin kamu bankalarına yaptığı atamalara da önyargılı yaklaşmak istemiyorum ama mali piyasaların bu kadar kırılgan hale geldiği bir ortamda bu atamaların dış piyasalarda olumsuz algılanması, hatalı bir uygulamanın göstergesi. 
     
     Sıra kimde 
     Benim korkum, AKP’nin şimdi de Hazine ve Merkez Bankası’nın yönetimini değiştirmek için zorlamalara başvurması. Türkiye’nin iç ve özellikle dış piyasalarda yaratmış olduğu olumsuz izlenimi gidermek için her adımına dikkat etmesi gerekirken bu tedirginliği artıracak adımlar atması bizi sanılandan da çabuk yeni bir krizin içine sürükleyebilir. 
     Kimilerince putlaştırıldığı için put kırıcıların oklarına hedef olmaya başlayan "piyasalar" kavramını bu yazıda tartışmaya niyetim yok. Yalnızca ekonomimizin güncel durumunu değerlendirmek için birkaç nokta üzerinde durmak istiyorum. 

</TEXT>
</DOC>
