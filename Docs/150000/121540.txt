<DOC>
<DOCNO> 121540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yazar/tamer.html </URL>
<DATE> 2002/11/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
McDonald’s Sağlığa zararlıdır 
</HEADLINE>
<TEXT>

     Hiç akla gelir miydi günün birinde McDonald’s’ın sigara muamelesi göreceği 
     Amerikan tüketicisi tarafından "Sağlığımıza zarar verdi" diye aleyhinde dava açılacağı 
     Olmaz olmaz deme, olmaz olmaz 
     New York’ta biri 19, diğeri 13 yaşında 2 Amerikalı genç kız, "Son 3 yılda her gün 3 öğün hamburger mönü yedik. Boyumuz kısa kaldı, kilomuz da aşırı arttı" diye McDonald’s aleyhine yüklü tazminat davası açmış. O genç kızlar 3 yıl her gün 3 öğün hamburger yerken, ana - babalarının elleri armut mu topluyordu diye düşünmem, davanın nasıl sonuçlanacağını merak etmeme engel teşkil etmiyor. 
     McDonald’s’ın bir süredir dünyanın değişik ülkelerinde hızla gözden düştüğünü biliyordum, ama kendi öz vatanında bu denli irtifa kaybettiğinden haberim yoktu. Amerikalı tüketicinin ne denli geniş haklarla donatılmış olduğu malum. Yakında McDonald’s hamburger paketlerinin üzerine tıpkı sigaralarda olduğu gibi "Dikkat sağlığa zararlıdır" benzeri bir uyarı görürsem hiç şaşmam. 
     
     K r yoksa bay bay 
     Kendimi bildim bileli sürüdeki koyun olmaya şiddetle itiraz ettiğimden midir nedir, McDonald’s’lara öteden beri hiç ısınamadım. Hatta 1988’de Moskova’ya ilk gittiğimde ortalıkta tek bir McDonald’s yokken, Perestroyka sonrası yeniden yolum Moskova’ya düştüğünde her adım başı karşıma çıkan McDonald’s’ları görmeyeyim diye gözlerimi kapatmıştım. 
     Rusya’da son durum nedir bilemiyorum, ama bizdeki 133 McDonald’s’tan 41’i son dönemde ardarda kapandı. Ve Türkiye’de yeniden yerli lisansöre dönme kararı aldıklarına göre işler kötü gitmeye devam ederse toptan çekilmenin ilk adımını da atıyor olabilirler. 
     Biliyorsunuz yabancı firma önce yerli lisansörle bir ülke pazarını dener. Resmi otoriteyle boğuşma faslı bitip tüketici önünde başarılı olunmuşsa, tüm dizginleri kendi elinde toplamak için engel kalmamıştır. Böylelikle k rı da yerli ortakla paylaşmamış olur. 
     Türkiye’de de aynen böyle olmuştu. 80’li yılların sonunda yerli lisansörle piyasaya girilmiş, 90’lı yılların ilk yarısında yüzde 100 yabancı sermayeye dönülmüş, şimdiyse önce Koç, ardından da Ülker ile görüşülerek "bay bay" demeye hazırlanılıyor. Durumu bizden daha vahim olan Latin Amerika ve Ortadoğu’daki 3 ülkeden ise tümüyle çekilme kararı alınmış. 
     
     Neden gözden düştü 
     McDonald’s, dünyada estirilen Amerikan rüzg rının baş simgelerinden biriydi. Dava açan genç kızların da belirttiği gibi son derecede sağlıksız bir yiyecek olduğu halde Amerika ile özdeşleştirilmesinde sakınca görülmüyordu. Pekiyi ne oldu da McDonald’s’lar gözden düşmeye başladı 

</TEXT>
</DOC>
