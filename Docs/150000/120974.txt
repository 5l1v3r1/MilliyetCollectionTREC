<DOC>
<DOCNO> 120974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur08.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce ''tecavüze uğradım'' dedi sonra ''iftira attım...'' 
</HEADLINE>
<TEXT>

     Kayseri'de, kaçırarak tecavüz ettikleri hayat kadınının parası ve cep telefonunu gasp ettikleri iddiasıyla yargılanan 3 sanığa 12 yıl 6'şar ay hapis cezası verildi. 
     Kayseri 1. Ağır Ceza Mahkemesi'ndeki duruşmada, tutuklu sanıklar Mehmet Yılmaz, Yasin Yedek, Ferhat Çetin ve avukatları, tecavüze uğrayıp, gasp edildiğini iddia eden Y.U. hazır bulundu. 
     Y.U. duruşmada, Sivas Caddesi'nde taksi beklediği sırada sanıkların kendisini otomobile bindirerek kaçırdıkları, Argıncık Mahallesi'ndeki boş araziye götürdükleri, otomobilin içinde tecavüz ettikleri, silah tehdidiyle 30 milyon lirasını ve cep telefonunu gasp ettikleri yönünde daha önce verdiği ifadeleri kabul etmeyerek, iftira attığını söyleyip "şikayetçi değilim" dedi. 
     Sanıkların avukatı Hasan Kaygısız da müvekkillerinin Y.U. ile kendi rızasıyla birlikte olduklarını, gasp suçu işlemediklerini savunarak, beraat kararı verilmesini istedi. 
     Mahkeme heyeti, sanıkların ''adam kaçırmak ve zorla ırza geçmek'' suçundan beraatine, gasp suçundan ise 12 yıl 6'şar ay hapisle cezalandırılmasına karar verdi. 
     





</TEXT>
</DOC>
