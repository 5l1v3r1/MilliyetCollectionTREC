<DOC>
<DOCNO> 130325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/temelkuran.html </URL>
<DATE> 2003/01/12/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Biz... Siz... Onlar... 
</HEADLINE>
<TEXT>

     Amerika Birleşik Devletleri, Soğuk Savaş boyunca nükleer caydırıcılık stratejilerini analiz etmek için uzmanlar çalıştırdı. Mesela Daniel Ellsberg gibi, ekonomi alanında doktora yapmış adamlar, Şantajın Teorisi ve Uygulaması’ gibi başlıkları olan raporlar yazdılar. Bu analizlerin entelektüel kalitesi elbette çok etkileyiciydi ." 
     Herald Tribune, 5 Ocak 2003 tarihli baskısında Paul Krugman’ın bu satırlarla başlayan bir yazısına yer verdi. Yazının en enteresan bölümü Bush’tan yapılan alıntı. Bush, bir süre önce halkına "pigmeler" dediği, "şer ekseninin" bir parçası olmakla suçladığı Kuzey Kore’nin lideri Kim Jong Il ile ilgili şu lafları ediyor 
     "Kim Jong Il’den nefret ediyorum. Ona karşı içgüdüsel bir tepki duyuyorum. Diyorlar ki, Kuzey Kore konusunda çok hızlı hareket etmememiz gerekmiyormuş, çünkü Kuzey Kore kendi ekonomik problemleri ile zaten batacakmış. Ben de bunu yemiyorum " 
     Yazının devamında Bush’tan Irak ile ilgili bir başka alıntı var 
     "Bizim Irak’la savaşa doğru gittiğimizi söylüyorsunuz. Bunu neden söylediğinizi anlayamadım. Buna karar verecek olan BENİM, siz değilsiniz ki " 
     Şekilde de görüldüğü üzere Birleşmiş Milletler kararlarıymış, uzlaşmalarmış, yaptırımlarmış, diplomatik terbiyeymiş, bunlar Bush’un pek umrunda olan şeyler değil. Ama bizim konumuz da zaten bununla ilgili değil. Bizim konumuz şu 
     Siz Amerikalı olsaydınız şu anda kendinizi nasıl hissederdiniz 
     
"İğrenç Amerikalılardan değilim "      ABD’li arkadaşım Kristen gösteriyor bu makaleyi bana. Bush’un taklidini yaparak okuyor, dalga geçiyor, küfür ediyor. Kristen antropoloji okumuş, şimdi de uluslararası gazetecilik okumak istiyor. Bu arada da dünyada ABD’lilerin pek sevilmediği topraklarda dolaşıp duruyor ki biliyorsunuz bu, dünyanın büyük bir bölümü demek oluyor. "Süper güç çocuğu" olmanın hallerinden bahsediyor 
     "İnsanlar sanki hükümet temsilciymişim gibi davranarak başlıyorlar konuşmaya. Önce onlara kanıtlamalıyım yani, o çirkin Amerikalılardan biri’ olmadığımı." 
     
"Biz" var mıdır      İnsanlar devletleriyle, eğer iktidarla körü körüne bir bağlılık geliştirmemişlerse, hatta yapılan hiçbir şeyi doğru dürüst onaylamıyorlarsa nasıl bir ilişki kurarlar Kendi topraklarınızdayken pek bir sorun yok da, başka ülkelerden, başka halklardan insanlarla ilişki kurarken nasıl konuşmalı, nasıl durmalı Yurtdışında bulunmuş, başka ülkelerdeki insanlarla ilişkisi olmuş olanların sık sık düştüğü bir tuzaktır lafa "biz" diye başlamak. "Biz" demek, devletinizle, hükümetinizle ilgili yapılacak eleştirileri yanıtlama, gitgide "biz" dediğiniz biçimsiz büyüklüğü savunma konumunda bırakabilir sizi. Buna karşılık, "biz" dememek de iyiden iyiye kendinizi olayların dışında tutuğunuz duygusunu yaratabilir karşınızdakinde. Hele ki ABD’liyseniz bu ikilem gitgide daha keskin olabilir. 
     
Mazlumun tersine iktidarı      Mazlum veya mağdur ülkelerden gelince kişisel veya milli "haysiyetinizi" kanıtlamak zorunda değilsinizdir. Örneğin muhalif bir uluslararası toplantıda bir Filistinli bir İsrailliden daha "prestijlidir". İsrailli söze girmeden önce bir tür nedamet getirmek zorundayken, Filistinli kafadan avantajlı konumdadır. Tıpkı bir Kürtün Avrupa’da bir Türkten daha "avantajlı" olması gibi. Böyle tersine bir iktidar vardır yani. Düşünün bir de Amerikalı olmayı. Kişisel konumunuz ne olursa olsun önce özür dilemeye benzer, "Vallahi ben olan biteni hiç onaylamıyorum" sözlerini de mealen içeren cümleler kurmak zorunda kalabilirsiniz başlangıçta. Hatta bu süreç sizi, kendi topraklarınızda olduğunuzdan daha muhalif, daha reddedici bir konuma bile itebilir. Hatta insan kendini, kendi insanlarına inceden ihanet ediyormuş gibi bile hissedebilir daha ileri gidilirse. Yani, "biz" dediğinizde de, kendinizi "biz"in dışında tuttuğunuzda da kastetmediğiniz biri haline gelebilirsiniz sonuçta. 
     
Kişisel koordinat belirleme      Uluslararası sivil toplantılara katılırken, her iki ucunda da insanı istemediği yerlere sürükleyen bu "biz biz değil" tuzağına düşmemek için bulduğum kişisel yöntem, önce bu tuzaktan bahsetmek oluyor. Zira insan, ne Türk hükümetlerinin işlediği günahlardan sorumlu tutulmak ister ne de "Benim olan bitenle hiç ilgim yok" kaçamağını yapmayı içine sindirir. 
     Buradayken, bu topraklardayken düşünmediğiniz, ancak dışarılara çıkınca düşünmek zorunda kaldığınız, konum belirleme ve bu konumun cümlesini kurma mecburiyetini yaşadığınız zaman gerekli olabilecek fikirler bunlar. Umarım, zat-ı alinize de faydası olur. İyi pazarlar 
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
