<DOC>
<DOCNO> 123329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/soneko02.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta, vadeli bono ihaleleri düzenliyor... 
</HEADLINE>
<TEXT>

     Hazine bu hafta, 161 gün ve 357 gün vadeli bono ihaleleri düzenliyor. 
     Hazine'nin, 10 Aralık Salı günü düzenleyeceği 161 gün vadeli bono ihalesinin ihraç tarihi 11 Aralık Çarşamba, geri ödemesi 21 Mayıs 2003 olarak belirlendi. 
     Söz konusu senet, 3 Aralık 2002 tarihinde ihraç edilen 169 gün vadeli Hazine bonosunun yeniden ihracı şeklinde olacak. 
     Hazine yine 10 Aralık Salı günü, 357 gün vadeli bono ihalesi düzenleyecek. İhraç tarihi 11 Aralık Çarşamba olarak belirlenen ihalede satılacak kağıtların geri ödemesi 3 Aralık 2003'de yapılacak. 
     Söz konusu senet 27 Kasım 2002 tarihinde ihraç edilen 371 gün vadeli tahvilin yeniden ihracı şeklinde olacak. 
     Hazine en son 2 Aralık günü düzenlediği 169 gün vadeli bono ihalesinde toplam 1 katrilyon 7.7 trilyon liralık teklif gelirken, ihalede nominal 1 katrilyon 438.4 trilyon liralık satış gerçekleşmişti. 
     Net satış tutarı 1 katrilyon 195.3 trilyon lira olan ihalede, bileşik faiz yüzde 49, basit faiz ise yüzde 43.81 olarak belirlenmişti. 
     Hazine'nin, bu hafta, Aralık ayının en büyük iç borç geri ödemesi olan 6 katrilyon 161 trilyon lira da dahil olmak üzere toplam 7 katrilyon 217.5 trilyon lira ödemesi bulunuyor. 
     Hazine, Aralık ayında 10 katrilyon 251.4 trilyon lira iç borç servisi yerine getirecek. 
     





</TEXT>
</DOC>
