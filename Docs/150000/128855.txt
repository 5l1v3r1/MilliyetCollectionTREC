<DOC>
<DOCNO> 128855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/spor/ykocaomer.html </URL>
<DATE> 2003/01/05/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
TSYD ve engelliler 
</HEADLINE>
<TEXT>

     25 - 27 Aralık’ta Antalya’da TSYD’nin organize ettiği Medya - Olimpizm ve Futbol Semineri yapıldı. 7 oturum şeklinde yürütülen seminerde, "Zirveye giden yol" başlığı altında futbol ve futbolda yeni yapılanmalar, kadınımız sporun neresinde, pistler de renklenecek, 12 Dev Adam’ın dönüşü, bir barış köprüsü olarak spor, kimliğimiz ve yarınımız bölümleri tartışıldı. 
     Gözlerimiz boşuna 8. oturum olarak engelliler ve sporu aradı. Oysa TSYD Başkanı Onur Belge, grup olarak beğendiğimiz bir başkandı. Ve kendisinin de engelliler sporu konusundaki hassasiyetimizi ve bu sporun önemini bildiğini düşünüyorduk. Yalnız o mu Zaman zaman da olsa engelliler sporuna destek veren Deniz Gökçe de unuttu. Geçen sene Zihinsel Engelliler Olimpiyatı’nın açılışına davetimiz üzerine birlikte gittiğimiz ve üç gün sonraki finallerde yeniden karşılaştığımız Sevgili Togay Ağabey Bayatlı kendisine "Biz işte insanı böyle zehirler buralara getiririz" dediğimizde cevaben "Yavuzcuğum, zehirlemek ne demek, sen bizi temizliyorsun" dememiş miydi 
     Engelliler sporuna Fanatik ve Milliyet’te üç yıldır destek veren, hiçbir isteğimizi geri çevirmeyen Sevgili Necil Ülgen’in de mi hiç aklına gelmedi 
     İşin duygusal yönü bir tarafa 12 Dev Adam’ın dönüşü diye basketbolda Avrupa ikinciliği ve sonrası konusunda oturum yapılırken, tekerlekli sandalye basketbolunda 22 yaş altı 12 Dev Adamımız’ın, yine aynı yıl içinde Avrupa 2. olduğunu kimse düşünmedi mi "Türkler, Avrupa 2.’si olarak sansasyon yarattı, Türkler geliyor" diyen Avrupa basınındaki haberlerin hiçbirini de mi görmediler Türkiye Spor Yazarları Derneği, engelliler sporu olmadan İstanbul’da olimpiyat düzenlenemeyeceğini, bunun uluslararası bir kural olduğunun hala farkında değil mi 
     Lafa gelince konuşuyoruz. Ama engelliler sporuna ilgi gösterecek kurumların başında Türkiye Spor Yazarları Derneği’nin gelmesi gerekmez mi Neyse, ben fazla ileri gittim galiba Hem onlar gibi meslekten spor yazarı değilim, hem de haddimi bilmiyorum. Siz bildiğiniz yolda yürüyün sevgili spor yazarı ağabey ve kardeşlerim. Benim söylediklerime bakmayın. 
     SKOR yazarlığına devam 
     
     



 SPOR 

























</TEXT>
</DOC>
