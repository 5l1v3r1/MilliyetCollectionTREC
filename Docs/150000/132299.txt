<DOC>
<DOCNO> 132299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/gun06.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak zengini imar müdürü 
</HEADLINE>
<TEXT>

     ŞENOL DEMİRCİ 

     Görev yaptığı bölgede iki turistik otele ortak olan Eminönü Belediyesi İmar Müdür Yardımcısı İlyas Bozyurt’un yine aynı bölgede birçok gayrimenkulün de sahibi olduğu öne sürüldü. Eminönü Belediyesi’nde uzun yıllar "mıntıka mühendisi" olarak görev yapan Bozyurt, 2000’de İmar Müdür Yardımcılığı’na getirildi. Bozyurt, tapu kayıtlarına göre Eminönü Küçükayasofya’da 10 gayrimenkulün sahibi. İddiaya göre 23 yıldır belediyede görev yapan Bozyurt, İmar Müdür Yardımcılığı görevine getirildikten sonra üç yıl içinde 6 bina aldı. 
     
     EŞİ MÜDÜR OLDU 
     Bozyurt, memur olmasına rağmen, 1996’da bir turizm şirketinin kurucu ortağı oldu. Almanya’da işçi olan Mustafa Arslan’la kurduğu "Buhara Turizm İnşaat Tic. Lmt. Şti." isimli bu şirketle Küçükayasofya’da dört katlı "Buhara Otel"i işletti. Bozyurt’un eşi Adalet Bozyurt ise şirkette müdür oldu. 2001’de tüm hisseleri devraldılar. 
     
Ortakları söylemem, ifademi göndermem’      İlyas Bozyurt’u telefonla arayıp iddialar hakkında söylemek istediği bir şey olup olmadığını sorduk... Bozyurt’la aramızda şu diyalog geçti 
     
Buhara Turizm İnşaat adında bir şirketiniz olduğu doğru mu 
     Vallahi bilemiyorum. Gelin burada görüşelim... 
     
Şimdi üzerinizde iki otel var. Bu doğru mu 
     Şimdi bir tarafta ortağız. Sultans Inn mülk olarak ortaktır, kiradır. 
     
Sultans Inn’i 5 bin dolara kiraladığınız söyleniyor .. 
     Yalan. Oranın kirası 2 bindir. Senelik 25 bin. Üç ortağız orada. 
     
Diğer ortaklar kimler 
     Vallahi tapudan sorabilirsiniz. 
     
Tapu bilgi vermiyor 
     Söylemem. 
     
Mal beyanında bulundunuz mu 
     Mal beyanımla ilgili iki defa inceleme yapıldı. 
     
Müfettişlere verdiğiniz ifadeyi bize gönderir misiniz 
     Niye sana durup dururken göndereyim. Yayımlarsın gazetede bir yazı, ben de ona istinaden savunmamı yaparım. 
     



 GÜNCEL 




















</TEXT>
</DOC>
