<DOC>
<DOCNO> 101141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/tamer.html </URL>
<DATE> 2002/08/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Karslı yeni’ diyor ama Bayar’ı tanımıyor, Cem’i eski buluyor, Derviş’i istemiyor 
</HEADLINE>
<TEXT>
Dürüst ve yeni olsun bize hayrı dokunsun 
Oy vereceği lideri böyle özetleyen Karslılar, mevcut siyasetçilerin düzenbaz’ olduğunu iddia ediyor... 
     Koca bulvarlar, Rus işgali döneminden kalma görkemli eski binalar... Aslında burası Kars değil de pekala Doğu Bloku’nun o köhnemiş, eski kentlerinden biri olabilir. 40 yıl süren Rus işgalinden bugüne kalan masalsı bir atmosfer ve köylerde yaşayan tek tük Ruslar. Kars bir zamanlar Halk Partisi’nin kalesiymiş. Son seçimlerde ise DSP 1, MHP 1, ANAP 1 milletvekili çıkarmış. Gördüğünüz gibi koalisyon hükümetiyle fevkalade uyum içindeler. TIR’ımızı ziyaret eden bir çiftçinin dediği gibi "Kars iktidarda ama mağlup Türkiye krizde değilken bile Kars krizde". Karslı HADEP’e oy veriyor ama HADEP barajı aşamadığı için oylar boşa gidiyor. Peki bu seçimde kime oy verecekler 
     
Durmuş’un kulakları çınladı      "Dürüst olacak, yeni olacak, Kars’a hayrı dokunacak." Ama ortada öyle birisi yok. Karslının gözünde mevcut siyasetçilerin hepsi hırsız, düzenbaz. Onları dinleyince yerden göğe hak veriyorsunuz. Siyasetçinin biri gelmiş hayvancılığı yerle bir etmiş. Diğeri gelmiş fabrikaları özelleştireceğim diye kapanmasına neden olmuş. Halkın çoğunluğu işini - aşını kaybetmiş. Siyasiler kendi yakınlarını işe yerleştirip, işi bileni kapının önüne koymuşlar Sağlık Bakanı Osman Durmuş’un hastanedeki partizanca atamaları nedeniyle epey kulakları çınlatılıyor . TIR’da etrafımızı saranlar "Memur falan değil, hamal olalım, yeter. Yazın bunu gazetenizde" diye feryat halinde. 
     
Derviş ABD’li, Cem Selanikli’      Yine de ben adayları teker teker sıralayıp soruyorum Mehmet Ali Bayar O da kim 10 Karslıdan 9’u Bayar’ın adını bile bilmiyor. Kemal Derviş Hepsi onu tanıyor ama onları borçlandıran, tarlalarını elinden alan, haciz memurunu kapılarına diken kişi olarak. Hatta başında iyice eskimiş fötr şapkasıyla TIR’a gelen bir çiftçi İstanbul’da bile az kişinin alt alta sıralayabileceği bir Derviş tarifiyle çıkıyor karşımıza "Annesi Alman, babası Arnavut, karısı Amerikalı. Böyle birinin bize ne hayrı dokunacak ki Kafkas Üniversitesi’nden bir öğrenci söze giriyor "O zaman İsmail Cem de Selanikli, dönme, damadı Iraklı, gelini Brezilyalı." 
     
Tayyip belki bize iş bulur’      Ya Recep Tayyip Erdoğan Bir kısım Karslı "O buralardan tek bir oy alamaz" derken, diğerleri "İstanbul’u ne güzel yönetti, buraları da bugünkünden daha iyi hale getirir. Bizleri çamur deryasından kurtarır, hamallık olsun belki bize bir iş bulur" diyor. Kars’ta HADEP açık ara önde olsa bile AKP’nin tepki oylarını ciddi biçimde toplayacağı anlaşılıyor. Kürdü, Azerisi, Türkmeni, Karakalpaklısı, Şiisi, Sünnisi ve Alevisiyle etnik kimlikler de bu seçimlerde oyların yönünü belirleyecek. Siyasetçiler Kars’tan hangi yüzle oy isteyecekler merak ediyorum. 
     
Öğrenci harçlıkları olmasa...      Kars Ticaret ve Sanayi Odası, İstanbul Sanayi Odası’ndan 26 yıl önce 1926’da kurulmuş. Kentte 1933’te süttozu fabrikası, 1936’da şeker fabrikası, 1967’de SEK peynir, 1972’de çimento fabrikası, 1974’te Kars - Et fabrikası kurulmuş. Ve 1974’ten bu yana Kars’a yatırım olarak çivi çakılmamış. Ankara, karlar altındaki bu kenti hafızasından silmiş. Hatta yapılan tesisler zaman içinde ya özelleştirilmiş ya kapatılmış. Yoksul düşmüş bir asilzade gibi Kars. Göç veriyor, güç kaybediyor. SEK fabrikası özelleştirildikten sonra içi boşaltılmış, makineler Edirne’ye götürülmüş. Çimento fabrikasını İtalyanlar satın aldıktan sonra işçiler çıkartılmış, iş taşerona verilmiş. Et Kombinası geçen yıl kapandığı için çiftçi hayvanını yok pahasına satıyor. 
     Kent 10 yıl önce kurulan Kafkas Üniversitesi’yle biraz olsun soluk alabiliyor. Üniversitenin 6 bin öğrencisi, 18 trilyonluk bütçesi var. Çoğunluğu çevre illerden gelen öğrencilerin harçlıkları Karslının geçimine biraz olsun katkı sağlıyor. 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
