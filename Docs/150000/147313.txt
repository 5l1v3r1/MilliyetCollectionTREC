<DOC>
<DOCNO> 147313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sonspo06.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli maçtan sonra çıkan olaylarda 90'dan fazla İngiliz tutuklandı 
</HEADLINE>
<TEXT>

     İngiltere-Türkiye arasında dün gece Sunderland'da yapılan 12. Avrupa Futbol Şampiyonası 7. Eleme Grubu maçı öncesi ve sonrasında çıkan olaylarda, 2'si polis 3 İngiliz'in yaralandığı, 90 taraftarın da tutuklandığı açıklandı. 
     Polis, asıl olayların Newcastle, Sunderland ve Leeds United'lı taraftarlar tarafından çıkarıldığı, tutuklananların büyük çoğunluğunun bunlardan oluştuğunu, yaralanan ve tutuklanan Türk taraftar bulunmadığını bildirdi. 
     Maç öncesi stat yakınlarında taşkınlık yapan İngiliz holiganlara ödün verilmediği, bu grupların polise şişe ve sandalye fırlattıkları belirtildi. 
     Yer yer Türk taraftarları taşıyan otobüslere saldıran İngiliz taraftarlar da atlı polis tarafından kontrol altına alındı. 
     Sunderland Polis Şefi Jim Campbell, 2 yıl önce İstanbul'da Galatasaray-AFC Leeds United arasında yapılan UEFA Kupası maçı öncesi bıçaklanarak öldürülen İngiliz taraftarların intikamını almak isteyecek İngilizler'e karşı sıkı güvenlik önlemleri aldıklarını, sahada 300, kent içinde de 400 polisin görev yaptığını söyledi. 
     Geçen cumartesi günü İsviçre'nin Zürih kentinde Liechtenstein-İngiltere arasında yapılan 2004 Avrupa Futbol Şampiyonası eleme grubu maçı öncesi ve sonrasında çıkan olaylarda da İsviçre polisi, 25 kişiyi tutuklamıştı. 
     





</TEXT>
</DOC>
