<DOC>
<DOCNO> 140425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/gun01.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak’ta çirkin gösteri 
</HEADLINE>
<TEXT>

Erbil’de protesto gösterisi yapan binlerce KDP yanlısı, Türk bayraklarını parçalayıp yakarken, ordumuzu da tehdit etti 
     NAMIK DURUKAN Erbil 

     Süleymaniye’den sonra Irak Kürdistan Demokrat Partisi KDP lideri Mesut Barzani’nin denetimindeki Erbil’de de olası operasyonda bölgeye girmeyi planlayan Türk askerine karşı protesto gösterisi yapıldı. "Türkiye’ye hayır, ABD’ye evet", "Kürdistan Türk askerine mezar olacak" sloganlarının atıldığı gösteride Türk bayrağı da yakıldı. Bazı göstericiler ise bayrakları dişleriyle yırtmaya çalıştı, bazıları da tükürerek hakaret etti. 
     
     İKİ SAAT SÜRDÜ 
     Protesto gösterisi halka günler öncesinden duyuruldu. KDP yanlısı sivil toplum kuruluslarının organize ettiği gösteri nedeniyle tüm kurumlarda resmi tatil ilan edildi, okullarda ders yapılmadı. Sabah Kürt parlamentosu önünde toplanan binlerce kişi buradan beş kilometre uzaklıktaki Birleşmiş Milletler merkezine doğru yürüyüşe geçti. İki saat süren protestoda göstericiler, BM görevlilerine isteklerini içeren bir mektup sundu. Mektupta Türk ordusunun Kuzey Irak’a girmesi durumunda savaş çıkacağı belirtilerek buna engel olunması istendi. 
     



 GÜNCEL 


















</TEXT>
</DOC>
