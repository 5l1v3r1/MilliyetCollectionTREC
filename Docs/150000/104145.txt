<DOC>
<DOCNO> 104145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/spor/spo04.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KESİN DÖNÜŞ 
</HEADLINE>
<TEXT>

Gaziantepspor’un kadro dışı bıraktığı Fatih Tekke, eski takımı Trabzonspor’da seve seve forma giyeceğini, Aybaba ile baba - oğul gibi olduklarını söyledi 
     TRABZON’DA yaşadığı çalkantılı dönemden sonra takas yoluyla Gaziantep’e giden Fatih Tekke, yuvaya dönüş için yeşil ışık yaktı. Fatih Tekke, "Galatasaray, Denizli ve Kocaelispor’dan da teklifler aldım. Ancak Trabzonspor, memleketimin takımı. Formasını seve seve giyerim. Başarısı için her şeyi yaparım. Şu an hedef için yeterli bir kadroları var. Ancak yeni bir başlangıcın içinde olabilirim" dedi. 
     GAZİANTEPSPOR’DA Samet Aybaba döneminde de kadro dışı kaldığını belirten Fatih Tekke, "Aybaba ile aramızda o dönemde baba - oğul ilişkisi vardı. Dört oyuncu kadro dışı bırakılmıştık. Neden kadro dışı bırakıldığımızı da halen daha anlamış değiliz. Samet hocayla da gözden çıkarılmamın ardından görüştüm. Kendisi bana bazı şeyler anlattı. Samet hocayla aramda bir sorun yok" diye konuştu. 
     
     Aybaba silbaştan 
     TEKNİK Direktör Samet Aybaba futbolcularından geçen üç haftayı unutmalarını istedi ve "Gücünüzü Fenerbahçe maçında ortaya koydunuz. Yeniden yaparsınız" dedi. Yönetim, Fenerbahçeli Yusuf için Feyenoord maçından sonra harekete geçecek. Galatasaraylı Murat’a da teklif götürecek. Mehmet Öksüzoğlu ve Ulvi Güveneroğlu Brezilya’da izledikleri Roni ile Taison’un birer maçlarını daha gördükten sonra kararlarını bildirecekler. Öte yandan Ercan Saral başkanlığa aday olduğunu açıkladı. 
     



 SPOR 

























</TEXT>
</DOC>
