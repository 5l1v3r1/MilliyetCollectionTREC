<DOC>
<DOCNO> 114354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/spor/bbas.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido ekstra large 
</HEADLINE>
<TEXT>

Sacramentolu oyuncunun boyu 5 santim uzadı ve 10 kilo aldı. 2.03’lük Hidayet 2.08’e ulaştı 
     NBA’de üçüncü sezonuna giren milli basketbolcumuz, Sacramento Kings’te forma giymeye başladığından bu yana 5 santim uzarken, 10 kilo aldı. Türkiye’den ayrılırken 2.03 boyunda ve 90 kilo olan Hido, Sacramento’nun beslenme uzmanları ve kondisyon çalışmaları ile antrenmanları sayesinde 100 kiloya çıktı. Üç yılda on kilo alan Hido, 20 yaşından 23 yaşına kadar beş santim uzadı ve 2.08 oldu. 
     HİDAYET, Sacbee gazetesine, hem "En iyi Altıncı", hem de "En çok gelişme gösteren oyuncu" ödüllerini almak istediğini söyledi. Hido, dün takımının Seattle Supersonics ile oynadığı ve rakip sahada 91 - 90 kazandığı hazırlık maçında bitime 2.1 saniye kala galibiyeti getiren faul sayısını kaydetti. 31 dakika oynayan Hido maçı da 7 sayı, üç ribaund, üç asist, bir top çalma ve bir top kaybı ile tamamladı. 
     
Mehmet’ten yedi sayı      NBA’deki iki temsilcimizden biri olan Mehmet Okur, takımı Detroit Pistons’ın Miami Heat’i uzatmada 85 - 80 yendiği maçta yedi sayı kaydetti. Mehmet de tıpkı Hidayet gibi sonradan oyuna girip 31 dakika sahada kaldı, yedi sayı ile maçı tamamladı. Detroit’te Rebraca ve Prince 13’er sayı ile en skorer oyuncular oldular. 
     
Ataman’ın, Terim öfkesi      İTALYA’nın Montepaschi Siena takımını çalıştıran Türk antrenör Ergin Ataman, Maccabi Tel Aviv’e 26, Skipper Bologna’ya 18 sayı farkla yenilmeleri üzerine yapılan eleştirilere yanıt verdi. Ataman, "Mirsad kendini hala Rusya Ligi’nde zannediyor. Skipper maçında tansiyonu yükseltti. Bu şımarıklıktan oluyor" diye konuştu. Ataman, İtalyan basınındaki "Ya Terim gibi bir sonla karşılaşırsa" benzetmesine de "Siena’ya geçen sezon tarihinde ilk kez Saporta Kupası’nı kazandırdım. Terim ise Fiorentina’yı yarıda bıraktı, Milan’dan da kovuldu" diye konuştu. 
     
     



 SPOR 


























</TEXT>
</DOC>
