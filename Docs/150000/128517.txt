<DOC>
<DOCNO> 128517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko09.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
20 yılda bir depo benzinin fiyatı 14 bin 148 kat arttı... 
</HEADLINE>
<TEXT>

     Son 20 yılda hızla yükselen akaryakıt fiyatları, otomobil sahiplerini kontak anahtarını çevirirken bir kez daha düşünmeye itiyor. 
     1983-2002 yılları arasında, 45 litrelik bir otomobil deposunun süper benzinle doldurulmasının maliyeti, dolar bazında yüzde 102.2, Türk Lirası bazında ise 14 bin 148 kat arttı. 
     1983'ün Temmuz ayında 5 bin 283 lira olan 23.1 dolar bir depo benzinin maliyeti, 19 Aralık 2002 itibariyle 74 milyon 745 bin liraya 46.7 dolar çıktı. 
     1983 yılının sonunda 138 liraya yükselen süper benzinin litre fiyatı, 1984 sonunda 223 liraya, 1985 sonunda 298 liraya yükseldi. 
     1987 Aralık ayında 379 lira olarak belirlenen benzin fiyatı, 1989'un Temmuz ayında 1,125 liraya, yıl sonu itibariyle 1990'da 2,449 liraya, 1991'de 4,341 liraya, 1992'de 5,768 liraya, 1993'de 8,525 liraya ulaştı. 
     28 Ocak 1994'de 9,473 lira olarak belirlenen süper benzinin litre fiyatı, 5 Nisan kararlarıyla birlikte 17,340 liraya fırladı. 1994'ü 23,890 liradan kapatan benzinin litresi, 1995 sonunda 39,080 lirayı, Kasım 1996'da 75,660 lirayı, 30 Haziran 1997'de 100,340 lirayı buldu. 
     1998 yılı sonunda 211,100 lira olarak açıklanan süper benzinin litre fiyatı, 1999'u 5,300 liradan kapattı. 
     2000 yılı sonunda 597,200 lira olan benzin, krizin ardından yükselişe geçerek, 4 Mayıs 2001'de 1 milyon 19 bin lirayı gördü. 2001 sonunda 1 milyon 245 bin lira olan süper benzin, 28 Haziran 2002'de 1 milyon 472 bin, 19 Aralık 2002'de de İstanbul'un Avrupa yakası için 1 milyon 661 bin lira olarak açıklandı. 
     
     DOLAR BAZINDA DA KATLANDI 

     Akaryakıt fiyatları artış tarihindeki Merkez Bankası dolar satış kurlarıyla yapılan hesaplamaya göre, Temmuz 1983'de 23.1 dolar olan 45 litrelik bir depo benzinin maliyeti, dalgalı bir seyir izlese de artışını sürdürdü. 
     Son 20 yıllık dönemde benzinin dolar bazındaki litre fiyatında en düşük seviye 0.39 dolar ile 2 Aralık 1987'de oluştu. Bu tarihde 45 litrelik bir depo benzin 17.5 dolar olurken, 13 Aralık 1999'da litresi 1.06 dolarla en yüksek dolar bazında fiyat görüldü. 
     19 Aralık 2002'de açıklanan süper benzin fiyatının dolar karşılığı litre fiyatı 1.04 dolar olarak gerçekleşti. Son fiyatlarla bir depo benzinin maliyeti 46.7 doları buldu. 
     





</TEXT>
</DOC>
