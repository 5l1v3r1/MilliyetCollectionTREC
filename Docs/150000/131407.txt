<DOC>
<DOCNO> 131407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yasam/yas11.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev kalamar yata saldırdı 
</HEADLINE>
<TEXT>

     DIŞ HABERLER SERVİSİ 

     Yatla yapılan Jules Verne Trophy’ adlı dünya turu yarışması için Fransa’dan demir alan bir tekne, Portekiz açıklarında dev kalamar saldırısına uğradı. 
     Madeira Adası açıklarında insan bacağından kalın kollarıyla yapıştığı yatı bir süre sürükleyen 8 metrelik omurgasız hayvan, kaptan yatı durdurunca sessizce derin sulara geri döndü. Fransız denizci Olivier De Kersauson, ilk kez tek kolu lombara yapışmış olarak gördüğü dev hayvanın, ardından uzattığı iki koluyla dümeni bloke ettiğini söyledi. Ancak, Jules Verne’in Denizler Altında 20 bin Fersah’ adlı kitabındaki Kaptan Nemo gibi, kurtulmak için etobur omurgasızın kollarını kesmek zorunda kalmayan Fransız denizci, yatı durdurduğunda kalamarın da denize döndüğünü söyledi. Bütün omurgasızların en büyüğü Architeutis dux’un dev kalamar boyu 18 metreye kadar çıkabiliyor. 
     



 YAŞAM 


























</TEXT>
</DOC>
