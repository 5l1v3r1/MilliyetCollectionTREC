<DOC>
<DOCNO> 145857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/siyaset/siy05.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Amaç, Türkiye ile savaşı önlemek 
</HEADLINE>
<TEXT>

     The Washington Post gazetesi, Harir’e indirilen bin kadar ABD askerinin 40 bin Türk askerini sınırda tutarak, "savaş içinde savaş" çıkmasını engellemek amacını taşıdığını iddia etti. Haberde, bu askerlerin, Erbil’in yanı sıra Kerkük’ün kontrolünden de sorumlu olmasının planlandığı belirtildi. Operasyonun, ilk planlara göre ağırlıklı bir güçle başlayacağı ancak Türkiye’nin, ABD askerlerini topraklarında kabul etmemesi sonucu bölgeye hafif bir gücün indirildiği belirtildi. Askerlerin bölgede en büyük tehdit olarak terörizmi gördükleri ve radikal dinci Ensar El İslam örgütünü hedef almayı planladığı bildirildi. Tanksavar füzeler, mayın temizleyiciler ve keskin nişancı ekipmanları gibi malzemenin bulunduğu, önümüzdeki günlerde ağır silahların da bölgeye ulaştırılacağı ifade edildi. 
     


SİYASET 



















</TEXT>
</DOC>
