<DOC>
<DOCNO> 108714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sonspo18.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre, omuzundan sakatlandı... 
</HEADLINE>
<TEXT>

     İtalya'nın FC İnter takımında oynayan Emre Belözoğlu'nun idman sırasında omuzundan sakatlandığı bildirildi. 
     FC İnter Teknik Direktörü Hector Cuper'in yönetiminde dün yapılan antrenman sırasında sağ omuzundan darbe alan Emre'nin yere düştüğü ve birkaç dakika acılarla kıvrandıktan sonra antrenmana devam ettiği belirtildi. 
     7'ye 7 takım arkadaşlarıyla idman maçı yaptığı sırada meydana gelen sakatlanma sonrasında bugün kontrolden geçen Emre'nin sağ omuzunda eziklik belirlendiği açıklandı. 
     Ligin 3. hafta maçlarında 22 Eylül Pazar günü deplasmanda Reggina ile oynayacak İnter'de Emre'nin oynama durumu şüpheli gözüküyor. 
     Öte yandan İnter'deki diğer Türk futbolcu Okan Buruk'un hafif sakatlığının geçtiği ve 3 gündür takımla antrenmanlara başladığı öğrenildi. 
     





</TEXT>
</DOC>
