<DOC>
<DOCNO> 134495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sonspo13.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'dan Türk Milli Takımı'na övgü 
</HEADLINE>
<TEXT>

     İngiltere Milli Takımı ve Manchester United'ın yıldız futbolcusu David Beckham, 2 Nisan'da 12. Avrupa Futbol Şampiyonası elemelerinde karşı karşıya gelecekleri Türk Milli Takımı'na övgüler yağdırdı. 
     Dünyayla aynı anda Türkiye'de de vizyona giren ''Pepsi Kovboyları''adlı reklam filmininin Manchester kentinde yapılan gala gecesine katılan David Beckham, 2 Nisan'da İngiltere'de yapılacak maçın çok zorlu geçeceğini ifade ederek, ''Türk Milli Takımı çok güçlü ve iyi. Aramızda yapacağımız maç çok zor geçecek. Türkiye'nin gücünü Dünya Kupası finallerinde hep beraber gördük. Türk Milli Takımı, hem halkı tarafından, hem de dünya tarafından çok seviliyor'' diye konuştu. 
     Beckham, 2 Nisan'daki maç için Türk meslekdaşlarına başarılar dilediğini, Türkiye'deki sevenlerine de sevgiler yolladığını sözlerine ekledi. 
     





</TEXT>
</DOC>
