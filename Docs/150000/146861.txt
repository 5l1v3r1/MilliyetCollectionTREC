<DOC>
<DOCNO> 146861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur13.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'lilerin araçlarına yumurta atan köylüler adliyeye gönderildi 
</HEADLINE>
<TEXT>

     Şanlıurfa'nın merkez Dağyanı Köyü'ne bağlı Büyük Mürdesi Mezrası yakınlarına düşen füzeyi İncirlik Üssü'ne götürmek üzere bölgeye gelen Amerikalı uzman ekiplerin araçlarına, yumurta ve taş atan 14 kişi adliyeye sevk edildi. 
     Araçları taşladığı belirlenen ve köy muhtarı Mustafa Karakuş'un da 40 aralarında bulunduğu köylülerden Mahmut Kaya 31 , Mahmut Karakuş 33 , Ali Demirel 46 , Ahmet Kaya 25 , Hasan Uçar 56 , İbrahim Kaya 40 , Hüseyin Kaya 28 , Hasan Aslan 36 , Hüseyin Aslan 32 , Ali Deniz 41 , Hüseyin Çakmak 35 , Hüseyin Abdan 40 ve Hüseyin Kaya 63 , ''darp ve nası ızrar'' yaptıkları gerekçesiyle yakalandı. 
     İl Jandarma Komutanlığı'nca gözaltına alınan köylüler, sorguları tamamlandıktan sonra, adli makamlara sevk edildiler. Söz konusu köylülerin, Cumhuriyet Savcılığı tarafından ifadesi alınmaya başlandı. 
     Büyük Mürdesi Mezrası'nın 300 metre uzağındaki hububat ekili bir tarlaya 4 ana parça olarak düşen füzeyi İncirlik Üssü'ne götürmek üzere bölgeye gelen Amerikalı uzman heyet, köylülerin yumurta ve taşlı saldırısına uğramış, araçlarının camları kırılmıştı. Daha sonra uzman ekibin çalışmaları tamamlanıp bölgeden ayrılmasına kadar, her evin girişinde 2 asker nöbet tutarak, alınan güvenlik önlemleri artırılmıştı. 
     





</TEXT>
</DOC>
