<DOC>
<DOCNO> 107756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sonspo09.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖZTEPE 2 - BEŞİKTAŞ 2 
</HEADLINE>
<TEXT>

     Birinci Süper Lig'de, Göztepe ile Beşiktaş 2-2 berabere kaldı... 
     
     İlk yarı 
     Konuk takım Beşiktaş, geliştirdiği ilk tehlikeli akında golü bulduktan sonra skoru korumaya yönelik bir oyun anlayışı sergiledi. Bundan cesaret alan Göztepe, güçlü rakibi karşısında etkili ataklar geliştirmeye başladı ve beraberliği sağladı. 
     Göztepe kalan bölümde savunmada başarılı göründü, ancak ilk yarının son dakikasındaki rakibinin attığı gole engel olamadı. 
     10. dakikada Ahmet Yıldırım'ın başlattığı Beşiktaş atağında, topla buluşan Ahmet Dursun süratle rakip ceza alanına girdi. Göztepe savunma oyuncularından şık hareketlerle sıyrılan Ahmet Dursun, düzgün bir vuruşla Bülent'in sağından topu ağlara yolladı 1-0 
     20. dakikada, Zafer Biryol'un başarılı hareketlerle getirip ortaladığı topu iyi takip eden Rachid sert vurdu, kaleye giden top Ronaldo'dan döndü. 
     24. dakikada, Göztepe beraberliği yakaladı. Cüneyt'in kullandığı köşe atışında iyi yükselen Zafer Biryol, topa kafayı vurdu. Savunmadan dönen meşin yuvarlağı, kale önündeki karambolde Ercan ağlara yolladı 1-1 
     29. dakikada, Tamer topu rakip ceza alanı içerisine ortaladı. Ön direkte Tayfur'un vuruşunda, iyi yer tutan kaleci Bülent topu kontrol etti. 
     40. dakikada, Göztepe ikinci gole yaklaştı. Göksel sağ kanattan ortaladı, Zafer Biryol'un kafa şutunda savunma oyuncularına çarpan top kornere çıktı. 
     44. dakikada, Beşiktaş bir kez daha öne geçti. İbrahim sol kanattan topu başarılı hareketlerele getirip ortaladı. Sergen klas bir vuruşla meşin yuvarlağı ağlarla buluşturdu 2-1. 
     İlk yarı Beşiktaş'ın 2-1 üstünlüğü ile kapandı. 
     
     İkinci yarı 
     Maçın ikinci yarısında Göztepe, rakibine oranla daha üstün ve daha atak bir oyun sergiledi. Beşiktaş ise orta sahada yeterince organize olamayınca, rakip kalede önemli pozisyonlar bulmakta güçlük çekti. 
     50. dakikada, Beşiktaş'tan Ronaldo sarı kart gördü. 
     58. dakikada, Ahmet Dursun'un çapraz pozisyonda attığı sert şutta top, az farkla yandan auta gitti. 
     60. dakikada, Göksel'in sağdan ortasında, önce Zafer Biryol, sonra da Ercan topa dokunamayınca, sarı-kırmızılı takım mutlak bir golden oldu. 
     62. dakikada, Göztepe'de Ercan'ın yerine Abdürrahim , Beşiktaş'da da Tamer'in yerine Amaral oyuna girdi. 
     67. dakikada, Göztepe'de Mkhalele sarı kart gördü. 
     68. dakikada, Beşiktaş'ta Sergen'in yerine Tümer oyuna girdi. 
     70. dakikada, Beşiktaş'tan İbrahim sarı kart gördü. 
     72. dakikada, Göztepe beraberliği sağladı. Sinan'ın aşırtma pasında defansın arkasına iyi sızan Zafer Biryol, şık bir vuruşla kaleci Cordoba'nın üzerinden topu ağlara yolladı 2-2. 
     76. dakikada, Beşiktaş'ta Pancu'nun yerine Pascal Nouma oyuna dahil oldu. 
     82. dakikada, Göztepe'de Racid çıktı, Cem Baki oyuna girdi. 
     87. dakikada, Beşiktaş'tan Tümer, sarı kart gördü. 
     89. dakikada, Göztepe ceza alanı içinde oluşan karambolde Nouma vurdu, top yan ağlarda kaldı. 
     90. dakikada, Göztepe'de Zafer Biryol'un yerine Kamal oyuna girdi. 
     Karşılaşmada kalan dakikalarda başka gol olmayınca, maç 2-2 berabere sonuçlandı. 
     





</TEXT>
</DOC>
