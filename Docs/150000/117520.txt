<DOC>
<DOCNO> 117520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yasam/yas00.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
5 kilometre daha dayanamadı 
</HEADLINE>
<TEXT>

Luxair yolcu uçağı, Lüksemburg’un Findel Havaalanı’na inişine saniyeler kala çakıldı. 22 kişiden 2’si kurtuldu 
     DIŞ HABERLER SERVİSİ 

     Almanya - Lüksemburg seferi yapan Luxair şirketine ait Fokker - 50 tipi çift motorlu bir yolcu uçağının yoğun siste düşmesiyle, uçaktaki 22 kişiden 20’si öldü, biri pilot 2 kişi ağır yaralandı. İçindeki 19 yolcu ve üç mürettebatla, Findel havaalanına 5 kilometre uzaklıktaki Roodt - Syr köyüne 50 metre mesafede düşen uçakla ilgili açıklama yapan polis sözcüsü Vic Reuter, uçağın Berlin’in Tempelhof havaalanından Findel’e düzenli seferlerinden birini yapmakta olduğunu söyledi. 
     Kazanın hemen ardından olay yerine ilk ulaşan taksi şoförü Guillaume Wainachter, Fransız Basın Ajansı AFP’ye yaptığı açıklamada, uçağın enkazı altındaki yaralı yolcuları kurtarmaya çalıştığını ancak birden parlayan alevler nedeniyle başarılı olamadığını söyledi. 
     
     H l yaşıyorlardı...’ 
     Wainachter, yaşadığı dehşeti şöyle anlattı 
     "Ulaştığımda pilot kabininin kapısı açıktı. Çığlıklar duydum. Sonra insanları kurtarmak için uçağa yaklaştım. Birden garip bir ses geldi ve alevler parladı. Hemen kendimi geri attım. Bu sırada çığlıklar susmuştu.." 
     Lüksemburg’daki Findel havaalanına inmesine birkaç dakika kala yere çakılan uçağın yolcuları daha çok Alman işadamlarından oluşuyordu. 
     



 YAŞAM 
























</TEXT>
</DOC>
