<DOC>
<DOCNO> 141563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/ekonomi/eko08.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın örtülü ödeneği 175 milyar 
</HEADLINE>
<TEXT>

Seçimlere bir gece kala hesabı sorulamayacak’ başbakanlık ödeneği kabul edildi. 
     SALİHA ÇOLAK Ankara 

     AKP Genel Başkanı Tayyip Erdoğan’a önce milletvekilliği ardından Başbakanlık yolunu açması beklenen Siirt seçimlerinden bir gece önce kabul edilen bütçe ile Başbakan’a 175 milyar lira örtülü ödenek ayrıldı. 
     TBMM Plan ve Bütçe Komisyonu, Başbakanlık ve bağlı kuruluşların bütçesini kabul etti. 697 trilyon 390 milyar lira olan Başbakanlık ve bağlı kuruluşların 2003 yılı bütçesinde en ağırlıklı kalemini MİT Müsteşarlığının bütcesi oluşturdu. 
     
     Savaş merkezine 15 trilyon 
     Başbakanlık Merkez teşkilatı için toplam 110 trilyon 793 milyar lira ayrılırken, MİT için 262 trilyon lira ödenek ayrıldı. MGK Genel Sekreterliği için de bütçeden 23 trilyon 812 milyar lira ayrıldı. Başbakanlık örtülü ödeneğinden 2002 yılında 125 milyar, 2001’de de 100 milyar lira kullanıldı. 
     Irak operasyonu öncesinde, savaş harekat merkezi yapım işi için de bütçeye ödenek konuldu. NATO standartlarında yaptırılacak olan Başbakanlık Savaş Harekat Merkezinin 2. etap projelerinin tamamlanabilmesi için de 15 trilyon lira ödenek ayrıldı. 
     



 EKONOMİ 
















</TEXT>
</DOC>
