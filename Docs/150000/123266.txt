<DOC>
<DOCNO> 123266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/spor/spo03.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SULTANLARIN DANSI 
</HEADLINE>
<TEXT>

Ligin iki büyüğü Galatasaray ile Beşiktaş, ilk yarının en kritik derbisinde karşı karşıya geliyor. Liderin sahası Ali Sami Yen’deki maç saat 19.00’da başlayacak. Hakem Kuddusi Müftüoğlu 
SIRLAR ODASIBeşiktaş’a karşı oynatacağı taktiği saklayan Fatih Terim, iki farklı kadro geliştirdi. Cim-Bom’un çalıştırıcısı, son dakikaya kadar sahaya çıkaracağı 11’i açıklamayacak 
     ERHAN TELLİ 

     Müthiş strateji 
     BEŞİKTAŞ maçı için dersini çok iyi çalışan Galatasaray Teknik Direktörü Fatih Terim, rakibi Lucescu’nun bileğini bükebilmek için müthiş bir strateji geliştirdi. Özellikle Rumen teknik adamın Cim - Bom’u çok iyi tanıdığını bilen Terim, taktiğini sır gibi saklıyor. Büyük bir gizlilik içinde çalışmalarını devam ettiren Fatih hoca, iki alternatifli bir kadro oluşturup, rakibini yanıltmanın hesabını yapıyor. 
     
     İlk kadro ofansif 
     TERİM’İN ilk düşündüğü kadro, daha saldırgan, ofansif bir yapıdan kurulu görünüyor. Ümit Karan ve Arif’i forvette oynayacak olan Fatih hoca, savunmayı yine dörtlü kurup, Ümit Davala, Bülent, Emre ve Hakan Ünsal’a şans vermeyi hesaplıyor. Orta alanda ise Ergün, Hasan, Cihan ve Berkant’ın görev alması bekleniyor. Pinto’yu yedekte tutacak olan Terim, gerekirse Sambacı’yı oynatacak. 
     
     Diğeri kontratağa dönük 
     TERİM’İN kafasındaki ikinci kadro ise daha defansif ve kontratağa dayalı bir anlayış içinde görünüyor. Tek forvet olarak Arif’i sahaya sürecek olan Terim, Ümit Karan’ı kenarda tutup, Felipe ile orta alanı beşleyecek. Savunmadaki isimler ise değişmeyecek. Bu sistemde Hasan ve Berkant sürpriz golcü olarak Arif’i destek verecek. 
     
Fatih Terim’in derbi karnesi Rakipler O G B M A Y F.Bahçe 14 5 3 6 23 28 Beşiktaş 17 6 8 3 25 16 Toplam 31 11 11 9 48 44      
     
Mircea Lucescu’nun derbi karnesi Rakipler O G B M A Y F.Bahçe 5 1 2 2 9 10 Beşiktaş 5 2 1 2 7 7 Toplam 10 3 3 4 16 17      
     
Galatasaray derbiye hazır      Kapalı kapılar ardında Beşiktaş maçının hazırlıklarını sürdüren Galatasaray’da futbolcular son hazırlıklarını dün yaptığı antrenmanla tamamladı. Sakatlıkları nedeniyle Suat ve Almaguer idmana katılmazken, Batista ve Ayhan ise düz koşu yaptı. Hasan Şaş’ın gripten kurtulması ve Christian’ın da teknik yönetimi sevindirirken, Batista’nın oynayıp oynamaması konusundaki son karar maç saatinde verilecek. 
     
Popescu gün sayıyorGalatasaray’a imza atacağı günü bekleyen Rumen yıldız, "Yönetimle sadece şartları konuşmadık" derken, dev derbiyi üç ihtimalli olarak değerlendirdi 
     BÜNYAMİN OSMAN 

     "Henüz anlaşmadım" 
     POPESCU, ilk kez Galatasaray ile transferinin bitmek üzere olduğunu açıkladı. Romanya’da yayınlanan Prosport gazetesine konuşan Rumen yıldız, Türk basınında çıkan "İmzaladı" haberlerini, ev almak için gittiği İspanya’da eşinin telefonuyla öğrendiğini belirten Rumen yıldız, "İmza yok ama, yüzde 80-90 Cim Bom’da oynayabilirim. Sadece yönetimle şartları konuşmadık" ifadesini kullandı. 
     
     Takıma Terim istedi 
     FATİH Terim’den Florya’da çalışmak için izin istediğini söyleyen Popescu, "Ona takımdan ayrı olarak yalnız çalışabileceğimi söyledim. Çünkü dedikodu çıkmasından, arkadaşlarımı rahatsız etmekten korkuyordum. Fakat Terim, buna karşı çıktı ve takımla birlikte hazırlanmamı istedi. Türk insanının ne kadar vefalı olduğunu buraya gelince bir kez daha anladım. Galatasaray’a hizmet verenler unutulmuyor" dedi. 
     
     Gönlü Cim - Bom ile 
     POPESCU, eski takımı Galatasaray ile vatandaşı Lucescu’nun çalıştırdığı Beşiktaş arasında oynanacak derbide, gönlünün Cim-Bom’dan yana olduğunu söyledi. Rumen futbolcu şöyle devam etti "Lucescu, tuzaklar hazırlayacaktır. Onu tanıyorum. Ancak Terim de oyuncularını iyi motive etme yeteneği var. Derbi maçlarının havası da çok değişik olur. Toto oynayanlara da hiçbir tavsiyem yok " 
     



 SPOR 






























</TEXT>
</DOC>
