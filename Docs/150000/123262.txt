<DOC>
<DOCNO> 123262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/spor/bnba.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MELEK MUCİZESİ 
</HEADLINE>
<TEXT>

NBA’de üst üste dördüncü şampiyonluğu kovalayan, ancak tatsız günler geçiren L.A Lakers sonunda patladı. Dallas Mavericks önünde son çeyreğe 27 sayı geride giren Lakers, maçı iki sayıyla kazandı 
     Ustalar sahnede 
     NBA’DE son üç yılın şampiyonu Los Angeles Lakers, evinde konuk ettiği Dallas Mavericks’i, son çeyrekteki mucizevi oyunuyla 105 - 103 mağlup ederek, rakibine ligdeki ikinci yenilgisini tattırdı. Maçı kaybetti gözüyle bakılan Lakers, 88 - 61 geriye düştüğü son bölümdeki 44 - 15’lik muhteşem seriyle tam 12 yıldır evinde yenilmediği Dallas’ın hevesini yine kursağında bıraktı. Lakers’da Kobe Bryan 27, Shaquille O’Neal da 26 sayı attı. 
     
     Kings’ten süper seri 
     HİDAYET’İN sakatlığı nedeniyle yer almadığı Sacramento Kings ise Denver Nuggets’ı 98 - 77 yenerek, hem sahası Arco Arena’daki yenilmezliğini 11. maçında da korudu, hem de Pasifik Grubu liderliğini sürdürdü. Merkez Grubu lideri Indiana Pacers, Phoenix deplasmanında aldığı 102 - 96’lık şok mağlubiyetle sarsılırken, San Antionio 98 - 93 yendiği Philadelphia’nın, 8 maçlık galibiyet serisini noktaladı. 
     
DİĞER SONUÇLAR Orlando - Washington 88 - 78 Boston - New York 91 - 80 Toronto - Chicago 103 - 89 New Orleans - Houston 80 - 91 Utah - Memphis 104 - 71 Portland - Miami 88 - 69      
     
Züğürt Hido      NBA’DEKİ gururumuz Hidayet Türkoğlu, formasını giydiği Sacramento Kings’te meteliğe kurşun atıyor Son dönemde ilk beşte başarıyla mücadele eden Hido’nun yüksek performansı da, oyuncumuzu 13 kişilik kadroda en az kazanan ikinci basketbolcu olmaktan kurtaramadı. Bu sezon brüt 1.3 milyon dolarlık sözleşmeyle sadece 714 bin dolar alan Wallace’ı geçebilen Hidayet, listenin zirvesindeki Chris Webber 14.3 milyon , Vlade Divac 11.2 milyon , Mike Bibby 8.5 milyon gibi isimlerin çok gerisinde kaldı. 
     



 SPOR 






























</TEXT>
</DOC>
