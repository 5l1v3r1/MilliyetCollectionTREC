<DOC>
<DOCNO> 130677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/spo01.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Milat, 2 Subat 
</HEADLINE>
<TEXT>

Yıldırım Demirören ve Sinan Engin, Fenerbahçe maçını kazanarak ilk yarıda kaldıkları yerden devam edeceklerini söylediler 
     Kadroda öndeyiz’ 
     BEŞİKTAŞ, Antalya kampını giderek yükselen grafiği ile sürdürürken, teknik heyet ile yönetim 2 Şubat’taki Fenerbahçe maçına odaklandı. Futbol Şube Sorumlusu Yıldırım Demirören, kadro olarak rakiplerinin önünde olduklarını belirtti. Demirören, "Seviyemize çıkmak için transfer yapıyorlar. İhtiyaç görürsek biz de takviye yaparız. Bu konuda son karar hocanın. İkinci yarıya Fenerbahçe galibiyeti ile moralli girmek istiyoruz. Rakibin düşüncesi de elbette bu. Ama yönetim ve teknik heyet olarak takıma güvenimiz tam" dedi. 
     
     Hedef şampiyonluk’ 
     SİNAN Engin ise Demirören’in görüşlerini destekleyen açıklamalar yaptı. Engin şöyle konuştu "Biz güçlü olduktan sonra rakipler kimi transfer ederse etsin önemli değil. Bize rakip olamazlar. Ancak biz de bir yabancı transferi yapmayı düşünüyoruz. Birkaç isim üzerinde duruyoruz. 100. yılda şampiyonluğun anlamı bir başka. Ancak, kaçıncı yıl olursa olsun, Beşiktaş’ın hedefi şampiyonluk olmalı. Takım arkadaşlarım ikinci yarı elinden geleni yapacak. Ancak şampiyon olacağız şeklinde birşey söylemek için henüz erken." 
     
Sadece sakatım      BEŞİKTAŞ’IN yıldızı, sürekli kilo sorununun gündeme gelmesine anlam veremediğini söyledi. Sergen Yalçın, "Böyle bir sorunum yok. Sezon başında 7 - 8 kilo fazlam vardı. Kolay çözmüştüm. Şimdi ise sadece 2 - 3 aldım. Bunu da çözmek kolay olacak. Önemli olan tendomunda beş altı gündür çıkan sorun. Düzeltmeye çalışıyoruz. Önemli bir sağlık sorunu olduğu için idmanları hafif tutuyoruz" dedi. 
     SERGEN, Beşiktaş’ın üç cephede birden savaşacak güce sahip olduğunu da ifade etti. Yıldız oyuncu şunları vurguladı "Her maça ayrı kadro ile çıkabilecek bir takıma sahibiz. Ancak ikinci yarıya iyi hazırlanmamız lazım. UEFA’da çok zorlu rakipler yok, şampiyonluk hayal değil. Özellikle Çek rakibimizi eleyeceğimizi sanıyorum. İlhan çok hırslı olduğu için kendini kaybediyor. Kısa sürede toparlanır." 
     
Bayram 2 ay yok      BEŞİKTAŞLI futbolcunun ayak diz kapağından kıkırdak nakli yaptırması nedeniyle en az iki ay sahalardan uzak kalacağı açıklandı. Siyah - Beyazlı ekibin Antalya kampına da katılan Bayram, arkadaşlarının da moralini bozdu. Kampta çalışmalara katılmayan ve otelde fizyoterapistlerle özel egzersiz programı yapan Bayram, kadroda tek eksik oyuncu olarak dikkat çekiyor. 
     
Kartal’a hücum      Kampın dünkü bölümünde çevre köylerde okuyan öğrenciler, Beşiktaş’ı ziyaret ettiler, imza aldılar. Bu arada sakatlıkları yüzünden takımdan ayrı kalan Ahmet Yıldırım, Yasin ve Sergen takımla birlikte idmana çıktı. Düz koşu bölümünü takım arkadaşları ile birlikte yapan bu futbolcular daha sonra ayrı olarak idman yaptılar. 
     
Dikkat et İLHAN      AUSTRİA Wien maçında sinirli hareketleri ve çıkardığı kavgayla büyük tepki gören yıldız futbolcu uyarıldı. Teknik heyet, İlhan ile özel bir görüşme yaparak, daha dikkatli olmasını istedi. Menajer Sinan Engin, İlhan’ın sinirli bir yapıya sahip olduğunu, bunun da zaman zaman sahaya yansıdığını söyledi. Yıldırım Demirören ise sinirli hareketleri aşırı yorgunluğa bağladı. İlhan da yorum yapmaktan kaçındı. 
     
Amaral nihayet      GÜNLERDİR gelip gelmeyeceği merak konusu olan Amaral, menajeri Bernardo ile birlikte dün akşam saatlerinde İstanbul’a geldi. Brezilyalı futbolcu havaalanında yaptığı açıklamada, "Geç gelmemin nedeni çocuklarımın rahatsızlığıydı. Zaten bu durumu bildirmiştim" dedi. 
     
PSV-Bremen yenişemedi      EFES Pilsen Cup 2 Futbol Turnuvası’nın 3. maçında, PSV Eindoven ile Werder Bremen 2 - 2 berabere kaldı. Alman ekibi Werder Bremen 32’de Ivan, 57’de Ailton’un golleriyle 2 - 0 öne geçmesine rağmen galibiyeti koruyamadı. Hollanda temsilcisi PSV Eindoven önce 58’de Robben ile farkı bire indirdi. Ardından 75’te Bruggink’in attığı golle eşitliği yakaladı. 
     



 SPOR 























</TEXT>
</DOC>
