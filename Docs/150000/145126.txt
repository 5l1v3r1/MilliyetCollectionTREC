<DOC>
<DOCNO> 145126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/ekonomi/eko05.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, açıklamalardan memnun oldu 
</HEADLINE>
<TEXT>

Başbakan Erdoğan’ın sözlü siyasi taahhüdü ve Bakanlar Kurulu’ndan sonra açıklanan önlemlerin IMF yönetiminde memnuniyetle karşılandığı açıklandı 
     ANKARA Milliyet 

     Uluslararası Para Fonu IMF Türkiye Daimi Temsilcisi Odd Per Brekk, Başbakan Tayyip Erdoğan’ın önceki gece yaptığı konuşmada ekonomi politikasına dair taahhütlerini memnuniyetle karşıladıklarını bildirdi. 
     Per Brekk’in yazılı açıklamasında, daha fazla harcama önlemleri dahil, temel ekonomik politikalara ilişkin olarak Hükümet Sözcüsü ve Adalet Bakanı Cemil Çiçek’in Bakanlar Kurulu toplantısından sonraki açıklamalarının da IMF tarafından memnuniyetle karşılandığı belirtildi. 
     
     Kredi nisan ortasında 
     Per Brekk açıklamasında, IMF yetkililerinin programın dördüncü gözden geçirilmesine dair niyet mektubunu nihayete kavuşturmak için Türk hükümetiyle çalışmayı beklediğini ifade ederek, şöyle dedi 
     "Eğer, hükümet taahhütleri yerine getirmede güçlü çabalar gösterirse, dördüncü gözden geçirmeyi ele almak için IMF İcra Kurulu toplantısı nisan ayı ortasında yapılabilir." 
     Dördüncü gözden geçirmenin tamamlanmasıyla birlikte IMF İcra Direktörleri Kurulu’nda 1.6 milyar dolarlık kredi dilimi serbest bırakılacak. 
     


SİYASET 



















</TEXT>
</DOC>
