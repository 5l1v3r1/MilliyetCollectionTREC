<DOC>
<DOCNO> 143811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/cetiner.html </URL>
<DATE> 2003/03/20/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Gülriz’in dünyası... 
</HEADLINE>
<TEXT>

     Her kitapta, her biyografide bu canlılık yoktur. Gülriz’in Kıldan İnce Kılıçtan Keskince’den sonra ikinci eseri Bir An Gelir işte öyle bir şey. 
     Okumaya başladığınız zaman sanki Gülriz ile hatta tüm tiyatro yaşamı ile o oyunları, perde arkasıyla yaşıyormuş gibisiniz. 
     Gülriz Sururi bence Türk tiyatrosunun tahtına çıkmış birkaç sanat imparatoriçesinden biri. Fakat herkesten değişik önemli özellikleri var. Daha, annesi Suzan Lütfullah Sururi’nin karnındayken sahneye çıkmış olması... ve sonra bütün yaşamını tiyatro sahnesinde veya kulisinde geçirmesi. 
     Gülriz, yaşamının bölümlerini öyle canlı öyle dürüst anlatıyor, gördüklerini bildiklerini öyle nefis dile getiriyor ki, sanki onunla birlikte bütün bu macerayı yaşıyorsunuz. 
     Gülriz’i yalnız tiyatro severler değil herkes okumalı... birçok şeyler kapmalı oradan 
     
Gülriz-Engin’le hik yem      Haldun Taner’in Keşanlı Ali Destanı galasında başladı olay. Ben bu oyunu aylarca seyrettim. Gülriz anılarında 20 - 30 kez diye rakam vermiş, ben yüzü aştığımı iyi hatırlıyorum. Cumhuriyet gazetesinde çalışıyordum. Her akşam Divan’da, Park Otel’de, Kulis’teyim, oradan cuup tiyatroya. Haldun Taner, itina ile taktığım kravatım, üzeri zımbalı dikişli klasik pabuçlarım nedeniyle takılırdı, "Gazi Mustafa Kemal’in Manisa mebusu diye " 
     Sahne yaşamını zaten oldum bittim severim, Gülriz ve Engin’i tanıyınca onları çok sevdim. Aynı karşılığı onlardan gördüm. 
     Bir akşam oyun sonrası sohbet ederken, aklımıza hakiki Keşanlı Ali’leri bulmak geldi. Keşan’a gidip onları bulmak tatlı bir gazetecilik oyunu değil miydi 
     Saçları sıfır numara kazınmış Ali’ler tabii hepsi değil tiyatroda en ön sıraya öyle bir oturdular ki, görmeyin İçlerinde ilk kez tiyatro seyredenler de vardı. 
     
Otomobil rehin edilince      Tiyatro sanatçılarının hayatı oyun bittikten sonra başlıyordu. O tantana, uğultu, alkışlarla sona eriyor. Sahne arkadaşları baş başa kalıyordu. Gülriz ve Engin ile beraber çıkıyorduk çoğu akşam. Aydemir Akbaş, Halit Çapın Klüp AS’a, Kulis’e, bir yerlere gidiyorduk. Ama en sıcak, en rahat barınak Gülriz’in denizi gören ufak apartman katıydı. Nereden bulur, nasıl bulur buluşturur on dakikada nefis mezeleri çıkartır Müthiş bir zevk ve becerinin karışımı Hele, kalkan balığı varsa ve yumurtaları. Halit Çapın önlüğünü takıp onları bir nefis tavada kızartmaz mı Ama ne rakılama sohbetle karışık 
     Madalyonun diğer yüzü hep ışıl ışıl değil tabii Keşanlı’yı sahneye koyana kadar büyük riske girmiş, borçlanmışlar. İmzalarını basmışlar. Üstüne üstlük Engin’in otomobili ipotek edilmiş Ya oyun tutmazsa Ne olacağına kelime bulamıyorum Birkaç ay sonraydı gece yarısı oyundan çıktık beraberce. Ara sokaklardan Yeni Melek Sineması’na doğru yürüyor, bir yerden taksi bulacağız. Engin, kulağıma fısıldadı, "Yılmaz, dedi, Gülriz’e bir sürpriz yapacağım, yürüyelim biraz. Bugün otomobili ipotekten kurtardım " 
     Yürüyüp geldik markasını unuttuğum beyaz otomobilin önünde durduk. Gülriz bir sevinç çığlığı attı. Başarının, zaferin çığlığıydı bu. 
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
