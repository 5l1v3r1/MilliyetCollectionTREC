<DOC>
<DOCNO> 142174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yazar/akyol.html </URL>
<DATE> 2003/03/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İktidarın yeni dönemi 
</HEADLINE>
<TEXT>

     Gül çok iyi bir izlenim bırakarak görevi devretti. Şimdi Erdoğan’ın bu "ateşten gömleği" dört beş yıl nasıl taşıyacağını zamanla göreceğiz. 
     Ama bugün gördüğümüz şudur 
     "Hakimiyet milletindir " 
     Hitler de sandıktan çıktı’ diye paranoyalar üretseniz de... 
     Kritik davalar mahkemelerde görülürken "yargıda kara listeler" hazırlayarak vicdanlara baskı yapsanız da... 
     "Andıçlar" düzenleseniz de... 
     Sami Selçuk’un "Yargının Hukukla Sınavı" kitabında ortaya koyduğu gibi "hukuku çiğneyen kararlaröla engeller dikseniz de... 
     "Hakimiyet milletindir." 
     Ya uzaydan keyfinizce bir millet’ getireceksiniz ya da yaşayan reel milleti "üstün irade" olarak kabul edeceksiniz. 
     
     TÜRK milleti’nin çok büyük kesimi gibi Erdoğan da Anadolu’ dediğimiz alt ve orta sınıflardan, sosyolojik bir terimle "kenarödan geliyor... Kasımpaşa, Rize, Siirt simgelerini hatırlayınız... 
     Üstelik birçok haksızlıklara uğramıştı. 
     Pes edip köşesine çekilmedi, mücadele etti... Şimdi zirvededir. 
     "Baş dönmesi"ne kapılmak için müsait bir serüven 
     Ama onda baş dönmesi görmüyorum. Yıllar önce "ağabey" dediği bakanlarına özel görüşmelerinde yine öyle hitap ediyor. 
     Kapısında adam bekletmekten zevk almıyor, aksine sıkılıyor. 
     Çevresiyle ve uzmanlarla danışmalarını ihmal etmiyor. Her şeyi bilmek pozlarına bürünmüyor, soruyor. 
     Böyle devam etmeli... 
     Türkiye’deki toplumsal değişmenin bir modeli gibi, Tayyip Erdoğan’ın aşağılardan zirvelere, kenar’dan merkez’e yürüyüşü çok sancılı oldu. 
     Bu sancılı tecrübeler elbette onu pişirdi, yetiştirdi, geliştirdi. Kurumlar’ ona evhamla bakmamalı, avans tanımalı hatta işbirliği yapmalıdır. Bu konuda Cumhurbaşkanı Sezer örnek olmalıdır. 
     Erdoğan da geçmişi acılar olarak değil, olgunlaşmanın, gelişmenin aşamaları olarak görmeli. 
     
     İKİ insanın beraberliği çok önemli Erdoğan’ın kararlı, mücadeleci, risk alan, atılgan nitelikleriyle, Gül’ün ihtiyatlı, uzlaşmacı ve tedbirli nitelikleri bir arada Türkiye için kazançtır. 
     Siyasetin dehlizlerinde karşılaşacakları sorunlar ve entrikalar aralarına kara kedi sokarsa ikisi için de, ülke için de iyi olmaz. 
     Gül ve Erdoğan, birinin ötekine tepki duyabileceği birçok olay yaşadılar. İnsan olarak içlerinde burkulmalar da olmuş olabilir. 
     Ben bazen bunu hissettim... 
     Ama duygularını kontrol etmeyi başardılar karşılıklı güveni sürdürdüler. 
     Bundan sonra da siyasetin dehlizlerinde karşılaşacakları sorunlar ve entrikalar araya kara kedi sokmamalıdır, buna izin vermemeleri gerekir. 
     İşleri çok zor... 
     Önlerindeki en büyük tuzak, sokakların üç beş günlük, üç beş aylık alkışı için popülizmin cazibesine kapılmaktır. 
     Ekonomi, Kıbrıs, Irak, AB sorunları... Her biri başlı başına dev problemler ve çözümler sadece uzun vadede... 
     Başarılar dilerim. 
     
     







İktidarın yeni dönemi 


Ağızda pilav pişse benden Tuna kadar yağ... 


Şirin soruyor... 


Tezkere koşturuyor 


Tayyip Erdoğan geri adım mı attı 


Genetik, moleküler biyoloji ve Türkiye 


Turizm liginde en az 10 sıra birden düşebiliriz 


Tepük’ten futbol savaşı’na 


Gerçekten yolun sonu mu 


Haydan gelen, artık huya gidemeyecek 


Cavcav’ın "Nahhh "ı "Maraton" vaizleri 


İstanbullular, Moda’nın katline hayır deyin 


Siyasetin yalnızlığı politikanın kalabalığı 


Chhibber giderayak’ üzdü 


</TEXT>
</DOC>
