<DOC>
<DOCNO> 122742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/astro/index.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine boşluk 
</HEADLINE>
<TEXT>

Sabah saatlerinden itibaren 9 56 - 15 39 arasında Ay boşlukta kalıyor. Bu saatlerde aşırı ısrar gereksiz. Eldeki işlere yoğunlaşın. Öğleden sonra ise ciddi ama verimli işler yapabilirsiniz. Koç'lar dağınıklıktan kurtulmalı. Özellikle akşam saatlerinde iş hayatında daha verimli olabilirler. Onları harekete geçirecek çok neden var. Boğa'lar günün ilk yarısında çok rahat edemeseler de, akşam saatlerinde akıcı enerjiler altındalar. Ortaklaşa çalışmalardan fayda sağlayabilirler. İkizler sabah saatlerinde kendisini tutsak hissedebilir. Neyse ki başkalarından destek alacak ve ilişkilerinde daha akılcı ve sabırlı davranarak işleri yoluna koyabilecek. Yengeç'ler öğleden sonra, ortaklaşa konular, evlilik ve işbirliği açısından olumlu enerjiler altında. Bu arada kendi isteklerini abartmadan hareket etmeli. Aslan'lar dünün hızlı enerjilerinin ardından daha ağır davranmak ve kendilerine çekidüzen vermek zorundalar. Bunda çok da başarılı olabilirler. Başak'lar da bugün rahat edecekler. Sabah saatlerinde sıkıntı olsa da, akşam çok daha iyimserler. İlişkilerde ve aşkta mutluluk var. Terazi'ler daha sıkı çalışmaya hazır olmalılar. Eldeki işlere yoğunlaşmak gerekiyor. Bazı şeylerin temelleri atılabilir. Ev ve aileye ilişkin pürüzler de ortaya çıkabilir. Akrep'ler verimli bir güne hazır olmalılar. Sabah saatleri ağır aksak gitse de, öğleden sonra hareket, iletişim ve çok sayıda kısa yolculuk kazanç getirecek. Kendilerini yapıcı biçimde ortaya koyabilirler. Yay'lar şimdi attıkları adımları sağlama almaya bakmalılar. Sabah saatleri zor ama öğleden sonra maddi kazançlar söz konusu. Oğlak'lar hareketsizlikten kurtulacaklar. Günün ilk yarısı bazı sorunlar taşısa da, daha sonra harekete geçme kararlılığını gösterecekler. Kova'lar ise bugün gerçekçi olmak durumundalar. Duygusal konularda yanlış sonuçlara varma riski var. Alınganlık ya da kötümser düşüncenin kurbanı olmamalılar. Balık'lar işle ilgili sorumluluklarını daha iyi yerine getirecekler. Özellikle öğleden sonra ortaklaşa konularda yardımlaşma ve arkadaşlıklar vurgulanıyor. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
