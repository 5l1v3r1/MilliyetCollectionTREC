<DOC>
<DOCNO> 114044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/temelkuran.html </URL>
<DATE> 2002/10/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Töre böyle diyor ahbap 
</HEADLINE>
<TEXT>

Bu ülke 1980’lerden sonra kaybettiği "ideal erkek" efsanelerinin yerine yenilerini koymaya, sığıştırmaya, tıkıştırmaya uğraşıyor 
     Artık yeni bir "ahlakımız" var Teknik Donanımlı Feodal Ahlak Jiplerinden inen adamlar, son model cep telefonlarını çıkarıp sağ elleri diz üstü bilgisayarları üzerindeyken, üniversite mezunu, sarı boyalı saçlı, bir iş merkezinin cilalı merdivenlerindeki sevgilisine, son derece trajik bir tonda seslenir 
     "Töreye karşı gelemezsin Jale " 
     Bir millet ahlaki şaşkınlığını, aidiyet krizini, kimlik muammasını televizyon dizilerinde böğür böğür böğürüyor 
     
Körüklü dizi ağaları      Bu ülke, 1980’den sonra yitirdiği "ideal erkek" mitlerinin yerine yenisini koymaya, sığıştırmaya, tıkıştırmaya uğraşıyor. Yani, diyelim ki, "Hababam Sınıfı"ndaki Mahmut Hoca’nın efendiliği ve "Cumhuriyet münevveri" tiplemesi gidiyor, yerine körüklü çizmeli ruh halleri ve ne Doğulu ne Batılı olan tuhaf bir kimlik karışımının temsilcisi olarak "dizi ağaları" geliyor. Ağalar, "Karıştırma gerisini aslanım " diyor, silahını çekiyor, erkeklik üzerine atasözü tonlamasıyla ucuz tuvalet kapısı klişeleri parçalıyor, son derece haklı olarak kadınlara vuruyor, erkek çocuk istiyor, töreye göre birtakım icraatlarda bulunuyor ve falan ve filan... Feodal ahlak -güya-Doğu’dan alınıp, televizyon aracılığıyla İstanbul adlı imaj fabrikasında pasta-ciladan geçip bütün Türkiye için yeniden üretiliyor. Peki "mal" dolaşıma girmeden önce hangi işlemlere tabi tutuluyor 
     
"Makineye, makineciye aç" halkın yarasını deştiler      Bu ülkenin neresinde bir yol çalışması yapılsa, dikkat ediniz, mutlaka bir grup adam sıra sıra olup, ellerini arkada kavuşturup, donakalmış bir merak ve hayranlıkla çalışan makineleri izler. Budur yani. Memleket insanının hareket eden makinelere karşı duyduğu müthiş bir sevgi, karmaşık duygularla dolu bir bağlılık vardır. Sabahın sekizinden gece karanlığına kadar aynı hararetle sürebilen bu anlaşılmaz etkinlik, böyle bir memuriyet varmış ve onlar da "kadrolu izleyenler" bordrosundan maaş alıyormuşçasına bir kararlılıkla icra edilir. İşte İstanbul’da "ağalı mağalı" diziler yapanlar, "makineye, makineciye aç bir ülkenin" kanayan yarasını büyük bir hassasiyetle fark etmiş olacaklar ki, "ağalı diziler" neredeyse olayların Ay Üssü Alfa’da geçtiğini düşündürecek derecede teknik donanıma sahiptir. Bir Kalaşnikof bolluğu, bir jip kalabalığı, silah endüstrisinin sergi sarayı havası, cep telefonu gürültüsü, bir elektronik ortam hijyeni... Böylece diziler, şu mesajı mı vermektedir acaba 
     "Doğuluyuz ama köylü’ değiliz Erkeğiz ama ilkel değiliz " 
     Feodal değerleri teknolojik bir sosla tatlandırmak, hem "sapına kadar Türk" hem de "Batılıyız Allah’ıma bin şükür " bir atmosferin inşası için kullanılmaktadır. Böylece diziler, teknolojiyle, dikiz aynasına CD asacak kadar karmaşık bir ilişkisi olan memleket insanının damak tadına uygun hale getirilmektedir. 
     
Memleket nire "adamım"      Şimdi Doğu’ya bir kez gitmiş olan Batılılar ve zaten Doğulu olanlar pek iyi bilirler ki, ne aşiretler ne de ağalar bu dizilerde olduğu gibidir. Hiçbir ağa bu dizilerdeki kadar "AĞA" değildir. Her ne kadar kimi sosyologlar bu dizilerdeki aşiretler için "Tam Bucak aşireti gibi" dese de öyle değildir. Susurluk’tan sonra Siverek’in Saadettin Köyü’nde bulunan Bucak "Kalesi"ne ilk giren gazeteci olarak söylemeden edemeyeceğim 
     Evlerin içi öyle değildir yani Kimse öyle "Süper aşiretimiz var Vay be, amma aşiretiz ha " havalarında dolaşmaz. Kimse öyle dramatik seslerle "Töremiz böyle buyurdu" diye böğürmez. İşler genellikle çok daha sessiz bir biçimde "halledilir" Bu halletme işlemi yapılırken Zeki Müren Türkçesi ile karikatürize Güneydoğu aksanı karışımı komik bir dil konuşulmaz Evet, bir "keleş" bolluğu vardır, silah su bardağı kadar normal bir şeydir ve jip Güneydoğu’daki beyaz Renault’nun yerini almıştır, ama ruh hali kesinlikle bu değildir. O yüzden böyle dizilerdeki ağalara "Memleket nire adamım " diye sormak gerekir. 
     
Okey mi ahbap      Dizilerdeki Doğu, Doğu’da değildir. Dizilerdeki Doğu, Batı’nın görmek istediği, hayal ettiği Doğu’dur. Bu Doğu, kendi ülkesine bile oryantalist gözlerle bakan yapımcıların, yönetmenlerin, senaristlerin Doğu’sudur. Bu Doğu, ne Batı’da ne Doğu’da var değildir. "Aşiretimizi Tanıyalım" konu başlıklı bu müsamerelerdeki insanlar sadece ekranlarda yaşamaktadır. Ama çok izlenen, çok beğenilen bu dizilerin bir sonucu vardır elbette. Kaş’ın bir köyünde köylülerle çay içerken köyden biri gelen misafire "hassas" bir mevzu ile ilgili şöyle demektedir 
     "O konuları çok karıştırma adamım " 
     Böyle işte. 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
