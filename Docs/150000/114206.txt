<DOC>
<DOCNO> 114206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun20.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da kadın savcı kapkaç saldırısında öldü 
</HEADLINE>
<TEXT>

     Brüksel Savcılığı'nda görev yapan Renee Fabri 70 , başkentin Merode metrosunda kapkaççıların saldırısı sonucu hayatını kaybetti. 
     Kuzey Afrikalı olduğu belirlenen 3 genç, metrodan çıkmak üzere merdivenlerde ilerleyen kadın savcının çantasını çaldılar. Bu sırada dengesini kaybeden Renee Fabri, merdivenlerden düşerek beyin kanaması geçirdi. Koma halinde hastaneye kaldırılan Fabri, kurtarılamadı. 
     Renee Fabri'nin yeğeni Olivier Fabri de Brüksel'de savcı olarak görev yapıyor ve özellikle metrolarda faaliyet gösteren, gençlerden oluşan çetelerin dosyalarını takiple görevlendiriliyor. 
     Savcılık, çalınan çantanın ve kapkaççıların bulunamadığını, soruşturmanın devam ettiğini bildirdi. 
     





</TEXT>
</DOC>
