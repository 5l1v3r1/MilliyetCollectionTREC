<DOC>
<DOCNO> 139973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/dunya/dun02.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi zirveyi karıştırdı 
</HEADLINE>
<TEXT>

Birleşik Arap Emirlikleri Başkanı, Saddam’ın çekilmesini isterken, Libya lideri Kaddafi Suudileri şeytanla işbirliği yapmakla suçladı 
     DIŞ HABERLER SERVİSİ 

     ABD’nin Irak’a olası saldırısını önlemek amacıyla Mısır’ın Kızıldeniz kıyısındaki sayfiyesi Şarm El Şeyh kentinde dün gerçekleştitilen Arap liderlerinin zirvesi ağız dalaşı ve dargınlıklara sahne oldu. Dünkü açılış oturumunda sonra Birleşik Arap Emirlikleri’nin BAE Irak lideri Saddam Hüseyin’in iki hafta içinde ülkeyi terk etmesi önerisi zirveye bomba gibi düştü. 
     22 üyeli Arap Birliği’nin gerçekleştirdiği zirvenin öğleden sonraki oturumunda, BAE Devlet Başkanı Şeyh Zayıd bin Sultan l Nıhayyan’ın, Saddam ve çevresinin çağrıyı kabul ettiği andan itibaren iki hafta içinde, tüm uygun ayrıcalıklardan yararlanarak, yönetimi ve Irak’ı terk etmesi ve ülkenin idaresini Arap Birliği ile BM’ye bırakması çağrısında bulunduğu bildirildi. Öneriyi Iraklı yetkililer, sert bir şekilde kınarken, Suudi Arabistan Dışişleri Bakanı Prens Suud El Faysal ise teklifi tartışacaklarını bildirdi. 
     Dorukta söz alan Libya lideri Kaddafi de, yaptığı konuşmada, Suudi Arabistan’ın 1991 Körfez Savaşı’nda topraklarını korumak için ABD’den yardım isteyerek "şeytanla işbirliği yaptığını" söyleyince, Veliaht Prens Abdullah oturduğu yerden sert bir şekilde müdahale ederek, "Üstüne vazife olmayan işler hakkında ne konuş ne de bu işlere karış" dedi. Abdullah, "Kaddafi’yi kimin iktidara getirdiğini" sorgulayan ifadeler de kullandı. 
     
     Savaşa katılmayacağız’ 
     Tartışma sırasında konferans salonundan yapılan canlı televizyon yayını kesilirken, tartışmadan sonra Suudi Arabistan heyetinin toplantıyı terk ettiği bildirildi. Dargınlıklara sahne olan zirve, liderlerin, Irak’a yönelik saldırıya karşı oldukları ve savaşa katılmayacaklarına vurgu yapan bir sonuç bildirisiyle noktalandı. 
     



 DÜNYA 













</TEXT>
</DOC>
