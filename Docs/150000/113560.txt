<DOC>
<DOCNO> 113560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko09.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
24 saatte işe geri alındılar 
</HEADLINE>
<TEXT>

     Türkiye İş Bankası’na ait Şişe Cam iştiraklerinden Paşabahçe Eskişehir Cam Sanayi AŞ’de işten çıkarılan 30 işçi, sendika ve fabrika yönetiminin görüşmeleri sonucu 24 saat sonra yeniden işbaşı yaptı. 
     Fabrikadan önceki gün tasarruf tedbirleri gerekçesiyle 30 işçi çıkarılmıştı. Bunun üzerine işçiler fabrikayı terk etmezken, aileleri de olay yerine gelerek, eyleme destek verdi. Bazı siyasi partilerin milletvekili adayları ve il teşkilat yöneticileri, işçi ailelerine erzak yardımı yaptı. Önceki gece fabrikaya gelerek işçilerle görüşen CHP milletvekili adayları işten çıkartılanların alınacağı sözünü verdi. İşçiler CHP Eskişehir 1’inci sıra milletvekili adayı Cevdet Selvi’nin İş Bankası yönetiminde görev aldığını belirtti. 
     Türk - İş’e bağlı Çimse - İş Sendikası Genel Sekreteri Hasan Akmemet’in, Genel Müdür Cavit Ustaoğlu ile yaptığı görüşme sonunda çıkarılan işçiler yeniden işbaşı yaptı. 
     



 EKONOMİ 























</TEXT>
</DOC>
