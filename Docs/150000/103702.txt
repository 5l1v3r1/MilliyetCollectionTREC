<DOC>
<DOCNO> 103702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas04.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan ve golü hayal et ’ 
</HEADLINE>
<TEXT>

Prof. Acar Baltaş, okuma kampına aldığı Cimbomlu futbolculara,’zihinsel gol idmanları’ yaptıracak... 
     ELİF KORAP İstanbul 

     Sezon başında arkadaşı Galatasaray Teknik Direktörü Fatih Terim’in de isteğiyle Galatasaray’da psikolojik danışmanlık görevine getirilen Prof. Acar Baltaş, futbolculara "zihinsel antrenman" yaptıracak. Bundan böyle futbolcular idmanların dışında birlikte gol ya da frikik atışı hayal edecek. 
     "Zihinsel antrenmanın" faydasının bilimsel olarak kanıtlandığını söyleyen Baltaş, göreve gelir gelmez futbolculara kişilik testi uyguladı. Ardından da futbolculara bir okuma listesi çıkardı. Bu aralar "Verimli İş Hayatının Sırrı Stres" adlı kitabı okuyan futbolcular için sırada, Anthony Robbins’in "Bir Dosttan Pusulalar"ı var. 
     Yakında zihinsel antrenmanlara başlayacaklarını belirten Baltaş, bu çalışmayı şöyle anlatıyor "Örneğin, futbolcular frikik attıklarını düşünecekler. Beyin için bir şeyi fiziksel olarak yapmakla düşünmek arasında fark yok. Bir frikiği 40 kere attığınızda bunu zihinsel olarak da yapmanız gerekiyor." 
     
İlhan’ı yoldan çıkaran ilgi’      Futbolcuların özel sorunlarıyla da ilgilenecek olan Baltaş, özellikle yabancı futbolcular için Mondragon’un büyük avantaj olduğunu söylüyor. Baltaş, şöyle devam ediyor "Mondragon, onların sorunlarını anlayabiliyor. Gerçekten karakter ve beyin sahibi bir sporcu. Futbolcuları asıl yolundan çıkartan o aşırı ilgi. Mesela İlhan’ın başında böyle bir şey var şu anda." 
     



 YAŞAM 




















</TEXT>
</DOC>
