<DOC>
<DOCNO> 114579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/spor/bbas.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
500. sınav 
</HEADLINE>
<TEXT>

Ülker bugün Asvel karşısında kritik mücadeleye çıkacak, gösterilerle gece daha da renklenecek 
     BASKETBOLDA Avrupa Ligi C Grubu’ndaki temsilcimiz Ülkerspor, bu akşam Fransa’nın Adecco ASVEL takımı ile karşılaşacak. Turuncu - Yeşilli temsilcimiz, kritik sınavın yanı sıra 500. resmi maçına çıkacak. Fransız ekibi ile Abdi İpekçi Salonu’ndaki maç saat 19.30’da başlayacak. 
     OLYMPİAKOS galibiyetiyle çıkışa gecen Ülker’in, Avrupa Ligi’ndeki üçüncü karşılaşması öncesinde duman ve ışık gösterileri de yapılacak. Ayrıca Reebok team show, Tatilya maskotları, Fly Pie, Zeplin, Big Pie Man ve basketbol klipleri, seyirciler için bu akşamki maçı şova dönüştürecek. 
     
Süper Telekom 73-82      AVRUPA Şampiyonlar Kupası Güney Konferansı B Grubu’nda mücadele eden Türk Telekomspor, dördüncü maçında deplasmanda Yunanistan’ın BC Panionios takımını 82 - 73 yendi, namağlup unvanını sürdürdü. Temsilcimiz büyük çekişme içinde geçen karşılaşmanın ilk yarısını ise 38 - 35 geride kapadı. 
     
Pınar Karşıyaka yenilgiyle tanıştı 80-68      AVRUPA Şampiyonlar Kupası Güney Konferansı A Grubu’ndaki temsilcimiz Pınar Karşıyaka, deplasmanda Yunanistan’ın GS Peristeri takımına 80 - 68 mağlup oldu. Karşılaşmanın ilk yarısını da 37 - 34 geride kapayan Pınar Karşıyaka bu sonuçla, grubundaki 4. maçında ilk yenilgisini almış oldu. 
     
Daçka’da hayat yok 98-60      ULEB Kupası C Grubu’nda mücadele eden Darüşşafaka, deplasmanda Almanya’nın Rhein Energy Köln takımına 98 - 60 yenildi. Yeşil - Siyahlı takım grubundaki ikinci maçını da kaybetti. 
     
Kemal dönüyor      YUNANİSTAN Basketbol Ligi’nde İonikos Neas Filadelfias takımına kısa süre önce transfer olan eski Galatasaraylı Kemal Tunçeri sözleşmesini feshetti. Tunçeri, Yunan ekibinden ayrılışına gerekçe olarak "Yaklaşık bir aydır Yunanistan’da olmama rağmen takım yönetimi ile anlaşma sağlayamadım. Bugün İstanbul’a dönüyorum" dedi. 
     
     BASKETBOL PANORAMA 
     HAFTANIN KARMASI Booker Ülkerspor , Brown Efes Pilsen , Ömer Darüşşafaka , Davenport Fenerbahçe , 
     Nedim Oyak Renault 
     HAFTANIN KAHRAMANI Booker Ülkerspor 
     HAFTANIN TAKIMI Ülkerspor 
     HAFTANIN COACHU Tolga Öngören Ülkerspor 
     SAYI KRALLIĞI 96 Sayı Jefferson Pınar Karşıyaka , 72 Sayı Johnson İTÜ , 67 Sayı Reed TED Kolejliler , 64 Sayı Williams İTÜ , Turgay Tekelspor , 63 Sayı Barış Oyak Renault 
     RİBAUND KRALLIĞI 34 Ribaund Blair Ülkerspor , 31 Ribaund Louis Pınar Karşıyaka , 30 Ribaund Williams İTÜ , Nosse Göztepe , 27 Ribaund Reed TED Kolejliler , Ellis Türk Telekom , Nedim Oyak Renault 
     ASİST KRALLIĞI 14 Asist Bora Göztepe , Gökhan TED Kolejliler , Turgay Tekel , 13 Asist Ertuğrul TED Kolejliler , 12 Asist Johnson İTÜ , Mahir Tekelspor , Haluk Ülkerspor 
     GÖZE BATANLAR Bora Göztepe , Muratcan Galatasaray , Gökhan TED Kolejliler , Turgay Tekelspor , Jefferson Pınar Karşıyaka 
     HAYAL KIRIKLIĞI İTÜ 
     TOPLU SONUÇLAR İTÜ - TED Kolejliler 78 - 94, Türk Telekom - Fenerbahçe 68 - 77, Galatasaray - Tekelspor 80 - 79, Efes Pilsen - Göztepe 96 - 60, Pınar Karşıyaka - Ülkerspor 68 - 75, Büyük Kolej - Darüşşafaka 62 - 84, Oyak Renault - Beşiktaş 76 - 74 
     HAFTANIN MAÇLARI İTÜ - Beşiktaş, Tekelspor - Efes Pilsen, Fenerbahçe - Ülkerspor, Darüşşafaka - Oyak Renault, Galatasaray - Pınar Karşıyaka, TED Kolejliler - Büyük Kolej, Göztepe - Türk Telekom. 
     



 SPOR 



























</TEXT>
</DOC>
