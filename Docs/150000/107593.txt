<DOC>
<DOCNO> 107593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sondun19.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Harry 18. yaşını kutluyor... 
</HEADLINE>
<TEXT>

     İngiltere tahtının varisi Prens Charles ile Paris'te geçirdiği trafik kazasında yaşamını yitiren Prenses Diana'nın küçük oğlu Prens Harry, bugüne kadar hiçbir yerde yayınlanmamış fotoğraflarından elde edilen geliri, Merlin adındaki çok tanınmamış bir sivil toplum örgütüne vererek katkıda bulundu. 
     Prenses Diana'nın en gözde moda fotoğrafçılarından Perulu Mario Testino imzalı fotoğraflarda, yarın 18 yaşına basacak Prens Harry'nin kendinden emin bir havası olduğu belirtiliyor. 
     İngiltere Başbakanı Tony Blair ile eşi Cherie'nin 2 yıl önce doğan bebekleri Leo'nun fotoğraflarını satıp, elde edilen geliri hayır kurumlarına bağışlanması yolunu açmasının ardından, Başbakan ile aynı yolu izleyerek doğal afetler ve salgın hastalık kurbanlarına yardım eden çok tanınmamış Merlin adlı kuruluşu seçen Prens Harry, ''Küçük bir kuruluşa yardım etmek istedim. Merlin de küçük ve tanınmamış bir örgüt, bu yüzden onu seçtim'' dedi. 
     Geçen yıl yaklaşık 980 bin Euro toplayan Merlin'in, Prens Harry'nin bu katkısının ardından gelirlerini daha çok sıfırlı rakamlara ulaştıracağı sanılıyor. 
     





</TEXT>
</DOC>
