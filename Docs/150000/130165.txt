<DOC>
<DOCNO> 130165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yasam/yas04.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiçbir tarikatın üyesi değilim’ 
</HEADLINE>
<TEXT>

Bir televizyon programında tarikat üyesi olduğu iddia edilen eski Türkiye Güzeli Meltem Doğanay yalan’ dedi 
     BİRSEN ALTUNTAŞ 

     Açıklamalarıyla Çelik’i zor durumda bırakan Ayşe Ersoy’un katıldığı canlı yayında, Türkiye eski güzellerinden Meltem Doğanay’ın da bir tarikata üye olduğu iddia edildi. İddiayı önce ismini açıklamak istemeyen bir kadın izleyici ortaya attı, Meltem Hanım’ın babası Selçuk Doğanay da doğruladı. Baba Doğanay, kızının Turan Yüceer’le de tarikat bağlantısı nedeniyle evlendiğini iddia etti. Meltem Doğanay ise Milliyet’e konuştu 
     
Babanız, ismini açıklamak istemediği tarikat liderinin evini bastığını, sizi o tarikattan kurtarmak için büyük çaba sarfettiğini söyledi. Nedir bu olayın içyüzü 
     Tarikatla hiçbir şekilde işim yok. Özel Hat’ın canlı yayınına katılıp bu iddiayı ortaya atan kadının kim olduğunu araştırıyoruz. Ben Atatürkçü, laik, çağdaş bir Türk kadınıyım. Miss Turkey’ olarak ülkemi üç kere yurtdışında temsil ettim. Tacıma halel getirecek bir şey yapmadım. Gerektiğinde dekolte giyinirim, gerektiğinde ibadetimi de yaparım. Hiçbir tarikata üye değilim. 
     
Şimdi babanızın söyledikleri yalan mı 
     Telefonla katıldığı canlı yayından sonra eşim babamla konuştu, bu konuyla ilgili. Babam eşime, Ben ne dediğimi hatırlamıyorum’ demiş. O da hatasını anlamış. Tabii, ben evlenmek için eşimi beklerken ciddi bir bunalım yaşadım, eşimin eski eşi boşanmak konusunda sorunlar çıkardı ve ben de bu zaman zarfında kendimi eve kapattım. Çünkü eşimi çok seviyordum ama engeller vardı. Evde değerli hocalardan müzik eğitimi aldım o dönem. Ancak insanlar bu uzak kalmamı farklı değerlendirdi. 
     
Peki eşiniz tarikat üyesi mi 
     Eşim inşaat mühendisi. Ankara’da tanınan bir insan. Nato’nun eski müteahhitlerinden. Yüceer İnşaat’ın sahibi. Onun da hiçbir tarikatla ilgisi yok. 
     
Eşiniz kaç yaşında 
     50 küsur yaşında ama 40 falan gösteriyor. Yakışıklı bir adam. 
     
Kaç yıllık evlisiniz 
     9 sene beraber yaşadık. 3 yıllık evliyiz. 6 yaşında Mert adlı bir oğlumuz, 24 gün önce dünyaya gelen Melike Su adlı bir de kızımız var. 
     
Malvarlığınızda bir azalma var mı 
     Hayır hiçbir azalma yok. 
     
Hepsi yalansa bunca iddianın sebebi ne sizce 
     Mutlu bir evliliğim var, herhalde bunu engellemek için... 
     
Anneniz Menşure Doğanay ve babanızla görüşüyor musunuz 
     Annem iki gün önce bendeydi. Aramızda bir sorun yok. Babamla sık görüştüğümüzü söyleyemem. 
     



 YAŞAM 

















</TEXT>
</DOC>
