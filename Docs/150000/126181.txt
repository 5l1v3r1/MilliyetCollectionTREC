<DOC>
<DOCNO> 126181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sondun06.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Gazze Şeridi'ndeki operasyonları sürdürüyor... 
</HEADLINE>
<TEXT>

     İsrail askerlerinin, dün gece Gazze Şeridi'ndeki Morag Yahudi Yerleşim birimine sızan ve çevreye ateş açarak, el bombası atan bir Filistinli'yi öldürdüğü bildirildi. 
     İsrail askeri sözcüsü, kimliği belirlenemeyen Filistinli'nin, bir askeri hafif yaraladığını söyledi. 
     Sözcü, saldırının ardından İsrail güçlerinin, bölgede Filistinli'nin suç ortakları olup olmadığını belirlemek için arama yaptığını belirtti. 
     Filistin güvenlik kaynakları da Gazze Şeridi'nin güneyindeki Kfar Darom Yahudi yerleşim biriminin yakınlarında, İsrail askerlerinin ateş açması sonucu bir Filistinli'nin yaralandığını duyurdu. 
     Bu arada, zırhlı araçlarla desteklenen bir İsrail birliği, Refah bölgesinde iki İslami Cihad militanının ailesinin evini dinamitleyerek yıktı. 
     Filistin güvenlik kaynaklarına göre, Refah'a girerek bir kilometre kadar ilerleyen İsrail güçleri, üç eve de hasar verdi. Operasyonda İsrail karşıtı saldırılara karıştıklarından şüphelenilen 9 Filistinli'nin de gözaltına alındığı bildirildi. 
     





</TEXT>
</DOC>
