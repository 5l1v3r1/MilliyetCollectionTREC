<DOC>
<DOCNO> 127064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo20.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor, Beşiktaşlı Evren ve Diyarbakırsporlu Cevat ile anlaştı 
</HEADLINE>
<TEXT>

     İkinci Futbol Ligi A Kategorisi takımlarından Kayserispor, Beşiktaşlı Evren ve Diyarbakırsporlu Cevat ile prensipte anlaştı. 
     Kulüp Başkanı Mete Eke, bir süredir görüştükleri Beşiktaşlı Evren ve Diyarbakırsporlu Cevat ile prensip anlaşmasına vardıklarını söyledi. 
     Elazığsporlu Sedat ile de anlaştıklarını ifade eden Eke, şunları anlattı 
     ''Futbol Federasyonu Profesyonel Futbol ve Transfer Talimatı'na göre futbolcular bir sezonda ancak bir kez transfer yapabiliyor. Sedat da sezon başında kulübüyle anlaşma imzaladığı için sözleşmesi bitene kadar Elazığspor'da kalması gerekiyor. Futbol Federasyonu, Kulüpler Birliği'nin isteği üzerine 'bir sezonda ancak bir kez transfer yapılır uygulamasının' bir defaya mahsus kaldırılması için UEFA'ya başvurdu. Buradan gelecek kararı bekliyoruz. Görüştüğümüz birkaç futbolcu daha var ama onların da transferi UEFA'nın kararına bağlı.'' Eke, takımın ikinci yarı hazırlıklarına da yarın Antalya'da başlayacağını, 13 Ocak'a kadar sürecek kamp süresince, birkaç hazırlık maçı yapmayı planladıklarını kaydetti. 
     Kayserispor, prensip anlaşmasına vardığı futbolcularla 1 Ocak 2003'te başlayacak ikinci transfer döneminde sözleşme imzalayacak. 
     





</TEXT>
</DOC>
