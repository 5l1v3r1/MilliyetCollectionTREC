<DOC>
<DOCNO> 147321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sonspo14.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Bulut'a AEK kancası... 
</HEADLINE>
<TEXT>

     Yunanistan 1. Futbol Ligi takımlarından Panionios'da forma giyen Türk oyuncu Erol Bulut'a, AEK Atina'nın talip olduğu iddia edildi. 
     Atina'da yayınlanan Ethnos gazetesi, AEK Atina'nın çalıştırıcısı Dusan Bayeviç'in gelecek sezon için ilk hedefinin Erol Bulut'a sarı-siyah formayı giydirmek olduğunu kaydettiği haberinde, Bayeviç'in bu hedefine ulaşmak için elinden geleni ardına koymayacağını yazdı. 
     Erol Bulut ise yaptığı açıklamada, ''Şu an Panionios'daki görevimi başarıyla yerine getirdiğimi düşünüyorum. Ancak sezon sonunda kulübümle sözleşmem sona eriyor. Gerek Yunan, gerekse diğer ülkelerin kulüplerinden çeşitli teklifler var. Fakat bu kulüplerin isimlerini şu an için vermek istemiyorum. Zamanı geldiğinde teklifleri gerektiği gibi değerlendireceğim'' dedi. 
     





</TEXT>
</DOC>
