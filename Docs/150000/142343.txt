<DOC>
<DOCNO> 142343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/guncel/gun08.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
10 soru, 10 cevap 
</HEADLINE>
<TEXT>

AİHM’nin kararı ne anlama geliyor 
     GÖKÇER TAHİNCİOĞLU Ankara 

     - Öcalan neden Avrupa İnsan Hakları Mahkemisi’ne AİHM başvurdu 
     Öcalan, yakalanması, gözaltında tutulması ve yargılanması sırasında maruz kaldığı uygulamaların insan haklarına aykırı olduğu, yargılamanın olağanüstü ve askeri koşullarda yapıldığını belirterek, "adil yargılanmadığı" iddiasıyla AİHM’e başvurdu. 
     
     - AİHM, Öcalan için nasıl bir karar verdi 
     AİHM, Öcalan’ın adil yargılanmadığına karar vererek, uygulamaları, Avrupa İnsan Hakları Sözleşmesi’nin AİHS adil yargılanma, özgürlük ve güvenlik hakkıyla işkence yasağına ilişkin maddelerine aykırı buldu. Öcalan’ın bazı iddiaları ise sözleşmeye aykırı bulunmadı. 
     
     - Karar kesin mi 
     Hayır. Türk hükümeti ya da Öcalan karara üç ay içinde itiraz edebilecek. Bu durumda, dosya beş kişiden oluşan kurula gelecek. Kurul, itirazı yerinde görürse dosya AİHM Büyük Dairesi’ne gidecek ve son sözü bu daire söyleyecek. Kurul, itirazı reddederse dava kesinleşmiş olacak. AİHM’deki yargılama sırasında Türkiye’ye "dostane çözüm" çağrısında bulunan Öcalan, bu çağrısını yineler ve Türkiye çağrıyı kabul ederse de dosya ortadan kalkacak. 
     
     - Öcalan’ı yargılayan h kimler kararı nasıl karşıladı 
     İmralı’daki yargılamaları yapan eski Ankara 2 Nolu DGM Başkanı, Yargıtay Üyesi Turgut Okyay, "Biz, basının ve kamuoyunun gözleri önünde adil bir yargılama yaptık. Bizzat Öcalan ve avukatları yargılama için bize teşekkür etti. AİHM’nin bu kararı, Türkiye’ye nasıl çifte standartla yaklaşıldığını gösteriyor. Bizim vicdanımız rahat. Yüzümüz ak" dedi. 
     
     - Türkiye’de haklarındaki hüküm kesinleşmiş olanlar yeniden yargılanabiliyor mu 
     AKP hükümetince yapılan son yasal değişiklikler, AİHM’nin Türkiye aleyhine verdiği kesinleşmiş kararların, yeniden yargılama nedeni sayılmasını sağlıyor. Bu kişiler hakkındaki davalar yeniden açılıyor. 
     
     - Öcalan, yeniden yargılanabilecek mi 
     Hayır. Yasa yürürlüğe girmeden önce kesinleşen davalarla, yasa yürürlüğe girdikten sonra yapılan başvurulardan sonra verilen kararlarda yeniden yargılama yapılacak. Öcalan, yasa yürürlüğe girmeden önce başvuru yaptığı ve davası yasa yürürlüğe girdikten sonra sonuçlandığı için yeniden yargılanamayacak. 
     
     - Bu durumda Öcalan ne yapacak 
     Öcalan’ın yine de yeniden yargılanma talebiyle Ankara 2 Nolu DGM’ye başvurma hakkı bulunuyor. 
     
     - Mahkeme, talebi reddederse ne olur 
     Bu durumda Öcalan’ın, yeniden yargılanmaya ilişkin yasal düzenlemenin herkesi kapsaması için yasanın DGM’ce Anayasa Mahkemesi’ne taşınmasını talep etmesi bekleniyor. 
     
     - Öcalan, yeniden yargılanmadığı için de AİHM’ye gidebilir mi 
     DGM, yasayı Anayasa Mahkemesi’ne götürme talebini de reddederse, Öcalan yeniden AİHM’ye başvurabilecek. 
     
     - AİHM, Türkiye’yi yine haksız bulursa ne olacak 
     AİHM’nin vereceği karar Öcalan’ın yeniden yargılanmasını sağlamayacak ancak Avrupa, hem Türkiye’yi Öcalan’ı yeniden yargılamadığı için haksız bulmuş olacak, hem de tazminat ödemeye mahk m edecek. 
     
     



 GÜNCEL 

















</TEXT>
</DOC>
