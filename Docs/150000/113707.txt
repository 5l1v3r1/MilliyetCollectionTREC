<DOC>
<DOCNO> 113707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sonspo04.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
At yarışları...Cumhuriyet kupası yarışları, 27 Ekim'de... 
</HEADLINE>
<TEXT>

     At yarışlarının en önemli koşularından Cumhurbaşkanlığı ve Cumhuriyet Kupası yarışları, 27 Ekim Pazar günü Ankara'da yapılacak. 
     Ankara'da 27 Ekim'deki at yarışlarında koşulacak Cumhurbaşkanlığı Kupası'nın ilki 1939 yılında yapıldı. Günümüze dek aralıksız gerçekleştirilen, 1960, 1980-81-82 yıllarında Devlet Başkanlığı Kupası adı altında düzenlenen yarışlarda, geçen yıl kupayı Tarık Aydın'ın sahibi olduğu ''Helin'', jokeyi Erhan Yavuz'la kazanmış ve 160 milyar lira ikramiye kazandırmıştı. 
     Gazi Koşusu'ndan sonra en önemli koşu sayılan Cumhurbaşkanlığı Kupası'na 3 ve daha yukarı yaşlı İngiliz atları katılabilecek. 2400 metre mesafeli koşunun bu yılki ikramiyesi 170 milyar lira. 
     
     CUMHURİYET KUPASI 
     Cumhuriyet Kupası Koşusu da 27 Ekim Pazar günü Ankara'da yapılacak. 
     3 ve daha yukarı yaşlı A grubu safkan Arap atlarına özel, 1600 metre mesafeli koşuyu kazanan at, 250 milyar lira ödül kazandıracak. 
     1959 yılında başlayan ve ilkini B. İzgi Birnisan'a ait ''Alkuruş'' adlı atın kazandığı Cumhuriyet Kupası Koşusu'nun ilk ikramiyesi 85 bin lira olmuştu. Kupayı geçen yıl Sürmeli Karaca'ya ait ''Ağa Karaca'' adlı at kazanmıştı. 
     Cumhuriyet Kupası yarışları, 1960 yılında Milli Birlik Komitesi Kupası adıyla, 1980 yılında Başbakanlık Kupası adıyla, 1981 yılında da TBMM Kupası adı altında koşulmuştu. 
     





</TEXT>
</DOC>
