<DOC>
<DOCNO> 101761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy02.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Liderlik için çalışmıyorum 
</HEADLINE>
<TEXT>

Kemal Derviş, "Önemli olan uyum içindeki bir kadronun kardeşçe çalışabilmesi. İyi bir kadro, Türkiye’yi iyi günlere götürsün" dedi 
     ANKARA Milliyet 

     Kemal Derviş, siyasette bir toparlanmanın olması gerektiğini yineleyerek, "Özellikle dünya görüşü açısından, ileriye bakış açısında çok büyük farklar bulunmayan, sadece şahsi nedenlerle, liderlik veya örgütsel nedenlerle bunu yapamamak, mantıklı gelmiyor bana" derken, liderlik’ için çalışmadığını söyledi. 
     
     Baykal’la görüşürüm’ 
     Siyasi çalışmalarını sürdürdüğü ofisinden çıkışta gazetecilerin sorularını yanıtlayan Derviş, "Bu kadar dağılmış bir oy pusulasıyla seçime gitmek gerçekten zor" dedi. Derviş, bunun seçimden sonraki istikrar açısından da bir sorun olduğunu kaydederek, çabasını sürdürdüğünü ifade etti. Çabalarında sivil toplumun kendisini desteklediğini belirten Derviş, "CHP lideri Baykal ile görüşebileceğiniz belirtiliyor. Böyle bir görüşme var mı " sorusuna, "Şu anda görüşme durumumuz yok. Ama her zaman görüşebiliriz. Talep ondan gelir ya da benden gelir" yanıtını verdi. 
     Siyasi bir istikrarsızlık uğruna bugüne kadar elde edilen kazanımların kaybedilmemesi gerektiğini belirterek, "Daha ileri götürelim. Çıkar birliğine değil, fikir ve gönül birliğine dayalı bir eşgüdüm içinde Türkiye yönetilsin" diyen Derviş, şöyle devam etti 
     "Önemli olan uyum içindeki bir kadronun kardeşçe çalışabilmesi. İyi bir kadro gelsin, Türkiye’yi iyi günlere götürsün. Seçim bunun için iyi bir araç, bu aracın iyi kullanılması gerekir." 
     
Cathy’den uzak durun’      Derviş, gazetecilerin, açıklanan program çerçevesinde hareket etmeleri halinde ofisin önünde gün boyu beklemelerine gerek kalmayacağını belirtti ve çalışma ofisiyle ilgili olarak, "Burayı beğendik ve üstteki daireyi tuttuk. Bütün binayı tutacak halimiz yok" diye konuştu. Gazetecilerin kamuoyunu ilgilendiren her şeyi izleyebileceklerini ifade eden Derviş, "Eşim ve evimi takip etmeyin. Bu benim özelim" dedi. 
     



 SİYASET 



















</TEXT>
</DOC>
