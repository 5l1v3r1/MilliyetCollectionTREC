<DOC>
<DOCNO> 140257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sondun04.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Ülkenin güney ve kuzeyindeki ABD uçaklarına ateş açtık" 
</HEADLINE>
<TEXT>

     Irak, ülkenin güney ve kuzeyinde bugün silahlı 157 uçuş yapan Amerikan ve İngiliz uçaklarına Irak füze bataryalarıyla ateş açıldığını bildirdi. 
     Hava Savunma Komutanlığı'nın sözcüsü, resmi haber ajansı INA'ya yaptığı açıklamada, bugün Kuveyt'ten havalanan bir grup Amerikan ve İngiliz uçağının ülkenin güneyinde silahlı 133, Türkiye'den havalananların da kuzeyde 24 uçuş yaptığını kaydetti. 
     Sözcü, Batılı uçakların Zikar ve Vasit illerinde sivil yerleşim birimlerine hava saldırıları düzenlediklerini ileri sürerek, Vasit ilinde iki taksinin ve bir yük kamyonunun isabet aldığını söyledi. Irak televizyonu da isabet alan araçların görüntüsünü yayımladı. 
     Batılı uçaklara, Irak füze bataryalarıyla ateş açıldığını kaydeden sözcü, 17 Aralık 1998'den bu yana Irak'ın güneyi ve kuzeyinde Amerikan ve İngiliz uçaklarının yaptığı silahlı uçuşların sayısının 50124'e ulaştığını söyledi. 
     Körfez Savaşı'nın 1991 ardından Irak'ın kuzeyi ile güneyinde ilan edilen ve Amerikan ve İngiliz uçaklarının keşif uçuşu yaptığı iki uçuşa yasak bölge, Bağdat yönetimi tarafından tanınmıyor. 
     





</TEXT>
</DOC>
