<DOC>
<DOCNO> 126605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sonspo03.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemlerin karnesi... 
</HEADLINE>
<TEXT>

     Birinci Süper Futbol Ligi'nde 2002-2003 sezonunun 18. haftasını da kapsayan ilk bölümünde yapılan 157 maçta, 30 değişik orta hakem görev yaptı. En fazla görev verilen hakemler, 10'ar maç yöneten M.Selçuk Dereli ve Mustafa Çulcu oldu. 
     18 hafta süren ilk bölümde, Erzincan Bölgesi'nden M.Selçuk Dereli ve Kocaeli Bölgesi'nden Mustafa Çulcu, 10'ar maçta görev yaparken, bu 2 hakemi, 9'ar maçla Kuddusi Müftüoğlu, Metin Tokat ve Ali Aydın izledi. 18 haftalık bölümde en az görev alan hakemler ise 1'er kezle Kazım Erçakır ve Cüneyt Çakır'dı. 
     Hakemler arasında kart rekortmeni, Mustafa Çulcu oldu. Çulcu, yönettiği 10 maçta, 57 sarı ve 3 kırmızı olmak üzere 60 kartla başı çekerken, Çulcu gibi 10 maç yöneten M.Selçuk Dereli de 47 sarı ve 4 kırmızı olmak üzere toplam 51 kart gösterdi. 
     M.Selçuk Dereli ayrıca, 4 kırmızı kartla en fazla futbolcuyu oyundan çıkaran, 7 maç yöneten Mutlu Çelik de 6 penaltıyla en fazla beyaz yuvarlağı gösteren hakemler oldu. 
     13. haftada Galatasaray-Trabzonspor maçında 11 sarı kart gösteren M.Selçuk Dereli ile 9. haftadaki Galatasaray-Diyarbakırspor maçında 10 sarı kart gösteren Mustafa Çulcu, aynı zamanda bir maçta cebinden en fazla kart çıkaran hakemler olarak dikkati çekti. 
     Bu arada 9. haftadaki Ankaragücü-Bursaspor maçını yöneten Mutlu Çelik, kartlarını hiç kullanmadı ve penaltı kararı vermedi. 
     Ligde bu devrede yönettiği maçlarda en fazla gol olan hakem ise Ali Aydın'dı. Aydın'ın düdük çaldığı 9 maçta, fileler tam 32 kez havalandı. Öte yandan Kuddusi Müftüoğlu, ilk 18 haftada 9 maç yönetmesine karşın bu maçlarda yalnızca 10 gol görülmesi de dikkati çekti. 
     Birinci Süper Futbol Ligi'nde 2002-2003 sezonunun ilk bölümündeki 157 maçta görev alan 30 orta hakemin, yönettikleri maç, gösterdikleri kart, verdikleri penaltı ile görev aldıkları maçlarda atılan gol sayıları şöyle 

M.Selçuk Dereli 10 47 sarı, 4 kırmızı kart, 2 penaltı, 27 gol 
Mustafa Çulcu 10 57 sarı, 3 kırmızı kart, 1 penaltı, 25 gol 
Kuddusi Müftüoğlu 9 38 sarı, 1 kırmızı kart, 2 penaltı, 10 gol 
Metin Tokat 9 38 sarı, 2 kırmızı kart, 3 penaltı, 25 gol 
Ali Aydın 9 40 sarı, 3 kırmızı kart, 2 penaltı, 32 gol 
Orhan Erdemir 8 30 sarı kart, 2 penaltı, 26 gol 
Muhittin Boşat 8 38 sarı, 3 kırmızı kart, 21 gol 
Bülent Demirlek 8 31 sarı, 3 kırmızı kart, 2 penaltı, 14 gol 
Cem Papila 7 31 sarı, 1 kırmızı kart, 4 penaltı, 12 gol 
Serdar Tatlı 7 29 sarı, 1 kırmızı kart, 1 penaltı, 22 gol 
İsmet Arzuman 7 29 sarı, 1 kırmızı kart, 1 penaltı, 27 gol 
Mutlu Çelik 7 27 sarı, 1 kırmızı kart, 6 penaltı, 29 gol 
Bülent Uzun 6 18 sarı, 3 kırmızı kart, 21 gol 
Hamza Mısır 5 18 sarı kart, 1 penaltı, 7 gol 
Erol Ersoy 4 17 sarı kart, 2 penaltı, 9 gol 
Ünsal Çimen 4 20 sarı, 1 kırmızı kart, 1 penaltı, 8 gol 
İsmet Cengiz 4 19 sarı, 1 kırmızı kart, 1 penaltı, 12 gol 
Yılnur Önen 4 21 sarı kart, 11 gol 
Zafer Önder İpek 4 16 sarı kart, 10 gol 
Musa Eryılmaz 4 17 sarı kart, 10 gol 
Metin Aydoğan 3 18 sarı, 1 kırmızı kart, 2 penaltı, 9 gol 
Oktay Demiray 3 12 sarı kart, 9 gol 
Ali Uluyol 3 11 sarı, 1 kırmızı kart, 2 penaltı, 11 gol 
Cem Tosyalı 3 18 sarı kart, 2 penaltı, 12 gol 
Sabit Hacıömeroğlu 3 12 sarı, 1 kırmızı kart, 16 gol 
Çetin M.Sarıgül 2 11 sarı, 1 kırmızı kart, 1 penaltı, 3 gol 
Sebahattin Şahin 2 10 sarı kart, 8 gol 
Taner Balbay 2 9 sarı kart, 1 penaltı, 7 gol 
Kazım Erçakır 1 4 sarı kart, 1 penaltı, 5 gol 
Cüneyt Çakır 1 2 sarı kart, 2 gol 

     
</TEXT>
</DOC>
