<DOC>
<DOCNO> 142850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/yazar/sazak.html </URL>
<DATE> 2003/03/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Johnson mektubu ve Bush 
</HEADLINE>
<TEXT>

     İkinci tezkere konusunda umutları azalan ABD’nin Irak’a hava saldırısı konusunda telaşa kapıldıkları, Avrupa üzerinden ve Akdeniz’den gelecek uçaklar için Türkiye üzerindeki hava koridorunu’ kullanmak istedikleri gözleniyor. İncirlik Üssü de aynı izin çerçevesinde gündeme getiriliyor. 
     Yaşanan süreç Birinci Körfez Savaşı’na benzemeye başladı. 
     1990 sonbaharında Cumhurbaşkanı Özal’ın da baskısıyla TBMM, Körfez’e asker göndermeye, kuzeyden cephe açmaya zorlanmış, olmayınca ABD’ye sağlanacak destek üsler ve hava sahasının açılmasıyla sınırlandırılmıştı. 
     Ancak TBMM bu kararları, 17 Ocak’ta Bağdat’a hava saldırıları başladıktan sonra almıştı. 
     ABD bu defa harekat başlamadan Türkiye’yi hava sahasını açmaya zorluyor. 
     Başkan Bush’un, Gül’den sonra Erdoğan üzerindeki baskısını yoğunlaştırarak sertleşmeye’ başlaması, yakın tarihteki ünlü Johnson mektubu’nu akla getiriyor. Gerçi o zaman, askeri harekata’ hazırlanan taraf ABD değil, Türkiye idi. İnönü hükümeti, 1964’te Kıbrıs’a çıkarma yapmaya hazırlanırken ABD Başkanı Lyndon B. Johnson sert bir mektupla, harekatı durdurmuştu. Cüneyt Arcayürek’in Hürriyet’te yayımladığı mektupta Kıbrıs’a müdahale halinde ABD’nin Türkiye’yi savunmayacağı ve Türkiye’ye vermiş olduğu silahların Kıbrıs’ta kullanılamayacağı bildiriliyordu. 
     İnönü sonradan bu olayın da etkisiyle Yeni bir dünya kurulur Türkiye orada yerini alır’ diyecekti. 
     Bush’un mektubunda ise ABD, Türkiye’yi Kuzey Irak’ta tek başına hareket etmeme’ konusunda uyarıyor. 
     Gazeteci yazar Haluk Şahin, 5 Haziran 1964 tarihli Johnson Mektubu’nu ABD’de yayımlanan belgeler ışığında 2002 yılında kitap haline getirdi. 
     Vietnam’da başı belada olan Johnson, Türkiye’nin Kıbrıs’a çıkarma yapacağını duyunca Stop’em ’ Durdurun şunları diye bağırıyor. 
     Yunanistan’a da tehdit yağdırıyor Johnson. Kıbrıs’ta çözüm planını Parlamentomuza kabul ettiremeyiz’ diyen Yunanlılara öfkeleniyor 
     Amerika bir fildir, Kıbrıs ve Yunanistan ise piredir. Bu pireler fili kaşındırmaya devam ederlerse kafalarına hortumu yerler. Başbakanınız bana demokrasi, parlamento ve anayasa nutukları atmaya devam ederse, parlamentosuyla anayasasının ömrü uzun olmaz.’ 
     Mektup savaşında Teksaslı Johnson’dan Bush’a kırk yılda değişen fazla bir şey olmamış 
     Diplomasinin altın kuralı işlemektedir 
     Ülkeler arası ilişkilerde ebedi dostluklar yoktur. Ebedi çıkarlar vardır.’ 
     
     







Amerika bize yardım etmeli 


Doğrusu Bush’undan da, Irak’ından da, tezkeresinden de gına geldi 


Vah memleketim 


Ankara’yı bir kere daha aramayacağız’ 


Güçlü devlet olmak için 


Rahatsız ve iktidarsız 


Kabahatli kim 


Kıskaca karşı çare ne 


Ya içindeyiz çemberin ya da içinde 


"Ver de kurtul kuşatması..." 


Johnson mektubu ve Bush 


Neden kalkınmış tek Müslüman ülke yok 10 


Mektuplarım var 


Ondülacı’ Mehmet’ten kuaför Erdem’e 


İKV’nin başına Diyarbakırlı yetim Ökütçü’ 


</TEXT>
</DOC>
