<DOC>
<DOCNO> 101051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/astro/index.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniayın getirdikleri 
</HEADLINE>
<TEXT>

Güneş’le Ay’ın buluştukları, başka bir ifadeyle birleştikleri yeniay zamanları astrolojide özel bir önem taşır. Çünkü yeniay zamana atılmış bir tohum gibidir. Tohum, Ay ve Güneş’in göreli konularına göre filizlenir, büyür ve özellikle dolunay zamanında meyvesini verir. Pek farkında olmasak bile bu yaklaşık 29 günlük döngüselliği sürekli farklı şekillerde yaşıyoruz. Yeniay derecesi özellikle astrolojik haritanızda bir gezegen ya da eksenler üzerine düşüyorsa, bu durum önümüzdeki bir ay içinde karşılaşabileceğiniz enerjileri de açıklayabilir. Yeniay zamanları sadece kişisel haritalar için de geçerli değildir, etkisi dünyada yaşanan kolektif olaylarla da görülebilir. Örneğin bu ay yeniay 8 Ağustos’ta Aslan burcunda gerçekleşti. Bu en son yeniayın en dikkat çekici tarafı yine Aslan burcunda yer alan Mars’la birleşiyor olması. Mars bildiğiniz gibi fiziksel enerjiyi, motivasyonu ama aynı zamanda yıkıcılığı, savaşı ve şiddeti de temsil eder. Bu bakımdan önümüzdeki bir aylık süre içinde Mars enerjisinin çok daha fazla öne çıkabileceğini söyleyebiliriz. Kuşkusuz yeniay haritanızla zorlayıcı açılar yapıyorsa bu daha da belirgin olacaktır. En son gerçekleşen yeniay aynı zamanda Venüs ve Ay düğümleri ile de açı kurmakta. Öyle gözüküyor ki bu dönemde ilişkiler, karşılıklı alışveriş, savaş ve barış sürekli olarak çekişecekler. Ay düğümleri ortaklaşa hareketi, kurulan ittifakları ve bir hedef çerçevesindeki girişimleri de açıklar. Hal böyle olunca, Ankara için çıkarılan yeniay haritasında, yükselen burçla rahat açılar kuran yeniay ve ay düğümleri süregelen politik girişimlere daha fazla ivme kazandıracak ve yeni şekillenmelere yol açacak gibi gözüküyor. Bu arada kasım ayındaki yeniayın da 4 Kasım’da gerçekleşeceğine şaşmamak gerekir. Çünkü 4 Kasım ülkemiz açısından önemli bir dönemece işaret ediyor. Konuyla ilgili öngörümlerimi önümüzdeki haftalarda sizlerle paylaşacağım. Mutlu bir hafta sonu dileğiyle. n 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
