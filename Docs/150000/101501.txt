<DOC>
<DOCNO> 101501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur13.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan, tatilini yarıda kesip Ankara'ya döndü... 
</HEADLINE>
<TEXT>

     Kapatılan Refah Partisi'nin son genel başkanı Necmettin Erbakan, Balıkesir'in Edremit İlçesi'ne bağlı Altınoluk Beldesi'ndeki yazlığında geçirdiği tatilini yarıda keserek İstanbul'a gitti. 
     Partisinin kapatılmasının ardından her yıl Temmuz ayında geldiği Altınoluk'taki yazlığında, Eylül ayı sonuna kadar tatil yapan Erbakan, bu yıl ilk kez tatilini yarıda kesti. 3 Kasım'da yapılacak seçimlerde bağımsız milletvekili adayı olacağını açıklayan Necmettin Erbakan, İstanbul'a gitmek için geldiği Körfez Havaalanı'nda, çok sayıda Saadet Partili tarafından uğurlandı. 
     Türk Hava Yolları'na ait tarifeli uçakla İstanbul'a giden Erbakan'ın, buradan Ankara'ya geçeceği bildirildi. 
     Erbakan, hareketinden önce, gazetecilerin erken seçim ve milletvekili adaylığı ile ilgili sorularına, ''Bizi takip edin. Gerekli açıklamaları Ankara'da yapacağım. Çok güzel şeyler olacak'' diye yanıt verdi. 
     





</TEXT>
</DOC>
