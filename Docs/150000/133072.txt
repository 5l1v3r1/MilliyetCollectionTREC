<DOC>
<DOCNO> 133072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yasam/yas04.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arka koltuğa kemer şartı 
</HEADLINE>
<TEXT>

Emniyet Müdürlüğü, olası trafik kazalarında darbe riskini en aza indirebilmek için araçların arka koltuklarına oturanlara da emniyet kemeri takma zorunluluğu getiriyor 
     ANKARA Milliyet 

     EMNİYET Genel Müdürlüğü, araçların arka koltuklarında oturanlara da kemer takma zorunluluğu getiren bir çalışma başlattı. Yapılacak mevzuat değişikliği ile taksi şöförlerine de kemer zorunluluğu getirilecek. Emniyet Genel Müdür Yardımcısı Feyzullah Arslan, Karayolu Trafik Güvenliği Kurulu toplantısında alınan karar gereği, arka koltuklarda emniyet kemerinin zorunlu tutulması için harekete geçti. 
     ARSLAN, taksi sürücülerinin de emniyet kemeri kullanması için mevzuat değişikliği yapılacağını belirtti. Geçen yıl meydana gelen kazalarda 661 yayanın öldüğünü, 15 bin 424 yayanın yaralandığını vurgulayan Arslan, yaya denetimlerine de önem vereceklerini söyledi. Arslan’ın verdiği bilgiye göre, altı yıldan bu yana yapılan denetimlerde 524 bin 136 sürücünün alkollü araç kullandığı tespit edildi. 
     
Tek gözlü şoföre ehliyet önergesi      ANKARA Milliyet 

     CHP Manisa Milletvekili Nuri Çilingir, Avrupa’da birçok ülkede tek gözü görmeyenlerin de sürücü belgesi alabildiğini belirterek, Türkiye’de de bu hakkın tanınmasını istedi. Çilingir, İçişleri Bakanı Abdülkadir Aksu’nun yanıtlaması istemiyle Meclis Başkanlığı’na sunduğu soru önergesinde Türkiye’de bazı üniversitelerin tek gözü görmeyenlerin B sınıfı sürücü belgesi alabileceğine dair raporları olduğunu bildirdi. 
     



 YAŞAM 



















</TEXT>
</DOC>
