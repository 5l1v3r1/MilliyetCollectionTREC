<DOC>
<DOCNO> 120819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sontur18.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
72 yaşındaki yazar Benazus, asker kaçağı olmaktan gözaltına alındı 
</HEADLINE>
<TEXT>

     Türk vatandaşı ünlü Yazar Hanri Benazus 72 , asker kaçağı olmaktan gözaltına alındı. Benazus, yapılan işlemlerin ardından askerlik yaptığına dair belgeyi getirmesi için serbest bırakıldı. 
     Hanri Benazus, bu gece 24 Kasım saat 01.00'de kaldığı Sergah Otel'den emniyet ekiplerince asker kaçağı olmaktan dolayı gözaltına alındığını söyledi. 
     Ekiplerin kendisini Anafartalar Karakolu'na götürdüğünü, geceyi orada geçirdiğini kaydeden Benazus, buradan ilgili askerlik şubesine götürüldüğünü ifade etti. 
     Askerliğini 1951 yılında İstanbul Selimiye Kışlası'nda yedek subay olarak yaptığını anlatan Benazus, askerlik şubesinde de kendisinin askerlik yaptığına dair belgelerin bulunamadığını söyledi. 
     Benazus, daha sonra askerlik yaptığına dair belgeyi getirmesi, eksik evraklarını tamamlaması için serbest bırakıldığını kaydetti. 
     Başına gelen bu olay için ''Aziz Nesin'i anıyorum'' değerlendirmesinde bulunan yazar, yaşadıklarını bir kitapta anlatmayı düşündüğünü sözlerine ekledi. 
     





</TEXT>
</DOC>
