<DOC>
<DOCNO> 112657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/siyaset/asiy.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, partilileri ağlattı 
</HEADLINE>
<TEXT>
Çare bizim ayrılmamızda’ 
DSP’nin aday tanıtımında konuşan Ecevit, "Bu yaşta, daha fazla partinin saflarında bulunmama gerek yok" dedi 
     ANKARA Milliyet 

     Başbakan Bülent Ecevit, "DSP’yi hedef alanlara karşı ilk çarenin eşiyle birlikte aktif siyaseti bırakmak" olduğunu söyledi. Ecevit’in bu sözleri, milletvekili adaylarının tanıtımına katılan partilileri ağlattı. 
     Ecevit, partisinin Ankara adaylarının tanıtıldığı toplantıda, "DSP aleyhine dolaplar çevrildiğini, tuzaklar kurulduğunu, partiden ayrılanlar olduğunu" anlatırken, "Bu ayrıkotlarının ayrılmasıyla biz zayıflamadık, daha da güçlendik" dedi. Ecevit, "Bu yaşta artık daha fazla partinin saflarında bulunmama gerek yok, ama ben her zaman demokratik solcu olacağım" derken, Rahşan Ecevit ile birlikte aktif görevi bırakacakları mesajını verdi ve şöyle konuştu 
     "Birtakım çevreler, demokratik solcu arkadaşlarımızla tartışırken şöyle der Ecevit iyidir, dürüsttür, DSP de çok iyidir, dürüsttür. Ama artık Bülent Ecevit’te iş kalmadı. Bu hastalıktan kalkamayacak. Bülent Ecevit’siz de DSP yürüyemeyecek. Onun için siz bu sevdadan vazgeçin.’ Ama ben şimdi DSP’nin eskisinden daha güçlü olduğuna inanıyorum. DSP’de iş kalmayacak, kapısı kapanacak’ söylemlerini, söyleyenlerin hayallerini boşa çıkarmalıyız. Bunu gerçekleştirmenin başta gelen çaresi, benim ve bu partinin kurucusu olan Rahşan Ecevit’in aktif görevden ayrılması, ama DSP ile birlikte sapasağlam sonuna kadar yürümesidir. DSP’nin devam edebilmesi, Bülent Ecevit’in başta bulunmasına bağlı değildir. Allah bana ömür verdiği sürece parti yolunda devam edecek ve ben onunla birlikte olacağım." 
     
     Halkın sandviçe karnı tok’ 
     Genç Parti Genel Başkanı Cem Uzan’ı da ad vermeden eleştiren Ecevit, "Meydanları sandviçlerle dolduranlara, demagojik konuşmalara bu halkın karnı tok. Bir anlamda aç da olsa, yine de böyle uydurmalara karşı karnı tok" dedi. 
     



 SİYASET 















</TEXT>
</DOC>
