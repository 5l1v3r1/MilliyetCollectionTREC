<DOC>
<DOCNO> 106285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sontur04.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazada ölenlerden dördünün kimliği belirlendi... 
</HEADLINE>
<TEXT>

     Konya'nın Ereğli İlçesi'nde meydana gelen zincirleme trafik kazasında ölenlerden 4'ünün kimliği belirlendi. 
     Alınan bilgiye göre, Ereğli-Adana karayolunda, ilçesi çıkışı Acıpınar mevkiinde, sürücülerinin kimliği henüz belirlenemeyen 34 SJ 965 plakalı Diyarbakır Sur firmasına ait yolcu otobüsü ile 27 UV 030 plakalı kamyon ve 35 EEV 71 plakalı otomobilin çarpışması sonucu 12 kişi ölmüştü. 
     Kazanın Adana yönüne giden kamyonun aynı yönde giden otomobili hatalı solarken, karşı yönden gelen otobüsle çarpışması sonucu meydana geldiği öğrenildi. 
     Kazada ölenlerden 4'ünün Selahattin Toprak, Sefer Polat, Mustafa Kavgal ve Metin Kaldırım olduğu belirlendi. Kazada ölen ve yaralananların kimlik belirleme çalışmaları sürdürülüyor. 
     Kaza nedeniyle trafiğe kapanan Ereğli-Adana yolu, araçların çekilmesiyle yeniden açıldı. 
     





</TEXT>
</DOC>
