<DOC>
<DOCNO> 130094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/ekonomi/eko01.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Davam artık affedilmiyor’ 
</HEADLINE>
<TEXT>

     ANKARA Milliyet 

     Milliyet’in ortaya çıkardığı, kendisinin de yargılandığı bilerek naylon fatura kullanma’ suçunu vergi affı dışına çıkaran Maliye Bakanı Kemal Unakıtan, dün yaptığı açıklamayla davasının af kanunu kapsamında olmadığı açıkladı. 
     Tasarı komisyonda görüşülürken, yoğun eleştiri alan Unakıtan, bu konudaki madde "bilerek ve bilmeyerek naylon fatura kullanma" şeklinde değiştirilmesinden sonra yaptığı açıklamada, "Komisyon’da kabul edilen tasarı incelendiğinde söz konusu davanın tasarı kapsamında olmadığı açıkça görülecektir" dedi. 
     Unakıtan, Hesap Uzmanları Kurulu tarafından hazırlanan raporlar üzerine İstanbul Defterdarlığı Muhakemat Müdürlüğü’nün başvurusu sonucunda kaçakçılık savcısı Emin Ateşağaoğlu’nun hazırladığı iddianame üzerine, İstanbul 1.Ağır Ceza Mahkemesi’inde dava açılmıştı. Albaraka Türk’teki yöneticilik döneminde açılan bu davada Unakıtan ve 87 isim hakkındaki raporlar, 1998’de değiştirilen Vergi Usul Kanunu’nun VUK 344 2’inci maddesine göre hazırlandı. Bu madde bilerek naylon fatura kullanmayla ilgili. 
     
     AKP Bakan kurtulur 
     Naylon fatura kullanımında bilerek ya da bilmeyerek’ ayrımı 1998 yılında kaldırılarak VUK’nun bugünkü 359’uncu maddesinin halini aldı. Gelecek hafta TBMM Genel Kurulu’na gelecek tasarıda ise bilerek naylon fatura kullananlar af kapsamı dışına çıkarıldı. Böylece Unakıtan’ın da yargılandığı dava affın dışında kaldı. 
     AKP’nin önergesini hazırlayan Ağrı Milletvekili Mehmet Melik Özmen ise yapılan değişiklikten Unakıtan’ın da yararlanacağını söyledi. Özmen şöyle konuştu 
     "Değişiklikle, bilmeyerek naylon fatura almışsanız, inceleme memuru Savcılığa gönderecek. Savcı, bilirkişi tayin edecek. Bilirkişi faturanın naylon olduğunu anlayamazdı’ derse, mahkemeye çıkmazsınız. İspat kulfiyeti savcılara düştü. Maliye denetçisi de inisiyatif alacak. Ya savcılığa aksettirecek ya da usül cezası verecek, kişi hapisten kurtulacak. Bakan da bilmeyerek kullandığını ispat ederse kurtulur." Bu arada CHP yönetimi Genel Başkan Deniz Baykal başkanlığında toplanarak Meclis genel kurulunda izlenecek stratejiyi tartıştı. 
     



 EKONOMİ 























</TEXT>
</DOC>
