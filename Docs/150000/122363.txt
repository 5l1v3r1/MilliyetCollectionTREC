<DOC>
<DOCNO> 122363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur34.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Siirt'te yeni aday sunulabilecek mi " 
</HEADLINE>
<TEXT>

     CHP Genel Başkanı Deniz Baykal, siyasi yasakların kaldırılması yönündeki kararlılıklarının aynen devam ettiğini söyledi. 
     Baykal, AB Dönem Başkanı Danimarka'nın Dışişleri Bakanı Per Stig Möller ile görüşmesinin ardından, Yüksek Seçim Kurulu'nun YSK Siirt'teki seçimi iptaline ilişkin kararını değerlendirdi. 
     Kararın ayrıntılarını henüz bilmediğini belirten Baykal, ancak önemli sonuçlar doğurabileceğini söyledi. Seçimin nasıl yapılacağı konusunda bilinmeyen noktalar bulunduğunu ifade eden Deniz Baykal, şöyle devam etti 
     ''Kararın, bundan sonraki uygulamalara yönelik açılımı ne olacak YSK, hangi anlayışla bir uygulama gerçekleştirecek, onu bilemiyoruz. Yeniden bütün partiler aday mı sunabilecek, eski adaylarla mı girilecek Bu, seçimleri yenileme kararı. Daha önceki seçimlere katılmayan adaylar ve partiler de katılma imkanına sahip olacaklar mı Aynı adaylar mı katılacak Baraj konusu nasıl ele alınacak Baraj uygulanmadan mı bir seçim yapılacak ya da 3 Kasım seçimlerinin rakamlarıyla baraj hesap edilmek üzere mi seçim yenilecek Bütün bu sorular henüz boşlukta, onları görmemiz gerekiyor, konunun aydınlığa kavuşması gerekiyor.'' CHP'nin siyasi yasakların kaldırılması konusundaki anlayışını bundan önce ifade ettikleri kararlılıkla sürdürdüklerini vurgulayan Baykal, bunda hiçbir şüpheye yer olmadığını söyledi. Baykal, ''Siyasi yasakların kaldırılmasına yönelik kararlılığımız aynen devam ediyor'' dedi. 
     
     ''76. MADDEYİ GEREKEN ŞEKİLDE, HEMEN DEĞİŞTİRİRİZ'' 
     Siyasi yasakların kaldırılmasıyla ilgili takvim konusunda her türlü zamanlamaya katkı vermeye hazır olduklarını dile getiren Baykal, ''Anayasa'nın 76. maddesini gereken şekilde değiştiriz, hemen de değiştiririz'' diye konuştu. 
     Deniz Baykal, tek maddelik değişikliği onaylayıp onaylamayacakları yönündeki bir soru üzerine, böyle bir durum karşısında bu tür değişikliği de yapabileceklerini söyledi. 
     Diğer anayasa değişiklikleriyle ilgili tutumlarının değişmediğini belirten Baykal, bu konudaki iyi niyetli bekleyişlerinin devam ettiğini kaydetti. Baykal, ''Herkesin bunu, peşin ödeme gibi değerlendirmesini bekleriz. İktidar partisinin, bizim önem verdiğimiz anayasa değişiklikleri konusunda üzerlerine düşen görevi aynı iyi niyet doğrultusunda yerine getireceğini umarız'' dedi. 
     Baykal, ''AK Parti Genel Başkanı Recep Tayyip Erdoğan'ın Siirt'te yenilenecek seçimde aday olması halinde Anayasa'nın 109. maddesinde değişikliğe gerek kalıp kalmayacağı'' yönündeki bir soruyu yanıtlarken de ''Ona hiç gerek yok ve çok yanlış. Onu artık gündemden düşürmeyi başardık diye düşünüyorum. O iş bitti. Hiçbir zaman da düşünmemek lazım. Böyle bir YSK kararı olmasa da 109'un düşünülmesi doğru değil. Biz o anlayışı hep koruduk'' diye konuştu. 
     
     ''HÜKÜMETİN ELİNE BU KOZU VERMEK GEREKİR'' 
     Baykal, bir gazetecinin ''Mevcut uyum paketi 8 Aralık itibariyle sizin de desteğinizle çıkacak mı '' sorusunu yanıtlarken, Bakanlar Kurulu'ndan çıkan şekliyle paketi görmediklerini, ancak bu konuda prensip açıklaması yaptığını ve desteklerini dile getirdiklerini ifade etti. Partili hukukçuların çalışmaları sonunda gerekli gördükleri uyarıları yapacaklarını da anlatan Baykal, ''Ama bunlar siyasi gerginlik konusu olacak değil. Daha sağlıklı hukuki düzenlemenin yapılması için önem taşıyan konulardır. Paketin bir an önce çıkmasını önemsiyoruz. Kopenhag'a giderken hükümetin eline bu kozu vermek gerekir'' dedi. 
     





</TEXT>
</DOC>
