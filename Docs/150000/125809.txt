<DOC>
<DOCNO> 125809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yazar/pulur.html </URL>
<DATE> 2002/12/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yaşar Yakış’ın bombaları... 
</HEADLINE>
<TEXT>

     AKP hükümeti açıklandığı gün, emekli büyükelçi ve yazar Ergun Sav’la, telefonda, başka bir konuyu görüşüyorduk, birden aklımıza geldi "Acaba, yeni Dışişleri Bakanı Yaşar Yakış’ı tanır mı " diye... 
     Sorduk, meğer çok iyi tanırmış 
     "Hopalı, yoksul bir ailenin çocuğudur, babası Akçaabat’a göç etmiş, öğrenciliğinde çay bahçelerinde garsonluk yapmış, okumuş, Zonguldak Lisesi’ni bitirmiş, Fransızca öğrenmiş, Siyasal Bilgiler Fakültesi’ni kazanmış, parasız yatılı okumuş, mezun olmuş... Biz fakültedeyken, şimdi soyadını hatırlayamadığım, Sedat Bey adında dokuz yabancı dil bilen hocamız vardı, Yaşar, ona gitmiş, bak hocam demiş, ben sana Lazca öğreteyim, sen bana İngilizce öğret 
     Yaşar Yakış’la bakanlıkta buluştuk, Osman Olcay’ın başında bulunduğu NATO Dairesi’nde birlikte çalıştık, ben Nijerya elçiliğinde başkatip iken, Yaşar’la halef, selef olduk. Sonra ona Şam elçiliğinde rastladım, müsteşar olmuştu, Arapça konuşuyordu, oradan Riyad’a büyükelçi gitti, eşi avukattır, bildiğim kadarı ile başı da açıktır, zaten bakanlıkta, Yaşar Yakış’a bazıları solcu bile derlerdi." 
     Ehhh bu kadar bilgi yeter, bekleyelim görelim, dedik. 
     
     VE "Birinci Yaşar Bombası" bu ayın başında patladı, İngiltere Dışişleri Bakanı Jack Strav ile görüştükten sonra Yaşar Yakış "Türkiye’nin, Irak harekatı için, üslerini Amerika’ya açacağını açıkladı." 
     Bomba o kadar etkili ve tahrip gücü o kadar yüksekti ki Genelkurmay 2. Başkanı Orgeneral Büyükanıt tozdan dumandan göz gözü görmezken hemen açıklama yaptı 
     "Bizim böyle bir şeyden haberimiz yok Sayın Bakan’ın açıklaması herhalde kişisel görüşlerini içeriyor." 
     Arkadan bir açıklama daha geldi ki, tarihte bir benzeri var mıdır acaba 
     Yaşar Yakış’ın başında olduğu Türkiye Cumhuriyeti’nin Dışişleri Bakanlığı şöyle diyordu 
     "Sayın Bakan’ın söyledikleri Türkiye bakımından bir taahhüt anlamına gelmez " 
     
     "BİRİNCİ Yaşar Bombası"nın etkileri sürerken toz duman henüz yatışmışken "İkinci Yaşar Bombası" patladı Yakış, bombayı bir televizyon kanalında ateşledi 
     "Rum tarafı tek başına AB üyesi olursa, AB hastalıklı bir çocuğu kucağına almış duruma düşecektir bu durumda da Türk Silahlı Kuvvetleri’nin AB topraklarını işgal etmiş gibi gösterilmeye çalışılması tehlikesi vardır." 
     
     HAYDAAAA, bu lafı kim söylüyor 
     Türkiye Cumhuriyeti’nin Dışişleri Bakanı söylüyor... 
     CHP lideri Deniz Baykal, Meclis kürsüsünden "Dünyada 6 milyar insan yaşıyor, bu insanların içinde, böyle bir laf etmemesi gereken ilk kişi Türkiye’nin Dışişleri Bakanı’dır" derken haksız mıdır 
     Baykal’a cevap vermek için kürsüye gelen Yaşar Yakış’ın hali pek hazindi, elindeki gazete haberlerinden ne söylediğini anlatmaya çalışıyor, Deniz Baykal da "Benim elimde televizyon konuşmasının çözülmüş metni var, oradan okuyorum" diyerek susturuyordu. 
     Velhasıl, Yaşar Yakış’ın Dışişleri Bakanlığı, soyadına uygun düşmemişti... 
     
     MECLİS’TEKİ tartışmayı izledikten sonra Ergun Sav’ı aradık, bize anlattığı Yaşar Yakış’la bugünkü Yaşar Yakış’ı karşılaştırmasını rica ettik... 
     Sayın Sav sordu... 
     "Ben size, Yaşar Yakış’a kefilim, demiş miydim " 
     "Hayır, dememiştiniz " 
     "Eğer, demiş olsaydım, kefaletimi geri alacaktım da " 
     
     BUGÜN, bir bakandan daha söz edecektik ama yerimiz kalmadı, o da yarına 
     
     







Siyasi cinayet 


"Derin cinayet" ve yeni iktidarın yeni üslubu 


Radyo reytingi 


Çankaya’daki Kıbrıs zirvesi 


Denktaş, Atatürk, Lozan, Mandela, barış 


Ölüm kültürü 


İslami Eğitim Bakanlığı 


Gelecek yılın bütçesi 


Bu filmi de görmüştüm 


Yaşar Yakış’ın bombaları... 


Erken türbülans 


OPET’te Enron gitti, Koç geldi 


Reha Muhtar’ın dibi var mı 


Mevduat, kredi yerine tahvile, bonoya gidiyor 


</TEXT>
</DOC>
