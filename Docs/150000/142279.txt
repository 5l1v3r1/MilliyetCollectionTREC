<DOC>
<DOCNO> 142279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sonspo30.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Göztepe'nin Türkiye Kupası'ndan umudu yok... 
</HEADLINE>
<TEXT>

     Türkiye Basketbol Ligi ekiplerinden Göztepe'de, kulüp basketbol şubesi başkanı İskender Tuğsuz, Erkekler Türkiye Kupası'nda Pınar Karşıyaka ile yapacakları maça ''antrenman karşılaşması'' gözüyle baktıklarını söyledi. 
     İskender Tuğsuz, hedeflerinin ligde kalmak olduğunu ve bu doğrultuda çalışmalarını sürdürdüklerini kaydetti. 
     Erkekler Türkiye Kupası'nda, Bolu'da Pınar Karşıyaka ile yapacakları maçın kendileri için önem taşımadığını kaydeden Tuğsuz, sözlerini şöyle sürdürdü 
     ''Hedefimiz ligde kalmak. Bunun için önümüzdeki 6 maçı düşünüyoruz. Kupada Pınar Karşıyaka'yı yensek dahi Efes Pilsen-Fenerbahçe maçının galibiyle oynayacağız. Gidebileceğimiz yer belli. Pınar Karşıyaka maçını antrenman maçı olarak görüyoruz. Yine de çıkıp kazanmak için oynayacağız.'' Türkiye Basketbol Ligi'nde aldıkları sapa kapatma cezası nedeniyle Galatasaray ile Denizli'de karşı karşıya geleceklerini belirten Tuğsuz, ''Denizliler'in bize destek olacağına inanıyorum'' dedi. 
     
     YABANCILAR 
     Yabancı oyuncuların performanslarını, galip geldikleri TED Kolejliler maçında da beğenmediğini belirten Tuğsuz, ''Hiçbir sorunları yok. Neden bu kadar kötü oynadıklarına anlam veremiyorum. Bu akşam yeniden bir araya gelip, dikatlerini çekeceğiz'' diye konuştu. 
     





</TEXT>
</DOC>
