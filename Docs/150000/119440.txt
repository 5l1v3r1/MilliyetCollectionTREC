<DOC>
<DOCNO> 119440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/magazin/mag05.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğba’dan mesaj var 
</HEADLINE>
<TEXT>

     ALİ'CE ALİ EYÜBOĞLU 

     Tuğba Özay’ın aktif siyasetle ilgisini bilmeyen yok. CHP Gençlik Kolları’nın kayıtlı üyesi olan Özay da, her CHP’li gibi partisinin, 3 Kasım’daki seçimden birinci çıkması için büyük çaba sarfeder... CHP’den cep telefonuna gelen, çağdaş ve laik bir Türkiye için oyların altı ok’ta birleşmesi gerektiği mesajlarını arkadaşlarına yollar. 
     CHP’den gelen sloganlarla yetinmeyen Özay, "Daha güzel, daha mutlu, daha çağdaş bir dünya için oyunu CHP’ye ver. Bu mesajı da arkadaşlarına gönder" gibi mesajlar da üretir. Ve özgün mesajlarını, podyum dünyasından tanıdığı herkese gönderir. 
     3 Kasım’da sandıklar açılıp tek başına iktidar’ için oy isteyen CHP’ye seçmenlerin tek başına muhalefet’ görevi verdiği ortaya çıkınca Tuğba Özay, yine telefona sarılır. Özay’ın cep mesajında bu kez şu yazılıdır "Tekbir Giyim’in defilesinde görüşürüz." 
     



 MAGAZİN 













</TEXT>
</DOC>
