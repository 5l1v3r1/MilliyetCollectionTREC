<DOC>
<DOCNO> 117236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur27.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu yarın veda için son kez toplanacak... 
</HEADLINE>
<TEXT>

     Bakanlar Kurulu, 57. Hükümet üyelerinin birbirlerine veda etmesi amacıyla yarın son kez toplanacak. 
     Başbakan Bülent Ecevit'in başkanlığında Başbakanlık Merkez Binası'nda yapılacak toplantı, saat 11.00'de başlayacak. 
     Bakanlar Kurulu, 57. Hükümet döneminde 115 kez toplandı. Yarınki veda toplantısı, kabinenin 116. toplantısı olacak. 
     Toplantısı öncesinde koalisyonu oluşturan partilerin 3 Genel Başkanı DSP Genel Başkanı, Başbakan Bülent Ecevit, MHP Genel Başkanı, Devlet Bakanı ve Başbakan Yardımcısı Devlet Bahçeli ile ANAP Genel Başkanı, Devlet Bakanı ve Başbakan Yardımcısı Mesut Yılmaz saat 10.45'de biraya gelecek. 
     Başbakan Ecevit, toplantının ardından Başbakanlık muhabirleri ile de görüşerek, veda edecek. 
     Bu arada, bazı devlet bakanları da makamlarındaki özel eşyalarını toplayarak, odalarını boşaltmaya başladılar. 
     





</TEXT>
</DOC>
