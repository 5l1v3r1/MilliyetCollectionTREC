<DOC>
<DOCNO> 123514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun16.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Hazine Bakanlığı'na John Snow'u atadı 
</HEADLINE>
<TEXT>

     ABD Başkanı George Bush, Hazine Bakanlığı'na John Snow'u atadı. 
     Başkan'ın, Cuma günü istifa eden Paul O'Neill'in yerine CSX demiryolu şirketi Başkanı Snow'u atadığı bildirildi. 
     Ford şirketi yönetiminde de görev alan Snow, merkezi Virgina'da olan ve ABD'nin doğu yakasının en büyük demiryolu nakliye şirketi olarak gösterilen CSX şirketinin başkanlığını yürütüyordu. 
     Snow'un tazminat tutarının 20.5 milyon dolar olduğu da belirtiliyor. 
     ABD Başkanı George Bush, ekonomideki canlanmayı gerçekleştirememesi yüzünden, Cuma günü, sorumlu gördüğü Hazine Bakanı Paul O'Neil ve Ekonomi Danışmanı Lawrence Lindsey'in istifasını almıştı. 
     63 yaşındaki yeni Hazine Bakanı Snow, iş çevreleri ve özellikle yatırımcılarla yakın ilişkileriyle tanınıyor. Snow, eski Başkanlarından Gerald Ford döneminde, Ulaştırma Bakanlığı Müsteşar Yardımcılığı yapmıştı. 
     





</TEXT>
</DOC>
