<DOC>
<DOCNO> 127362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/gun04.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Ecevit’ten şiirler 
</HEADLINE>
<TEXT>

     ŞENOL DEMİRCİ 

     DSP Genel Başkanı Bülent Ecevit, Yıldız Teknik Üniversitesi’nde şiirlerini okudu. Ecevit, YTÜ Oditoryumu’ndaki şiir etkinliğine eşi Rahşan Ecevit’le birlikte katıldı. Rektör Prof. Dr. Ayhan Alkış, Ecevit’in devlet adamı kimliğiyle sanatçı kimliğini birleştiren örnek bir isim olduğunu dile getirerek, yazdığı şiirlerini okuması için kürsüye davet etti. Ecevit, başta Rahşan Hanım’a adadığı "El Ele Büyüttük Sevgiyi" adlı şiiri olmak üzere, aralarında "Pülümür’ün Yaşsız Kadını", "Madımak", "Köylü Kadınlar", "Taka"nın bulunduğu çok sayıda eserini okudu. Bazı şiirlerinde dili sürçen Ecevit, son şiirinin ilk mısralarını üç kez tekrarlamak zorunda kalınca, dinleyicilerden özür diledi. 
     



 GÜNCEL 





















</TEXT>
</DOC>
