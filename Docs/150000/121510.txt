<DOC>
<DOCNO> 121510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/spor/yaltayli.html </URL>
<DATE> 2002/11/28/ </DATE>
<TIME>  </TIME>
<AUTHOR> FATİH ALTAYLI  </AUTHOR>
<HEADLINE>
Geçmiş değil gelecek önemli 
</HEADLINE>
<TEXT>

     Terim nerede hata yaptı 
     - Terim geleceğe değil, geçmişe baktı. Başarıda geçmiş yoktur. Mucize yaratmak istedi. Mucizeler de pek ender olur. Hatalı transferler yaptı. İstediği kadar yetkili olmanın aslında çok da iyi olmadığını gördü, ama geç oldu. Bıraktığı çocukların, bıraktığı yerde kaldığını düşündü. Ama kimse yerinde kalmıyor. O 20 yaşında genç takımdan getirdiği çocuklara dönmedi. O, Avrupa’da çeyrek final oynamış, Dünya üçüncüsü takımın bel kemiği olmuş çocuklara döndü. O Fatih Terim’se, onlar da Dünya üçüncüsüydü, Şampiyonlar Ligi çeyrek finalistiydi. Üstelik bunları Fatih Terim abileri olmadan yapmışlardı. Terim bunu görmedi. Değişimi fark etmedi. Çevresini kendi düşman ettiğini, kendini fazla yücelttiğini, dostlarının sayısının azaldığını, futbol camiasında ona diş bileyenlerin çoğaldığını, şartların değiştiğini görmedi. 
     - Hepsi bu mu 
     - Teknik taktik hatalar da çok. Sıkışınca geleceği hazırlıyorum dedi. Bunu dediği hafta sahaya Suat’la çıktı. Suat canımız ciğerimiz, ama geleceği hazırlıyorum deyip, Suat’la oynarsanız inandırıcı olamazsınız. Bir kurgu yapıp ısrarcı olmadı. Kendi doğrusunu bulamadı. Bulamadıkça daha önce yapmadığı bir şeyi yapıp, oyuncularına yüklendi. Bu tutmadı. Çünkü oyuncular da "Sen yokken biz yapmıştık" dediler. 
     - En büyük hata 
     - Yönetimde. Transferde büyük hata yapıldı. Büyük oyuncu alınmadı. Ve bütün transfer Terim’e bırakıldı. Başkan kendini sigorta etti, ama Galatasaray’ın sigortası attı. Başkan Terim’i getirip, bu işten sıyrılmak istedi. İyi olursa Terim’i getiren Başkan olacaktı. Kötü olursa Terim’i getirdim, o bile beceremedi. Bu iyi bir poliçe gibi göründü, ama değildi. Çünkü Galatasaray gibi bir camiada böyle sigorta tutmaz. Sen sigorta yapacaksın, ama göz göre göre de duvara çarpmayacaksın. Başkan’a geçen yıl şampiyon olduğumuz Kocaeli maçı sonrası "Effenberg"i mutlaka al. Ya da Sergen’i verme" dedim. Sergen, Terim’le yapamazdı. Ama Effenberg alınabilirdi. Bugün Galatasaray’ın böyle bir eksiği var. 
     - Christian, Pinto, Felipe, Almaguer suçlanıyor. 
     - Gazeteden arşivleri çıkarırım, suçlayanlar rezil olur. Almaguer’in ilk oynadığı gün methiyeler düzdüler. Christian’a da öyle. Spor basını unutkanlık üzerine kuruludur. Ben ise sezon başından beri aynı yerdeyim. Felipe sol bek diye geldi oyun kurucu yapıldı. Felipe ne yapsın Christian 1 milyon dolarlık forvet. Bu kadar oluyor. Pinto bence iyi transfer. Futboldan anlamayanlar Pinto’yu beğenmiyor. Almaguer ise Türkiye’de her takımda olan bir oyuncu. Ben bunlardan Pinto hariç, hiçbirinin Galatasaray’a yarayacağını düşünmüyorum. 
     - Arada transfer mi yapılmalı 
     - En yapılmaması gereken şey arada transfer. Galatasaray her gün transfer yapabilir, ama kurtarıcı diye bir iki isim getirmek takımı tam mahveder. Galatasaray büyüklüğünde takımlar buldukları, beğendikleri gün oyuncu alırlar, sözleşme yaparlar, bağlarlar. Ama krizdeyiz, hemen iki adam alıp kendimizi kurtaralım demezler. 
     - Bu yıl gitti mi 
     - Aslında gitmez. İlk yarıyı ikinci kaparız herhalde. Benim korkum futbol değil. Yönetim zaafiyeti. Bu takım toparlanır. Bu iş düzeltilir. Ama bunu yapacak güçlü irade lazım. Bu güçlü irade ortalıkta yok. Başkan yönetimine küsüyor. Yönetim şaşkın kalıyor. Başkan yapıştırıcı olmalı. Bölücü değil. En azından bundan sonra. 
     - Siz gelmeden önce Terim’i istemeyenlerdendiniz. Şimdi ise isteyenler satıyor, siz sahip çıkar bir havadasınız. Oysa demiştim diyebilirsiniz. 
     - Ben Terim’i kişisel nedenlerle istemiyordum. Kötü bir teknik direktör olduğu için değil. Ayrıca da yönetim, kimi getirirse bizim teknik direktörümüz odur ve ona sahip çıkmak bizim görevimizdir. Ben Terim’in başarılı olacağına h l inanıyorum. Ben Galatasaray’ın kötü olacağını bilmiştim diyerek, keyif yapamam. Galatasaray’ın sorun yaşamasına, sorumluları kadar ben de üzülüyorum. 
     
     



 SPOR 



























</TEXT>
</DOC>
