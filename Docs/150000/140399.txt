<DOC>
<DOCNO> 140399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sontur21.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç "Tezkerenin aynı şekilde Meclis'e gelmemesi doğru olur" 
</HEADLINE>
<TEXT>

     TBMM Başkanı Bülent Arınç, asker gönderme ve bulundurmayla ilgili yeni bir tezkerenin Meclis'e sevkedilip edilmeyeceği konusunda, "siyaseten doğru olan şey, bu tezkerenin tekrar aynı şekilde Meclis'e gelmemesidir" dedi. 
     Arınç, tezkere görüşmelerinin büyük bir olgunluk içinde geçtiğini belirterek, buna yardımcı olan her iki partiye ve miletvekillerine teşekkür etti. 
     Böyle bir kararın ortaya çıkışında hangi etkenlerin rol oynadığının kamuoyunda tartışıldığını, kendisinin bunlara ayrıca temas etmeye gerek duymadığını kaydeden Arınç, şu görüşleri dile getirdi 
     "Milletvekilerimiz, düşünen, tartışan, konuşan insanlardır. Kendi partilerinde, grup toplantılarında bunlar ifade edilmiştir. Konuşulanlardan, kendi düşündüklerinden veya kendilerini etkileyen bazı sebeplerle oylarını kullanmış olabilirler. Tabi şunun bilinmesinde fayda var Burası TBMM'dir, burası yolgeçen hanı değildir. Burada her şey milletin temsilcilerinin iradesiyle ortaya çıkar. 
     Türkiye'ye baskı uygulamaya çalışan, aba altından sopa gösteren, yazılarıyla, karikatürleriyle Türk Milleti'nin inancıyla alay eden davranışların etkili olduğunu söylemek de mümkün olabilir. Burası miletin gerçek temsilcilernin oluşturduğu bir yerdir. Burası Mustafa Kemal Atatük'ün kurduğu Meclis'tir, burası İstiklal mücadelesini yürüten ve bu ülkeye bağımsızlığı sağlayan, Cumhuriyleti kazandıran meclistir. Hiçbir etken, burada alınan kararlar noktasında milletin iradesinden daha üstün olamaz. Herkes bunu böyle bilmelidir, ona göre ayağını uzatmalıdır, ona göre yola çıkmalıdır." Arınç, "kararın oluşamaması nedeniyle tezkerenin yeniden gelebileceği" görüşünün hatırlatılması üzerine, tezkerelerin kanun tasarı ve teklifi olmadığını, bunların "Başkanlığın Sunuşları" olarak görüşüldüğünü hatırlattı. 
     TBMM Başkanı, yeni bir tezkere konusundaki görüşlerini ise şöyle açıkladı 
     "Hükümet, her konuda yeniden tezkere gönderebilir. Bunlar aynı şekilde işleme alınır ve sonuçlandırılır. Siyaseten doğru olan şey, bu tezkerenin tekrar aynı şekilde Meclis'e gelmemesidir. Ama Hükümet lüzum gördüğü ve gerektiği kadarıyla yeni bir tezkere hazırlayarak, bunu zaman içinde Meclis'e gönderebilir. Böyle bir hakkı olduğunu düşünüyorum. Ama gelinen noktada hem Türk Milleti'nin hissiyatını hem de Meclis'in iradesini gözeterek bu konuda karar vereceklerine inanıyorum." 
     





</TEXT>
</DOC>
