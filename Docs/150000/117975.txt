<DOC>
<DOCNO> 117975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/soneko04.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurun yeni hükümetten beklentisi maaşlarda iyileştirme 
</HEADLINE>
<TEXT>

     Türkiye Kamu Çalışanları Sendikaları Konfederasyonu Türkiye Kamu-Sen , yeni hükümetten memur maaşlarına iyileştirme yapılmasını talep etti. 
     Konfederasyon Genel Merkezi'nden yapılan yazılı açıklamada, açlık sınırının 406 milyon 506 bin lira olduğu ortamda, en düşük memur maaşının 347 milyon 100 bin lira olduğuna dikkat çekilerek, memurların aldıkları maaşla mucizevi bir şekilde geçinmeye çalıştığı belirtildi. 
     Açıklamada, 1998 Aralık-2002 Ekim ayları arasında yoksulluk sınırının yüzde 380, açlık sınırının ise yüzde 410 oranında arttığı vurgulanarak, şu görüşlere yer verildi 
     ''Aldığı maaşla ay sonunu getirmeye çalışan memurun elinde daha ilk günden bir şey kalmazken, kredi kartlarıyla alışveriş ya da tüketici kredisi kullanarak gününü kurtarmaya çalışanların sayısı her geçen gün daha da artıyor. Memur, yeni hükümetten ücretlerin iyileştirilmesini beklemektedir.'' 
     





</TEXT>
</DOC>
