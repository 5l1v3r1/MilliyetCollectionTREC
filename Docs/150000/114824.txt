<DOC>
<DOCNO> 114824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/yazar/tamer.html </URL>
<DATE> 2002/10/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fukuyama ve keskin nişancı 
</HEADLINE>
<TEXT>

     Saatinize bakın. Sabah 9 00 civarındaysa derhal CNN Türk’ü açın. Lütfi Kırdar’daki Ulusal Kalite Kongresi’ne gitmiş kadar olacaksınız. 
     Karşınızda dünyanın en kalburüstü üniversitelerinden UCLA’nın Tıp Fakültesi’nden genomik devrim ve etkileri üzerine uzman Dr. Gregory Stock’u bulacaksınız. Vaktiniz varsa 1.5 saat boyunca size genetik ekonomisinin dünya ekonomisine etkisinden ve bu etkinin dünyayı nasıl değiştireceğinden söz edecek, hatta bu arada Türkiye’nin gelecekteki yerini bile tanımlayacak. 
     
     Siyasileri boşverin 
     Boş verin seçimi - meçimi. Daha 11 gün var. Liderleri ha bir eksik, ha bir fazla dinlemişsiniz ne fark eder Üstelik kim bilir daha kaç kez fikir değiştireceksiniz Seçimler yaklaştıkça, konu - komşu, bakkal - çakkal, kuaför - terzi, yakın çevrem - uzak çevrem hayret bir biçimde fikir değiştirip duruyorlar. 
     İyisi mi siz bugün biraz aykırı takılın. Ben dün sabah da aynen bugün size önerdiğim gibi yaptım. Bıraktım siyasileri ne halleri varsa görsünler diye. Açtım CNN Türk’ü ve Batı dünyasının önde gelen düşünürlerinden Francis Fukuyama’yı dinledim. Aslında Fukuyama’yı dördüncü dinleyişim bu. Her seferinde "Bu adam beni fazla etkilemiyor, bir daha dinlemeyeceğim" diyorum. Ama yine her seferinde belki bu kez farklı olur deyip kulak vermeden edemiyorum. Bu kez de farklı olmadı. Fukuyama ile frekanslarımız tutmuyor galiba. 
     Fukuyama’dan yola çıkarak Amerika’yı 22 gündür kasıp kavuran keskin nişancıya varmak istiyorum ben. Fukuyama konuşmasının başında Türkiye’ye gelmekten dolayı 2 nedenle pek memnun olduğunu dile getirdi. Birincisi, babasının 3 yıl Türkiye’de kalmış olması. İkincisi ise Washington’dan uzaklaşmak suretiyle kesin nişancının menzilinden kurtulmuş olması. Keskin nişancının bugüne kadarki kurbanları arasında otobüs şoförü var, FBI ajanı var, parkta oynayan 13 yaşındaki çocuk var. Üniversite profesörü, ünlü bir düşünür veya yazar henüz yok, ama olmayacağının da garantisi yok. 
     Gazetemiz Washington temsilcisi sevgili Yasemin Çongar köşesinde yazdı. Harvard Üniversitesi Risk Analizi bölümünün yöneticisi David Ropeik, "Washington ve çevresindekilerin keskin nişancıya hedef olma riski 517 bin 422’de bir. Merak etmeyin tık diye vurulup ölme riskiniz fevkalade düşük" diye makale bile yazmış, ama kaç para eder Oralarda yaşayan herkeste benzin alırken de, okuldan, işyerinden ya da lokantadan çıkarken de, alışveriş torbalarını otomobile yerleştirirken de yürek Selanik 
     
     Tek bir kişi 
     Yolda bir bankta oturup dinlenmek ya da yürüyüş yapmak mı dediniz Polis, Washington ve çevresinde yaşayanlara gerekmedikçe yolda yürümemelerini, zorunlu olarak yürümeleri gerekiyorsa hızlı hızlı ve zikzak çizerek yürümelerini salık veriyormuş Havadan ve karadan onca gelişmiş casus uydusu, onca sofistike keşif uçağı, onca asker ve uzman polis 2 bin kadar , çaresizlik içinde 22 gündür harıl harıl keskin nişancıyı arıyor, ama nafile 
     Bu olay, dünyaya hükmettiğini sanan koskoca bir devlette bile, toplum düzeninin tek bir kişi tarafından nasıl bozulabileceğini gayet net gözler önüne seriyor. Tek bir kişi, geçici bir süre için de olsa milyonlarca kişiye korku salıp, tüm güvenlik güçlerini çaresizlik içinde parmağında oynatabiliyor. 
     
     ABD’nin eli kolu bağlı 
     H l dünyaya hükmetme, askeri operasyonlarla beğenmediği iktidarları devirme sevdasındaki Amerikan yönetimi ise kendi ülkesindeki sıradan bir vatandaşının seri cinayetlerini eli - kolu bağlı seyrediyor. 
     Fukuyama, kendine dünya çapında ün kazandıran Güven Trust adlı kitabını boşuna yazmamış. Gerçi onun kastettiği tam aynı şey değil ama GÜVEN, dünyanın en güvenli ülkesinde yaşadığını sanan mutlu azınlığa, bazen herkesten fazla gerekli olabiliyor. 
     
     







Yine siyaset ve hukuk 


Bill Clinton ve evrenselleşme süreci 


Gürer Aykal... 


Savaş bulutları 


Sekiz anket, sekiz sonuç 


Seyirci koyun sürüsü değil, elbet yuuuh çekecek 


Şu bizim hukuk 


"Kapatıyorum... kapaaattt..." 


Kıratın son tırısı 


Fukuyama’yı dinlerken... 


AKP, TÜSİAD’dan tüyo aldı 


AKP’ye son darbe 


Fukuyama ve keskin nişancı 


Sanayide üretim artışı devam ediyor 


Türkiye Suriye’ye mi özenecek 


</TEXT>
</DOC>
