<DOC>
<DOCNO> 104226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/soneko22.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bakandan oluşan komisyon memur maaşlarını görüştü... 
</HEADLINE>
<TEXT>

     Memur maaş zamları için Devlet Bakanı Mehmet Keçeciler başkanlığında bakanlardan oluşan, 5 kişilik komisyon toplantısı sona erdi. 
     Başbakanlık Merkez Bina'da gerçekleşen toplantı yaklaşık 1.5 saat sürdü. 
     Komisyon'da Keçeciler'in yanı sıra Devlet Bakanları Tunca Toskay, Tayfun İçli ve Masum Türker ile Maliye Bakanı Sümer Oral bulunuyor. Toplantıda ortaya çıkan görüşlerin yarın toplanacak Bakanlar Kurulu Toplantısı'na sunulması bekleniyor. 
     Öte yandan toplantının bitiminin ardından Toskay ve Oral Başbakanlık'tan ayrılırken, Devlet Bakanları Keçeciler, Masum Türker ve Tayfun İçli'nin görüşmeye devam ettiği öğrenildi. 
     





</TEXT>
</DOC>
