<DOC>
<DOCNO> 115487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sontur14.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet Bayramı'nda soğuk hava etkili olacak... 
</HEADLINE>
<TEXT>

     Türkiye, Cumhuriyet Bayramı'nın kutlanacağı 29 Ekim Salı günü, Balkanlar üzerinden gelen soğuk havanın etkisine girecek. Hava sıcaklıkları, yurdun kuzey ve iç kesimlerinde 6-8 derece azalacak. 
     Devlet Meteoroloji İşleri Genel Müdürlüğü'nden alınan bilgiye göre, yarın Batı Karadeniz kıyıları, Doğu Karadeniz, Doğu Anadolu'nun kuzey ve doğusu yağışlı, diğer yerler parçalı ve az bulutlu olacak. Marmara ve yurdun iç kesimlerinde, sabah saatlerinde sis bekleniyor. 
     Türkiye, Cumhuriyet Bayramı'nın kutlanacağı 29 Ekim Salı günü, Balkanlar üzerinden gelen soğuk havanın etkisine girecek. Karadeniz bölgesinde yağış beklenirken, hava sıcaklıkları yurdun kuzey ve iç kesimlerinde 6-8 derece azalacak. Sıcaklıkların azalması ile birlikte Karadeniz'in yüksek kesimlerinde yer yer karla karışık yağmur bekleniyor. 
     Soğuk hava, 30 Ekim Çarşamba günü yurdun kuzey, iç ve doğu kesimlerde etkisini sürdürürken, Doğu Karadeniz ve Doğu Anadolu'nun kuzeydoğusu sağanak yağışlı olacak. 
     Soğuk ve yağışlı hava, Perşembe günü yurdu terk edecek. 
     Meteoroloji uzmanları, yarın sabah Marmara ve yurdun iç kesimlerinde görülecek sis nedeniyle sürücülerin dikkatli olmalarını istediler. 
     Uzmanlar, ayrıca Cumhuriyet Bayramı kutlamalarının yapılacağı Çarşamba günü, Karadeniz'de beklenen yağış, yurdun kuzey ve iç kesimlerindeki soğuk hava nedeniyle öğrencilerin, vatandaşların ve ilgililerin tedbirli olmalarının önemine işaret ettiler. 
     





</TEXT>
</DOC>
