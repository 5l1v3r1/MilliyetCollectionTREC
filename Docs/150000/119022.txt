<DOC>
<DOCNO> 119022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/yazar/guclu.html </URL>
<DATE> 2002/11/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye’nin heba olan kaynakları 
</HEADLINE>
<TEXT>

     Türkiye hemen her konuda varlık içinde yokluk çeken bir mirasyedi görünümünde. Ortada öylesine çarpıcı örnekler var ki bu kadarı da olmaz dedirtiyor. Örneğin eğitimde. Ama maalesef kimsenin kimseden haberi yok. Bu arada kaynaklarımızın hovardaca tüketiliyor olması da inanın kimsenin umurunda değil... 
     Önümde Prof. Dr. İsa Eşme’nin vakıf üniversitelerine yönelik olarak hazırladığı bir rapor var. Trilyonlarca lira harcanarak kurulan özel üniversitelerin nasıl bir batağın içerisinde olduklarını net bir şekilde ortaya koyuyor. 
     Bir işletme düşünün ki yüzde 50 kapasite ile çalışması halinde kapısına kilit vurulur. Oysa vakıf üniversiteleri içerisinde bırakın yüzde 50’yi yüzde 10 kapasiteye kadar düşenler var. 
     Oysa bu okulların hepsi milli servet. Bir yanda iki milyona yakın genç üniversiteye girmek için gecesini gündüze katarken, yıllarca üniversite hayali kurarken, üniversiteyi kazanamadığı için hayata küserken, kontenjanlarının böylesine boş kalması yürek yakıyor... 
     Vakıf üniversitelerini yönetenlerin gözleri de tıpkı sandığa gömülen siyasiler gibi gerçekleri görmekten çok uzak. Umarım sonları onlarınkine benzemez. Yoksa kaybeden sadece onlar değil Türkiye olur. Daha da önemlisi bugüne kadar bu işe el atanların hep ağzı yandığı için yeni yatırımcılar bu konuya öncelik vermez. En kötüsü de bu olur. Devletin üzerindeki eğitim yükü paylaşılmadan Türkiye’nin eğitimde AB seviyesine ulaşması hayalin de ötesinde olanaksız. Olaya hep bu açıdan bakmak gerekir .. 
     Şimdi gelin Prof. Eşme’nin raporuna bir göz atıp vakıf üniversitelerinin bu öğretim yılında, birinci kayıt döneminde kontenjanlarından ne kadarını doldurduklarına bakalım 
     Lisans programlarına yüzdelik doluluk oranları Sabancı Üniversitesi 97 , Koç 93 , Bilkent 61 , İstanbul Ticaret 69 , Yeditepe 54 , Çankaya 65 , Bilgi 64 , Başkent 56 , Işık 61 , İzmir Ekonomi 53 , Beykent 46 , Maltepe 44 , Fatih 43 , Kadir Has 42 , Çağ 39 , Ufuk 38 , Bahçeşehir 37 , Kültür 37 , Haliç 32 , Doğuş 30 , Atılım 24 . 
     
     Sınavsız üniversite fiyaskosu 
     Büyük bir tanıtımla kamuoyuna sunulan sınavsız üniversite projesi ise tam bir fiyasko ile sonuçlandı. İki yıllık önlisans programlarını merkezi yerleştirme ile tercih eden öğrenci neredeyse yok gibi. Önce bir rakamlara göz atalım 
     Doğuş 17 , Kadir Has 10 , İzmir Ekonomi 8 , Başkent 5 , İstanbul Ticaret 4 , Yaşar 4 , Fatih 4 , Yeditepe 4 , Kültür 3 , Bilgi 3 , Bilkent 2 , Çankaya 2 , Maltepe 1 , Çağ 1 , Bahçeşehir 0 , Beykent 0 . 
     Yüzdelik yerleşme oranlarına bakıldığında adayların sınavsız üniversite projesinde vakıf üniversitelerini kesinlikle tercih etmedikleri ortaya çıkıyor. Aslında adaylar da haklı. Bu parayı verdikten sonra 4 yıllık bölümlere girmek varken ne diye 2 yıllıklara girsinler ki Nitekim ek yerleştirme sırasında da öyle yaptılar... 
     Prof. Eşme, vakıf üniversitelerinin özellikle de iki yıllık meslek yüksek okullarının ücret politikalarını yeniden gözden geçirmemeleri halinde ayakta kalmalarının çok zor olduğunu söylüyor. Aslında bu gerçeği YÖK de dahil tüm vakıf üniversiteleri de görüyor ama "intihara" sürüklenen koalisyon ortakları gibi gidişatı sadece seyretmekle yetiniyorlar. 
     Özetin özeti Hükümetin el atacağı öncelikli konulardan birisi de özel öğretim kurumları olmalı. AKP lideri Erdoğan’ın bu konuda farklı düşünceleri vardı. Umarız bir an önce hayata geçirir. 
     
     







İyi bir başlangıç 


Eski hipnozlar ve küresel değişimler... 


CIA ziyareti... 


Sevindirik olmayalım 


12 Aralık Kopenhag değil, Türkiye zirvesi 


Ruh çağıralım 


Türkiye’nin heba olan kaynakları 


Borsaya hücum 


Ankara’nın tutumu ne 


Simültane çeviri nedir, bilir misiniz 


Yeni Meclis 


Her seçim, sadece o anın fotoğrafıdır 


En modern’ Rıdvan Siyasal İslam 


Dolar 1.621.000 TL 


</TEXT>
</DOC>
