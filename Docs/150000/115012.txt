<DOC>
<DOCNO> 115012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/asik.html </URL>
<DATE> 2002/10/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çorum ve Aykal 
</HEADLINE>
<TEXT>

     Orkestra Şefi Gürer Aykal’ın Türkiye’yi tanıtma çabalarından dün söz etmiştik. Okurumuz Ali Alakoç, Gürer Aykal’ın Çorum’a katkılarını anlatıyor 
     - Çorum Uluslararası Hitit Festivali’nin 1999 yılındaki açılışı Borusan Oda Orkestrası konseriyle yapıldı. Şef Gürer Aykal’dı. Hitit Festivali 2000 yılında da yine şef Gürer Aykal yönetimindeki Borusan Orkestrası konseri ile başladı. 
     Aynı yıl Oda Müziği yarışması düzenlendi. Bu etkinliklerden sonra Çorum’da bir Gürer Aykal ve klasik müzik sevgisi başladı. 
     Valilik yaklaşık 30 milyara piyano aldı. Çocuklar Güzel Sanatlar Lisesi’ne girme yarışına başladılar. 
     Klasik müziğin Çorum’da talep görmesi sonucu Yaz Baltacigil - Ricardo Muyano - Orhan Topçuoğlu caz konseri, Cihat Aşkın ve Mehru Ensari resitali, Yıldız İbrahimova resitali, Hande Dalkılıç piyano resitali, Gülüm Pekcan ve Ufuk Karakoç modern dans gösterisi, Mersin ve Ankara Devlet Opera ve Balesi ile Bursa Devlet Senfoni’nin etkinlikleri birbirini izledi. 
     Çorum Belediyesi geçen yıl Gürer Aykal’a Fahri Hemşerilik Beratı verdi. Gürer Aykal beratını alırken dünyanın 4 kentinden bu ödülü aldığını Türkiye’de ise ilk olarak Çorum’un bu ödülü verdiğini söyledi... Çorum Aykal’ı, Aykal Çorum’u seviyor... 
     
     Irak’ta petrol olmasaydı ABD kitle imha silahlarıyla bu kadar ilgilenecek miydi 
     Adil Üsküdarlı 

     
Gerçek kurtuluş..      Milliyet’te de yayımlanan Doğru Yol Partisi’nin duyurusunda "Gerçek kurtuluş savaşını başlatıyoruz" diye bir söz var... Robert Kolej’den bir öğretmen okurumuz diyor ki 
     - Demek 1920’lerdeki yalancı Kurtuluş Savaşı idi... Tansu Çiller’inki gerçek kurtuluş savaşı... Burada Atatürk ve Kurtuluş Savaşı kahramanlarına hakaret yok mu 
     Var tabii.. Ama ne yaparsınız ki Yenge telaşta. Ne dediğinin pek farkında değil. 
     
Niğdeli avukatlar      Niğde Barosu olağan genel kurulunda seçimler yapıldı. Baroya kayıtlı 51 kadar avukat oy kullandı... Seçim Sonuçları 
     Baro Başkanı Av. Ümit Özçelik 30 yaşında, 2 yıllık avukat 
     Başkan Yard Av. Zehra Belendir 34 yaşında, 5 yıllık avukat 
     Sayman Av. Sürayya Yıldız 35 yaşında, 6 aylık avukat 
     Üye Av. Koray Atay 25 yaşında, 5.5 aylık avukat 
     Üye Av. Yavuz Arıkan 30 yaşında, 5 yıllık avukat 
     Kimi barolarda torun sahibi avukattan geçilmezken... Niğde Barosu aynı zamanda gençliği de temsil ediyor... Haydi bakalım gençler... Kolay gelsin... 
     
İSKİ örnek mi..      Seçim meydanlarında Tayyip Erdoğan’ın yolsuzlukları gündeme gelince o da İSKİ skandalından söz etmeye başladı. 
     Acaba CHP İSKİ skandalı yüzünden Tayyip Erdoğan ölçüsünde suçlanabilir mi 
     Hayır... 
     İSKİ skandalında konu İSKİ Müdürü Ergun Göknel’in usulsüzlükleri ve yolsuzluklarıydı. İSKİ’nin iş verdiği müteahhitlerin partiye verdiği teberrular söz konusuydu. Ergun Göknel parti üyesi değildi. 
     Skandal patlak verince Anakent Belediye Başkanı Nurettin Sözen ve Genel Sekreter Tuğrul Erkin derhal Ergun Göknel’i görevden alıp kendisiyle ilgili suç duyurusunda bulundular. Ve onunla ilişiği kestiler... 
     Tayyip Erdoğan ise halen kendisiyle birlikte yargılanmakta olan İdris Naim Şahin, Mustafa Açıkalın, Akif Gülle, Hilmi Güler, Adem Baştürk, Hüseyin Besli, Mikail Arslan, Zülfü Demirağ, Mustafa Ilıcalı, Selami Uzun gibi belediye elemanlarını korumaya almış ve milletvekili adayı göstermiş bulunuyor. 
     Aynen MHP’nin Koray Aydın’ı, ANAP’ın Cumhur Ersümer’i korumaya almış olması gibi... 
     CHP’nin o zamanki SHP’nin İSKİ’deki tavrı ile diğer partilerin yolsuzluklar karşısındaki tavrı çok farklı.. Keşke hepsi CHP gibi davransaydı. 
     
     Türk astronota sormuşlar, Mars’ta hayat var mı Cevap vermiş Yok be, her yer 12’de kapanıyor... 
     Cem Yılmaz 

     
Helyum balonu      Amerika’dan yazan kimyager Soner Bekiroğlu "Medyada bir balon hik yesi aldı başını gidiyor" diyor notunda... MHP mitinginde patlayan balonların içinde helium gazı bulunduğunu yazdı medya... Okurumuz diyor ki 
     - Helium asal gazdır ve reaksiyona girmez... Yanıcı olmayan bir gazdır... Bahsi geçen balonların helyum ile dolu olma ihtimali yoktur. Hidrojen gibi başka yanıcı bir gazla doldurulmuş olması muhtemeldir. 
     
     







Hukuk devleti .. 


Brugge’deki maç ve idare lambası... 


Çorum ve Aykal 


Kanadoğlu ve AKP 


Hukuk reformu, hatta hukuk devrimi 


Kol boyu derbi 


Başbakan’dan üniversiteli gençlere müjde 


Bozuk düzene karşı feryat 


Barometre hafif yükselirken... 


Yargı kararlarına saygılı olmalıyız ama... 


Kampanya 


Dr. Stock, genlerinizle oynamak istiyor 


Anketler seni söyler, dillerde nağme adın 


Vergi yükü zenginden fakire kayıyor 


</TEXT>
</DOC>
