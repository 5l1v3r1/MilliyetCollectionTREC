<DOC>
<DOCNO> 122817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yasam/yas05.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik dışı cinsel ilişki kalbi vuruyor 
</HEADLINE>
<TEXT>

     DIŞ HABERLER SERVİSİ 

     Bir gecelik kaçamaklar 
     LONDRA’DAKİ St. Thomas Hastanesi kardiyoloji ve kalp uzmanlarından Dr. Graham Jackson, Almanya’nın Hamburg kentindeki kongrede, kalp sağlığıyla cinsellik arasındaki ilişki konusunda önemli açıklamalar yaptı. Jackson, uzun süreli beraberliklerde cinsel ilişki sırasında kalbin sorunlarla karşılaşma ihtimalinin çok düşük olduğunu, buna karşın evlilik dışı ilişkilerde veya bir gecelik kaçamaklarda kriz riskinin çok daha fazla olduğunu vurguladı. 
     
     Merdiven çıkmak gibi 
     JACKSON, "Cinsel ilişki sırasında yaşanan kalp krizlerinin yüzde 75’inin evlilik dışı beraberliklerde meydana geldiğini saptadık" dedi. İngiliz doktorun verdiği bilgiye göre, cinsel ilişki sırasında kan basıncı ve kalp ritmi 20 dakikalık tempolu bir yürüyüş sırasındaki değerlere ulaşıyor. Orgazm anı ise kalbi merdiven çıkmakla eşdeğer oranda zorluyor. Jackson, kalp krizi geçirme riskinin çiftler arasındaki yaş farkının artmasıyla büyüdüğüne de dikkat çekti. 
     



 YAŞAM 















</TEXT>
</DOC>
