<DOC>
<DOCNO> 109026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/ekonomi/eko04.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak elektriğe yüksek tarife 
</HEADLINE>
<TEXT>

Kayıp kaçak oranı yüksek olan bölgelerde elektrik fiyatı artırılacak 
     Enerji Piyasası Düzenleme Kurulu EPDK Başkanı Yusuf Günay, elektrik fiyatlarında kayıp kaçak oranı yüksek olan bölgelerdeki tarifenin yüksek olacağını belirterek, "Ulusal tarifeden bölgesel tarifeye geçilecek, maliyet dışı unsurlar fiyat oluşumundan çıkarılacak. Biraz da vatandaşın duyarlı olması sağlanacak" dedi. 
     Günay, elektriğin üretim ve satış faaliyetlerinde serbest rekabet ortamına geçilmesi sonrası lisans alabilmek için kuruma, toplam 92 kuruluşun başvurduğunu söyledi. 
     
     Kurala uyana taahhüt 
     Lisans başvuruları arasında rüzgar, hidroelektrik ve doğalgaz santralları bulunduğunu belirten Günay, şunları kaydetti 
     "Bizim piyasanın adı, ikili anlaşma piyasasıdır. Ancak kamuda toplam satış fiyatını biz belirleyeceğiz. Devletin aktardığı kaynaklar, elektrik ücretlerinin tespitinde yer alacak. Kamu kuruluşları özel işletme gibi faaliyette bulunmak zorunda kalacaklar." 
     Piyasada faaliyette bulunanları zarar uğratmak gibi bir amaçlarının olmadığını vurguyan Günay, "Biz, yapılmış anlaşmaların tarafı değiliz. Piyasada kurallarımızı koyduk, bunlara uyanlara taahhütte bulunacağız" dedi. 
     
     
     



 EKONOMİ 


















</TEXT>
</DOC>
