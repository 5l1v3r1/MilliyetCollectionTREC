<DOC>
<DOCNO> 120103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/spor/spo03.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FELİPE DEVAM 
</HEADLINE>
<TEXT>

Ali Dürüst, alınan kötü sonuçlardan kendini sorumlu tutan Brezilyalı futbolcuyu ikna ettiklerini, sambacının Galatasaray’da kaldığını açıkladı 
     Sorun çözüldü 
     CİM - BOM’DA kanayan bir yara daha kapandı. Felipe ve menajeri Alexandro Martins ile görüşen Galatasaraylı idareciler, Brezilyalı futbolcunun devam edeceğini açıkladı. Sezon başından bu yana istenen verimi sağlayamadığı için eleştirilen Sambacı, daha fazla dayanamamış ve ayrılmak istediğini açıklamıştı. Fatih Terim de buna engel olmayıp, "Gidebilir" demişti. 
     
     Terim de konuştu 
     İKİNCİ Başkan Ali Dürüst, "Felipe, alınan kötü sonuçlardan kendisini sorumlu tutarak üzgün olduğunu, gitmek istediğini söyledi. Ancak biz yaptığımız görüşmelerde kendisini ikna ettik" dedi. Dürüst, "Terim de kendisine futbolun bir takım oyunu olduğunu ve alınan kötü sonuçlardan sadece kendisinin sorumlu olmadığını söyledi. Böylece pürüz kalmadı" ifadesini kullandı. n HALİL ÖZER 
     
Belçika’da operasyon      BELÇİKA’DA Brugge ile Galatasaray arasında oynanan maçtan önce çıkan kavganın gelişmeleri devam ediyor. Galatasaray internet sitesinde yayınlanan kavgaların video görüntülerini izleyen Brugge Başsavcılığı, aranan sekizinci holiganı yakalandı. Başsavcılık bu görüntülerde, diğer saldırganların da kimliklerinin belirlendiğini ve tutuklamaların süreceğini bildirdi. 
     
Gazi Kupası tehlikede      SEZON arasında Galatasaray’ın geleneksel olarak katıldığı Gazi Cup, bu yıl riske girdi. Sarı - Kırmızılı yönetimin, Gazi firmasından organizasyon için yüksek ücret talep etmesi işleri karıştırdı. Firmasının temsilcisi Ayhan Yıldız, "Biz Galatasaray’dan naklen yayın hakkını istedik. Ancak başka bir yayın kuruluşu ile anlaşmaları olduğu için veremediler. Süre istedik" dedi. 
     
İlk hedef Chiesa      CÜNEYT KARAKAYA 

     İTALYA’DA maddi sıkıntı içinde olan, kulübü bile satılığa çıkaran Lazio, Galatasaray’a faks çekerek, her futbolcu için pazarlığa hazır olduğunu açıkladı. Bunun üzerine harekete geçen Sarı - Kırmızılılar, dün dış ilişkiler sorumlusu Şükrü Hanedan’ı Çizme’ye göndererek girişimlere başladı. Fatih Terim’in ilk düşüncesinin, eski öğrencisi Chiesa olduğu belirtiliyor. 
     FENERBAHÇE ve Beşiktaş’ın da devreye girmesinden çekinen Aslan’ın, bu nedenle Hanedan’ı bir ay İtalya’da gözlemci olarak tutacağı ifade edildi. Savunma için de Pancaro, Favalli, Negro, Mihajloviç ile Colonnese gibi isimlerinin gündeme gelebileceği belirtiliyor. Başkan Özhan Canaydın da transfer için ayırdığı 8 milyon dolarlık bütçeyi 12 milyon dolara çıkardı. 
     
Adama Sarr yetişiyor      GALATASARAY’DA eski sakatlığı nükseden Sarr dün Ayhan ile birlikte düz koşu yaptı, Gençlerbirliği maçına yetişeceği açıklandı. Cim Bom’un diğer sakatı Ümit Davala da iyileşip arkadaşlarıyla birlikte antrenmana çıktı. Öte yandan Fatih Terim, dünkü çalışma öncesinde gazetecilere bir iftar verdi ancak Felipe görüşmesi nedeniyle yemekten erken ayrılmak zorunda kaldı. 
     



 SPOR 

























</TEXT>
</DOC>
