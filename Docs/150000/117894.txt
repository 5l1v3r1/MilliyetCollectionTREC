<DOC>
<DOCNO> 117894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/guncel/gun09.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Atığ iade edilmiyor 
</HEADLINE>
<TEXT>

Olacak şey değil İngiliz mahkemesi, yolsuzluktan aranan eski Şişli Belediye Başkanı Gülay Atığ Çokay’ın "politik nedenlerle" arandığı kararına vardı 
     NEVSAL ELEVLİ Londra 

     İngiltere Yüksek Mahkemesi, Türkiye’nin, eski Şişli Belediye Başkanı Gülay Atığ Çokay’ın iadesine ilişkin başvurusunu reddetti. Mahkeme, 21 Aralık 2001’de Bow Street Sulh Hukuk Hakimliği’nce verilen iade kararını bozarak, Çokay’ın savunmasında temel aldığı "hakkındaki suçlamaların ardında politik mülahazaların bulunduğu" iddiasını kabul etti. Böylece Çokay, İngiltere’de yasal olarak ikamet etme hakkı kazanmış oldu. Yüksek Mahkeme, dünkü kararında, Çokay’ın mahkemeye pek çok belge sunduğunu hatırlatarak, "İade talebinin temelden yoksun olduğunu düşündüm ve Türkiye’deki avukatı Yağız Dağlı’nın bir önceki mahkeme aşamasında verdiği ifadeyi doğru buldum" dedi. Hakim ayrıca, bir parti içindeki belli anlaşmazlık ya da çekişmelerin de ideolojik fikir ayrılıkları gibi "politik mülahaza" kapsamında algılanabileceğini vurguladı. 
     Savunmanın tezi, bu davanın bir yolsuzluk davası olmaktan çok, siyasi bir komplo olduğu üzerine kurulmuştu. Çokay’ın avukatları, müvekkillerinin ANAP’ta liderliğe oynayan bir politikacı olduğunu, Mesut Yılmaz ve diğer bazı parti yetkililerinin kendisini yolsuzluk suçlamalarıyla safdışı bırakmaya çalıştıklarını savundu. Çokay’la ilgili dava, dünkü kararla son buldu. 
     



 GÜNCEL 


















</TEXT>
</DOC>
