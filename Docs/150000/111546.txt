<DOC>
<DOCNO> 111546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/spor/aspo.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İNÖNÜ MAHK MLARI 0-0 
</HEADLINE>
<TEXT>

Gaziantepspor karşısına liderlik hesapları ile çıkan Siyah-Beyazlılar, rakip defansı bir türlü aşamadı, iki puan daha bırakarak önemli avantaj kaçırdı 
     Geçtiğimiz yıl evinde verdiği puanlarla şampiyonluktan olan Kartal, bu sezon aynı sıkıntının pençesinden kurtulamıyor. 
     
     Kilidi açamadılar 
     ANKARAGÜCÜ ve Sarajevo galibiyetleriyle üzerindeki kara bulutları dağıtan Beşiktaş, Gaziantespor önünde yine iç saha fobisine takıldı. Galatasaray’ın puan kaybetmesinden sonra rakibinin karşısına liderlik parolasıyla çıkan Siyah - Beyazlılar, ilk yarıda Ahmet Dursun ve Pancu ile fırsatlardan yararlanamadı. Uzun bir aradan sonra sahalara dönen İlhan Mansız da Gaziantepspor’un kilidini açmayı başaramayınca Kartal, bu sezon İnönü’deki ikinci beraberliğini aldı. 
     
90 DAKİKA      BİLAL MEŞE 

     Kartal’da bir İnönü "sendromudur" gidiyor Tribün tam tamına 75.dakika süreyle Kartal’ın arkasında oldu, baskı oluşturmadı. 
     Sahaya savunma ağırlıklı "taktikle" çıkan konuk takım karşısında Kartal, kocaman 45 dakikalık bölümde sadece Sergen’le en ciddi pozisyonu buldu. 
     Bizim anlayamadığımız Pancu’nun orta alana, Sergen’in Ahmet Dursun’un yanına çekilmesiydi. Tekniği ve akıllı paslarıyla Sergen’i ileri almak nasıl bir teknik adam anlayışıdır Pancu, orta alanda müthiş "savaş" verdi, ancak rakip kaleye şut atamadan kendini dışarda buldu. Kartal’da "sırıtan" başka olay ise forvet oyuncularının korner atışlarını kullanmasıydı. 
     İlhan Mansız’ı ikinci yarıda izleme olanağı bulduk. Lucescu 51.dakikada onu oyuna sürerken, olası bir üç puanlık gol bekliyordu. Ama Mansız bırakın pozisyon bulmayı, gol atmayı, ya rakiple, ya da hakemlerle uğraştı. 
     Gündüz Kartal’ı maç süresince arzuluydu ve üç puan için çırpındı, durdu. Başlama düdüğüyle birlikte rakip kaleye yüklenen Kartal, 15.dakikada ilk pozisyonunu buldu. Sergen sağdan ceza alanına kesti, topa yükselen Ahmet Dursun’un kafa şutunda top Ömer’de kaldı. 
     Dakika 37 Kaan Dobra sağdan indi, ortaladı. Ahmet Dursun solunda bekleyen Sergen’i gördü. Tecrübeli futbolcunun nefis şutuna Ömer geçit vermedi. 
     İkinci yarıya yine seyirci desteğini arkasına alarak başlayan Beşiktaş, 51.dakikada kalesinde büyük tehlike yaşadı. Volkan sağdan indi, altı pasa topu kesti. Cesar’ın şutunda top Cordoba’da kaldı. 
     Dakikalar geçiyor, Beşiktaş’ın, "etten - duvar" ören Gaziantepspor savunmasını "delebilmek" için denemediği yol kalmıyordu. 75.dakikada Tamer’in ortasına, Sergen, kafayı çaktı, Ömer tokatladı. Zago tamamladı yine Ömer kurtardı. Bu kez İbrahim sert vurdu, top üstten auta gitti. 
     Artık tek kale oynayan Beşiktaş’ta stres ve panik ön plana çıkmıştı. Bu da konuk takımın işine yaradı ve hesapladığı bir puanı alarak İnönü’den ayrıldı. 
     Liderlik planlarıyla sahaya çıkan Beşiktaş’ta "evdeki hesap, çarşıya uymadı". Ancak taraftarların Kartal’ı maç bitiminde bağrına basması ve "Şampiyon Beşiktaş" diye tempo tutması alkışa değer bir tabloydu. 
     Karşılaşmanın orta hakemi Mustafa Çulcu, ters kararlarıyla, çıkaramadığı kartlarıyla kötü bir yönetim gösterdi. Özellikle Zago’nun rakibine kasıtlı hareketi bize göre kırmızı kartın ta kendisiydi. 
     
     Maçın adamı 
     ÖMER Gaziantepspor 
     Milli kaleci, Beşiktaş karşısında tek kelimeyle devleşti. Siyah - Beyazlı takımın baskılı oynadığı anlarda mucize kurtarışlar yaptı. Özellikle ikinci yarıda bir pozisyonda önce İlhan’ın kafasını, ardından Zago’nun şutunu çelmesi, gecenin en can alıcı noktasıydı. Karşı karşıya kaldığı pozisyonlarda Beşiktaş’a geçit vermeyen tecrübeli eldiven, takımını İstanbul’da bir puana taşıdı. 
     
     Maçın hakemi 
     İnanılmazdı 
     MUSTAFA Çulcu tek kelimeyle berbat bir yönetim gösterdi. En kritik pozisyonlardaki faul düdüklerinde ev sahibi avantajını kullanan Çulcu, kartlarda da büyük hatalar yaptı. Tribünlere topu vuran Zago’yu kartsız geçen Çulcu, yapılan kasti faulü sadece sarıyla geçiştirdi. Yasin’in de ikinci sarısını es geçen Mustafa Çulcu, topa kasti elle müdahale eden İlhan Mansız’a kart çıkarmadı. İlhan, daha sonraki bir pozisyonda itirazdan sarı gördü, böylece atılmaktan kurtuldu. 
     
     NOTLAR... 
     Nouma sıkıntısı 
     BEŞİKTAŞ’TA göz nezlesi olan ve tedavi için Fransa’ya giden Nouma’dan kötü haber geldi. Fransız yıldızın rahatsızlığının sürdüğü, ilaç tedavisine rağmen bir iyileşme görülmediği bildirildi. Fransa’da ayrıntılı testten geçecek Nouma’nın, daha önce aldığı ilaçların yan etkisi yüzünden göz gribi olduğu da iddia edildi. 
     
     Tolga kadro dışı 
     BEŞİKTAŞ’TA banko isimler arasında yer alan Tolga, Lucescu tarafından kadroya alınmadı. Göztepe sınavında yağmurlu havaya rağmen uygun kramponları giymeyerek sakatlanan ve teknik heyetin tepkisini çeken yeni transfer, yedek kaldığı için isteksiz çalışınca kadro dışı bırakıldı. 
     
     Zago cezalı 
     BEŞİKTAŞLI Zago dün gördüğü sarı kartla cezalı duruma düştü. Ligde dördüncü kartını alan Brezilyalı oyuncu Denizlispor deplasmanında forma giyemeyecek. 
     
     Ahmet yok 
     LUCESCU ile tartıştıktan sonra kadro dışı kalan, ardından affedilen Ahmet Yıldırım kadroya giremedi. Tecrübeli oyuncu, Sarajevo kadrosunda yer almıştı. 
     
     PAF farkı 
     BEŞİKTAŞ PAF takımı, Yusuf Tunaoğlu Stadı’ndaki maçta Gaziantep’i 5 - 1 mağlup etti. Siyah - Beyazlı ekip iki haftadır farklı kazanıyor. 
     
     İmparator 
     BEŞİKTAŞ tribünleri, teknik patron Lucescu’yu "imparator" diye selamlamadı. Galatasaray taraftarı da Fatih Terim’i "imparator" diye çağırıyor. 
     
     Kadro tamam 
     SEZON başından beri ideal kadro konusunda sıkıntı çeken Beşiktaş sonunda bu sorunu çözdü. Kartal, Ankaragücü, Sarajevo ve dünkü maça aynı kadro ile çıktı. 
     
     Amaral son anda 
     BEŞİKTAŞ’TA, ayak bileğindeki sakatlığı yüzünden kadroya girip girmeyeceği kesinlik kazanmayan Amaral, kendi isteği ile 18 kişilik kadroda yer aldı. Brezilyalı oyuncu özel bir bandaj takıp yedek soyundu. 
     
     Kaptanlar zirvesi 
     GALATASARAY’IN unutulmaz ismi Cüneyt Tanman ile Beşiktaş’ın sembolü Mehmet Özdilek bugün CNN Türk’te yayınlanan Taraftaria’da buluşacak. İhsan Topaloğlu yönetiminde 20.30’daki programda maçlardan görüntüler ve yorumlar yer alacak. 
     
     Göze batanlar 
     CORDOBA Kolombiyalı kalecinin yükselen grafiği dün de sürdü. Gaziantep akınları karşısında son derece soğukkanlıydı. 
     ZAGO Rakibine bir pozisyonda tabanla girdi. Düdükten sonra topu dışarı vurdu. Gereksiz sertlik ve gerginlik içindeydi. 
     İLHAN MANSIZ Uzun süren sakatlık sonrası tek devre oynadı. Ancak idmansızlığı, hareketsizliği ve yine sinirli haliyle dikkat çekti. 
     MURAT ERDOĞAN Transfer dönemindeki olaylar nedeniyle ıslıklandı ve baskı altında kaldı. Yine de orta sahada çok savaştı. 
     CESAR Gaziantep’in en çok hücumu düşünen ismiydi. Bire birlerde etkiliydi. Bir pozisyonda topu boş kaleye vuramadı. 
     
Rakamların dili      Beşiktaş, 218 gün sonra lider olma şansını kullanamadı. 
     Kartal, 47 hafta sonra üst üste üç maçta Trabzon, Ankaragücü, Gaziantep gol yemedi. 
     Cordoba, 199 dakikadır ağlarında top görmüyor. 
     Siyah - Beyazlılar, gol yemediği son üç maçın sadece birini Ankaragücü 1- 0 kazandı. 
     Beşiktaş, ligde ve Avrupa’da oynadığı son 10 maçta hiç yenilmedi, 5 galibiyet, 5 beraberlik aldı. 
     Gaziantep, lig başından bu yana ilk kez bir maçta gol atamadı. 
     Güneydoğu temsilcisi, 11 maçtır yenilgi yüzü görmüyor. 
     
İstatistik PANCU Olumlu pas 17 Olumsuz pas 6 Şut - Kaleyi bulan şut - Top kazanma 4 Top kaybı 10 Yaptığı faul 5 Yapılan faul 4      
     



 SPOR 






























</TEXT>
</DOC>
