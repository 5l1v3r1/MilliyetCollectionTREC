<DOC>
<DOCNO> 101605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun17.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de Türk askerinin onardığı rehabilitasyon merkezi açıldı. 
</HEADLINE>
<TEXT>

     Afganistan'ın başkenti Kabil'deki askeri hastanenin Türk askeri tarafından onarılan Rehabilitasyon Merkezi, törenle hizmete açıldı. 
     Merkezin açılışı dolayısıyla düzenlenen törene Uluslararası Güvenlik Destek Gücü ISAF Komutanı Tümgeneral Hilmi Akın Zorlu ve Afganistan Genelkurmay Başkanı Orgeneral Asif Dilaver'in yanı sıra Sağlık Bakanlığı yetkilileri katıldı. 
     Tümgeneral Zorlu, törende yaptığı konuşmada, bu merkezin Afgan askeri personeline önemli destek sağlayacağını belirtti. 
     ISAF Komutanı Tümgeneral Zorlu, şöyle konuştu 
     ''Eminim ki bu Rehabilitasyon Merkezi, 23 yıl boyunca savaş ve iç çatışmalardan çekmiş olan Afgan askeri personeline önemli destek sağlayacaktır. Sivil-asker işbirliği, ISAF'ın Kabil'in barış ve istikrarına yaptığı katkının önemli bir parçasıdır. Bu tür projelerin Türkiye ve Afganistan arasındaki güçlü tarihi ve kültürel bağları daha da pekiştireceğine inancım sonsuzdur.'' 
     





</TEXT>
</DOC>
