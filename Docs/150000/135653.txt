<DOC>
<DOCNO> 135653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yasam/yas06.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Stres uyuşturucuya itiyor 
</HEADLINE>
<TEXT>

ABD’de yapılan araştırmaya göre genç kızlar stres ve depresyonla başa çıkabilmek için "alkol ve uyuşturucu" kullanmaya başlıyor... 
     DIŞ HABERLER SERVİSİ 

     ABD’nin Columbia Üniversitesi’nde yapılan araştırmaya göre genç kızlar erkeklere göre sigara, alkol ve uyuşturucuya çok daha kolay bağımlı hale geliyor. 8 - 22 yaşları arasında olan 1200 kişiyi inceleyen bilim adamları, iki cins arasında bağımlılık yapan maddeler söz konusu olduğunda önemli farklar olduğunu ortaya çıkardılar. 
     ERKEKLER heyecan ve arkadaş baskısı gibi nedenlerle, kızlar ise stres ve depresyonla mücadele edebilmek için sigara, alkol ve uyuşturucuya yöneliyor. Genç kızların erkeklere göre daha az miktarda alkol veya uyuşturu kullandıktan sonra bağımlı oldukları anlaşıldı. Beslenme bozukluğu gösteren ve taciz edilmiş kızların madde kullanmaya daha yatkın oldukları tespit edildi. 
     



 YAŞAM 




















</TEXT>
</DOC>
