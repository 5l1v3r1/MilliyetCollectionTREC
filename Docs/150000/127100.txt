<DOC>
<DOCNO> 127100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur20.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Askeri Şura, 7 personeli ihraç etti... 
</HEADLINE>
<TEXT>

     Başbakan Abdullah Gül'ün başkanlığında yapılan Yüksek Askeri Şura toplantısında, Türkiye'ye yönelik iç ve dış tehdit, Türk Silahlı Kuvvetleri'nin harbe hazırlık ve iç güvenlik harekat durum değerlendirmelerinin yapıldığı bildirildi. 
     Şura, disiplinsizlikleri nedeniyle durumları değerlendirilen 7 personelin Türk Silahlı Kuvvetleri'nden uzaklaştırılmasına da karar verdi. 
     Genelkurmay Başkanlığı Genel Sekreterliği'nden konuya ilişkin olarak yapılan açıklama şöyle 
     ''-Yüksek Askeri Şura toplantısında, Türkiye'ye yönelik iç ve dış tehdit, Türk Silahlı Kuvvetleri'nin harbe hazırlık ve iç güvenlik harekat durum değerlendirmeleri yapılmış, -Türk Silahlı Kuvvetleri'nde uygulanan tasarruf tedbirlerinde gelinen nokta ve alınacak ilave tedbirler ile - Türk Silahlı Kuvvetleri'nin çeşitli personel konuları görüşülmüştür. 
     - Ayrıca, disiplinsizlikleri nedeniyle durumları değerlendirilen 7 personelin Türk Silahlı Kuvvetleri'nden uzaklaştırılmasına da karar verilmiştir.'' 
     





</TEXT>
</DOC>
