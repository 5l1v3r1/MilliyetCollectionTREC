<DOC>
<DOCNO> 123389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur27.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül yarın Deniz Baykal'ı ziyaret edecek... 
</HEADLINE>
<TEXT>

     Başbakan Abdullah Gül, Kopenhag Zirvesi öncesinde bilgi vermek ve görüşlerini almak üzere yarın sabah CHP Genel Başkanı Deniz Baykal'ı ziyaret edecek. 
     Başbakan Gül, Kopenhag Zirvesi öncesinde görüş alışverişinde bulunmak amacıyla CHP Lideri Deniz Baykal'dan görüşme talebinde bulundu. Başbakanlık ile CHP Genel Merkezi arasındaki temaslarda, Gül-Baykal buluşmasının yarın sabah 09.15'te Baykal'ın TBMM'deki makamında gerçekleştirilmesi kararlaştırıldı. 
     Başbakan Gül'ün, bu görüşmede CHP Lideri'nin Kopenhag Zirvesi'ne ilişkin görüş ve önerilerini alacağı ve hükümetin temas ve beklentileri hakkında bilgi vereceği öğrenildi. 
     Gül, AB zirvesi için 11 Aralık'ta Danimarka'nın Başkenti Kopenhag'a gidecek ve 14 Aralık'ta yurda dönecek. 
     





</TEXT>
</DOC>
