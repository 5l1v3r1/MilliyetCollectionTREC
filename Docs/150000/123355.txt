<DOC>
<DOCNO> 123355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sonspo12.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporluı Erdinç Maçı kazanınca üzüntüm hafifledi... 
</HEADLINE>
<TEXT>

     Denizlispor maçında, çıktığı hava topu sonrasında yere kontrolsüz olarak düşerek sağ üst kolunun alt kısmında kırık meydana gelen ve ameliyat olan Trabzonsporlu futbolcu Erdinç, maçı kazanınca üzüntüsünün hafiflediğini söyledi. 
     Özel Karadeniz Hastanesi'nde dün ameliyat geçiren ve yarın hastaneden taburcu olacak olan Erdinç, halen daha ağrılar hissettiğini ancak durumunun çok ciddi boyutta olmadığını söyledi. 
     Kulüp doktorunun kendisine 20 gün sonra düz koşulara başlayacağını söylediğini de ifade eden Erdinç, ''Ligin ikinci yarısında forma giymeye başlayacağım. Bu süreyi iyi değerlendirerek, hazır duruma gelmek istiyorum'' dedi. 
     Çok formda olduğu bir dönemde sakatlanmasının kendisi için bir şanssızlık olduğunu da kaydeden Erdinç, ''İyi bir dönem geçiriyordum ancak böyle bir olay yaşadım. Maçın 1-0 üstünlüğümüzle bitmesini hastanede öğrenincede çok sevindim. Maçı kazanınca üzüntüm hafifledi'' diye konuştu. 
     Bu arada Denizlispor maçında sakatlanan Serkan Kılıç'ın ise sakatlığının ciddi olmadığı ve Malatyaspor maçında forma giyebileceği bildirildi. 
     Öte yandan Denizlispor maçında ilk 11'de forma giyen oyuncular bugün izin yaparken, diğer oyuncular ise bir çalışma gerçekleştirdi. 
     





</TEXT>
</DOC>
