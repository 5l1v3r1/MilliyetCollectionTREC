<DOC>
<DOCNO> 144789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun80.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Basra'da cuma gününden beri içme suyu ve elektrik yok 
</HEADLINE>
<TEXT>

     Irak'ın güneyindeki Basra kentinde, Cuma gününden bu yana içme suyu ve elektrik olmadığı bildirildi. 
     Irak'ın başkenti Bağdat'taki Kızılhaç sözcüsü Roland Huguenin-Benjamin, durumun kritikleşmesi riski bulunduğunu belirterek, şunları söyledi 
     ''Çatışmalarda kente elektrik sağlayan yüksek gerilim hatları ve içme suyu pompalama istasyonu zarar gördü. Cuma'dan beri 1.9 milyonluk kent su ve elektrikten yoksun. Sadece kullanma suyu var ama o da içilmiyor.'' Sözcü, savaşı yürütenlerle pompalama istasyonunun jeneratörlerini çalıştırmak için teknik ekip gönderilmesi olasılığı üzerinde müzakereler yürütüyoruz, ama şu ana kadar müzakereler sonuçlanmış değil'' dedi ve kentin havaalanı yakınlarındaki pompalama istasyonunun Amerikan-İngiliz kuvvetlerinin kontrolünde olduğunu sözlerine ekledi. 
     





</TEXT>
</DOC>
