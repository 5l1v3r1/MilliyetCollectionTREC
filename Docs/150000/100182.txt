<DOC>
<DOCNO> 100182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sontur31.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Tercih" tercih edilmiyor... 
</HEADLINE>
<TEXT>

     ANAP ve DYP'nin seçim sisteminde değişiklik önerilerini görüşmek için oluşturduğu çalışma grubu, tercih sistemi için diğer partilerden olumsuz yanıt aldı. 
     Alınan bilgiye göre, ANAP Grup Başkanvekili Beyhan Aslan, DYP Grup Başkanvekili Ali Rıza Gönül, ANAP Sinop Milletvekili Yaşar Topçu ve DYP Amasya Milletvekili Ahmet İyimaya'dan oluşan grup, seçimlerde ''tercih'' sisteminin uygulanmasını diğer partilerin görüşüne sundu. 
     Bugün yapılan görüşmelerde, MHP, DSP, SP ve YTP ''tercih'' sistemine sıcak bakmadıklarını bildirirken, AK Parti, konuyu yetkili kurullarında ele aldıktan sonra yanıt vereceğini belirtti. 
     Diğer partilerin yanıtı hakkında ANAP Genel Başkanı, Devlet Bakanı ve Başbakan Yardımcısı Mesut Yılmaz ile DYP Genel Başkanı Tansu Çiller'e bilgi verildiği öğrenildi. ANAP Grup Başkanvekili Beyhan Aslan, yarın bir basın toplantısı düzenleyerek, çalışmaları hakkında bilgi verecek. 
     Öte yandan ''seçimlerde ittifak'' konusunun da parti grupları arasında ele alındığı ve buna sadece ANAP ile SP'nin olumlu baktığı kaydedildi. 
     





</TEXT>
</DOC>
