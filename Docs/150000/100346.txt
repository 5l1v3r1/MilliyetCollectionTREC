<DOC>
<DOCNO> 100346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sonspo05.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Fenerbahçe derbisine hazırlanıyor 
</HEADLINE>
<TEXT>

     Trabzonspor, Fenerbahçe ile yapacağı lig maçının hazırlıklarını sürdürdü. 
     Mehmet Ali Yılmaz Tesisleri'nde, teknik direktör Samet Aybaba yönetiminde yapılan ve 1 saat süren çalışmaya genç oyuncular Tolga ve Mustafa Ramazan katılmadı. 
     Futbolcular, kondisyon ağırlıklı bir çalışma gerçekleştirirken, akşam da taktik ağırlıklı idman yapacaklar. 
     
     YONG İDMANDA 
     Trabzon'a dün gece gelen Güney Koreli Yong da yardımcı antrenör Hamit Cihan yönetiminde 30 dakikalık bir çalışma gerçekleştirdi. 
     Yong, uzun bir yoldan geldiğini ve Türkiye'nin uyku düzenine alışmak için uçakta hiç uyumadığını belirterek, ''Şu anda yorgunum, ancak akşam daha iyi bir çalışma yapacağım. İyi bir takımımız var. Fenerbahçe maçına kadar hazır olmaya çalışacağım'' dedi. 
     Güney Kore'den gelen yaklaşık 15 gazeteci de bugünkü çalışmayı izledi. 
     Öte yandan, Trabzonspor'la anlaşamayan Zdravkov, Trabzon'dan ayrıldı. Bulgar oyuncunun bordo-mavili kulüpten 300 bin dolar istediği, ancak Karadeniz ekibinin bu oyuncuya 250 bin dolar önermesi nedeniyle transferin gerçekleşmediği bildirildi. 
     





</TEXT>
</DOC>
