<DOC>
<DOCNO> 124504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sontur17.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Dışişleri Bakanı "Türkiye için elimizden geleni yaptık" 
</HEADLINE>
<TEXT>

     Almanya Dışişleri Bakanı Joschka Fischer, Türkiye ile tam üyelik müzakerelerine başlanmasının 25 üyeli AB için 15 üyeli halinden daha zor olmayacağını söyledi. 
     Kopenhag Doruğu çerçevesinde düzenlediği basın toplantısında Fischer, kriterleri yerine getirmesi durumunda 2004 Aralık ayında Türkiye ile müzakerelere hemen başlayacaklarını kaydetti. Fischer, ''Türkiye ile müzakerelere başlanması 25 ülkeyle daha zor olmayacak'' diye konuştu. 
     Fischer, şunları söyledi 
     ''Türk kamuoyu bunun Türkiye'nin yararına, tarihi bir karar olduğunu anlamalı. Karar adil ve dürüst. 3 hafta önce bana sorsaydınız tarihte uzlaşma konusunda ümitli değildim. Ama bu Türklerin istediği karar. Türkler tarih diyordu, biz de verdik. Kriterleri yerine getirir getirmez müzakerelere hemen başlayacağız. Türkiye kriterleri yerine getirmeden müzakerelere başlayamayız. Türkiye bunu anlamak zorunda, bu her aday ülke için geçerli.'' Almanya Dışişleri Bakanı, Türkiye'ye ilişkin kararda ellerinden gelenin en iyisini yaptıklarını da ifade etti. 
     Fischer, Kıbrıs konusunda bir çözümden çok umutlu olmadığını da bildirdi. 
     





</TEXT>
</DOC>
