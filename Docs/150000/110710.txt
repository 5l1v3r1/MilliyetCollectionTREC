<DOC>
<DOCNO> 110710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yasam/yas02.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya insan’ için ilk fabrika 
</HEADLINE>
<TEXT>

Biz uzaylıyız’ diyen Rael tarikatı, kopya insanda seri üretim için Fildişi Sahili’nde fabrika’ kuruyor 
     DIŞ HABERLER SERVİSİ 

     Uzaylıların torunları olduklarını öne süren ve dünya çapında 50 binin üzerinde müridi olan Rael’ tarikatının yan kuruluşu Clonaid’, seri kopya insan üretimine geçmeye hazırlanıyor. Clonaid, ABD ve Avrupa ülkelerinin kopyalama çalışmalarına izin vermemesi nedeniyle, insan kopyalama laboratuvarını ard arda darbe girişimleriyle sarsılan Fildişi Sahili’nde kuracak. Clonaid, bu sayede sorunsuz bir şekilde çalışabilecek ve insan kopyalama işlemleri sırasında dünyaya gelmesi muhtemel hilkat garibeleri’ konusunda kimseye hesap vermek zorunda kalmayacak. 
     
     Makinesi’ hazır 
     Şirketten alınan bilgiye göre, Clonaid’ adına Güney Koreli bilimadamlarınca geliştirilen kopyalama makinesi’nin yerleştirileceği laboratuvar, ocak ayında Abidjan’da faaliyete geçecek. 
     Bu amaçla Afrikalı bilim adamları kopyalama yöntemi konusunda halen eğitim görüyor. RMX 2010 adı verilen makine, çekirdeği alınmış yumurtayla vericinin genetik malzemesini birleştirme olanağı sağlıyor. Clonaid’ müdürü Fransız kimyacı Brigitte Boisselier de, laboratuvarın kopyalama konusunda artan talebe karşılık vereceğini’ söyledi. 
     



 YAŞAM 














</TEXT>
</DOC>
