<DOC>
<DOCNO> 107725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sondun02.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç halkı sandık başında... 
</HEADLINE>
<TEXT>

     İsveç'te genel, bölgesel ve belediye seçimleri için halk yerel saatle 08.00'de sandık başına gitti. 
     Yaklaşık 6.7 milyon seçmenin oy kullanacağı seçimlerde sandıklar yerel saatle 20.00'da kapanacak. 
     Seçmenlerin yüzde 40'ının posta yoluyla oy kullandığı belirtiliyor. 
     
     MAKEDONYA'DA DA SEÇİM VAR 

     Makedonya'da halk, yeni parlamentonun üyelerini belirlemek üzere sandık başına gitti. 
     Ülkedeki Arnavut azınlık ile Makedon güçleri arasında varılan anlaşmadan bir yıl sonra düzenlenen seçimler, ülkenin istikrarı için büyük önem taşıyor. 
     Yaklaşık 1.6 milyon seçmen, yerel saatle 07.00 ile 19.00 arasında kullanacağı oylarla 120 milletvekilini belirleyecek. 
     Sandıkların kapanmasından sonra ilk sonuçların alınmaya başlanması beklenirken, seçimleri 800'ü Avrupa Güvenlik ve İşbirliği Teşkilatı AGİT tarafından tayin edilmiş 1000 civarında gözlemcinin izlediği belirtiliyor. 
     





</TEXT>
</DOC>
