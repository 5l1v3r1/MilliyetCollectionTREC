<DOC>
<DOCNO> 132145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/guclu.html </URL>
<DATE> 2003/01/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bedava kitap 
</HEADLINE>
<TEXT>

     Haydi diyelim ki kitapların arkasına reklam alındı, Dünya Bankası’ndan da kredi sağlandı ve kaynak sorunu çözüldü. Ya dağıtılan avantaların boşluğu nasıl doldurulacak 
     Öteden beri ders kitaplarının onaylanmasından basımına, dağıtımından okullarda seçilmesine kadar her aşamada rüşvet dağıtıldığı iddia edilir. Devlet kitaplarının özellere göre çok ucuz olmasına karşın seçilmemesinin en önemli nedeni olarak bu gösterilir. Çünkü her aşamada dağıtılan avanta büyüktür... 
     Her yıl yüz milyonlarca kitap basıldığı için bedava kitap projesi çetrefilli bir konu. Bakan Bey, verdiği bu sözün altından nasıl kalkacak merakla bekliyoruz... 
     Benzer sistem Batılı ülkelerin çoğunda başarıyla uygulanıyor. Öğrenciye ödünç olarak verilen kitap, öğrenim yılının sonunda alınıp bir sonraki yıl bir başka öğrenciye veriliyor. Ama kaliteleri bizimkiler ile kıyaslanmayacak derecede mükemmel. Öylesine kaliteli kitaplar basmak öğrenci sayımız göz önünde bulundurulduğunda çok maliyetli bir olay. Mevcut kaynaklar ile bu yükün altından kalkmak çok zor 
     Öğrenciden depozito alınabilinir gibi öneriler ortada dolaşıyor ki bu da projeyi daha baştan ölü doğurur. Bir başka söylenti ise bedava kitapların okulda kalacağı yönünde. Öğrenci eve götüremeyecekmiş. İşte bu durumda da yardımcı ders kitabı zorunluluğu ortaya çıkar ki bu da projenin fiyaskoyla sonuçlanmasına zemin hazırlayabilir. 
     
     İçerik önemli 
     İşin finansman ve dağıtılan avanta sorunu nasıl çözülür, o işin ayrı bir yönü. Ama beni asıl ilgilendiren ders kitaplarının içeriği. Güya zorunlu temel eğitimin 8 yıla çıkmasından sonra müfredat programı, dolayısıyla da kitaplar gereksiz ayrıntılardan kurtarılacaktı. Nerdeeeee Aksine bazı derslerde konular daha da ağırlaştırıldı. 
     Bakan Mumcu, hazır kitap konusuna el atmışken işin sadece şekli yönüyle değil, içeriğiyle de ilgilenirse, bir veli olarak kendisine müteşekkir kalırız... 
     
     Sınav belası 
     Türk eğitim sisteminin en önemli üç sorunundan birisi giriş sınavlarıdır. ÖSS, anadolu liseleri ve kolejler sınavı yüzünden eğitim sistemimiz temel hedeflerinin çok uzağında kalıyor. 
     Milli eğitimin temel hedefleri ve okullar bir kenara itildi. Müfredat programları ve ders kitapları dahil her şey sınavlara endekslendi. Bundan daha büyük bir yanlış olamaz. 
     Lise ve dengi okullarda 100’ü aşkın ders okutuluyor ama ÖSS’de sadece 9 dersten soru soruluyor. Öğrencilerin diğer dersleri ve okulu ciddiye almayıp dershanelere yönelmesinin en önemli nedeni bu. 
     En önemlisi de temel eğitimi bitiren her öğrenci, sanki anadolu liseleri, fen liseleri ya da koleje girecekmiş gibi ağır bir programa tabi tutuluyor. Tıpkı liseyi bitiren her öğrencinin üniversiteye gidecekmiş varsayımıyla zorlandığı gibi. 
     Sınava girecek öğrenciyle, girmeyecekler bir an önce ayrıştırılıp girmeyeceklerin gereksiz ders yükünden kurtarılarak hayata dönük bilgilerle donanmaları gerekir. Bu o kadar da zor değil. Yeter ki amaç eğitime çekidüzen vermek olsun .. 
     Özetin özeti Hemen her hafta yeni bir projeden söz ediliyor. Ama arkası gelmiyor. Yoksa diğer konularda da öğrenci affında olduğu gibi pardon denilip projeler buzdolabına mı kaldırılacak Hiç tavsiye etmeyiz .. 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
