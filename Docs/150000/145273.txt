<DOC>
<DOCNO> 145273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun70.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Irak'ta Fransa'ya rol düşecek 
</HEADLINE>
<TEXT>

     ABD Dışişleri Bakanı Colin Powell, Irak konusunda Fransa'ya rol düşeceğini söyledi. 
     Powell, France 3 televizyonuna yaptığı açıklamada, Irak'ın güç kullanarak silahsızlandırılması konusunda Fransa ile görüş birliğine varılmamasından duyduğu üzüntüyü dile getirdi. Powell, Fransa'nın, Irak'ın kimyasal silah kullanması halinde müttefiklere yaptığı yardım önerisine ilişkin olarak, ''Fransa bize yardım etmek istiyorsa gerçek şu ki, askerlerimiz kimyasallar kadar diğer patlayıcı silahların tehditi altında bulunuyor'' dedi. 
     Powell, bu durumda kimyasallarla başka silahlar arasındaki özel ayrımın ne olduğunu tam anlamıyla kavrayamadığını da kaydetti. 
     Irak'ın yönetimine ilişkin alınacak kararda BM Güvenlik Konseyi'nin daimi üyesi Fransa'nın desteğine ihtiyaç duyulacağını belirten Powell, ''Umarım, Fransa faydalı bir rol oynar'' dedi. 
     




</TEXT>
</DOC>
