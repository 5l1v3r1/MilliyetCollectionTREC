<DOC>
<DOCNO> 119864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/guncel/gun12.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadan uzaya asansörle çıkılacak 
</HEADLINE>
<TEXT>

     Dünya’dan uzaya asansör yapılacağı, söz konusu asansörün yapımına ise iki yıl sonra başlanacağı belirtildi. 
     Amerikan Ulusal Havacılık ve Uzay Dairesi NASA tarafından finanse edilen HighLift Systems şirketinde görevli Brad Edwards, asansörün ilk yolcularını 2017’da uzaya götüreceğini söyledi. Edwards’ın verdiği bilgiye göre, ekvatordan aşağıya sallanan kısa bir halat, kendi ağırlığı nedeniyle yere doğru düşer. Halat uzadıkça, merkezkaç kuvveti Dünya ile birlikte dönen halatı daha kuvvetli çeker. Halatın ağırlık merkezi 35 bin 786 kilometreden daha yüksek olduğunda merkezkaç kuvveti yerçekimi kuvvetinden daha baskın çıkar ve halat gerilir. Günde 5 ton ağırlığı uzaya taşıyabilecek olan asansör 40 milyar dolara mal olacak. 
     
     Nasıl çalışacak 
     Edwards’a göre, şirket 2011 yılında kabloyu yere sarkıtacak. 91 bin kilometre uzunluğundaki nanotüp kablo, birkaç santimetre eninde ve bir metrenin milyonda biri kadar ince olacak. Sarılan bant, atmosferin dışına çıkıldığında uzay gemisinden dışarıya çıkarılacak. Yere gitmesi gereken ucu ağırlık yardımıyla aşağıya doğru sarkıtılacak. Bandın diğer ucu ise pille çalışan bir uzay aracıyla yukarıya doğru açılacak. Bandın Dünya’ya inen ucu denizde yüzen bir üsse sabitlenecek. Daha sonra lazer yardımıyla enerjileri verilecek küçük gondollar, bandı kat kat güçlenledirecek. 
     



 GÜNCEL 


















</TEXT>
</DOC>
