<DOC>
<DOCNO> 132470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sontur06.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Valisi Yargıtay'a yapılan saldırıyı nefretle kınıyorum 
</HEADLINE>
<TEXT>

     Ankara Valisi Yahya Gür, Yargıtay'da meydana gelen patlamaya zaman ayarlı bir bombanın neden olabileceğini belirterek, saldırıyı nefretle kınadığını söyledi. 
     Vali Gür, olay yerinde incelemelerde bulunduktan sonra yaptığı açıklamada, saldırının Türkiye'deki en yüksek yargı organına karşı yapıldığını anımsattı. 
     Emniyet kuvvetlerinin inceleme ve araştırmalarına devam ettiğini, olay yerinden parmak izlerinin alındığını ifade eden Gür, bir süre önce Ankara Adliyesi önünde meydana gelen patlama ile bu patlama arasında ilişki olup olmadığının da araştırıldığını bildirdi. 
     Bombanın zaman ayarlı olabileceğini kaydeden Gür, saldırıyı nefretle kınadığını söyledi. 
     Vali Gür, bombanın konulduğu servis araçlarının hakim ve savcıları taşıdığını belirterek, bütün Yargıtay çalışanlarına geçmiş olsun dileğinde bulundu. 
     





</TEXT>
</DOC>
