<DOC>
<DOCNO> 122144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sonspo08.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Murat ve Erkan'a "af" talebi... 
</HEADLINE>
<TEXT>

     Bursaspor Kulübü Teknik Asbaşkanı Nurettin Karayaka, teknik direktör Erdoğan Arıca'nın, yönetim kurulu kararıyla süresiz kadro dışı bırakılan Murat Sözkesen ve Erkan Özbey'in affedilmesini istediğini söyledi. 
     Nurettin Karayaka, yönetim kurulunun tasarrufuyla kadro dışı bırakılan Erkan ve Murat'ın, yine yönetim kurulu kararıyla affedilebileceğini kaydetti. 
     Arıca'nın dün akşam İzmir'de Altay karşısında alınan 2-1'lik yenilginin ardından, haklı olarak milli takım formasını giymiş Murat ve Erkan'ı kadroda görmek istediğini anlatan Karayaka, ''Her ikisi de çok değerli futbolcular. Hocamızın da Murat ve Erkan'ı kadro görme isteğini normal karşılıyorum'' dedi. 
     Karayaka, Arıca'nın göreve gelirken, 2 futbolcunun kadro dışı bırakıldığını bildiğini belirterek, şunları söyledi 
     ''Hocamız ilk basın açıklamasında, 2 futbolcunun affedilmesini isteyeceğini, ancak kararın yönetim kuruluna ait olacağını beyan etmişti. Evet, Arıca hocamız Erkan ve Murat'ın affedilmesini istedi. Konuyu yarınki yönetim kurulu toplantısında görüşeceğiz. Yönetim kurulu affedilme talebini olumlu karşılarsa, 2 futbolcu yeniden takıma dönebilir.'' 
     





</TEXT>
</DOC>
