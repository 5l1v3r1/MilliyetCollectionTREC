<DOC>
<DOCNO> 105551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur15.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcu köpek... 
</HEADLINE>
<TEXT>

     Zonguldakspor'da altyapı antrenörü olarak görev yapan Resul Kumaş'ın ''Nanik'' adındaki köpeği, ayağıyla top sürüyor, sıçrayıp kafa bile atıyor. 
     Zonguldak'ta birçok kulüpte 20 yıldır futbol antrenörlüğü yapan Resul Kumaş, 2,5 yaşındaki Buldok ve Kangal çiftleşmesinden doğan köpeğini, 1 yaşında iken bin dolara satın aldığını söyledi. 
     Antrenmanlara getirdiği köpeğinin topa ilgi gösterdiğini fark edince onu eğitmeye başladığını, kısa sürede de Nanik'in futboldaki hareketlerin tümünü kavradığını anlatan Kumaş, şöyle dedi 
     ''Köpeğim, şu anda futbolcular gibi ayağıyla topu sürüyor ve sıçrayarak da kafa atıyor. Bunu görenler hayret ediyorlar. Takımla antrenman yaptığım sırada, köpeğim, saha kenarında bizim çalışmamızı dikkatle izliyor ve sahaya girmek için dışarıda sürekli havlıyor. Onu oyuna dahil ettiğimiz zaman, futbolcularımın yaptığı hareketlerin aynısını tekrarlıyor. İnanın ki, hayatımda böyle meziyetli bir köpek görmedim. Gelecek film ve reklam tekliflerine açığım. Ancak köpeğimi satmayı hiç düşünmüyorum.'' 
     





</TEXT>
</DOC>
