<DOC>
<DOCNO> 129479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun17.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişman kadına evlat edinme hakkı tanınmadı... 
</HEADLINE>
<TEXT>

     Avustralya'da bir kadına, şişman olduğu için evlat edinme hakkı tanınmadı. 
     Batı Avustralya eyaleti yetkilileri, 21 yaşında ve 120 kiloluk Jodie Gaywood ile eşinin evlat edinme başvurusunu reddetti. 
     Yetkililer, karara, Gaywood'un şişmanlığından kaynaklanabilecek sağlık sorunlarını gerekçe gösterdi. 
     Eyaletin Toplum Gelişimi Dairesi Genel Müdür Vekili Lex McCulloch, ebeveynlerin, çocuk yetişkin oluncaya kadar yaşayacaklarından emin olmak için, evlat edinmek isteyenlerin sağlıklı kabul edilen kilolarda olmasını istediklerini söyledi. 
     Gaywood'un kısırlığa yol açan bir yumurtalık hastalığı bulunduğu ve hastalığın hormonlarının normal çalışmasını engellediği belirtildi. 
     





</TEXT>
</DOC>
