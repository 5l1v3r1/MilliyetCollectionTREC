<DOC>
<DOCNO> 114839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sondun12.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazır sostaki aroma artırıcı göze zarar veriyor 
</HEADLINE>
<TEXT>

     Japon bilim adamları, bazı gıdalarda aroma artırıcı olarak kullanılan monosodyum glutamat E 621 maddesinin gözlere zarar verdiğini bildirdiler. 
     Hirosaki Üniversitesi'nde görevli bilim adamı Hiroşi Ohguro ve ekibi, farelere çeşitli miktarda monosodyum glutamat yedirdi. 
     Glutamat maddesinin retinadaki ağtabaka hücrelere saldırdığını gözlemleyen bilim adamları, farelerin görme yeteneğinin azaldığını tespit ettiler. 
     Ohguro, aroma artırıcı monosodyum glutamat maddesinin yoğun olarak kullanıldığı Asya'da, glaukom olarak bilinen göz hastalığının bir çeşidinin çok sık görüldüğünü belirterek bu bağlantının araştırılması gerektiğini söyledi. 
     Türkiye'de bazı hazır soslu makarnalarda ve hazır tavuk ürünlerinde E 621 maddesi aroma artırıcı olarak kullanılıyor. 
     





</TEXT>
</DOC>
