<DOC>
<DOCNO> 124805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sonspo02.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan İyi bir maç olmadı, hiç keyif alamadım... 
</HEADLINE>
<TEXT>

     AK Parti Genel Başkanı Recep Tayyip Erdoğan, Fenerbahçe-Göztepe maçından keyif alamadığını söyledi. 
     Maçın bitimine 5 dakika kala stattan ayrılan Erdoğan, basın mensuplarının soruları üzerine iyi bir maç olmadığını belirterek, ''Fenerbahçe'de bloklar arasında irtibatlar çok kesik. Eksik bir takım var. Karşılaşmadan keyif alamadım'' dedi. 
     Bir gazetecinin, ''Oyun size umut verdi mi'' şeklindeki sorusu üzerine Erdoğan ''Hayır vermedi'' diye yanıtladı. 
     Recep Tayyip Erdoğan, taraftarların kendisine gösterdiği sevgi konusundaki soruları da ''Onlara çok teşekkür ediyorum. Taraftarlar hep sadık, sahip çıkıyorlar. Aradıkları başarıyı görürlerse daha da iyi olacak'' şeklinde konuştu. 
     Milli Takımlar Teknik Direktörü Şenol Güneş ise Fenerbahçe'nin sıkıntıları bulunduğunu, Göztepe'nin ise çok kötü oynamadığını ve sahaya iyi yayıldığını belirterek, ''Denk bir maçtı. Maçın hakkı beraberlikti. Fenerbahçe, Oğuz Çetin'i sıkıntılı dönemde teknik direktörlüğe getirdi. Sabırlı olmak lazım. Oyuncuların güvensizliği var'' diye konuştu. 
     Fenerbahçe Altyapı Derneği Başkanı Davut Dişli ise yönetimi eleştirirken, bu yönetimin değişmesi gerektiğini ifade etti. 
     Bu arada maçtan sonra bir grup taraftar, ''Yönetim istifa'' diye bağırarak yönetime tepki gösterdiler. Maçın bitimiyle birlikte bazı Fenerbahçeli taraftarlar arasında gerginlik yaşandı 
     





</TEXT>
</DOC>
