<DOC>
<DOCNO> 104759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/spor/spo02.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Vicdanım rahat" 
</HEADLINE>
<TEXT>

Fenerbahçe Teknik Direktörü Werner Lorant’ın yakın çevresine, "Ben yöneticileri sezon başında uyarmıştım. Bazı futbolcular gitmeliydi. Ayrıca daha etkili bir yardımcı istemiştim" dediği öğrenildi 
     YUSUF KOBAL 

     Gizli rapor verdi 
     FEYENOORD karşısında yaşanan hayal kırıklığının ardından tüm eleştiri oklarını üzerine çeken Fenerbahçe Teknik Direktörü Werner Lorant savunmaya geçti. Alman hocanın sezon başında yönetime bir rapor verdiği ve bazı sıkıntıların gidirilmesi gerektiğini bildirdiği öğrenildi. Lorant’ın ilk olarak yeni bir yardımcı antrenör istediği, ancak Oğuz Çetin’in de göreve devam etmesinde sakınca görmediği belirtildi. 
     
     Yolumu tıkıyorlar’ 
     FENERBAHÇE’NİN hocası, bazı Türk futbolcularla, bir yabancı oyuncunun takım içinde huzursuzluğa yol açtığını ve bu duruma neşter vurulması gerektiğini de Başkan Aziz Yıldırım’a ilettiği kaydedildi. Ancak yönetim bu operasyona onay vermedi. Lorant’ın Feyenoord maçı sonrası yakın çevresine, "Sorumluluk kesinlikle bende değil. Vicdanım çok rahat. Başarımı engellemek istiyorlar, yoluma taş koyuyorlar" dediği öğrenildi. 
     
     Oğuz’u şikayet etti 
     LORANT ile Oğuz Çetin arasındaki soğukluk Feyenoord maçının ardından yine su yüzüne çıktı. Alman hocanın dün Başkan Aziz Yıldırım’a yardımcısını şikayet ettiği ve yine bir takım isteklerde bulunduğu kaydedildi. Bu arada Almanya’nın Bild gazetesi Teknik Direktör Lorant’ın hoca arayışlarını sürdüren Kaiserslautern Kulübü ile flört ettiğini ve Alman çalıştırıcının yapılan teklife sıcak baktığını iddia etti. 
     
Milliyet'in Görüşü      "Düşene bir tekme de biz atalım" niyeti, Türk spor basınının en eski ve etik kalesi MİLLİYET’e asla yakışmaz. 
     Ancak Lorant ile yarım kalan bir dosyamız olduğunu, geçtiğimiz hafta içinde okurlarımıza duyurmuştuk. Kısaca değinelim ve polemiğe balıklama atlayanlara, MİLLİYET farkının ne olduğunu yine hatırlatalım. 
     Lorant, ekibimizin kendisiyle yaptığı röportajı, Fenerbahçe camiasında bomba etkisi yapması nedeniyle, inanılmaz bir kıvraklıkla yalanlamıştı. Hatta ileri de giderek, "Sohbetti" acemiliğine düşmüştü. Oysa ekibimiz bu sözlerin yayınlanması konusunda kendisinin de onayını almış, söze dayalı konuşmayı bir de banda kaydetmişti. Bizim için banda gerek de yok. Çünkü MİLLİYET, yalan habere karşı olduğunu her zaman deklare etmiş, ama yalancılarla da arasında mesafe bırakacağını yeni anayasasıyla dosta düşmana duyurmuştu. 
     O zaman sayın Lorant’a tavsiyemiz, bir daha düşünmesi, hatta bir daha yemeyeceği lokmayı yutmaya kalkmaması olacaktır. Bizden söylemesi... 
     
Sansınız bol olsunÜlkemizi UEFA Kupası’nda temsil edecek Fenerbahçe, Beşiktaş, Denizli, Kocaeli ve Ankaragücü’nün ilk turdaki rakipleri bugün belli olacak. Monaco’daki kura çekimine 96 takım katılacak 
     Saat 15.00’te çekilecek 
     UEFA Kupası birinci tur maçlarının kuraları, bugün Monaco’da çekilecek. Grimaldi Forum’da TSİ 15.00’te başlayacak kura çekiminde, kupaya Şampiyonlar Ligi üçüncü ön eleme turundan gelen Fenerbahçe ile direkt ilk turdan başlayacak olan Beşiktaş, Ankaragücü, Denizlispor ve Türkiye Kupası şampiyonu Kocaelispor’un rakipleri belli olacak. Fenerbahçe ve Beşiktaş seribaşı katılacak. 
     
     İlk maçlar 19 Eylül’de 
     ŞAMPİYONLAR Ligi vizesi alamayan 16 takım ve UEFA Kupası ön elemelerinden gelen 41 takımın katılmasıyla birlikte kuraya toplam 96 kulüp girecek. Kurada takımlar coğrafi kriterler de, göz önünde tutularak 16’şarlı altı gruba ayrılacak ve her grupta seribaşı olacak sekiz takım, diğer sekiz takımla eşleşecek. UEFA Kupası’nda ilk tur maçları 19 Eylül ve 3 Ekim tarihlerinde oynanacak. 
     

</TEXT>
</DOC>
