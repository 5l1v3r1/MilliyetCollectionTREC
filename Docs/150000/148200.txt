<DOC>
<DOCNO> 148200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/aeko.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş kısa sürerse enflasyon hedefi tutar 
</HEADLINE>
<TEXT>

Merkez Bankası Başkanı Serdengeçti, "Irak’ta savaş kısa sürerse enflasyon üzerinde kalıcı baskı yaratma olasılığı zayıf" dedi 
     ANKARA Milliyet 

     Merkez Bankası Başkanı Süreyya Serdengeçti, Irak’ta savaşın kısa sürmesi durumunda enflasyon üzerinde kalıcı baskı yaratma ihtimalinin zayıf olduğunu belirtti. 
     Merkez Bankası’nın MB 71. Olağan Genel Kurulu’nda konuşan Serdengeçti, risklere karşın para politikasının mali disiplin ve yapısal reformlarla desteklenmesi halinde yüzde 20 olan enflasyon hedefine ulaşmanın mümkün olduğunu belirtti. Serdengeçti, reel faizlerin öngörülen düzeye inmesinin önlemlerin zamanında ve kararlılıkla hayata geçirilmesine bağlı olduğunu söyledi. 
     İçinde bulunulan olağanüstü durumun sona ermesiyle, talep artışı beklediklerini söyleyen Serdengeçti, yatırım harcamaları ya da kapasite kullanım oranlarının artmasının, tüketim yönlü talebin fiyatlar üzerinde oluşturacağı etkiyi telafi edebileceğini bildirdi. 
     
     Kur gecikmeli etkiliyor’ 
     Kurlardaki değişimlerin, enflasyonu geçmişte olduğu gibi hemen değil, gecikmeyle etkilemeye başladığını kaydeden Serdengeçti "Ekonomik birimlerin, kur yükselmesi kaynaklı maliyet artışlarını fiyatlara yansıtmadan önce bir süre bekliyor. Geçici olması durumunda yansıtmıyor" dedi. 
     Genel kurulda Bülent Çağlar Ünal ve Teoman Akgür’den 30 Nisan’da boşalacak meclis üyeliklerine bankada İşçi Dövizleri Birim Başkanı olarak görev yapan Durmuş Yılmaz ile Uludağ Üniversitesi Öğretim Görevlisi Prof. Dr. Mustafa İlker Parasız atandı. Öte yandan Denetleme Kurulu’nun üyeliklerine de görev süresi dolan M. Saim Uysal tekrar seçilirken Ayce Ovalıoğlu’nun yerine Bilal San getirildi. Denetleme kurulu üyeleri bankada iki yıl süreyle görev yapacak. Bu arada genel kurulda banka meclisi ve denetleme kurulu ibra edildi. 
     
Küçüldü, k rı 100 kat azaldı      Kriz nedeniyle özel bankaların zarar açıkladığı 2001’de 6 katrilyon 765 trilyon lira k r ettiği için eleştiri alan MB’nin, geçen yılki k rı yüzde 99 gerileyerek 60.6 trilyona düştü. Net kar ise 31.3 trilyon oldu. Buna göre karı 100 kat geriledi. 
     MB’nin, 2001’de 59.9 milyar dolar olan aktif büyüklüğü, geçen yıl 49.2 milyar dolara geriledi. Bağımsız denetim verilere göre, aktifler toplamının önemli bölümünü oluşturan ticari amaçlı menkul kıymetler stoğu, 49.1 milyar dolardan 43.2 milyar dolara 80.2 katrilyon liradan 70.6 katrilyona geriledi. Bilançoda, 35 trilyon 645 milyar lirası sermaye, 5 katrilyon 759.2 trilyonu yedekler, 2 katrilyon 387.9 trilyonu birikmiş zarar olmak üzere bankanın özkaynak toplamının da 3 katrilyon 407 trilyon lira 2 milyar 84 milyon dolar olduğu belirtildi. Bankanın özkaynakları toplamı, 2001’de 7 katrilyon 986 trilyon lira 4 milyar 886 milyon dolar düzeyindeydi. 
     
Hedeflemeye resmi geçiş      Serdengeçti, İktisadi Yönelim Anketi göstergelerinin geleceğe ilişkin beklentilerini yansıtan Reel Kesim Güven Endeksi’ndeki iyimserliğin tersine dönmesinin nedenini Irak sorunu ile ekonomik politika uygulamalarına ilişkin tereddütlere bağladı. 
     Serdengeçti, enflasyon hedeflemesine geçiş için teknik altyapı hazırlıklarını da tamamladığını bildirdi. Serdengeçti, "Düşüncemiz, 2003 yılı içinde söz konusu bilinmeyenlerin netleşmesi sonrasında içsel ve dışsal faktörlerin etkileri değerlendirilerek, enflasyon hedeflemesi rejimine resmi olarak geçilmesidir" dedi. 
     


SİYASET 


















</TEXT>
</DOC>
