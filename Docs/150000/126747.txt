<DOC>
<DOCNO> 126747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sondun04.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI,Yabancı öğretmen ve öğrenciler hakkında bilgi topluyor... 
</HEADLINE>
<TEXT>

     Amerikan Federal Soruşturma Bürosu'nun FBI , ABD'deki üniversitelerden, terörist gruplarla bağlantıları olup olmadığını saptamak için, yabancı öğrenciler ve öğretmenler hakkında bilgi vermelerini istediği bildirildi. 
     Washington Post gazetesinin haberinde, okullardan alınan bu bilgilerin, bilinen ya da şüpheli teröristler hakkında veri temeli oluşturan, Adalet Bakanlığı'na bağlı Yabancı Terörist İzleme Görev Gücü'nün elindeki bilgilerle birleştirileceği bildirildi. 
     Habere göre, geçen aydan başlamak üzere FBI bölge bürolarından okullara gönderilen mektuplarda, yabancı öğrenci ve öğretmenlerin ''adları, telefon numaraları, adresleri, doğum yerleri ve tarihleri'' gibi bilgiler isteniyor. 
     Washington Post, FBI yetkililerinin, kaç okuldan bilgi istendiği ve hangilerinden istenen bilgilerin geldiği konusunda ayrıntı vermediklerini, ancak ''bunun tamamıyla gönüllü bir iş olduğunu'' vurguladıklarını yazdı. 
     Haberde, bazı okul yetkililerinin, yabancı öğrenci ve öğretmenler hakkında bilgi vermenin federal yasalara aykırı olduğunu söyledikleri de belirtildi. 
     





</TEXT>
</DOC>
