<DOC>
<DOCNO> 104219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/soneko15.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin iki bono ihalesi sonuçlandı 
</HEADLINE>
<TEXT>

     Hazine Müsteşarlığı, bugün yaptığı 147 gün vadeli bono ihalesinde net 1 katrilyon 267.5 trilyon lira, 252 gün vadeli bono ihalesinde ise 900.7 trilyon liralık borçlanma gerçekleştirdi. 
     Hazine'nin 147 gün vadeli bono ihalesinde maksimum bileşik faiz yüzde 61.0, 252 gün vadeli bono ihalesinde ise maksimum bileşik faiz yüzde 67 oldu. Basit faizler de sırayla yüzde 52.51 ve yüzde 61.57 düzeyinde gerçekleşti. 
     147 gün vadeli bono ihalesinde toplam 2 katrilyon 870.7 trilyon liralık teklif gelirken, 252 gün vadeli bono ihalesinde gelen teklif tutarı 2 katrilyon 15.8 trilyon lira oldu. 
     Hazine, 147 günlük ihalede 1 katrilyon 536.3 trilyon liralık nominal satışla gelen teklifin yüzde 53.5'ini, 252 günlükte ise 1 katrilyon 284.6 trilyon liralık nominal satışla yüzde 63.7'sini karşıladı. 
     Hazine ayrıca kamu kuruluşlarına 147 günlük ihalede net 69.5 trilyon lira nominal 84.2 trilyon , 252 günlük ihalede de 23.4 trilyon lira nominal 33.4 trilyon satış gerçekleştirdi. 
     Bu arada, 147 gün vadeli bono ihalesinin geri ödemesi 22 Ocak 2003, 252 gün vadeli bono ihalesinin geri ödemesi de 7 Mayıs 2003'de gerçekleştirilecek. 
     
     HAZİNE ÖDEMELERİ 

     Öte yandan Hazine yarın 2.7 katrilyon lirası piyasaya ve 480.5 trilyon lirası kamu bankalarına olmak üzere toplam 3.31 katrilyon liralık itfa ödemesi yapacak. 
     Hazine yine Çarşamba valörlü olarak dün yaptığı 2 yıllık, 3 ayda bir kupon ödemeli ve değişken faizli tahvil ihalesinde net 479.5 trilyon lira borçlanmış, kamuya da net 200 trilyon liralık satış gerçekleştirmişti. 
     Hazine'nin dün ve bugün yaptığı Çarşamba valörlü 3 ihalede piyasaya yaptığı net satış 2 katrilyon 647.7 trilyon lira oldu. 
     





</TEXT>
</DOC>
