<DOC>
<DOCNO> 144523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun46.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'nin Kuzey Irak'ta küçük bir gücü bulunuyor" 
</HEADLINE>
<TEXT>

     AmerikanMerkez Kuvvetler Komutanı Orgeneral Tommy Franks, Kuzey Irak'ta az sayıda Türk askeri bulunduğunu ve ABD ile Türkiye arasında bu konuda siyasi görüşmelerin sürdürüldüğünü söyledi. 
     Franks, Doha'da düzenlediği ve Amerikan televizyonlarından da yayınlanan basın toplantısında, bir gazetecinin, Türk askerlerinin Kuzey Irak'a girdiği yönündeki haberlere ilişkin sorusu üzerine, ''Bu haberleri ben de gördüm. Ancak Türkiye'nin o bölgede çok hafif bir kuvveti olduğuna inanıyorum. Türkiye'nin içine ve dışına doğru hareketlerini görüyoruz. Bildiğim kadarıyla bu konuda siyasi düzeyde görüşmeler devam ediyor, planın ne kadarının kabul edilebilir olduğunakarar verme yönünde'' dedi. 
     Tommy Franks, Türkiye ile yakın temasta olduklarını belirterek, kendi ekibinden bir subayın da, bir süreden beri Türkiye'de çalıştığını söyledi. 
     Franks, Türk hükümetiyle işbirliğini koruyabileceklerine inandığını da kaydetti. 
     Bu arada, General Franks, Kuzey Irak'ta Ensar el İslam örgütünün bir tesisine yönelik operasyon düzenlendiğini doğruladı. 
     El Kaide örgütüyle bağlantılı olduğu sanılan Ensar el İslam'a yönelik dün akşamki bombardımanı doğrulayan General Franks, ''Irak'ta zaman zaman terörizmle bağlantılı faaliyetler saptadığımızda buraları vuruyoruz'' dedi. 
     





</TEXT>
</DOC>
