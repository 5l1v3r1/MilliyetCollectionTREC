<DOC>
<DOCNO> 142192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun04.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray Türk yetkililerden haber beklemeye devam ediyoruz 
</HEADLINE>
<TEXT>

     Beyaz Saray sözcüsü Ari Fleischer, Amerikan askerlerinin konuşlandırılmasına ilişkin Türk yetkililerden haber beklemeyi sürdürdüklerini söyledi. 
     Fleischer, düzenlediği basın toplantısında, gazetecilerin sorusu üzerine, ''Türkiye'deki durum, askıda kalmayı sürdürüyor. Sanırım, Türk yetkililerden, yapabilecekleri şeylere ilişkin bir şey duymayı beklemeye devam ediyoruz'' dedi. 
     Konunun yeniden Türk parlamentosunda ele alınmasını bekleyip beklemediklerinin sorulması üzerine Fleischer, ''Bu, Türk yetkililerinin karar vermesi gereken bir konu'' demekle yetindi. 
     Öte yandan Fleischer, gazetecilerin soruları üzerine, ABD Savunma Bakanı Donald Rumsfeld, ABD Savunma Bakan Yardımcısı Paul Wolfowitz ve ABD Genelkurmay Başkanı Richard Myers'ın Beyaz Saray'da Başkan George W. Bush ile biraraya geldiklerini de söyledi. 
     Irak'a operasyon olasılığının günlerle sayıldığı bir dönemde bu toplantının nedeninin sorulmasına karşılık Fleischer, toplantının ''rutin'' olduğunda ısrar etti. 
     





</TEXT>
</DOC>
