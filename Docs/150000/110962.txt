<DOC>
<DOCNO> 110962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/soneko06.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fındık alımı için çıkarılan karar imzaya açıldı... 
</HEADLINE>
<TEXT>

     Fiskobirliğin fındık alımını öngören Bakanlar Kurulu kararına açıklık getirmek için yeni bir Bakanlar Kurulu kararı imzaya açıldı. 
     Ekonomiden Sorumlu Devlet Bakanı Masum Türker'in makamından yapılan yazılı açıklamada, konuya ilişkin Eylül ayında alınmış olan Bakanlar Kurulu kararının uygulanmasında bazı tereddütlerin hasıl olduğunun anlaşılması üzerine yeni bir Bakanlar Kurulu kararının imzaya açıldığı belirtildi. 
     Açıklamada, söz konusu karara göre, kesintiler düştükten sonra üreticinin eline net 1 milyon 615 bin lira geçeceği ve üreticilerin yalnız Fiskobirlik üyesi olması şartı aranacağı ifade edildi. 
     Fiskobirliğin düşük kalite ve randımandaki fındıkların alınmasına olanak veren bir düzenleme yapıldığı da vurgulanan açıklamada, söz konusu karar ile arz fazlası fındık sorununun çözümü için hükümetin 2002 yılı bütçesinin diğer kalemlerinden tahsis edilen ödenekleri aşmamak koşuluyla Fiskobirlik tarafından devlet adına alım yapılacağı hatırlatıldı. 
     Konuya ilişkin Bakanlar Kurulu kararı ile yaklaşık 8 milyon vatandaşı ilgilendiren arz fazlası fındık sorununa kesim çözüm getireceği bildirildi. 
     





</TEXT>
</DOC>
