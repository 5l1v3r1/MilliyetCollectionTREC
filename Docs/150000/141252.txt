<DOC>
<DOCNO> 141252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko18.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 33 puanlık artışla tamamladı... 
</HEADLINE>
<TEXT>

p    İMKB Ulusal-100 Endeksi, 1. seansı, 32.95 puan artışla 10,874.75 puandan tamamladı. Hisse senetlerinin ortalama değer kazancı yüzde 0.30 olarak gerçekleşti. 
     Seansa 30.43 puan artışla 10,872.23 puan seviyesinde başlayan endeks, ABD'nin muhtemel Irak operasyonuna ilişkin gelişmeler, Siirt seçimi ve 2. tezkere beklentileri çerçevesinde yatay bir seyir izledi. 
     Seansın ilk yarısını 56.82 puan artışla 10,784.98 puandan geçen endeks, seans içinde en yüksek 10,892.56, en düşük de 10,757.16 puanı gördü. 
     Seans kapanışında mali endeks 75.50 puan artışla 13,621.76 puana, hizmetler endeksi 43.04 puan artışla 6,865.84 puana yükselirken, sanayi endeksi 7.78 puan kayıpla 10,567.77 puana geriledi. 
     Böylece, önceki kapanışa göre mali grup hisseler ortalama yüzde 0.56, hizmetler grubu hisseler yüzde 0.63 değer kazanırken, sanayi grubu hisseler ise ortalama yüzde 0.07 oranında değer kaybetti. 
     İşlem gören toplam 285 hisse senedinden 134'ü değer kazandı, 47 hisse senedi değer yitirdi, 104 hisse senedinin fiyatı ise değişmedi. 
     Seansta, 164 trilyon 185 milyar 496 milyon liralık işlem hacmi oluştu. 
     Yapı Kredi Bankası, Arsan Tekstil, İhlas Holding Yeni, Garanti Bankası ve Koç Holding, en yoğun işlem gören hisseler oldu. 
     





</TEXT>
</DOC>
