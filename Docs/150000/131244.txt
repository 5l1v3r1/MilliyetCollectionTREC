<DOC>
<DOCNO> 131244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/soneko28.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seans kapanış... 
</HEADLINE>
<TEXT>

     İMKB Ulusal-100 Endeksi önceki kapanışa göre 113.04 puan artışla, 1. seansı 10,393.73 puandan tamamladı. Hisse senetleri ortalama yüzde 1.10 prim yaptı. 
     1. Seansta bir miktar yükselen endeks 10,400 seviyelerinde düşük hacimli sıkışık bir seyre girdi ve seansı artıda tamamladı. 
     Uzmanlar, endeksin 10,200 puanın üzerinde kaldığı sürece sorun olmadığını ifade ederek, piyasada sıkışık seyir izlendiğini, 10,600 seviyesinden satış, 10,200 seviyelerinden de alışların geldiğini belirtiyorlar. 
     Sıkışık seyirden kurtulmak için yüksek işlem hacmine ihtiyaç olduğunu kaydeden uzmanlar, işlem hacmi düşük kaldığı sürece sıkışma yaşanabileceğini, IMF görüşmelerinden çıkacak sonucun önemli olduğunu, Irak konusunun da gündemdeki yerini koruduğunu, bu konularla ilgili gelecek haberlerin piyasanın yönünü belirleyeceğini vurguluyorlar. 
     Seans 9.25 puan artışla 10,289.94 puandan başladı. Yaklaşık 200 puanlık bir bantta seyreden endeks, seansın ilk yarısını 120.59 puan artışla 10,401.28 puandan geçti. Endeks en düşük 10,268.94, en yüksek de 10,475.52 puanı gördü. 
     Seans kapanışında mali endeks 173.25 puan artışla 12,845.40 puana, sanayi endeksi 83.31 puan artışla 10,063.38 puana ve hizmetler endeksi de 57.97 puan artışla 6,798.91 puana yükseldi. 
     Böylece önceki kapanışa göre mali grup hisseler ortalama yüzde 1.37, sanayi grubu hisseler ortalama yüzde 0.83 ve hizmetler grubu hisseler de ortalama yüzde 0.86 oranında değer kazandı. 
     1. seansta işlem gören toplam 283 hisse senedinden 158'i değer kazanırken, 31 hisse senedi değer kaybetti. 94 hissenin fiyatında ise değişiklik olmadı. 
     Seansta, 142 trilyon 434 milyar 938 milyon liralık işlem hacmi oluştu. 
     1. seansta İş Bankası C , Garanti Bankası, Sabancı Holding, Koç Holding ve Turkcell en yoğun işlem gören hisseler oldular. 
     





</TEXT>
</DOC>
