<DOC>
<DOCNO> 106428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/ekonomi/eko01.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigortada tek suçlu devlet 
</HEADLINE>
<TEXT>

Sigortacılıkta yeterli denetimin yapılmadığını söyleyen Türkiye Sigorta ve Reasürans Şirketleri Birliği Başkanı Nomer, devletin sektöre gereken önemi vermediğini söyledi 
     FİNANS SOHBETLERİ KAFİFE ŞAHİN 

     Türkiye Sigorta ve Reasürans Şirketleri Birliği Başkanı Cahit Nomer, sigortacılık sektörünün kötü durumda olduğunu ve bunun en büyük sorumlusunun da devlet olduğunu söyledi. 
     Bu yılın sigortacılık açısından çok kötü geçtiğini bildiren Nomer, "Kabahatli kim Belki sigorta şirketleri, belki bürokrasi. Herkesin payı var. Ama yıllardır sigortacılığı önemsemeyen ve bir politika ile etkin denetim yapmayan devlet en büyük kabahatli" dedi. 
     
     Vergi politikaları engelliyor’ 
     Devletin sigortacılığı işlevsel bir sektör olarak görmediğini, bilmediğini ve vergi politikaları ile önünü tıkadığını belirten Nomer, "Devlet sigortacılıktan anlamıyor ve sektörü desteklemek yerine köstek oluyor" ifadesini kullandı. 
     
     Üf desen gidecek’ 
     Sigortacılık sektörünün kriz içinde olduğunu ve durgunluk yaşadığını bildiren Nomer, 2000 yılının sektör açısından iyi bir yıl olduğunu ancak 2001 yılının kötü, 2002’nin ise sektörün en kötü yılı olduğunu bildirdi. Sigortacılık sektörünün primlerinin yüzde 40’ının otomotiv sektöründen geldiğini belirten Nomer, "Otomotiv sektöründe yeni araç satışı yok. Bir takım şirketler battı. Hasarlar gecikmeli ödeniyor. Sağlıklı olan şirketler de bütün bu gelişmelerden olumsuz etkileniyor" şeklinde konuştu. 
     Sigortacılık sektörünün 1995 yılından beri resmen belli bir kanunu olmadan işlediğini vurgulayan Nomer, "Sektör şu anda gerçek anlamda kanunsuz. Depreme dayanıklı diye gösterilen evler gibi. Üf desen gidecek" diye konuştu. 
     Belli bir zihniyetin de sigortacılığı hep kanuni soygunculuk’ olarak gördüğünü ileri süren Nomer, devlet sigortacılıkta bilinçli ve programlı bir politika uygulamadığı sürece bir gelişme elde edilemeyeceğini söyledi. 
     
Yerinde ve güçlü bir denetim yok’      Sektörün kanun hükmünde kararname ile yönetilmesi yüzünden iyi bir denetim sistemine sahip olmadığını ve Hazine Sigortacılık Genel Müdürlüğü’nün bu görevini elinde güç olmadığı için yerine getiremediğini bildiren Nomer, sorunun trajik sonuçlarını şu örnekle açıkladı 
     "Kötü durumda olduğu bilindiği halde üç yıl sonra el konulan Akdeniz Sigorta’da trilyonlarca zarar var. Yeterli denetim olsaydı buna izin verilmezdi. Şimdi ne yapacağını bilmeyen milyon sayıda poliçe mağduru var." 
     
Kurtarmadan yana değilim’      Mali kuruşların güven müesseseleri olduğunu vurgulayan Nomer, bankacılıkta olduğu gibi sigorta sektöründe de bunun önemsenmesi gerektiğini söyledi. Bir mali kuruluşta güvenin yok olmasının diğerlerini kötü etkilediğini belirten Nomer, kurtarma operasyonu gibi düşünceleri anlamadığını ve hiç bir zaman da desteklemediğini söyledi. 
     Nomer, "Hiç bir zaman kurtarma diye bir mevhumun yanında olmadım. Zayıf olan, sisteme ayak uydurmayan şirketler hiç vakit kaybetmeden sistemden çıkarılmalı. Sistemin sağlığı için bunun yapılması gerekir" dedi. 
     
Tasarı h l bekliyor’      Sektörün DYP Başkanı Tansu Çiller’in iktidarı sırasında kanundan kanun gücünde kararnameye geçtiği 1995’ten bu yana beş kez tasarı hazırladığını bildiren Nomer, "Sigortacılık tasarısı sürekli Meclis’e gidiyor, geliyor. Daha da ne olacağı belli değil. Sanırım bu seçim ortamından sonra gündeme gelmesi de yine belli bir süre mümkün olmayacak" dedi. Devletin sigortacılıkta attığı adımların arkasında durmadığını da ileten Nomer, Zorunlu Deprem Sigortası’nda da benzer durumun söz konusu olduğuna dikkat çekti. Nomer, üçüncü yılına giren deprem sigortasının h l kanunlaştırılmadığını kaydetti. 
     



 EKONOMİ 


















</TEXT>
</DOC>
