<DOC>
<DOCNO> 111431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yasam/yas02.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce puding istedi 
</HEADLINE>
<TEXT>

2 ay okyanusta yaşam savaşı veren Floridalı denizcinin yemekten sonraki ilk isteği bu oldu 
     DIŞ HABERLER SERVİSİ 

     Hedefi Danimarka’ydı 
     FLORİDALI denizci Terry Watson, son iki ayını, okyanusun azgın dalgalarına ve fırtınalarına direnerek geçirdi. Geçtiğimiz perşembe Güney Carolina Sahil Güvenliği tarafından kurtarıldı. Macerasının ayrıntıları ise herkesi hayrete düşürdü. Watson, Bermuda yoluyla Atlantik Okyanusu’nu aşarak Danimarka’ya gitmek amacıyla denize açılmıştı. Ancak fırtınaya yakalanınca 7 metrelik teknesini güneye yönlendirdi. 
     
     Fırtına bırakmadı 
     ŞANSSIZLIK, Watson’un yakasını daha fazla ve daha şiddetli fırtınalara yakalandığı güneyde de bırakmadı. Watson, teknesinde açılan delikleri geçici olarak diş macunuyla yamadı. Yiyeceği ve suyu tükenen Terry Watson, şansı yaver gittiği sürece avladığı balıklarla beslendi, yağmur sularını içti. Kurtarıldığındaysa ilk isteği yemeğin ardından çikolatalı puding oldu. 
     



 YAŞAM 

















</TEXT>
</DOC>
