<DOC>
<DOCNO> 116603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur21.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı parlamenterler seçim için Türkiye'de 
</HEADLINE>
<TEXT>

     Türkiye'deki 3 Kasım seçimlerini, çok sayıda Avrupa ülkesinden 10'un üzerinde heyet izleyecek. Türkiye'nin de üyesi olduğu Avrupa Konseyi AK , seçimleri izlemek üzere bir heyet yolladı. 
     Heyette, 4'ü parlamenter Mady Delvaux-Lüksemburg, Josette Durieux-Fransa, Samed Seyidov-Azerbaycan ve Luc Van Den Brande -Belçika , 2'si uluslararası memur 6 kişi yer alıyor. Ankara, üyesi olduğu Avrupa Konseyi'nin seçimlere gözlemci gönderme istemine Eylül ayında Strasbourg'da düzenlenen AKPM toplantıları sırasında karşı çıkmış ve heyeti Avrupa Konseyi adına kabul etmeyeceğini duyurmuştu. Bunun üzerine iki taraf, gelecek parlamenterlerin bağlı oldukları ülkelerin ulusal parlamentoları tarafından akredite edilmeleri formülünde anlaşmıştı. 
     Heyet, Türkiye'deki gözlemlerini, Avrupa Konseyi Parlamenterler Meclisi'nin 6 Kasım'da Strasbourg'da düzenleyeceği siyasal işler toplantısında rapor halinde sunacak. 
     Avrupa Güvenlik ve İşbirliği Teşkilatı da AGİT seçimleri takip etmek üzere 5 kişilik bir heyet gönderdi. 
     Parlamenter, sivil toplum örgütü temsilcileri, bilim adamları ve gazetecilerden oluşan heyetleri gönderen ülkelerin başında Almanya, Fransa, Norveç, İsveç, Danimarka ve İngiltere geliyor. 
     Alman ve İngiliz gözlemciler Güneydoğu Anadolu bölgesinde gözlem yaparken, Belçikalı heyet Mersin ve Adana'da, Fransız gözlemciler de Ağrı, Kars, Iğdır ve Muş'ta seçimleri izleyecek. 
     





</TEXT>
</DOC>
