<DOC>
<DOCNO> 129025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/yasam/yas10.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam için gözü döndü 
</HEADLINE>
<TEXT>

Kardeşinin tutuklanmasına neden olan iki genci beyzbol sopasıyla dövüp, arabasına bağlayarak 1 km. sürükledi 
     DİNÇER ŞEREF, M.AKİF ERDEM İstanbul 

     Fatih’te intikam dehşeti... Zeytinburnu’nda T.T. 17 ve M.K.B.’nin, işledikleri gasp suçunu kardeşi Ferhat Acar’ın üzerine atarak tutuklanmalarına yol açtıklarını öne süren Mehmet Acar 24 , bu kişilerden intikam almak amacıyla otomobiliyle Küçükmustafapaşa’ya geldi. Gençleri burada yakalayarak beyzbol sopasıyla döven Acar, daha sonra ayaklarından aracının arkasına bağlayarak, Haliç Caddesi’ne sürüklemeye başladı. Yaklaşık 1 kilometre gittikten sonra bir polis ekibinin durumu fark ederek peşine düşmesi üzerine Acar, gençlerin bağlı olduğu ipi kesip kaçtı, ancak Yenikapı’da yakalandı. 
     Mehmet Acar’ın polise verdiği ifadede, M.K.B ile T.T. ve "İbrahim" isimli bir kişinin Zeytinburnu’nda gasp ettikleri 50 milyon lira ile cep telefonunu kardeşi Ferhat Acar’a verip yakalattıklarını, kardeşinin de suçu olmamasına rağmen tutuklandığını öne sürdüğü öğrenildi. 
     Zeytinburnu Asayiş Büro Amirliği’nce gasp suçundan arandığı anlaşılan M.K.B. ve T.T. ise tedavilerinin ardından gözaltına alındı. 
     



 YAŞAM 

























</TEXT>
</DOC>
