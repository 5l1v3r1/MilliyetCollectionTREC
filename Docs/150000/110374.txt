<DOC>
<DOCNO> 110374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo18.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'a bir basketbol elçisi daha gitti... 
</HEADLINE>
<TEXT>

     Türk basketbolu, Yunanistan'a bir elçi daha gönderdi. 
     Geçen sezon Galatasaray forması giyen tecrübeli basketbolcu Kemal Tunçeri, Yunanistan Birinci Lig takımlarından Ionikos takımı ile anlaştı. 
     Tunçeri'nin transfer haberi Yunan basınında yer alırken, spor gazetesi Filathlos, Türk oyun kurucunun, artık Ionikos forması altında mücadele edeceğini belirterek, kulüpten sözleşmeyle ilgili ayrıntılı bilgi verilmediğini yazdı. 
     Tecrübeli oyun kurucu, Panathinaikos'ta forma giyen İbrahim Kutluay'ın, Yunanistan'da bu sezon oynadığı ilk maç olan Xanthi karşılaşmasını, dün Atina'da izlemişti. 
     Kutluay'ın yanı sıra Yunanistan'a transfer olan bir diğer Türk basketbolcu Arzu Özyiğit de dün Panserraikos formasıyla çıktığı ilk resmi maçında, 20 sayı ile oynamıştı. 
     





</TEXT>
</DOC>
