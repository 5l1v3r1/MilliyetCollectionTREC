<DOC>
<DOCNO> 108444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/yazar/tamer.html </URL>
<DATE> 2002/09/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Aday listesi, AKP’yi merkezden kaçırıyor 
</HEADLINE>
<TEXT>

Milli Görüş’çülerin ağırlıkta olduğu bir aday listesiyle merkez sağa nasıl talip olunacak 
     Sümerbank eski genel müdürlerinden Erkan Tapan, AKP’den siyasete girmek isteyip de elenenlerden. 550 milletvekili için 12 bini aşkın adayın başvurduğu bir yerde, büyük çoğunluk elenecekti elbet. 
     İstanbul 3. bölgeden Bakırköy aday adayı olan Tapan, nasıl elendiğini anlattı 
     
Aday elemesi      "Biz 110 aday adayıydık. 540 AKP delegesinin bulunduğu bir salonda, her birimize verilen 5’er dakikalık süre içinde kendimizi tanıttık. 50 kişi elendi. Ben 2. elemeye kalan 60 kişi arasındaydım. Bir başka gün bu kez AKP Genel Başkan yardımcıları Abdullah Gül, Ali Coşkun Hasta olduğu için yokmuş ve Bülent Gedik ile Van milletvekili Hüseyin Yıldız’dan oluşan 4 kişilik heyet önünde 5’er - 10’ar dakika kendimizi anlattık. 30 kişi finale kaldı. Ben bu safhada elendim. Tayyip Erdoğan da o 30 kişiden 25’ini listeye koydu." Tapan daha önce ANAP’tan da aday olmuş. "ANAP’ta bu kadar medeni, düzgün bir eleme yapılmamıştı" diyor. 
     
Milli Görüş hakim      Eleme yöntemi fevkalade de, bu kadar ciddi ve medeni bir eleme sonucu nasıl olmuş da aday listelerinin ilk sıralarını 30 yıllık Milli Görüş’çüler doldurmuş, bu nokta biraz izaha muhtaç. 
     Aday listelerinde Milli Görüş’çülerin hakimiyetine AKP’ye yakın çevrelerden getirilen yorum şu 
     AKP kurulurken değişik çevrelerden pek çok kişiye teklif götürüldü, ama partinin ne olacağı belli olmadığı için kabul eden çıkmadı. Bu yüzden de 120 kişilik Kurucular Kurulu hem Fazilet’in devamı gibi oldu, hem Tayyip’in Belediye’deki dava arkadaşlarıyla doldu. Kongre yapılmış olsa, 1200 kişinin oyu geçerli olacaktı. Ama Kongre yapılmadığı için 120 kişilik Kurucular Kurulu anahtar haline geldi. Ve Fazilet’ten gelenlerin çoğunlukta olduğu bu kurulun kullandığı inisiyatif, umulandan çok daha muhafazak r 550 kişilik bir aday listesi ortaya çıkarttı. 
     
Kurucular Kurulu      Kurucular Kurulu 120 kişi. Her biri, kendisine yakın gördüğü bir ismi listeye koymuş olsa, seçilebilecek 250 kişi belirlenmiş oluyor zaten. 
     Ayrıca seçimlerden sonra 28 Şubat benzeri bir baskı ihtimaline karşı örgütün çözülmesini engellemek için, örgütlerin parti grubunda temsil edilmesine önem verilmiş. Bütün illerde örgüt yetkilileri, seçilebilecek yerlere konulmuş. 
     Anlayacağınız, Milli Görüşçülerle doldurulmuş aday listesi, harekete ilk günden el verenlere şükran, ikinci bir 28 Şubat olasılığına karşı kenetlenme olarak da değerlendirilebilir. Ancak AKP, bu kafadaki yönetici ve milletvekilleriyle siyasi yelpazede merkez sağa oturamaz. 
     
Gözü kapalı Tayyip      Gerçi Milliyet TIR’ıyla Anadolu’yu turlarken de gördük ki ekonomik kriz nedeniyle işsiz - aşsız kalmış kitleler, diğer tüm partiler için aday pazarlığı yapıp, oyunu partiye değil de o yöre halkı için çalıştığını kanıtlamış siyasetçiye vereceğini ısrarla telaffuz ederken, AKP’de kesinlikle böyle bir ayırım yapmıyordu. Tayyip kimi önlerine koyarsa, kuzu kuzu ona oyunu verecek gibi duruyordu. Dolayısıyla listenin üst sıralarının Milli Görüş’çülerle doldurulmuş olmasının, AKP’ye yönelecek bir kısım seçmen için fazla kıymet - i harbiyesi yok belki de. 
     
Takiye mi      Ama AKP diğer sağ partilerin buharlaştığı bir ortamda çok daha büyük oynuyor. Merkez sağın tüm oylarına talip. Zaten anketler de gösteriyor ki, AKP’ye gidecek oyların sadece yüzde 30 - 35’i eski Fazilet’li seçmenden. Geri kalan yüzde 65 ki bu oranın yüzde 75’e kadar çıkabileceği tahmin ediliyor daha önce ANAP, DSP, DYP, MHP, hatta CHP’ye oy verenlerden gelecek. 
     Fazilet ve Refah’ın klasik seçmen kitlesinin dışında AKP’ye sıcak bakanlar, Milli Görüş’çülerin hakim olduğu bir milletvekili topluluğunu TBMM’ye göndermeye acaba nasıl ikna edilecek Çok muhtemeldir ki AKP de takiye yapacak. Ve bir kısım seçmen bu yüzden başka partilere yönelecek. 
     AKP oyları çantada keklik sanmasın. Daha seçime 1.5 ay var. Almanya’da Başbakan Schröder hiç umut yokken seçimlere 5 kala bakın nasıl toparlayıverdi 
     Şu Tayyip meselesine bir nokta konsa da, sadede gelsek 
     
     







Siyasi yargı 


Hayali bir çağdaşlıktan, öz gerçeklere doğru... 


Hortum töreni 


Erdoğan’ın durumu 


3 Kasım’da liderlik boşluğu dolacak mı 


Barajdan beleş gol bekleyenler 


Tayyip’li... Tayyip’siz 


Yasaklar, urganlar ve şampanyalar... 


Anadolu’da umutsuzluk var 


Mega hayal hakikat oluyor 


Soldaki oyları bölmek ne işe yarayacak 


Batık banka tosunları’ 


Irak, niye şimdi 


Aday listesi, AKP’yi merkezden kaçırıyor 


Her şeyin Avrupa’sını yapan adam 


Test etme sırası Derviş’e gelmiş 


</TEXT>
</DOC>
