<DOC>
<DOCNO> 122215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/spor/spo01.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜKSEK TANSİYON 
</HEADLINE>
<TEXT>

Beşiktaş ile Gençler cephesi soyunma odasına girerken birbiriyle kapıştı. Sinan Engin, olayları Ankara ekibinin futbolcularının tahriğine bağladı 
     Gençler’den taşkınlık 
     BEŞİKTAŞ ile Gençlerbirliği, İnönü Stadı’nın koridorlarında kapıştı. Karşılaşmanın bitimiyle birlikte soyunma odalarına giden iki takım futbolcuları, birbirleriyle ağız dalaşına girdi. Kırmızı - Siyahlı ekipten Youla ile birlikte birkaç futbolcunun kendilerini tahrik ettiğini ileri süren Menajer Sinan Engin, "Rencide edici hareketler yaptılar. Bu da sabırları taşırdı" diye konuştu. 
     
     Sadece uyardım’ 
     GENÇLERBİRLİĞİ soyunma odasının önüne kavga etmek için değil, yöneticileri uyarmak için gittiğini söyleyen Engin, "Bizi yenebilirlerdi de... Ama bu tür hareketler hiç kimseye yakışmıyor. Bundan dolayı sadece onlara bağırdım" dedi. Engin ile birlikte olaylarda yer alan Sergen ise, bu tür taşkınlıkların yanlış olduğunu ifade etti. İki taraf arasındaki tartışmayı geçen sezon Beşiktaş’ta yer alan Ümit Bozkurt önledi. 
     
İlhan’dan 2 yıllık imza      Türk Lirası anlaşma 
     BEŞİKTAŞ’TA sözleşmesi sezon sonunda sona eren yıldız oyuncu, dün iki yıllık yeni mukavele yaptı. Dünya Kupası’ndan bu yana Yönetim Kurulu’yla görüşen İlhan’ın, yüzde 30’u peşin, geri kalanı maç başı olmak üzere yıllık 1.5 milyon dolar karşılığı Türk Lirası alacağı öğrenildi. 
     
     Bayern’den düşük teklif 
     ADANA maçı sonrasında "Ağrılarım var" diyerek, Lucescu’dan izin isteyip Münih’e giden İlhan’ın, avukat ve menajeri ile görüşüp Bayern Münih’in teklifini değerlendirdiği öğrenildi. Bayern’in, yıllık 500 bin Euro teklif etmesi üzerine de görüşmelerin tıkandığı bildirildi. 
     
     Hakan Şükür baskısı 
     İLHAN’IN bu görüşmesi üzerine, Lucescu’nun Hakan Şükür’ün ismini ortaya attığı belirtildi. Menajer Sinan Engin’in devreye girmesiyle, İlhan’ın 1.5 milyon dolar istediği, ancak Hüsnü Güreli’nin "Bu para, karşılığı TL verelim" teklifini kabul ettiği ve imza attığı ifade edildi. 
     
     



 SPOR 






























</TEXT>
</DOC>
