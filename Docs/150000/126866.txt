<DOC>
<DOCNO> 126866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sontur16.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Irak'a olası müdahalenin sonuçlarına karşı para topluyor.. 
</HEADLINE>
<TEXT>

     Birleşmiş Milletler'in, ABD'nin Irak'a olası bir müdahalesiyle ilgili hazırlıklarını sürdürdüğü bildirildi. 
     BM Mülteciler Yüksek Komiserliği Türkiye Temsilcisi Metin Çorabatır, bir kriz durumunda nelere ihtiyaç duyulabileceğini gözden geçirdiklerini belirterek, çeşitli ülkelerden 37.4 milyon dolar yardım talebinde bulunulduğunu kaydetti. 
     Kriz bölgelerine yakın yerlere, gıda ve gıda dışı yardım malzemelerinin yerleştirilmeye başlandığını anlatan Çorabatır, ''Diğer örgütlerle birlikte ortak çalışmalar yapılıyor. Tüm bu çalışmalar için olası bir krize karşı çeşitli ülkelerden 37.4 milyon dolar yardım talebinde bulunuldu. Savaş çıkarsa asıl kriz için ayrıca bütün ülkelerden para istenecek'' dedi. 
     Çorabatır, Irak'ın 1441 sayılı Güvenlik Konseyi kararına uymasını, böylece yeni bir insani krizin yaşanmamasını ümit ettiklerini dile getirerek, ancak her türlü olası senaryoya karşı da hazırlıkların sürdüğünü bildirdi. 
     





</TEXT>
</DOC>
