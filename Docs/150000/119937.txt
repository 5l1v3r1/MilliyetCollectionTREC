<DOC>
<DOCNO> 119937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun06.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, İngiltere Dışişleri Bakanı ile biraraya geldi 
</HEADLINE>
<TEXT>

     Kopenhag zirvesi öncesi çıktığı AB ülkeleri turu çerçevesinde İngiltere'de bulunan AK Parti Genel Başkanı Recep Tayyip Erdoğan, İngiltere Dışişleri Bakanı Jack Straw ile biraraya geldi. 
     Erdoğan ile Straw, saat 10.00'da, İngiltere Dışişleri Bakanı'nın resmi ikametgahında kahvaltılı çalışma toplantısında biraraya geldi. Straw, konuğunu kapıda karşılarken, iki siyasetçi burada kameralara ve foto muhabirlerine görüntü verdiler. 
     Kahvaltıya, Erdoğan'ın yanı sıra Dışişleri Bakanı Yaşar Yakış, Dışişleri Bakanlığı'nın AB'den Sorumlu Müsteşar Yardımcısı Büyükelçi Akın Alptuna ve Türkiye'nin Londra Büyükelçiliği yetkilileri katıldı. 
     Toplantının ardından Erdoğan ve Straw'ın kısa bir basın açıklaması yapmaları bekleniyor. 
     Erdoğan daha sonra, İngiltere Başbakanı Tony Blair ile görüşecek. 
     





</TEXT>
</DOC>
