<DOC>
<DOCNO> 146456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/siyaset/siy01.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence cezası dokuz taksit... 
</HEADLINE>
<TEXT>

Mahkeme, bir vatandaşı dövdüğünü kabul eden polisin cezasını paraya çevirdi. Diğer polis hakkındaki para cezasını da dokuz takside böldü 
     GÖKÇER TAHİNCİOĞLU Ankara 

     Ankara genelevinde satıcılık yapan Haydar Durmaz’ı gözaltına alarak nezarethanede döven iki polis, 2’şer ay 15’er gün hapis ve memuriyetten men cezasına mahk m edildi. Mahkeme, Durmaz’ı dövdüğünü kabul eden polislerden birinin cezasını paraya çevirerek erteledi, diğer polis hakkındaki para cezasının da dokuz takside bölünmesini kararlaştırdı. 
     Ankara 9. Asliye Ceza Mahkemesi’nce verilen kararda, polis memurları Tayfun Nalçakar ve Ali Gültepe’nin, 17 Temmuz 2002’de, genelevde İbrahim adlı bir kişiyi dövdükleri, bu sırada araya giren Haydar Durmaz’ın da dövüldüğü, daha sonra polis aracına bindirilerek, emniyete götürüldüğü kaydedildi. Adli Tıp’a başvuran Durmaz’a yedi günlük "iş göremez" raporu verildiği vurgulandı. Kararda, polislerin rapora karşı, "başkaları dövdü" savunması yaptığı, ancak yeminli tanık Eyüp Akçay’ın ifadelerinin ardından, ceza almamak için bu yönde ifade verdikleri dile getirildi. Mahkeme, bunun üzerine polisleri 2’şer ay 15’er gün hapis ve aynı süreyle memuriyetten men cezasına mahk m etti. 
     


SİYASET 













</TEXT>
</DOC>
