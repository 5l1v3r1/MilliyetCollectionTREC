<DOC>
<DOCNO> 133681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo06.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Lig'e 7 maçla devam edildi... 
</HEADLINE>
<TEXT>

     ABD Profesyonel Basketbol Ligi NBA'e 7 maçla devam edildi. 
     Doğu Konferansı Merkez Grubu lideri Indiana Pacers, Atlantik Grubu sonuncusu Miami Heat'i deplasmanda 102-95, Atlantik Grubu beşincisi Washington Wizards da Pasifik Grubu üçüncüsü Phoenix Suns'ı evinde 98-93 yendi. 
     Miami'deki karşılaşmada, bitime 1.10 dakika kala attığı 3'lükle takımını öne geçiren Reggie Miller, 21 sayı attı. Üst üste 4. galibiyetine ulaşan Indiana Pacers'da ise Ron Artest ile Jermaine O'Neal 18'er sayı kaydetti. 
     Sekizinci kez son çeyreğine önde başladığı maçı kaybeden Miami Heat'de Caron Buttler 22, Travis Best 20 sayı üretirken, Briant Grant 16 ribaund aldı. 
     Michael Jordan'lı Wizards ise Suns ile Washington'da karşılaştı. 
     Wizards'da, Scott Williams'a son saniyede blok yaparak 2 sayı önde olan takımının galip gelmesinde önemli rol oynayan Jerry Stackhouse 33 sayı, 9 asistle en iyi istatistiği yakaladı. Takımın yıldız basketbolcusu Michael Jordan ise 19 sayı, 7 ribaund gerçekleştirdi. 
     Deplasmanda yaptıkları son 5 maçta yalnızca 1 galibiyeti bulunan Suns'da ise Stephon Marbury 29 sayı, 8 asistle maçı tamamladı. Skora, Joe Johnson ve Shwan Marion 21'er sayı katkıda bulundu. Marion ayrıca 13 ribaund aldı. 
Sonuçlar şöyle 

Cleveland Cavaliers-Los Angeles Clippers 104-100 
Memphis Grizzlies-Houston Rocekts 95-100 
Minnesota Timberwolves-San Antonio Spurs 106-95 
Miami Heat-Indiana Pacers 95-102 
Washington Wizards-Phoenix Suns 98-93 
New Orleans Hornets-Milwaukee Bucks 93-108 
Denver Nuggets-New Jersey Nets 66-92 
     





</TEXT>
</DOC>
