<DOC>
<DOCNO> 125469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo40.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Ankaragücü maçından notlar... 
</HEADLINE>
<TEXT>

     -Galatasaraylı taraftarlar, Ankaragücü ile Türkiye Kupası'nda yapılan 3. kademe maçına fazla ilgi göstermedi. 
     -Karşılaşma, Kanal D ve Show TV'den aynı anda canlı olarak yayınlanınca, sarı-kırmızılı taraftarlar tribünleri boş bıraktı. Maçı 10 bine yakın taraftar izledi. 
     -Teknik direktör Fatih Terim, Ankaragücü maçında Felipe'yi yedek bırakırken, sakatlıkları bulunan Ergün, Batista, Baliç, hasta olan Christian maç kadrosunda yer almadı. Terim ayrıca Pinto'nun yanı sıra dinlendirmek amacıyla Mondragon ve Suat'ı da kadroya almadı. 
     -Bu arada, dün sözleşmesi fesh edilen Meksikalı oyuncu Almaguer bugün ülkesine döndü. 
     -Galatasaray'da Hasan Şaş maç öncesinde Ankaragücü'nden samimi olduğu arkadaşlarıyla hasret giderdi. 
     -Galatasaraylı Ergün'ün eşi İlkan Penbe'yi, yattığı Florance Nightingale Hastanesi'nde kulüp ikinci başkanı ve basın sözcüsü Ali Dürüst, futbol şubesi üyesi Burak Elmas, futbolculardan Suat ve bazı futbolcu eşleri ziyaret ederek geçmiş olsun dileğinde bulundular. 
     -Galatasaray'da, transfer edileceği şeklinde haberler çıkan Paris Saint Germain'in Nijeryalı forveti Ogbeche Batholomew ile ilgilenilmediği bildirilirken, yönetici Ali Dürüst, sağbek mevkiinde sıkıntı bulunduğunu ve buraya bir transfer yapmayı düşündüklerini söyledi. 
     





</TEXT>
</DOC>
