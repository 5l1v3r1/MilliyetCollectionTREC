<DOC>
<DOCNO> 100632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/guncel/agun.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ araştırma üssü Teknokent 
</HEADLINE>
<TEXT>

İstanbul Teknik Üniversitesi, 10 bin kişilik bir araştırma ordusunun yararlanacağı bir teknokent kurarak beyin göçünü engellemeyi planlıyor 
     NESLİHAN CUYAR İstanbul 

     İstanbul Teknik Üniversitesi İTÜ , 6 yıldan bu yana yürüttüğü teknokent kurma girişimlerini hayata geçirmek için son hazırlıklarını tamamladı. 10 bin kişilik bir araştırma ordusunun yararlanması beklenilen teknokentte, araştırma geliştirme Ar - Ge merkezleri, sergi, konferans salonları, teknololoji geliştirme birimleri, sınırlı konut alanı ve bir otel de yer alacak. 
     İTÜ Rektörü Prof. Dr. Gülsün Sağlamer, Ayazağa Kampusu’nda ilk aşamada 80, ikinci aşamada ise 100 hektar üzerine kurulacak olan teknokentte, 500’e yakın firmanın Ar - Ge biriminin olmasının hedeflendiğini söyledi. Teknokenteki ofis ve binaların araştırmacılar tarafından kiralanacağını söyleyen Sağlamer, burada laboratuvar kurabilecekleri gibi üniversitenin tüm donanımından da yararlanabileceklerini kaydetti. 
     Ar-Ge birimlerinde 10 bine yakın kişinin çalışacağını belirten Sağlamer, "Teknoloji geliştirme bölgesi olarak İTÜ Teknokent’te çalışanlar, 5 - 10 yıl arasında gelir vergisi ve kurumlar vergisinden muaf olacak" dedi. 
     
     Hedef uluslararası başarı 
     Projenin Devlet Planlama Teşkilatı DPT ve Dünya Bankası tarafından desteklendiğini vurgulayan Sağlamer, teknokenti işletmek üzere kurulan Arı Teknokent A.Ş.’nin hedefinin ulusal sınırların ötesinde Avrupa ölçeğinde başarılara imza atmak olduğunu söyledi. 
     Prof. Dr. Sağlamer, beyin göçünü önlemeyi hedef aldıklarını da vurgulayarak, "Projenin en önemli amaçlarından biri öğrencilerin teknokentte yer alan ulusal ve uluslararası lider teknoloji şirketlerinde çalışarak ufuklarını genişletmeleri, geleceklerini yönlendirmeleri ve ileride Türkiye’nin yeni teknoloji üreten şirketlerini yaratma birikimini kazanarak kendi şirketlerini kurmalarıdır" diye konuştu. 
     
200 milyon dolarlık yatırım      Sağlamer, "Proje İTÜ’yle birlikte ulusal ve uluslararası yatırımcılar tarafından gerçekleşecektir. İlk aşamada yaklaşık 200 milyon dolarlık yatırım yapılacak, 5 yıl içinde de teknokentin altyapısı tamamlanacak" dedi. 
     
Hangi alanlara odaklanacaklar      Dünya çapında uzmanlarla iletişim kurma olanağına da sahip olacağını vurgulayan Sağlamer, Teknokent’in odaklandığı alanları şöyle sıraladı "Elektronik, telekomünikasyon, bilgi teknolojileri, malzeme bilimleri, polimer teknolojileri ve nanoteknolojiler malzemeyle ilgili ileri teknolojilerin kullanıldığı yeni araştırma alanı , moleküler biyoloji, bioteknoloji, otomotiv, gıda teknolojileri, uçak ve uzay teknolojileri, deprem araştırmaları, optik, enerji ve çevre teknolojileri." 
     



 GÜNCEL 










</TEXT>
</DOC>
