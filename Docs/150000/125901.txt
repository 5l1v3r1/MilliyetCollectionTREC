<DOC>
<DOCNO> 125901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo22.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor maçla ilgili bir kaset buldu... 
</HEADLINE>
<TEXT>

     Denizlispor Kulübü Başkanı Mustafa Baysal, Beşiktaş ile oynadıkları Türkiye Kupası maçının son dakikasında gelişen pozisyonu ayrıntılı bir biçimde gösteren bir video kaseti bulduklarını bildirdi. 
     Baysal, yaptığı açıklamada, gurbetçi bir bayan seyircinin tribünden çektiği kasetteki görüntülerin karşılaşmanın 90. dakikasında gelişen pozisyonu ayrıntılı bir şekilde gözler önüne serdiğini öne sürdü. 
     Merkez Hakem Kurulu'na MHK yapacakları başvuruya bu video kaseti de eklediklerini belirten Baysal, ''Görüntü korner bayrağının arkasından çekilmiş. Topun çizgiyi geçtiği net bir şekilde görülüyor. Seyircimiz bu video görüntüsüyle golü belgelemiş'' dedi. 
     Baysal, yapacakları itirazın Merkez Hakem Kurulu'nca değerlendirilerek karşılaşmanın yeniden oynanmasına karar verileceğine inandığını sözlerine ekledi. 
     





</TEXT>
</DOC>
