<DOC>
<DOCNO> 106158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur24.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SHP ve ÖDP "Sol ittifakta görüşmeler tıkandı" 
</HEADLINE>
<TEXT>

     SHP Genel Başkanı Murat Karayalçın ve ÖDP Genel Başkanı Ufuk Uras, "Sol ittifakta" yer almayacaklarını açıkladılar. 
     SHP Genel Başkanı Murat Karayalçın ve HADEP Genel Başkanı Murat Bozlak, SHP Genel Merkezi'nde biraraya geldi. 
     İki başkan yaklaşık yarım saat görüştükten sonra toplantıya ara verdi. 
     Toplantının ardından genel merkeze gelen ÖDP Genel Başkanı Ufuk Uras ve Murat Karayalçın ortak bir basın toplantısı düzenleyerek, "Sol ittifakta" şu an yer almayacaklarını ancak görüşmelerin devam ettiğini bildirdi. 
     Karayalçın, SHP-ÖDP-HADEP'in bir birliktelikte anlaştıklarını ancak diğer partilerin tavırları yüzünden birliktelikte şuan yer almayacaklarını söyledi. Sosyal demokratlarla sosyalistlerin birleşmelerinin Türkiye için bir umut ışığı olduğunu belirten Karayalçın, "Ancak gelinen nokta itibariyle atılan bazı adımların herkes açısından Türkiye'nin kaderini değiştirecek bu tarihsel buluşmanın sınırlı bir bakış açısıyla değerlendirildiğini göstermektedir. Milyonlarca insanımızın yaşamında büyük değişikliklere yol açacak Türkiye'nin demokratikleşmesi ve özgür bir toplumsal yaşamın tesisinde önemli dönüşümleri başlatacak bu işbirliğinin iyi düşünülmemiş hatalı adımlara kurban edilmesi doğru olmayacaktır" diye konuştu. 
     Karayalçın, SHP ve ÖDP olarak solda büyük buluşmanın gerçekleşmesi için ellerinden gelen çabayı göstermeye deavam edeceklerini kaydetti. Karayalçın, sol ittifakta uzlaşamadıkları noktanın ne olduğu yönündeki bir soruya da yanıt vermekten kaçınarak, "Detaylara girmeye gerek yok" dedi. Görüşmelerde bir tınaklık olduğunu söyleyen Karayalçın, "Sorunları aşmaya kararlıyız" dedi. 
     Karayalçın ve Uras bundan sonra beraber hareket edeceklerini ve bu birlikteliğin seçimlerden sonra da devam etmesini istediklerini ifade etti. Karayalçın ve Uras toplantının ardından el sıkışarak basına poz verdi. 
     Basın açıklamasının ardından Karayalçın, Uras ve HADEP Genel Başkanı Murat Bozlak tekrar görüşmeye başladı. 
     





</TEXT>
</DOC>
