<DOC>
<DOCNO> 102909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun23.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yapılacak baraj nedeniyle tarih sular altında kalacak. 
</HEADLINE>
<TEXT>

     Irak'ta, 4500 yıllık Asur Krallığı, yapımı planlanan Makul Barajı'nın baraj gölü altında kalacak. 
     ExpeditionZone adlı internet sitesinde yayınlanan habere göre, başkent Bağdat'ın 300 kilometre kuzeyinde yapılacak barajın, öngörüldüğü gibi 5 yıl içinde tamamlanması halinde, çok sayıda tarihi eser 32 kilometre uzunluğundaki baraj gölünün altında kalacak. 
     Iraklı arkeologlarla birlikte tarihi eserleri kurtarmak isteyen Almanya'daki Heidelberg Üniversitesi'nde görevli arkeolog Dr. Peter Miglus, zamana karşı yarışmak zorunda olduklarını söyledi. 
     70 hektar büyüklüğünde tarihi bölgenin sadece dörtte birinin gün ışığına çıkarıldığını belirten Miglus, Irak'a yapılacak olası bir ABD operasyonunun gündemde olması nedeniyle bölgenin uluslararası katılımla kurtarılma şansının düşük olduğu görüşünde. 
     Miglus, ''Irak'tan yardım talebi geldiği takdirde kurtarma çalışmaları için hazırız. Ama biz bu ülkede misafiriz ve çağrılmayı beklemek zorundayız'' dedi. 
     





</TEXT>
</DOC>
