<DOC>
<DOCNO> 141472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sondun13.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Irak'a süre tanıyan tasarının onaylanmaması için çalışacağız 
</HEADLINE>
<TEXT>

     Rusya Dışişleri Bakan Yardımcısı Yuri Fedotov, Irak'a, silahsızlanması için 17 Mart'a kadar süre tanıyan karar tasarısının BM Güvenlik Konseyi'nden geçmemesi için Rusya'nın ''elinden geleni yapacağını'' söyledi. 
     BBC televizyonunun sorularını yanıtlayan Fedotov, Rusya'nın, ABD, İngiltere ve İspanya tarafından Konsey'e sunulan karar tasarısını veto edip etmeyeceği yönündeki bir soru üzerine, ''Rusya, bu tasarının geçmemesi için elinden geleni yapmaya kararlıdır'' dedi. 
     Fedotov, ''Tutumumuz aynı, Rusya, bu tasarıya çok olumsuz yaklaşıyor. Bu tasarının BM Güvenlik Konseyi'nde onaylanmayacağını umuyoruz'' diye konuştu. 
     ABD ve İngiltere, BM Güvenlik Konseyi'ne sundukları değişiklik önergesiyle, Irak'a ''1441 sayılı BM kararını kabul ederek silahsızlanması için'' 17 Mart'a kadar süre tanımıştı. 
     BM Güvenlik Konseyi'nin daimi üyelerinden olan Rusya'nın, tasarıyı veto etme hakkı bulunuyor. 
     





</TEXT>
</DOC>
