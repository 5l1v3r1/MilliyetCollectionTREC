<DOC>
<DOCNO> 117933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/yasam/yas05.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinlikte albay cesedi 
</HEADLINE>
<TEXT>

Emekli albay öldürüldü, 44 yaş genç eşi gözaltında 
     SEFER TALAY Burhaniye DHA 

     Balıkesir’in Burhaniye ilçesinde emekli Kıdemli Albay Mustafa Sokullu’nun cesedi, zeytinlikte bulundu. Sağ bacağında kurşun izine rastlanan 85 yaşındaki Sokullu’nun cesedinde kol ve bacaklarda da kesikler görülürken, 41 yaşındaki eşi gözaltına alındı. 1972’de emekli olan Sokullu, ilk eşi Leman Sokullu’nun 1988’de ölümü üzerine 1990’da ikinci eşi Şerife Sokullu ile evlendi. İlk evliliğinden iki çocuğu olan Sokullu, üç gün önce esrarengiz şekilde ortadan kayboldu. Şerife Sokullu, polise başvurarak eşinin otomobiline binip evden çıktığını, bir daha dönmediğini bildirdi. 
     Önce Sokullu’nun Şahin marka otomobili Aydın’da uçuruma yuvarlanmış bulundu. Önceki gün 16.30’da Burhaniye’nin Pelitköy beldesinin Tahtaköprü mevkiinde zeytin toplayan işçiler, Sokullu’nun cesedini buldu. Şerife Sokullu’nun geçen Ağustos’ta eşini elinden yaraladığı belirlendi. Komşuları, Mustafa Sokullu’nun "Eşim beni öldürecek. Paramda gözü var" diye yakındığını iddia ettiler. 
     



 YAŞAM 



















</TEXT>
</DOC>
