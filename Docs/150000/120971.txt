<DOC>
<DOCNO> 120971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sontur05.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethullah Gülen yargılanıyor... 
</HEADLINE>
<TEXT>

     Fethullah Gülen'in, ''laik devlet yapısını değiştirerek, yerine dini kurallara dayalı bir devlet kurmak amacıyla yasadışı örgüt kurup, bu amaç doğrultusunda faaliyetlerde bulunduğu'' iddiasıyla 10 yıla kadar ağır hapis cezasına çarptırılması istemiyle yargılanmasına devam edildi. 
     Ankara 2 No'lu DGM'de görülen davanın bugünkü duruşmasına, Gülen'in avukatları katıldılar. 
     Gülen hakkındaki soruşturmayı yürüten ve davayı açan Nuh Mete Yüksel'in Ankara Cumhuriyet Savcılığı'na atanmasının ardından duruşma savcılığına tayin edilen DGM Savcısı Hamza Keleş, dosyanın kapsamlı olması nedeniyle esas hakkındaki mütalaasını hazırlamak için süre istedi. 
     Mahkeme Başkanı Hüseyin Eken, Savcı Keleş'e süre verilmesine karar verildiğini ve duruşmanın ertelendiğini bildirdi. 
     İddianamede, Fethullah Gülen'in, 3713 Sayılı Terörle Mücadele Kanunu'nun 7. maddesinin 1. fıkrasının birinci cümlesine göre, 5 yıldan 10 yıla kadar ağır hapis cezasına mahkum edilmesi talep ediliyor. 
     





</TEXT>
</DOC>
