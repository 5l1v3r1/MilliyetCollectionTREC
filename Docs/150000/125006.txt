<DOC>
<DOCNO> 125006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo04.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybol... Arçelik liderlik koltuğuna oturdu... 
</HEADLINE>
<TEXT>

     Voleybol Birinci Liglerinde 2002-2003 sezonunun ikinci yarısı başladı. İkinci yarının ilk haftasında erkeklerde Arçelik, Ziraat Bankası'ndan liderliği alırken, bayanlarda Eczacıbaşı, ilk sıradaki yerini korudu. 
     Ligin yeni ekibi Rize Fındıklıspor'u 3-0 yenen Arçelik, set averajıyla liderliğe yükselirken, ilk yarıyı ilk sırada kapatan Ziraat Bankası, galip gelmesine karşın, Tokat Belediyespor'a 1 set verince averajla 2. sıraya indi. 
     Ligde son sırada yer alan ARKAS Saint Joseph'i deplasmanda 3-2 yenen geçen sezonun şampiyonu Erdemirspor, 3. sıradaki yerini korudu. 
     Bayanlarda ise ligde 1'er yenilgisi bulunan takımlardan Eczacıbaşı, henüz galibiyetle tanışmayan ve ligde son sırada yer alan İstanbul Işıkspor'u yenerek, averajla liderliğini sürdürürken, 2. durumdaki Vakıfbank Güneş Sigorta da Kocaelispor karşısında 3-0 galip gelerek 2. sırada kaldı. 
     





</TEXT>
</DOC>
