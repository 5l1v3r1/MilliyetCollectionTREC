<DOC>
<DOCNO> 141939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/spo15.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Stat zirvesi      ATATÜRK Olimpiyat Stadı’nın yollarının Büyükşehir Belediyesi tarafından yapılmasına ilişkin alt yapı çalışmaları devam ediyor. Yolların ağustos ayına kadar bitirilmesi için belediye ile hazırlık komitesi 12 Mart’ta üçüncü kez bir araya gelerek çalışma yapacak. 
     
Güneş’ten mesaj      A MİLLİ Takım Teknik Direktörü Şenol Güneş, UEFA’nın resmi internet sitesindeki demecinde İngiltere maçı için olumlu mesajlar verdi. Güneş, "9 puanımız var. Bu bizim için moral. Eski maçlar bizi ilgilendirmiyor. Halkımız ve medyamızla bu maça konsantre olmamız gerek.Takımıma güveniyorum." dedi. 
     
İki temsilci      DÜNYA Salon Atletizm Şampiyonası’nda Türkiye’yi iki atlet temsil edecek. İngiltere’nin Birmingham kentinde 14 - 16 Mart’taki şampiyonada Erol Mutlusoy 60 metre ve Anjela Atroschenko pentatlon mücadele edecek. Kafile, yarın İngiltere’ye gidecek. 
     
Dev tesis      KOCAELİ Spor Bilimleri Araştırma Merkezi, yarın İzmit’te açılacak. Kocaeli Üniversitesi KOÜ ile İzmit Büyükşehir Belediyesi tarafından sporcu sağlığı ve performansı alanında hizmet vermek üzere oluşturulan merkezin teknik donanımı için 350 bin dolarlık harcama yapıldı. 
     
Çelik’e geçer not      OLAYLI Başkent derbisinin hakemi Mutlu Çelik sınıfı geçti. Verdiği kararlarla her iki takımın tepkisini çeken Çelik’e gözlemciler MHK Başkanı Bülent Yavuz ve Murat Ilgaz’ın geçer not olan 7 puan verdiği öğrenildi. Bu notla Çelik’in dinlendirilme ihtimalinin de ortadan kalktığı belirtildi. 
     
Coulthard mutlu      FORMULA 1’İN ilk ayağı olan Avustralya Grand Prix’sinde zirveye çıkan McLaren Mercedes pilotu David Coulthard, Ferrari’lerin başarısızlığının hem Formula, hem de rakipler için iyi olduğunu söyledi. İskoç pilot, "Schumacher’in stratejik yanlışlar yapması, Formula’nın geleceği için cesaret verici" dedi. 
     
Bütçe 209 trilyon      GENÇLİK ve Spor Genel Müdürlüğü’nün 2003 yılı bütçesi TBMM Bütçe Plan Komisyonu’nda görüşülerek 209 trilyon 118 milyar lira olarak kesinleşti. Spor teşkilatı, Bütçe Plan Komisyonu toplantısında bu bütçeye ek olarak 100 trilyon lira daha verilmesi talebinde bulundu. 
     
Şampiyonlar gecesi      A GRUBU 
     21.45 Barcelona - B.Leverkusen 
     21.45 Inter - Newcastle 
     B GRUBU 
     21.45 Arsenal - Roma 
     21.45 Ajax - Valencia 
     



 SPOR 






















" -- document.write " " -- 
</TEXT>
</DOC>
