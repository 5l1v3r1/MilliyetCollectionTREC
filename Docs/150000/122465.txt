<DOC>
<DOCNO> 122465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sondun16.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki Yahudi nüfusu azalıyor... 
</HEADLINE>
<TEXT>

     Dünyadaki Yahudi nüfusundaki hızlı azalma devam ediyor. 
     Yahudi göçüyle ilgili araştırmalar yapan Yahudi Ajansı, dünyadaki Yahudi nüfusunun yıllık ortalama 50 bin kişi azaldığını ve 2002 sonunda dünyadaki toplam Yahudi nüfusunun 12.9 milyon olduğunu açıkladı. 
     Yahudi Ajansı, özellikle ABD'deki Yahudi nüfusunda son 10 yılda 300 bin kişilik azalma saptandığını ve 2002 yılı rakamlarına göre ABD'de 5.2 milyon Yahudinin yaşadığını belirtti. 
     Dağılan SSCB'de 1989'da 1 milyon 450 bin olan Yahudi nüfusun, İsrail'e göç ya da yaşlanma nedeniyle bugün 437 bine gerilediğini belirten ajans, Fransa'da 1988'de 5 bin olan nüfusun 500 bine indiğini kaydetti. 
     Yahudi nüfusun arttığı tek yerin İsrail olduğunu belirten ajans, İsrail'de 5.4 milyon Yahudi yaşadığını bildirdi. 
     Dünyadaki Yahudi nüfusundaki bu azalma, doğum oranının azlığına bağlanıyor. 
     İsrail devleti, Yahudi anneden doğan çocukları Yahudi kabul ediyor. Yahudiler ya da Yahudi olmayan yakın akrabalar, ''Geri Dönüş Kanunu'' uyarınca İsrail'e göç ederse yarı otomatik olarak Yahudi vatandaşlığına geçebiliyor. 
     





</TEXT>
</DOC>
