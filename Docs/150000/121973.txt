<DOC>
<DOCNO> 121973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/soneko07.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı için rehber... Para piyasalarında geçen hafta... 
</HEADLINE>
<TEXT>

     Piyasalar geçen hafta da AB ülkelerinde yürütülen temasların yanında Kıbrıs'la ilgili gelişmeleri izlemeyi sürdürdü. 
     Hızlı çıkışın ardından düzeltme hareketine tanık olduğumuz borsa geçen haftayı kararsız bir seyirde ve 13,000 puanın üstünde tutunma çabasıyla geçirdi. İMKB Tahvil ve Bono Piyasası'nda ortalamalarda çok küçük çapta düşüşler meydana geldi. Dövizdeki gerileme artarak devam etti. Dolar ve Euro'da haftalık bazda 50-60 bin lira dolayında düşüşler yaşandı. Banka faizlerindeki düşüşler de devam etti. 
     Hisse senetleri haftalık bazda ortalama yüzde 1.49 oranında değer yitirdi. 24 ayar külçe altının gram satış fiyatı yüzde 3.38 oranında, Cumhuriyet altınının satış fiyatı da yüzde 3.20 oranında düştü. Dolar, haftalık bazda yüzde 3,28, Euro da yüzde 4.04 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 0.11 oranında düşüş kaydetti. 
     Mevduat faizlerinde geçen hafta ortalamalarda 1 puanına dolayında düşüşler oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.69, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri, haftaya ortalama yüzde 3.32 kayıpla başladılar. 
     1. seansta hızla gerileyerek 481.64 puan kaybeden endeks, 13,019.74 puandan seansı kapattı. 2. seansta ise 13,000 puan seviyesinde dalgalı bir seyir gözlendi. Seans sonuna doğru gelen alımlarla 33.17 puan ve yüzde 0.25 artan endeks 13,052.91 puandan günü tamamladı. Hisse senetlerinin günlük kaybı ise 448.47 puana ulaştı. 
     Salı günü düşüşler yavaşladı ve endeks 12,800 desteğinde tutundu. 1. Seansta inişli çıkışlı bir seyir sonunda 32.78 puan ve yüzde 0.25 oranında gerileyen endeks, 13,020.13 puandan seansı kapattı. 2. seansta ise düşüş ağırlıklı bir seyir hakim oldu. Seans sonuna doğru gelen alımlarla toparlanan endeks, 195.84 puan ve yüzde 1.50 düşüş gösterdi. 12,824.29 puandan günü tamamlayan endeksin günlük kaybı ise 228.62 puan ve yüzde 1.75 oldu. 
     Çarşamba günü özellikle ikinci seansta gelen tepki alımları günün artışla tamamlanmasına neden oldu. 
     İlk seansta 293.66 puanlık düşüşün ardından 12,0 puana gerileyen endeks, ikinci seansın ilk yarısında da düşüşünü sürdürdü ve 12,386.39 puana kadar geriledi. Daha sonra gelen tepki alımlarıyla yükseliş kaydeden endeks 12,800 puanı aşarak 13,100 seviyesine yöneldi. Daha sonra gelen satışlarla endeks 13,036.91 puandan ve yüzde 4.04'lük artışla günü tamamladı. Günlük artış 212.62 puan ve yüzde 1.66 düzeyinde gerçekleşti. 
     Perşembe günü 13,000 puan direncine takılan endeks yaklaşık 400 puanlık bir bantta dalgalandı. 
     İlk seansta 30.32 puanlık düşüşün ardından 13,006.59 puandan kapanan endeks, ikinci seansta da yaklaşık 200 puanlık bir bantta sıkıştı. Günü 12,923.75 puandan tamamlayan endeksin ikinci seanstaki kaybı 82.84 puan ve yüzde 0.64 oldu. Endeksin günlük kaybı ise 113.16 puan ve yüzde 0.87'de kaldı. 
     Haftanın son işlem gününde, hafta içinde birkaç kez denediği 12,800 desteğinde tutunan endeks artışa geçti. 
     İlk seansta 94.05 puanlık artışın ardından 13,017.80 puandan kapanan endeks, ikinci seansta 13,000-13,500 aralığında dalgalandı. Haftayı 13,300.40 puandan tamamlayan endeksin ikinci seanstaki artışı 282.60 puan ve yüzde 2.17 oldu. Endeksin günlük bazdaki artışı ise 376.65 puan ve yüzde 2.91 olarak gerçekleşti. 
     Bu gelişmelerin ardından hisse senetlerinin haftalık ortalama değer kaybı yüzde 1.49 oldu. 
     Borsa uzmanları, Bayram öncesindeki kısa haftada yatırımcıların AB ile olan kritik zirveyi ve ilgili haberleri satın almaya devam edeceğini kaydediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 200.98 puanlık kayıpla 13,501.38 puandan, 13,300.40 puana indi. Hisse senetlerinin haftalık ortalama değer kaybı yüzde 1.49 oldu. 
     İMKB Ulusal-Mali Endeksi 490.48 puan düşerek 17,400.74 puandan 16,910.26 puana ve İMKB Ulusal-Sanayi Endeksi 166.35 puan düşerek 12,686.16 puandan 12,519.81 puana gerilerken, İMKB Ulusal-Hizmetler Endeksi 128.35 puan artarak 8,216.16 puandan 8,344.51 puana çıktı. 
     Böylece, mali grup hisseleri ortalama yüzde 2.82 ve sanayi grubu hisseleri ortalama yüzde 1.31 oranında değer yitirirken, hizmetler grubu hisseleri ortalama yüzde 1.56 oranında değer kazandılar. 
     
     KAZANANLAR VE KAYBEDENLER 
     Borsada geçen hafta işlem gören 295 hisse senedinden 73'ü değer kazandı. 181 hisse senedi değer yitirirken, 41 hisse senedinin değeri değişmedi. 
     En yüksek oranlı artış yüzde 38.98 ile Maret hiselerinde oldu. Yüzde 35.29'luk artışla Marmaris Martı Otel hisseleri ikinci, yüzde 28.05'lik artışla Öz Finans Factoring hisseleri de üçüncü olarak sıralandı. 
     En yüksek oranlı düşüş ise yüzde 24.44 ile Yapı ve Kredi Bankası hisselerinde oldu. Yüzde 14.52'lik düşüşle İhlas Ev Aletleri hisseleri ikinci ve yüzde 13.33'lük düşüşle de Yapı Kredi Sigorta hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 263 milyar 18.9 milyon adet hisse senedi işlem gördü ve karşılığında 3 katrilyon 730 trilyon 918.4 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta düşüşler devam etti. İstanbul serbest döviz piyasasında alınıp satılan ABD Doları yüzde 3.28 oranında, Euro ise yüzde 4.04 oranında düşüş kaydetti. 
     ABD Doları'nın Türk Lirası satış fiyatı 52 bin lira düşerek, 1 milyon 1 bin liraya, Euro'nun satış fiyatı da 64 bin lira düşerek 1 milyon 521 bin liraya geriledi. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 3.71 oranında düşerek, 2 milyon 413 bin liraya, İsviçre Frangı'nın satış fiyatı da yüzde 3.15 oranında düşerek 1 milyon 44 bin liraya indi. 
     Bugün İstanbul serbest piyasada ABD Doları 1 milyon 4 bin, Euro 1 milyon 525 bin, İngiliz Sterlini 2 milyon 413 bin ve İsviçre Frangı 1 milyon 45 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 3.38 oranında, Cumhuriyet altınının satış fiyatı da yüzde 3.20 oranında düştü. 
     Külçe altının gram satış fiyatı 550 bin lira düşerek 15 milyon 700 bin liraya, Cumhuriyet altınının satış fiyatı da 3 milyon 500 lira düşerek 106 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.62'lik düşüşle 15 milyon 875 bin liraya indi. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.11 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 375 puan düşerek 331,675 puandan 331,300 puana indi. 
     Geçen haftanın en çok değer kazanan katılma belgeleri, yüzde 9.25'lik artışla TAIB Yatırım B Tipi Değişken Fon, yüzde 1.18'lik artışla Tarişbank A Tipi Değişken Fon ve yüzde 1.08'lik artışla da Global B Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 8.09 oranındaki düşüşle HSBC Yatırım A Tipi U-100 Endeks Fon, yüzde 8.04 oranındaki düşüşle İş A Mali Endeks Fon ve yüzde 7.98 oranındaki düşüşle de Kent Yatırım A Tipi Değişken Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta Salı günü 371 gün vadeli tahvil ihalesi düzenledi. 
     Tahvil ihalesine toplam 2 katrilyon 638.4 trilyon liralık teklif gelirken, ihalede nominal 1 katrilyon 390.1 trilyon liralık satış gerçekleşti. 
     Tahvil ihalesinde bileşik faiz yüzde 51.50, basit faiz ise yüzde 51.72 oldu. 
     Tahvillerin geri ödemesi, 3 Aralık 2003'de yapılacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.59 ile yüzde 0.84 arasında gerçekleşti. 
     Mevduat faizlerinde vadelerine göre ortalamalarda 1 puan dolayında düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.69 oldu. 
     Önceki hafta sonunda ortalama faizi yüzde 44'ün biraz üzerinde olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
