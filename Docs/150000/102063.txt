<DOC>
<DOCNO> 102063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/soneko27.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa Derviş'e kilitlendi... 
</HEADLINE>
<TEXT>

     Borsa ikinci seansta hızlı bir şekilde değer kaybetti, ancak 9,600 puan seviyelerinde tutundu. Uzmanlar bu düşüşü Gaziantep Büyükşehir Belediye Başkanı Celal Doğan'ın Kemal Derviş'in siyasete girmeyeceği yolundaki açıklamalarına bağlıyorlar. 
     Bileşik Endeks ikinci seansın ilk yarısını 9,570.09 puandan geçti. 
     Özellikle banka, kamu ve holding gibi piyasa ağırlığı yüksek, likit hisselerde başlayıp genele yayılan satışlar, 9,600 seviyelerinde yavaşladı. 
     Piyasada bu hareketin "abartılı" olduğu görüşünde olanlar, harekette Kemal Derviş'in saat 17 00'de yapacağı açıklamaları etkilemek amacı sezdiklerini belirtiyorlar. Yani piyasalardaki dalgalanmanın Derviş'in kararını etkilemek amacıyla kullanıldığı düşüncesi mevcut. 
     Uzmanlar Derviş'in açıklamalarına kadar piyasanın düşük seviyede kalacağı yönünde birleşiyorlar.. 

     
</TEXT>
</DOC>
