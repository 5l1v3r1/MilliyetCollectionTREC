<DOC>
<DOCNO> 139807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/guncel/gun06.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hep soru işareti kalacak’ 
</HEADLINE>
<TEXT>

Filiz Kutlar, eşi Onat Kutlar ve Yasemin Cebenoyan’ın yaşamını kaybettikleri bombalama eyleminde gerçek faillerin yakalanmadığını belirterek, Karar beni çok huzursuz etti’ dedi 
     ÜMRAN AVCI İstanbul 

     Yazar Onat Kutlar ile arkeolog Yasemin Cebenoyan’ın yaşamlarını yitirdikleri bombalama eylemini yapan üç PKK’lı müebbet hapse mahkum edilse de karar Kutlar’ın eşi Filiz Kutlar’ı tatmin etmedi. Cezaya çarptırılanların gerçek failler olduğuna inanmadığını söyleyen Kutlar, "Kimin neden yaptığı hep soru işareti olarak kalacak" dedi. 
     "Davaya başından beri inanmadım ve mahkeme kararı beni çok huzursuz etti" diyen Kutlar şöyle konuştu "İki insanın öldüğü bir yerde doğru bir araştırma yapılmadı. Büyük bir ihtimalle gerçek failler yakalanmadı. 10 - 15 davanın bir havuza atıldığı bir mahkemeydi bu. Yalnızca Onat Kutlar - Yasemin Cebenoyan’ın öldüğü The Marmara Kafe’nin bombalanmasıyla ilgili bir dava değildi. Bu kadar önemli bir dava 15 davayla birleştirildi. Oysa bu mahkemenin tek başına görülmesi gerekirdi. Onat’ın annesi Meliha Kutlar da oğlumun kanı yerde kaldı’ diyor. Gerçekten öyle." 
     
     Rollerini ezberleyememişler’ 
     İtiraf yasasından faydalanmak isteyenlerce suçun üstlenildiğine inandığını söyleyen Kutlar, "İtirafçı bir kez televizyona çıkmıştı. Onu seyrederken de rolünü iyi ezberleyemediğini, tedirginliğinden anlamıştım. Mahk m edilen bu insanlar başka terör davalarından suçlu olabilirler ama bu davayla ilgileri olup olmadığından emin değilim" diye konuştu. 
     



 GÜNCEL 




















</TEXT>
</DOC>
