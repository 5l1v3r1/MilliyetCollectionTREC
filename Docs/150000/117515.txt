<DOC>
<DOCNO> 117515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/spor/ygsaltayli.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
I love you Çulcu 
</HEADLINE>
<TEXT>

     FATİH ALTAYLI 

     - Galatasaray’ı nasıl buldunuz 
     - Galatasaray’ı nasıl bulduğumu söylemem için, ortada bir Galatasaray olması lazım. Galatasaray’ı bulamadım. Bulan varsa beri gelsin. 
     - Neydi Galatasaray’da aksayan 
     - Galatasaray’da aksayan çok şey var. Bunu sezonun ilk maçından beri söylüyorum. Herkes takıma övgüler düzerken de söyledim ortada bir takım yok. Fatih Terim’in geçmişin anısına transfer ettiği iki oyuncu Ümit Davala ve Hakan Ünsal, Galatasaray’ı sürekli dokuz kişi oynatıyorlar. Yeni transferlerin tamamı kötü, eskiler tanınmayacak halde. Bu takım eleştirilecek bir şey bile yapmıyor. Barcelona biletimi iptal ettim. Çünkü oradaki rezalete kalbim dayanmaz. 
     - Peki hakem Çulcu için ne diyeceksiniz 
     - Hakem Çulcu’ya iki hafta önce Diyarbakır maçından sonra çapulcu demiştim. H l aynı kanaattayım. Son derece dirayetsiz ve yetersiz bir hakem. Galatasaraylı futbolculara, yedeklere ve kalecisine yağmur gibi şişe yağarken anons yaptırmaktan bile acizdi. Galatasaray taraftarı "I Love you Şenol" diye bağırınca anons yaptıran Mustafa Çapulçu, Fenerbahçe tribünleri on dakika boyunca "Hepiniz o.... çocuğusunuz" diye bağırmasına rağmen anons yaptırmadı. Demek ki, Çapulcu’ya göre "I love you" küfür, "O.... çocuğu" ise küfür değil. Sorarım Çapulcu’ya kendisine hangisinin söylemesini tercih eder. Küfür olanını mı, olmayanını mı 
     - Peki bu skordan sonra ne olur Galatasaray’da 
     - Ben yazıyı yazdırırken durum 6 - 0’dı. Umarım bu satırları noktalayana kadar yedi olmaz. Ama şunu söyleyeyim utanç verici olması dışında bir önemi yok. Geçen yıl da Bursa’dan beş yemiştik. Bu skor, belki Galatasaray formasının ne demek olduğunu unutan futbolculara iyi bir şok olur. 
     



 SPOR 








































</TEXT>
</DOC>
