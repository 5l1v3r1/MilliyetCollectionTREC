<DOC>
<DOCNO> 141549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/astro/index.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dehası gökyüzünde de yazılı 
</HEADLINE>
<TEXT>

Doğum tarihini 12 Mart 1881 olarak veren bir haritada Atatürk'ün askeri ve politik dehasını gösteren pek çok astrolojik işaret yer alıyor 
     Bundan iki yıl önce yabancı bir astroloji kitabını "Sabian Symbols", Marc Edmund Jones karıştırırken bize çok ilginç gelebilecek bir doğum verisiyle karşılaştım. Bu kitap Atatürk'ün doğum tarihini 12 Mart 1881 olarak veriyordu. Kitapta verilen doğum bilgileri Atatürk'ün dehasını ve karakterini oldukça yakın biçimde betimliyor. 
     
     Atatürk, Balık burcundan olabilir mi 
     Haritada Akrep burcu yükseliyor, Ay ise Aslan burcunda, haritanın tepesinde yer alıyor. Yükselen burçta Akrep etkileyici bakışlar, yüksek konsantrasyon ve derine inen bir kişilik verir. Aslan ise kraliyetle, yönetimle ve liderlikle yakından ilişkili bir burçtur. Daha önemlisi Ay, astrolojide annenin göstergesidir ve burada haritanın tam tepesinde yer alarak annesi Zübeyde Hanım'ın hayatı üzerindeki güçlü etkisini de göstermektedir. 
     12 Mart 1881 tarihli bu haritada Atatürk'ün askeri ve politik dehasını gösteren pek çok astrolojik işaret yer alıyor. Haritada savaşı ve fizik gücü, kararlılığı açıklayan Mars, Kova burcunda yer alıyor. Kova sabit bir burçtur ve özgürlükler için mücadele eder, reform getirir. Ayrıca Mars haritada yuvayı, evi ve genel olarak vatanı temsil eden dördüncü evde yer alarak, bu savaşın vatan ve topraklar için de olduğunu göstermektedir. Mars, Kova burcunda olduğu için karşısında kalan burç ise Aslan'dır ve bir bakıma bu burç Aslan'a yani sultana karşı da verilmiş mücadeleyi açıkça ortaya koymaktadır. 
     Haritalar incelenirken, gezegenlerin belirli kombinasyonları özel önem taşır. Atatürk'ün haritasında da Mars ve Satürn gezegenleri kendi aralarında burç değiştirmektedir. Mars, Satürn'ün burcu Kova'da Satürn ise Mars'ın burcu Koç'ta yer almaktadır Karşılıklı etkileşim . Tüm bunlara ek olarak astrolojide yetenekleri, gelişme ve şansı temsil eden Jüpiter yine liderler burcu olan Koç'ta yer alıyor Mars ve Satürn kombinasyonu ise yüksek askeri yetenek ve etkin karar verme ustalığına işaret ediyor. 
     Acaba Atatürk, Balık burcundan olabilir mi Bu tarihi kaynaklara göre olası bir tez olarak görülürken, Balık burcunun kendini feda eden yönünü de göz ardı etmemeliyiz. Böylesine güçlü askeri ve politik yetenekler, liderlikle örülü bir haritada Balık, amaca kendini adamayı, hatta kendini düşünmemeyi de gösteriyor. Balık tüm vizyonunu, hedefelerini idealist bir amaç üstüne yerleştirebilecek ruhsallıkta bir burçtur. Bu idealist ve reformist özellik Atatürk'ün tüm hayatı boyunca izlenebilir. 
     
     Atatürk'ün haritasında Akrep yükseliyor 
     Balık burcu aynı zamanda sezgilerin de önemli bir role işaret ettiğini gösteriyor. Askeri taktiklerinde dayanıklılığın ve kararlılığının yanı sıra güçlü sezgilerin yer almış olması da mümkün. 
     Bu haritada dikkat çeken diğer güçlü bir özellik de uyumu, güzelliği ve zarafeti açıklayan Venüs'ün konumudur. Venüs kendi burcu Boğa'da güçlüdür ve evlilik evinde Neptün'le birleşmektedir. Güçlü Venüs zevkleri, estetiğe düşkünlüğü artırır. Haritada Neptün'le birleşmesi ise Atatürk'ün evliliğindeki idealist tutumu ve gerginlikleri de açıklıyor. Bu alanda hayal kırıklıkları, kayıplar ve huzursuzluklar Mars ve Neptün açıları ile açıklanabilir. 
     Atatürk'ün haritası Türkiye Cumhuriyeti'nin haritası ile de ilginç biçimde örtüşmektedir. Cumhuriyet 29 Ekim'de kurulduğu için Akrep burcundandır, Atatürk'ün haritasında da Akrep yükselmektedir. Ülkemizin haritasında Balık burcu yönetimi anlatan evde, en tepede yer almaktadır. Bu tarih de Balık burcuna işaret etmektedir. 
     10 Mart’ta Uranüs, Balık burcuna geçiyor. Bu gezegen ülkemizin haritasında da yine Balık burcunda olduğu için önümüzdeki yedi yıl içinde önemli değişim ve reformların işaretçisi olacaktır. Atatürk'ün söz konusu haritası onun hem dayanıklı özelliklerini ve askeri dehasını hem de güçlü sezgilerle birlikte reformcu, idealist yönünü açık biçimde özetliyor. 
     
     
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
