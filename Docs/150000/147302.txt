<DOC>
<DOCNO> 147302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko53.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mart ayının zam şampiyonu karnabahar... 
</HEADLINE>
<TEXT>

     Karnabahar, Mart ayının zam şampiyonu oldu. Geçen ay karnabahar fiyatında, yüzde 43.9 oranında artış kaydedildi. 
     Devlet İstatistik Enstitüsü'nün DİE verilerine göre, Mart ayında, bir önceki aya göre, en yüksek fiyat artışında karnabaharı, yüzde 26.1 ile ıspanak, yüzde 15.5 ile belediye otobüs ücreti, yüzde 13.6 ile muz, yüzde 12.4 ile doğum ücreti, yüzde 10.3 hastane, yatak ücreti, yüzde 9.4 ile kuru soğan, yüzde 7 ile uçak ücreti, yüzde 6.5 ile gündelikçi, yüzde 6.3 ile mazot, yüzde 5.8 ile ayran, yüzde 5.6 ile makarna, yüzde 4.8 ile sıcak yemekler yüzde 4.6'şar ile nevresim takımı, film tab etme ücreti, yüzde 4.2 ile normal ekmek, yüzde 4.1 ile erkek ayakkabı tamiri, yüzde 3.7 ile buğday unu, yüzde 3.3 ile bisiklet, yüzde 3.2 elbise dikiş ücreti tayyör izledi. 
     Aynı dönemde, dondurma yüzde 2.9, yer döşemesi yüzde 2.7, beyaz peynir ve zeytin yüzde 2.3'er, benzin, belediye suyu yüzde 1.8'er, pil, kalorifer yakıt ücreti, deodorant yüzde 1.6'şar, bisküvi yüzde 1.5, çikolata yüzde 1.4, kadın berberi yüzde 1.3, bir bardak çay yüzde 1 oranında arttı. 
     
     FİYATI DÜŞENLER 

     Mart ayında en fazla fiyat düşüşü yüzde 5.6 ile mantoda görülürken, fiyatı gerileyen diğer ürünler de şöyle 
     ''Kazak erkek yüzde 4.5, bot kadın yüzde 3.6, palto yüzde 3.3, gömlek erkek yüzde 2.6, pantolon erkek yüzde 2.2, ceket erkek yüzde 2.'' 
     





</TEXT>
</DOC>
