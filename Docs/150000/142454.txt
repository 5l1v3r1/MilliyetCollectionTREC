<DOC>
<DOCNO> 142454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun38.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'tan ABD'ye tehdit... 
</HEADLINE>
<TEXT>

     Lübnan'da faaliyet gösteren aşırı dinci Hizbullah örgütünün lideri Şeyh Hasan Nasrallah, Irak'a müdahaleye hazırlanan Amerikan birliklerinin, bu ülkede ''kan ve intihar saldırılarıyla karşılanacağını'' söyledi. 
     Aşure günü nedeniyle Lübnan'ın başkenti Beyrut'ta toplanan yüz binlerce Şii'ye hitap eden Nasrallah, ''ABD'nin savaşını, hedeflerini, halkları kurtaracağı ve demokrasiyi sağlayacağı yalanlarını açıkça reddediyoruz'' dedi. 
     Nasrallah, ''ABD'ye ölüm'' ve ''İsrail'e ölüm'' sloganları atılan gösteride, Amerikan birliklerine hitaben, ''Bölge halkının sizi pirinç ve gül suyuyla karşılayacağını zannetmeyin. Sizi mermiler, tüfekler, kan ve intihar saldırılarıyla karşılayacaklar'' diye konuştu. 
     Nasrallah, Amerikalıların bölgede İsrail birliklerinin Lübnan'da karşılaştığına benzer bir ortamla karşılaşacaklarını söyledi. 
     





</TEXT>
</DOC>
