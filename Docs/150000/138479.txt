<DOC>
<DOCNO> 138479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/guncel/gun02.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşı beklerken 
</HEADLINE>
<TEXT>

Nurcan, Cizreli bir ailenin küçük kızı... Sirenler çalıp tatbikat başladığında, kardeşlerini alıp sığınağa iniyor 
     ERCAN ARSLAN 
CİZRE 

     CİZRE’de bulunan Turkiye Taşkomürü İşletmeleri’ne ait tesisler boşaltılarak muhtemel operasyonda Kuzey Irak’ta görev yapacak komandolara tahsis edildi. 17 dönüm arazi üzerine kurulu, yaklaşık 5 bin asker kapasiteli tesise Elazığ ve Çorum’dan ilk etapta getirilecek bin kişilik iki komando tugayı da bugün yerleşecek. "Askeri Bölge" ilan edilen lojman ve tesislere önümüzdeki günlerde Amerikan askerlerinin de yerleşeceği belirtildi. 
     MUHTEMEL operasyonda savaşı en cok hissedecek yerleşim yerlerinden biri olan Cizre’de Körfez Savaşı için hazırlanan sığınaklarda hazırlıklar da tekrar başladı. Cizreliler sığınaklarına battaniye, kuru gıda ve su gibi malzeme stoku yapıyor. 
     İLÇEDE Sivil Savunma ekipleri eşliğinde de sirenler çalınarak tatbikatlar yapılıyor. Cizreli bir ailenin küçük kızı Nurcan da kardeşleri ile evlerinin altındaki sığınağa indi. Savaşın iyice yaklaşmasıyla ticari hayatın durma noktasına geldiği ilçede esnaf asıl ekonomik savaş yaşadıklarını söylüyor. "Biz zaten ekonomik savaştayız" diyen bölge esnafı, bir an önce ticari hayatın canlanmasını bekliyor. 
     



 GÜNCEL 


















</TEXT>
</DOC>
