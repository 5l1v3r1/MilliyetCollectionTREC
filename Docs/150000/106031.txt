<DOC>
<DOCNO> 106031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/asik.html </URL>
<DATE> 2002/09/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Adli yıl açıldı 
</HEADLINE>
<TEXT>

     Adli Yıl açıldı... 67 milyon insan adil bir yönetim, adil bir toplumsal düzen, adil bir yaşam istiyor... 
     Devlet, yargıya bütçeden binde 7 pay ayırıyor... 
     İzmir Barosu haykırıyor... Bu pay en az yüzde 5 olmalıdır... 
     Binde 7 bütçeyle mahkemelerin araç, gereç ve personel gereksinimi karşılanamaz. Araç yokluğundan veya benzin parası bulunamadığından mahk mlar mahkemeye götürülemez... 
     Adliyelerde yıl ortası geldiğinde ödenekler biter, karar yazacak ve gönderecek k ğıt ve posta pulu bulunamaz. Nitekim bulunamamaktadır. 
     İzmir Barosu çağrı yapıyor... 
     Hukuk Fakültesi enflasyonuna son verilmelidir. DPT verilerine göre üç hukuk fakültesi Türkiye’nin gereksinimleri için yeterli iken, kötü politikalarla hukuk fakültesi sayısı otuz ikiye çıkarılmıştır. Bu çılgınlıktır. 
     Cumhuriyet savcılarına bağlı Adli Kolluk örgütü kurulmalıdır. 
     Avrupa İnsan Hakları Mahkemesi gündemindeki 20 bin başvurudan yaklaşık 4000 tanesi Türkiye’den yapılmıştır. Başvuruculara ciddi miktarlarda tazminat ödenmektedir. Türkiye hükümeti ödediği tazminatları, bunlara neden olan kamu görevlilerine dava açmak suretiyle rücu etmelidir. 
     H kim ve Savcılar Kurulu’nda, Adalet Bakanı ve müsteşarı yer almamalıdır. 
     Yeni adli yıl eski sorunlarla açılıyor. Her yıl olduğu gibi... 
     
     İtalya’da ne kanun ne hükümet var... 
     İşlerin yine de yürümesi harikulade bir şey... 
     Lord Byron 1821 

     
Uysa da, uymasa da      CNN’de "5N - 1K" programında konuk Bayram Meral’e Cüneyt Özdemir soruyor 
     - Siz geçmişte DYP’den aday olmuştunuz, şimdi CHP’desiniz... Nasıl oldu 
     Bayram Meral’den yanıt 
     - Aralarında fazla fark yok ki... 
     Dün konu açılınca Hasan Pulur, yıllar önce Millet Partisi’nden aday olan emekli general Sadık Aldoğan’ın sözlerini anımsatıyor 
     - Manda pislemiş, ortasından araba tekerleği geçmiş. Bir yarısı DP, bir yarısı CHP olmuş... 
     Aldoğan Paşa biraz abartmış olsa da... 
     
Beykoz kaçakları...      İstanbul’un Beykoz ilçesi SİT alanı. İlçede inşaat yasağı var. Ne var ki ilçenin orasında burasında inşaatlar yükseliyor. Ünlü bir ilahiyatçı da kaçak inşaat dikenler arasında... Beykoz’dan arayan bir dostumuz inşaatlara "Kreş makbuzu" diye bir makbuz karşılığı Belediye’ce izin verildiğini söylüyor. Birkaç adres de veriyor... 
     Beykoz’un DSP’li Belediye Başkanı Alaattin Köseler’e soruyoruz... 
     Bu iddialar doğru mudur Sizin diyeceğiniz var mı Varsa nedir 
     
CeHaPe adayları      2 bine yakın milletvekili aday adayı... Eskisi, yenisi, renklisi, renksizi... Kimler mi Mesela... 
     Eski ANAP ve DYP milletvekilleri Uğur Aksöz, Timur Demir, Ferudun Pehlivan, Cemil Erhan, Şerif Ercan... 
     ANAP’ın eski Çankaya Belediye Başkanı Erdoğan Yavuzlar. 
     SHP’den ayrılıp DYP’ye geçen, şimdi yeniden yuvaya dönen" meşhuuurrr Azimet Köylüoğlu ve Önay Alpago. 
     Siyasetin gediklisi Hikmet Çetin... 
     Beyazperdeden, ekranlardan, sahnelerden tanıdığımız isimler Berhan Şimşek, Alev Baymur, Yavuz Top, Tolga Çandar ve "Bizimkiler" dizisinin meşhur Katil’i Aykut Oray... 
     Meslektaşlarımız Gülsüm Toker Bilgehan, Mehmet Ferhan Şaylıman, İ. Hakkı Erdem, Mahmut Övür, Ünal Ersözlü, Ahmet Şefik Mollaahmetoğlu, Aysel Sadak... 
     Eski atlet Mehmet Yurdadön, eski milli basketbolcu Erman Kunter. 
     Eurogold’a karşı direnen Bergama köylülerinin önderi Oktay Konyar. 
     Ziraat Mühendisleri Odası’nın son iki dönem başkanları Mahir Gürbüz, Prof. Gürol Ergin. 
     Türkiye Ziraatçılar Derneği Başkanı İbrahim Yetkin. 
     Doç. Aziz Konukman, eski SSK Genel Müdürü Kemal Kılıçdaroğlu, Kayseri’nin unutulmaz Belediye Başkanlarından Niyazi Bahçecioğlu. 
     Prof. Oğuz Oyan, Prof. Şener Üşümezsoy, Prof. Mustafa Altıntaş, Prof. Yakup Kepenek, Prof. Hurşit Güneş, yazar Nazlı Eray... 
     Ulusal Sanayicilerin lideri aydın bir adam USİAD Başkanı Kemal Özden... 
     Uzmanlığıyla Meclise önemli katkıda bulunabilecek DPT mensubu bir hanım aday Nazik Işık... Rahmetli Hasan Esat Işık’ın gelini 
     Görüldüğü gibi CHP’de adaylar bir hayli çok, bir hayli renkli ve de dişli... 
     "Tek seçici"ye kolaylıklar diliyoruz 
     
     Bu siyasi partilerin hepsi ittifak yapıp tek parti halinde seçimlere katılsalar... 
     Yine de güçlü bir iktidar ortaya çıkmaz. 
     Can Ozan 

     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
