<DOC>
<DOCNO> 122649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun15.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'den şartlı tarih önerisi 
</HEADLINE>
<TEXT>

     İtalya Başbakanı Silvio Berlusconi'nin, Danimarka Başbakanı Anders Fogh Rasmussen ile yaptığı görüşmede, "Kopenhag'ta Türkiye'ye kesin tarih verilmeli, ancak görüşmelere Kopenhag kriterleri yerine getirildiğinden sonra başlanmalı" dediği bildirildi. 
     İtalya'nın başkenti Roma'da Başbakanlık Konutu'nda dün akşamki Berlusconi-Rasmussen görümesinin ardından, yazılı bir açıklama yapıldı. 
     Açıklamada, iki liderin, Türkiye'nin AB'ye tam üyeliğine ilişkin müzakerelerin başlatılması konusunu da ele aldığı kaydedildi. 
     Yazılı açıklamada Berlusconi'nin, Danimarkalı meslektaşına Kopenhag zirvesinde Türkiye'ye müzakerelere başlama yönünde kesin tarih verilmesi gerektiğini yinelediği, ancak Türkiye'nin Kopenhag kriterlerindeki insan hakları ve istikrarlı demokrasi hususlarını yerine getirmesinden sonra müzakerelere başlanılacağını savunduğu belirtildi. 
     





</TEXT>
</DOC>
