<DOC>
<DOCNO> 120698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/siyaset/siy02.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
1901 Tayyip’ iyi dereceyle mezun 
</HEADLINE>
<TEXT>

Piyale Paşa İlkokulu’nu 1965 yılında bitiren AKP Genel Başkanı Tayyip Erdoğan, din dersine giren okul müdürünün teşvikiyle İstanbul İmam Hatip Lisesi’ne geçmiş 
     SİBEL KAHRAMAN İstanbul 

     Siyah önlüğü ve beyaz yakalığıyla mezuniyet defterinde sararmaya yüz tutmuş öğrenci resmi, bugünün iktidar partisinin Genel Başkanı Tayyip Erdoğan’a ait. 
     Piyale Paşa İlkokulu’nun 1901 numaralı öğrencisi Erdoğan, okulundan 1965’te iyi dereceyle mezun oldu. Daha sonra da İstanbul İmam Hatip Lisesi’ne geçti. Kendi ismiyle açtığı sitede de okul anılarına yer veren Erdoğan’ı en fazla etkileyen anısı da yine ilkokulda yaşanmış. "Okul yıllarımda okul harçlığımı biriktirmek için k ğıtlı şeker satardım" diyen Erdoğan, yaşamındaki önemli olan anısını da şöyle aktarıyor 
     "İlkokul 5. sınıfta iken din kültürü derslerimize giren okul müdürümüz İhsan Aksoy, o dersteki başarım sebebiyle bir gün omzumdan tutarak sınıfın penceresine yaklaştırdı. Haliç’in kıyısında bir yeri göstererek Seni o gördüğün okula gönderelim’ dedi. Orası İstanbul İmam Hatip Okulu idi." 
     
     Liseli Gül sessizdi 
     Bugünlerde Kayseri Lisesi’nde de bir hareketlilik yaşanıyor. Kayseri Lisesi mezunlarını başbakan olarak görmenin gururunu taşırken, Abdullah Gül’ün sınıf arkadaşları da eski albümleri karıştırıyor. 
     Edremit Devlet Hastanesi Başhekim Yardımcısı Mehmet Korkmaz, Gül’ün Kayseri Lisesi’nden sınıf arkadaşı. Gül’ü "Dürüst ve çalışkan" olarak nitelendiren Korkmaz, "Önümdeki sırada oturuyordu. Mezun olduktan sonra görüşmedik. Sessiz ve sakin bir insandı" diye konuştu. MTA’da Jeofizik Mühendisi olarak çalışan Musa Kaynak da sınıf arkadaşı Gül’ü "dürüst ve sessiz" birisi olarak tanımlıyor. 
     



 SİYASET 













</TEXT>
</DOC>
