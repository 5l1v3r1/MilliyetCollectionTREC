<DOC>
<DOCNO> 139240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo39.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, İstanbulspor maçı hazırlıklarını sürdürüyor... 
</HEADLINE>
<TEXT>

     Bursaspor, 1 Mart Cumartesi sahasında yapacağı İstanbulspor maçının hazırlıklarını sürdürüyor. 
     Vakıfköy Orhan Özselek Sosyal Tesisleri'nde, teknik direktör Erdoğan Arıca gözetiminde yapılan ve yaklaşık 1.5 saat süren antrenmana, sakatlıkları süren Murat Sözkesen ile Tayfun katılmadı. 
     Antrenmanda oyuncularını 3 gruba ayıran Arıca, 2 gruba yarım alanda pres ve gol çalışmasına yönelik çift kale maç yaptırırken, diğer grup antrenör Adnan Örnek yönetiminde taktik çalışma yaptı. 
     Teknik direktör Arıca, antrenmanda özellikle forvet oyuncularına, girdikleri pozisyonları gole çevirmeleri konusunda sık sık uyarılarda bulundu. 
     Yeşil-beyazlılar, İstanbulspor maçı hazırlıklarını yarın yapacakları tek çalışmayla sürdürecek. 
     





</TEXT>
</DOC>
