<DOC>
<DOCNO> 145015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun56.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi Türk birliklerinin Irak'a girmesi çok ciddi bir eylem olur 
</HEADLINE>
<TEXT>

     AB Komisyonu Başkanı Romano Prodi, Türk birliklerinin Irak'a girmesinin ''çok ciddi bir eylem'' olacağını söyledi. 
     İtalyan Katolik televizyonu Sat 2000'e demeç veren Prodi, ''Eğer Türk birlikleri sınırı geçerse bu, Türk hükümeti tarafından alınan bir dizi karara aykırı düşecek çok ciddi bir eylem olur. Şu anda bunun olduğuna dair bir duyguya sahip değilim, ama potansiyel olarak böyle önemli bir riskle karşı karşıyız. Biz her zaman sınırlara kesinlikle saygı duyulması gerektiğini söyledik'' dedi. 
     Prodi, Amerikan karşıtlığının yeniden gündeme gelmesinden kaygı duyduğunu belirterek, ''ABD ile Avrupa kamuoyu arasındaki uçurum, ABD ile Fransa ve Almanya arasındaki uçurumdan çok daha ciddidir'' diye konuştu. 
     AB Komisyonu Başkanı Romano Prodi, ''Düşünülenden çok daha fazla olduğunu hissettiğim Amerikan karşıtlığının yeniden gündeme gelmesinden endişeliyim. Bu durumdan ancak yeni bir Avrupa kavramıyla çıkılabilir'' diyerek, Irak savaşının ''daha fazla acılara yol açmadan, en kısa zamanda sona ermesini'' diledi. 
     




</TEXT>
</DOC>
