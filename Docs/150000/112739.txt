<DOC>
<DOCNO> 112739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur04.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de sigaradan her yıl 100 bin kişi ölüyor... 
</HEADLINE>
<TEXT>

     Sigaradan her yıl dünyada 4 milyon, Türkiye'de ise 100 bin kişinin öldüğüne dikkat çekildi. 
     Selçuk Üniversitesi Meram Tıp Fakültesi Aile Planlaması Ana Bilim Dalı Sigara Bırakma Polikliniği Başkanı Yrd. Doç. Ruhuşen Kutlu, A.A muhabirine yaptığı açıklamada, Dünya sağlık Örgütü verilerine göre, sigaranın Türkiye'de her yıl 100 bin kişinin ölümüne yol açtığını belirterek, ''Ülkemizdeki facianın boyutu, her gün 300 yolcu taşıyan bir uçağın düşmesine eşit'' dedi. 
     Sigaranın yol açtığı ölümlerin, terör, trafik ve iş kazaları gibi tüm ölümlerin toplamından 5 kat fazla olduğunu kaydeden Kutlu, ''Ülkemizde yılda 11-19 yaşları arası yaklaşık 1 milyon kişi sigaraya başlıyor. 1993 yılında toplam maliyeti 22 trilyon olan 4.7 milyar paket sigara tüketimimiz, artan sigara tüketimine paralel 2001 yılında 6 milyar paketi geçmiştir'' diye konuştu. 
     Dünyanın en büyük sağlık sorununun sigara olduğunu belirten Kutlu, ''Eğer önlem alınmazsa önümüzdeki yıllarda sigarada ölenlerin sayısı 10 milyon rakamına ulaşacak'' dedi. 
     





</TEXT>
</DOC>
