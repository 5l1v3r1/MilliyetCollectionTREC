<DOC>
<DOCNO> 143254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/sontur13.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız arkadaşla uzun konuşmanın bedeli 5 ay hapis 
</HEADLINE>
<TEXT>

     Samsun'da kız arkadaşıyla konuşmak için bir eve götüren Engin İren, konuşmayı uzun tutup, 12 saat gitmesine izin vermeyince 5 ay hapis cezasına çarptırıldı. Alıkoymak suçundan tutuklu yargılanan Engin İren, suçlamaları kabul etmedi ve Ona derdimi anlattım, zorla kendisini evde tutmadım'' dedi. 
     24 yaşındaki Engin İren, kız arkadaşı 16 yaşındaki E.Y. yi 2 ay önce konuşmak için telefon ederek akşam dışarıya çağırdı. İki genç, daha sonra, İren'in bir arkadaşına ait Bahçelievler Mahallesi'ndeki eve giderek, sabaha kadar konuşunca, E.Y.'nin ailesi kızlarını zorla alıkoyduğu için Engin İren'den şikayetçi oldu. 
     Samsun 1'inci Ağır Ceza Mahkemesi'nde yapılan son duruşmada, Engin İren genç kızı zorla alıkoymadığını savunarak, 1 yıldır aramızda duygusal bir ilişki var. Yakalandığımız o eve de defalarca gittik. Olay günü ilişkimiz hakkında kendisiyle konuşmak için çağırdım. Konuşmamız biraz uzun sürdü. Geç olunca eve gitmek istemedi. Sabah olunca da kendisi elini kolunu sallayarak evden çıktı. E.Y.'ye hiç bir çirkin harekette de bulunmadım'' diye konuştu. 
     E.Y. ise sanık ile arasında ilişki olmadığını iddia ederek, Telefon ile beni çağırınca önce gitmek istemedim. Tehdit etti ve evimize geleceğini söyledi. Mecbur kaldım. Konuşmak için beni zorla arkadaşına ait eve götürdü. Daha sonra da gitmemem için kapıları kilitledi. Elini bana sürmediği doğrudur. Ancak beni evde zorla tuttu. Sabah giderken de olanları söylememem için beni tehdit etti. Kendisinden şikayetçiyim'' dedi. 
     Mahkeme heyeti, Engin İren'in genç kızı zorla alıkoyduğu kanaatine vararak, sanığa 5 ay hapis cezası verdi ve cezaevinde kaldığı süre gözönüne alınarak tahliye edildi. E.Y., duruşmada başına gelenleri anlatırken zaman zaman gözyaşlarını tutamadı. 
     
</TEXT>
</DOC>
