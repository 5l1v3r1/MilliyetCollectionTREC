<DOC>
<DOCNO> 114959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/guncel/gunz1.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Hasılatı alıp kaçtılar 
Baklavacı, minibüste bıçaklanarak öldürüldü      GÜRKAN AKGÜNEŞ 

     Güllüoğlu’nda çalışan Ahmet Kaymak 30 , baklava dağıtımı yaptığı minibüsün içinde bıçaklanarak öldürülmüş bulundu. Alibeyköy Yeşilpınar Öğretmenevleri 40. Blok önündeki minibüste bir kişinin hareketsiz yattığını görenler, durumu polise bildirdi. Polis bıçaklanarak öldürülen kişinin Kaymak olduğunu belirledi. Kaymak’ın üzerinden otogardaki şubeden aldığı hasılatın çıkmadığı, cinayetin gasp amacıyla işlenmiş olabileceği bildirildi. 
     
     Çantayı alamadılar 
Kapkaççılar bu kez başarılı olamadı      İSTANBUL Milliyet 

     Fatih’te, çantasını almak isteyen kapkaççılara direnen genç kadın, yerde sürüklenerek yaralandı. Belgratkapı Demirhane Yolu’nda yürüyen Eylem Sönmez’in 23 yanına otomobille yaklaşan kapkaççılar, çantasını almaya çalıştı. Sönmez’in direnmesi üzerine sapı kopan çantayı alamayan kapkaççılar, olay yerinden hızla uzaklaştı. Vücudunda sıyrıklar oluşan Sönmez’in sağlık durumunun iyi olduğu belirtildi. 
     
     Başsavcılık istedi 
TEDAŞ cinayeti belgeleri Urfa’da      DHA 

     Adana’dan geçici görevle gittiği Şanlıurfa’da uğradığı silahlı saldırıda ölen TEDAŞ Müdür Yardımcısı Hasan Balıkçı cinayetiyle ilgili olarak, Adana’daki bazı belgeler Şanlıurfa Başsavcılığı’na gönderildi. TEDAŞ Adana Bölge Müdürü Necip Fazıl Bağ, "Poşet fabrikası sahipleriyle sürekli başımız dertteydi. Ekiplerimiz içeriye alınmıyor, endeks okuyamıyorduk. Bu konuda polis tutanakları da var. Biz savcılığın talebi üzerine dosyaları gönderdik" dedi. 
     
     İki kişi gözaltında 
Hem fidyeyi aldılar hem çocuğu öldürdüler      MEHMET BÜYÜKARI DHA 

     Konya’nın Kulu ilçesinde kuyumcu Ali Akkaya’nın 12 yaşındaki oğlu İlhan’ı kaçırıp 15 bin dolar fidye isteyen zorbalar, paranın ödenmesine karşın çocuğu öldürdü. İlhan’ın cesedini öğrencisi olduğu Alparslan İlköğretim Okulu yakınındaki bir kuyuda bulan polis, bölgede başlattığı operasyonda, olaya karıştığı belirlenen B. Ç.’yi 16 gözaltına aldı. Ç.’nin ifadesi doğrultusunda polis, diğer zanlı Recep K.’yı da 18 yakaladı. 
     



 GÜNCEL 
















</TEXT>
</DOC>
