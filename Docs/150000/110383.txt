<DOC>
<DOCNO> 110383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo27.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'un son dakikalar kabusu 
</HEADLINE>
<TEXT>

     Kocaelispor, bu sezon oynadığı maçlarda son dakikalar kabusu yaşıyor. 
     Süper Lig'deki 7 haftanın sonunda ortaya çıkan tabloya göre, Körfez ekibi 4 maçı 88. dakika sonrasında yenilen gollerle kapattı. Henüz 3 puanla tanışamayan Körfez ekibi, ilk hafta kendi evinde oynadığı Gençlerbirliği maçını 3-1 kaybedince, ikinci haftanın Beşiktaş maçı daha fazla önem kazandı. 
     Deplasmandaki bu maç, Kocaelispor'un son dakikalar kabusunun da başlangıcı oldu. Körfez ekibi, önde götürdüğü maçın 87. dakikasında Ahmet Yıldırım ve 90. dakikasında da Ahmet Dursun'un gollerine engel olamayınca, sahadan yine puansız ayrıldı. 
     Üçüncü haftada konuk ettiği Samsunspor'a 2-1 yenilen ve sonraki hafta 4-2 kaybettiği Bursa deplasmanındaki maçın 88. dakikasında gol yiyen Körfez ekibi, Galatasaray deplasmanından da 2-0 yenilince puansız döndü. 
     İstanbulspor ile kendi sahasında oynadığı maçı İlker'in 89. dakikadaki golüyle kaybeden Kocaelispor, Diyarbakır deplasmanından da yine 89. dakika golüne engel olamayınca 1 puanla dönebildi. 
     





</TEXT>
</DOC>
