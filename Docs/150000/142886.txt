<DOC>
<DOCNO> 142886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sontur02.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu "Hükümetin üyesi olmak takımın oyuncusu olmaktır" 
</HEADLINE>
<TEXT>

     Kültür Bakanı Erkan Mumcu, Milli Eğitim Bakanlığı'ndan Kültür Bakanlığı'na kaydırılmasıyla ilgili olarak, ''Hükümet'in üyesi olmak bir takımın oyuncusu olmak gibi bir şey. Ben bir mevki oyuncusu değilim. Kendimi görev adamı olarak görüyorum'' dedi. 
     Mumcu, Turizm Bakanlığı ile birleştirileceği açıklanan Kültür Bakanlığı'na atanmasında özellikle turizme ilişkin kriz beklentilerinin bu kararda etkili olduğunu tahmin ettiğini ifade etti. Başbakan Tayyip Erdoğan'ın turizm ile ilgisini derhal kurmasını istediğini belirten Mumcu, ''Ben görevimi yaparım'' dedi. 
     Erkan Mumcu, Milli Eğitim Bakanlığı ile ilgili olarak da başka siyasi meselelerle ilgili olarak da katkısı istendiği zaman elinden gelen tüm katkıyı ortaya koyacağını söyledi. Mumcu, ''Hükümet'in de özellikle yükseköğretim reformu konusunda başlattığımız girişimden bir geri adım atacağı kanısında değilim'' diye konuştu. 
     





</TEXT>
</DOC>
