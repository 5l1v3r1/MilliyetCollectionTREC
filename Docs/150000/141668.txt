<DOC>
<DOCNO> 141668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur06.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirtliler sandık başında... 
</HEADLINE>
<TEXT>

     Siirt'te milletvekili yenileme seçimi için oy verme işlemi saat 06.00'da başladı. 
     Yenileme seçiminde, Siirt seçim çevresindeki 119 bin 210 kayıtlı seçmen, 568 sandıkta oy kullanacak. Oy verme işlemi, saat 15.00'te sona erecek. 
     Seçime, 3 Kasım Milletvekili Genel Seçimi'ne katılan siyasi partilerden oy pusulasındaki sırayla Türkiye Komünist Partisi TKP , İşçi Partisi İP , Cumhuriyet Halk Partisi CHP ve Adalet ve Kalkınma Partisi AK Parti katılıyor. Diğer partiler, seçime katılmayacaklarını bildirmişlerdi. 
     YSK'nın ilke kararı uyarınca, Siirt seçiminde 3 Kasım seçimlerinde yüzde 10 Türkiye barajını aşan AK Parti ve CHP milletvekili çıkarabilecek. Bu iki parti toplam 3 milletvekili çıkaracak. 
     Siirt'teki yenileme seçimine katılan siyasi partilerin adayları şöyle 
     TKP Muharrem Mırık, Emine Serpil Renda, Deniz Ünver İP Zeki Karahan, Yusuf Çelik, Bayram Yurtçiçek CHP Ekrem Bilek, Abdulhalim Çınar, Abdurrahman Kaysi AK Parti Recep Tayyip Erdoğan, Öner Gülyeşil, Öner Ergenç. 
     
</TEXT>
</DOC>
