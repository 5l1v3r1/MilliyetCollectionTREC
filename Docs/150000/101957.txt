<DOC>
<DOCNO> 101957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/siyaset/siy01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Cem, Derviş ve YTP’lileri CHP’ye çağırdı 
</HEADLINE>
<TEXT>
Saat 12’ye 5 var’ 
CHP lideri Baykal, İsmail Cem’in "ittifak umurumda değil" sözlerine "bütünleşelim" çağrısıyla cevap verdi 
     ANKARA Milliyet 

     Milliyet’in dün manşete taşıdığı YTP Genel Başkanı İsmail Cem’in "İttifak umurumda değil" sözleri, Ankara’da ses getirdi. CHP Genel Başkanı Deniz Baykal, İsmail Cem ve Kemal Derviş’e "CHP’ye gelin" çağrısında bulundu. 
     Baykal, "ittifak umurumda değil" diyen Cem’e, "Bu yaklaşım doğru değil, yaşar görürüz. Ama ağır bedel öderiz. Herkesi kendi kişiliklerini aşarak, beraber olabileceği insanlarla bütünleşmeye çağırıyorum. 12’ye 5 var, saat çalmak üzere. Tarihi çağrı yapıyorum. Oturup konuşalım. CHP olarak herkesi kucaklamaya hazırım" karşılığını verdi. 
     CNN Türk’te gündeme ilişkin açıklamalarda bulunan Baykal, "Derviş, solda ittifak arayışı konusunda başarılı olacak mı " sorusunu, "Çok güç. Başarılı olması gerektiğine yürekten inanıyorum. Keşke başarılı olsa" diye yanıtladı. 
     Solda bütünleşmenin sandıktan çıkacağını, Türkiye’nin kritik kavşakta olduğunu söyleyen Baykal, Cem, Derviş ve YTP’ye şu çağrıda bulundu 
     "Birlikte olmak istiyorum. Buradan çağrı yapıyorum. İttifak umurumda değil’ yaklaşımı doğru değil. Herkes sorumluluk altında. Bir araya gelmenin yolunu bulmalıyız. Oyalanma şansı kalmadı. Bırakın Türkiye’yi, rahat bırakın. Derviş’i de rahat bırakın. Bazı çevreler gaz vermeyi bıraksın." 
     Baykal, "Derviş’le nik h kıydık" diyen Hüsamettin Özkan’a da, "Bu yaklaşım yanlış. Önemli olan sorumluluk, kişisel ilişkiler değil" diye karşılık verdi. 
     
Süreyya’ya altın kolye      CHP Genel Başkanı Baykal, Avrupa Atletizm Şampiyonası’nda 1500 metrede birinci olarak altın madalya kazanan atletimiz Süreyya Ayhan’ı ve antrenörü Yücel Kop’u dün parti genel merkezinde kabul etti. Ayhan’a altın bir bileklik ve kolye armağan eden Baykal, kolyeyi takmakta zorlanınca, "Bu işin en güç tarafı. Teşekkür ederim. Sabırla tahammül ettin" diyerek espri yaptı. 
     
     



 SİYASET 





















</TEXT>
</DOC>
