<DOC>
<DOCNO> 142304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur20.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Yakış "ABD'den hava sahası için talep gelmedi" 
</HEADLINE>
<TEXT>

     Dışişleri Bakanı Yaşar Yakış, Türkiye'nin hava sahasını ABD'ye açmadığı yolundaki haberler üzerine, ''ABD'den hava sahası için resmi bir talep bize gelmedi'' dedi. 
     Yakış, Dışişleri Bakanlığı'nda gazetecilere yaptığı açıklamada, henüz kendilerine resmen bir talep gelmediğini ifade ederek, ''Bu talepler şimdiye kadar gayri resmi ortamlarda dile getirilmiş anlaşılan. Resmi olarak getirildiğinde inceleriz'' diye konuştu. 
     Yaşar Yakış, bir başka soru üzerine de şunları söyledi 
     ''Resmi kanaldan ulaştığında tam olarak ne istiyorlar ona bakmak lazım. Onun hükümetçe verilip verilmeyeceğini incelemek lazım. Meclisin kararını gerektirip gerektirmediğini incelemek lazım'' Yakış, bir gazetecinin, yeni bir tezkere yazımına başlanıp başlanmadığına ilişkin sorusu üzerine, ''Önce yeni bir tezkere olup olmayacağının kararının verilmesi lazım, sonra metne sıra gelebilsin. İkinci bir tezkere olsun diye bir karar yok'' yanıtını verdi. 
     Yaşar Yakış, Kıbrıs ile ilgili bir soru üzerine de, Kıbrıs'ta müzakere sürecinin devam ettiğini ve tam kapanmadığını belirterek, BM Genel Sekreteri Kofi Annan'ın iki tarafın razı olması halinde tekrar devreye girebileceğini söylediğini hatırlattı. 
     





</TEXT>
</DOC>
