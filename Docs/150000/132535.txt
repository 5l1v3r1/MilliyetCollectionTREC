<DOC>
<DOCNO> 132535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/guncel/gun99.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay’a tencere bombası 
</HEADLINE>
<TEXT>

     Ankara Adliyesi’ne geçtiğimiz haftalarda konulan ve maddi hasara neden olan bombalı saldırının ardından dün de Yargıtay binasına bombalı saldırı düzenlendi. Yargıtay otoparkındaki servis araçlarının altına konulan bomba, 06.40 sıralarında patladı. Olayda can kaybı olmazken, bombanın düdüklü tencere içine yerleştirilmiş kimyasal maddeden oluştuğu belirlendi. 
     
     İLKİNE BENZİYOR 
     Servis araçlarının üçünde ve Yargıtay binasında hasara neden olan bombalı saldırı olayının ardından Ankara Emniyet Müdürlüğü soruşturma başlattı. Olayın, 12 Aralık’ta Ankara Adliyesi’nin bahçesinde yaşanan patlamayla aynı nitelikleri taşıdığı, ilk olayda da basınç yaratması için düdüklü tencere kullanıldığı saptandı. 
     Yargıtay Başkanı Eraslan Özkaya, "Bu eylem hukuka ve yargıya karşıdır. Bunu yapanlar, hukuku ve adaleti istemeyen kişiler olabilir. Terörün haklı gerekçesi yoktur" diye konuştu. 
     



 GÜNCEL 
















</TEXT>
</DOC>
