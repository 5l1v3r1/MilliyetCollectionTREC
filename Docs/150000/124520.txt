<DOC>
<DOCNO> 124520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sontur33.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdun batı bölgelerine yağışlı hava geliyor 
</HEADLINE>
<TEXT>

     Yurdun batı bölgeleri, bu geceden itibaren Orta Akdeniz'den gelen yeni bir yağışlı havanın etkisine girecek. 
     Yarın, Ege, Marmara, Batı Akdeniz ile İç Anadolu'nun batısında beklenen yağışlar, kıyı kesimlerde yağmur ve sağanak, iç kesimlerde karla karışık yağmur ve kar şeklinde olacak. 
     Pazar günü yağışlar, kuzey ve iç kesimlerde kar şeklinde olmak üzere yurdun büyük bölümünde devam edecek. Sağanak yağışlar, özellikle hafta sonunda, Güney Ege ve Batı Akdeniz kıyılarında etkili olacak. 
     Soğuk ve yağışlı hava, gelecek hafta etkisini sürdürecek ve hava sıcaklığı mevsim normallerinin altında seyredecek. 
     Güney Ege ve Batı Akdeniz kıyılarında beklenen etkili sağanak yağış ve iç kesimlerdeki kar yağışı nedeniyle ilgililerin ve vatandaşların tedbirli olmaları istendi. 
     





</TEXT>
</DOC>
