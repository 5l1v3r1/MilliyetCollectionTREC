<DOC>
<DOCNO> 113105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sonspo09.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan dünyadaki liderliğini sürdürdü... 
</HEADLINE>
<TEXT>

     Milli atlet Süreyya Ayhan, geçen hafta ilk sıraya yükseldiği 1500 metre bayanlar dünya sıralamasındaki liderliğini sürdürdü. 
     1500 metre bayanlarda, Avrupa Şampiyonu ve Dünya Kupası birincisi Süreyya Ayhan, Uluslararası Atletizm Federasyonları Birliği'nin IAAF haftada bir yaptığı IAAF Dünya Sıralaması'nda ilk sıradaki yerini korurken, Türkiye, 11 bin 808 puanla dünya ülkeleri sıralamasında 39. sırada yer aldı. 
     Pist sezonunun birkaç yarış dışında sona ermesi nedeniyle fazla hareketliliğin olmadığı dünya sıralamalarında, bayanlar 1500 metrenin şampiyon ismi Süreyya Ayhan, 1351 puanla, Belarus'tan Alesya Turova'nın 4 puan önünde birinciliğini sürdürdü. 
     
     ÜLKELER SIRALAMASI 
     Dünya sıralamalarından derlenen ülke sıralamalarında, ilk 10 sırada şu ülkeler yer aldı Sıralamalar her ülkenin en iyi 10 atletinin puanları toplanarak oluşturuluyor 
1-Amerika Birleşik Devletleri Puan 13 bin 809 
2-Kenya Puan 13 bin 691 
3-Rusya Puan 13 bin 337 
4-B.Britanya-K.İrlanda Puan 13 bin 327 
5-Jamaika Puan 13 bin 107 
6-Fransa Puan 12 bin 986 
7-Almanya Puan 12 bin 963 
8-Fas Puan 12 bin 950 
9-İspanya Puan 12 bin 934 
10-Güney Afrika Puan 12 bin 882 
39-TÜRKİYE Puan 11 bin 808 
     115 ülkenin dahil olduğu sıralamada Türkiye, dünyada 39, Avrupa'da ise 22. sırada yer alıyor. 
     
     DİĞER TÜRK ATLETLERİN DURUMU 
     IAAF'ın yaptığı sıralamada, diğer Türk atletlerin yerleri ise şöyle oluştu 
     Metin Durmuşoğlu yüksek atlama-50. , Kemal Güner yüksek atlama- 81. , Mesut Yavaş uzun atlama-70. , Eşref Apak çekiç atma-54. , Nora Güner 100 metre-60. , Aksel Gürcan 100 metre-75. , Nora Güner 200 metre-15. , Elvan Abeylegesse 5000 metre-15. , Ebru Kavaklıoğlu 5000 metre-22. , Candeğer Kılınçer yüksek atlama-34. , Ayşegül Baklacı üç adım atlama-72. , Sevda Kalkan-Şener gülle atma-99. , Zübeyde Yıldız çekiç atma-92. 
     





</TEXT>
</DOC>
