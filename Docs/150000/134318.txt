<DOC>
<DOCNO> 134318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sonspo04.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor son günde 2 transfer yaptı... 
</HEADLINE>
<TEXT>

     İkinci Futbol Ligi A Kategorisi ekiplerinden Yimpaş Yozgatspor, Erzurumspor'dan transfer ettiği kaleci Armağan'dan sonra, transferin son gününde 2 futbolcuyu daha renklerine dahil etti. 
     Geçen sezon Romanya'nın Astra Poleieft takımında forma giyen Sedat ve Siirtspor'dan Fikret ile 1.5 yıllık sözleşme imzalayan kırmızı-siyahlıların kulüp başkanı Tevfik Çankaya, ''Savunma ve orta alandaki eksiğimizi de böylece kapatmış olduk'' dedi. 
     Henüz hazır olmamaları nedeniyle Erzurumspor deplasmanında forma giyme olasılığı bulunmayan yeni transferden stoper Fikret ve orta alan oyuncusu Sedat, takımla çalışmalara başladı. 
     Teknik direktör Uğur Tütüneker, yeni transferlerin de hazır duruma gelmesiyle alternatifsiz mevkinin kalmadığını söyledi. Pazar günü deplasmanda yapacakları Erzurumspor deplasmanına yarın otobüsle gideceklerini belirten Tütüneker, ''Erzurum'da tek korkumuz zeminin buzlu olma ihtimalinin yüksek olması. Onun dışında bir çekincemiz yok. İkinci yarıya galibiyetle başlamak istiyoruz'' diye konuştu. 
     





</TEXT>
</DOC>
