<DOC>
<DOCNO> 126738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yazar/pulur.html </URL>
<DATE> 2002/12/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tayyip Erdoğan başbakan olsun, ama... 
</HEADLINE>
<TEXT>

     TAYYİP Erdoğan, başbakan olmalı mı, olmamalı mı 
     Seçimden 3 Kasım 2002 bu yana, tartışılıyor... 
     Biz, seçimden iki gün sonra 5 Kasım’da bu köşede kestirip atmışız 
     "Başbakanlık ne olacak 
     Kısa vadede Tayyip Erdoğan’ın diline doladığı, parti yetkili organları toplanır, başbakan adayını tespit işini Tayyip Erdoğan’a bırakır, o da Abdullah Gül’ü başbakan adayı yapar ve Cumhurbaşkanı’na sunar. 
     Bu kısa vadede bir çözümdür. 
     Uzun vadede ise, Anayasa değişikliğine gidilir, milletvekili olmadan başbakan olunması sağlanır, Tayyip Erdoğan, başbakan olur. Hatta, bu Anayasa değişikliğini, tartışmaz hale getirmek için referanduma, halkoyuna gidilir. 
     Diyelim bu olmadı ... ara seçim yapılır, istifa edenlerin birinin yerine Tayyip Erdoğan aday olur ve Meclis’e milletvekili olarak gelir, onu yasaklı hale getiren yasa da değiştirilir." 
     
     BEREKET versin, yazılar buz üzerine değil, ak kağıt üzerine kara kara harflerle yazılıyor, silinmiyor ve duruyor. 
     İki gün sonra, dediklerimizin altını bir daha çizmişiz 
     "Israr ediyoruz Tayyip Erdoğan’ın başbakanlığı için hukuki bir çözüm bulunmalıdır. 
     Tayyip Erdoğan’ın partisine oy vermemek, vermeyecek olmak, hatta onun temsil ettiği görüşe 1954’ten beri hiç vermemiş olmak, bu gerçeği görmeye engel değildir. 
     Atatürk Gerçeği konuşmaktan korkmayınız’ der. 
     Bugün Tayyip Erdoğan’ın Başbakanlıktan uzak tutuluşu’ gerçek değildir, o halde gerçeği söylemekten korkmayacağız. 
     Tıpkı Tayyip Erdoğan’ın daha önce söylediklerinin, arşivlerde, kasetlerde saklanmasının da bir gerçek olduğu gibi." 
     
     EVET, biz bunları dedik ve yazdık, hala da ısrarlıyız, "Başbakan olsun da, görelim " demekteyiz "Demokrasi amaç değil, araçtır " diyenden nasıl bir başbakan olur, görmeliyiz. 
     Yalnız, "Tayyip Erdoğan başbakan olmalıdır" derken, ne pahasına olursa olsun, hukuk, mukuk bir kenara demedik. 
     Şu ana kadar her şey, hukuka uygun yürüyor, Cumhurbaşkanı anayasal yetkisini kullanıyor, Meclis’teki AKP çoğunluğu da, yine anayasal hakkını kullanıyor, eğer Cumhurbaşkanı referanduma bile giderse, bunu Anayasa’da yeri olduğu için gidecek, keyfi istediği için değil 
     Anayasa Mahkemesi Başkanlığı’ndan, Cumhurbaşkanlığı’na seçilmiş Sezer’e kızıp "Biz de senin yetkilerini kısarız " diye intikam peşinde koşulamaz. 
     Tayyip Erdoğan’a Başbakanlık yolunu açan yasayı "kişiye özel" bulup Cumhurbaşkanı’nın yetkilerini kısmak "kişiye özel" husumet değil de nedir 
     
     







Yüksek Öğretim Komiserliği 


2002’nin son haftası ve mini bir savaş olasılığı 


ABD korkusu... 


Stratejik bakış 


Türkiye’ye en büyük kötülük 


Çölün dişleri 


Fazıl Say ve Tuluyhan Uğurlu 


ABD neden savaş istiyor 


Savaşa ve ölüm orucuna hayır 


Yolsuzluk ve rüşvete gerçekten karşı mıyız 


Tayyip Erdoğan başbakan olsun, ama... 


Tayyip Bey’in bereketi hani nerede 


Biz de yokuz Hadi bakalım 


Üç kocalı Hürmüz 


Koç Erdoğan bir taşla beş kuş vurdu 


</TEXT>
</DOC>
