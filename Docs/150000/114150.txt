<DOC>
<DOCNO> 114150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/spor/spo02.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
PES DOĞRUSU 
</HEADLINE>
<TEXT>

1- Yıldırım hakkında demediğini bırakmayan muhalefet grubu, Divan toplantısında "sus - pus" oturdu, hiç konuşmadı 
2- Milli Takım’da, Fenerbahçe’yi iyi temsil ettiği için şükran plaketi alan Abdullah, iki saat sonra kadro dışı bırakıldı 
3- Radikal kararları "Hocaya karışamayız" diye yorumlayan yönetim, Lorant’a veto çekip, idmanı bir gün önceye aldırttı 
     YALÇIN TÜRK YUSUF KOBAL 

     Kürsüye çıkmadılar 
     FUTBOL takımının aldığı kötü sonuçlarla birlikte, yönetimin de tartışılır hale geldiği Fenerbahçe’de, ilginç bir hafta sonu yaşandı. Şampiyonlar Ligi’ne katılma hakkının kaybedilmesinden sonra Aziz Yıldırım üstünde yoğunlaşan muhalefet ile önceki gün yapılan Divan Kurulu toplantısının gündemi de önem kazandı. Ancak medyada, Yıldırım’a demediklerini bırakmayanlar, toplantıda kürsüye bile çıkmadılar. 
     
     Sadece Şen 
     SADECE eski Başkan Ali Şen tenkitlerini yineleyerek, Başkan Yıldırım’dan daha ılımlı ve barışçı olmasını istedi. Başkanı tek adam olmakla eleştiren, kulübün kötü yönetildiğini iddia eden Kadıköy Grubu lideri Kazım Bayülken koltuğundan sadece 40. yıl plaketini almak için kalktı. En etkili muhalefeti yapan ve Aziz Yıldırım’ın istifa etmesini isteyen Fenerbahçe 2000 Derneği Başkanı Şevket Yılmaz da "çıt" çıkarmadı. 
     
     Kaçak dövüş 
     TOPLANTI için iyi hazırlanan Başkan Yıldırım da, bu gelişmeler nedeniyle Divan Kurulu’nda istediği konuşmayı yapamadı. Kendisini gazete sayfalarında eleştirenlerin, kürsüde de aynı sözleri tekrarlamaları halinde belgeli açıklama yapmak isteyen Aziz Yıldırım’ın hevesi yarıda kaldı. Sorunların kulüp platformunda tartışılmasını isteyenlerin bu tavrı, camiada "kaçak dövüş" olarak yorumlandı. 
     
     Bir kalemde silindi 
     DİVAN’ın bir başka ilginç yönü ise Milli Takım’ın Dünya üçüncüsü olan kadrosunda yer aldığı için 2. Başkan Nihat Özdemir’den "şükran" plaketi alan Abdullah Ercan’ın, bir - iki saat sonra süresiz kadro dışı bırakılması oldu. Teknik Direktör Lorant’ın isteği üzerine yıldız futbolcuyu bir kalemde silen yönetim, Fenerbahçe’yi "iyi" temsil ettiğinden dolayı plaket vererek garip bir olaya da imza attı. 
     
     Hoca serbest mi 
     LORANT’IN bütün söylediklerini onaylayan Yönetim Kurulu, alınan kadro dışı kararlarını da "Hocayı serbest bıraktık" diye açıkladı. Ancak yine aynı toplantıda futbolculara iki gün izin veren Lorant’tan, bunun bir güne indirilmesi istendi. Yöneticilerin bu tavrı karşısında da Alman hoca antrenman tarihini bir gün öne çekerek, bugün bütün oyuncuları Samandıra’ya çağırttı. 
     
Yusuf’da anlaşma      ABDULLAH ve Oktay’ın kadro dışı bırakıldığı yönetim toplantısında Alman hocanın Yusuf’u da istemediği belirtildi. Bu karara karşı çıkan yöneticiler Lorant’a Yusuf’u kazanmaya çalışmasını söylediler. Bu gelişmeler üzerine Lorant bugün Yusuf ile bir toplantı yapacağını söyledi. Fenerbahçe’nin önümüzdeki hafta oynayacağı Gençlerbirliği maçında Yusuf’un kadroya girme olasılığı yükseldi. 
     
1. sınıf takımızPanathinaikos’un yeni hocası Fenerbahçe maçlarının çok zor geçeceğini vurguladı, Serhat’dan çekindiği söyledi 
     YORGO KİRBAKİ ATİNA 

     FENERBAHÇE’NİN UEFA Kupası’ndaki rakibi Panatinaikos’un yeni teknik direktörü Markaryan, sözleşmesini imzalamadan önce görüşlerini açıkladı. Fenerbahçe’yi "yıldızlar topluluğu" olarak yorumlayan Uruguaylı teknik adam, 1. sınıf bir takım olduklarını vurgulayarak, "Hedefimiz hem Yunanistan’da, hem de UEFA Kupası’nda zirveyi kovalamaktır" dedi. 
     EN çekindiği futbolcunun Serhat olduğunu belirterek, Ortega ve Revivo’nun adını ağzına almayan Markaryan, çok zor günlerin kendilerini beklediğini de sözlerine ekledi. Daha önce de Panatinaikos’u çalıştıran Markaryan, 16 maçta 12 galibiyet aldı. Maçlarını daha çok tek farklı skorlarla kazanan Markaryan, Yeşil - Beyazlı ekibi Şampiyonlar Ligi’nde ilk sekize de taşıdı. 
     



 SPOR 




































</TEXT>
</DOC>
