<DOC>
<DOCNO> 115379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/siyaset/siy02.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem eleştiri, hem alkış 
</HEADLINE>
<TEXT>

Boğaziçi Üniversitesi öğrencilerinin soruları karşısında ter döken Kemal Derviş, kız öğrencilerin alkışlarıyla kendine geldi 
     ŞÜKRAN PAKKAN İstanbul 

     CHP milletvekili adayı Kemal Derviş, Boğaziçi Üniversitesi öğrencilerinin soruları karşısında ter döktü. Derviş, "ABD için mi çalışıyorsunuz " sorusuna "İşim Türkiye’yi ABD’ye değil, AB’ye doğru götürmek" yanıtını verdi. 
     Kanal D’de yayımlanan "Abbas Güçlü ile Genç Bakış" programına konuk olan Derviş, bir saat kırk beş dakika boyunca gençlerin sorularını yanıtladı. Derviş, programda iki kez Amerika ile bağlantılarını açıkladı. Öğrencilerin "Göreve yeniden geldiğinizde ABD ile birlikte mi hareket edeceksiniz " sorusu üzerine şunları söyledi 
     "Ben sokaklarda vatandaşlarla buluşuyorum ve destek alıyorum. Bir güven ve dostluk havası var. Ben Türkiye’ye bir şeyleri başarabilmek için geri döndüm. İşim de Türkiye’yi ABD’ye değil, AB’ye doğru götürmek." Derviş, "Neden DSP değil, CHP’ye katıldınız " sorusuna da Türkiye’nin güçlü bir başbakana ihtiyacı olduğunu belirterek, "Ecevit, artık 80 yaşında. Oysa önümüzde zorlu müzakereler ve savaş olasılığı var. Ben Türkiye’nin Baykal gibi bir başbakana ihtiyacı olduğuna inanıyorum" karşılığını verdi. 
     



 SİYASET 













</TEXT>
</DOC>
