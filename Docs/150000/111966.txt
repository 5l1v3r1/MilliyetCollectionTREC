<DOC>
<DOCNO> 111966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yasam/yas05.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ameliyat ile kararan hayatlar 
</HEADLINE>
<TEXT>

Osman Akten ve Leyla Ezgi... Ameliyatlarda eşlerinin başına gelenlerle yolları kesişti bir dernek kurdular ve hukuki mücadelelerini ne olursa olsun bırakmadılar... 
     AYTEN GÖRGÜN İstanbul 

     Kuyumcu Osman Akten 50 ile eşinin öyküsü, 1998’de Kuşadası’nda başladı. Akten, tatile gelen Faslı Süreyya’ya 33 şık oldu, Casablanca’da kıyılan yıldırım nik hıyla evlendiler. Ancak mutluluk kısa sürdü. Süreyya yumurtalık kisti nedeniyle İzmir’de ameliyat oldu. Akten, sonrasını şöyle anlatıyor 
     "Eşim, ameliyattan bir hafta sonra ağrılar içinde kıvranmaya başladı. Ameliyatı yapan Prof. Dr. Sedat Tolgay ameliyat yerini tekrar açtı, bir şey bulamayınca kapattı. Ama eşim h l ateşler içindeydi. Kusması ve ağrıları da devam etti. Hekimler narkozda kullanılan ilaç yüzünden eşimin toksik hepatit olduğunu ve karaciğerinin bitmiş olduğunu söylediler." 
     
     Türkiye’ye dönemezdi 
     Süreyya Akten’e aranan karaciğer Fransa’da bulunmuş. Osman Akten sonrasını şöyle anlatıyor "Ameliyat 10.5 saat sürdü. Eşim karaciğer nakli nedeniyle atardamar ve böbrek ameliyatları da geçirdi. Sağ tarafı neredeyse felç oldu. İki ay sonra doktordan izin çıkınca eşim Kansas City’deki ailesinin yanına ben de Türkiye’ye döndüm. Eşim dönemezdi, Türkiye’de bulunmayan ve ömür boyu kullanması gereken bir ilacı var." 
     Akten’in yolu, eşi ameliyattan sonra bağırsaklarında kangren oluşan ve 9’uncu ameliyatında ölen Leyla Ezgi’yle kesişti. Akten ve Ezgi, Hasta ve Hasta Yakınları Derneği’ni kurdular. Hukuki mücadelelerine de devam ediyorlar. 
     
     Binde bir görülen bir olay 
     Ameliyatı yapan Prof. Dr. Sedat Tolgay ise şöyle diyor "Akten yumurtalık kisti nedeniyle ameliyat oldu. Biz lokal anestezi istedik. Eşi ısrarla genel anestezi istedi. Hasta kusma ve ağrılarla tekrar geldi. Ameliyat yerini açtık. İlk anda teşhisi koyamadık. Narkozda kullanılan ilaca bağlı toksik hepatit olmuş. Bu binde bir görülen bir şey. Fark ettiğimizde geçti. Anesteziyi ben yapmadım ki. " 
     
     



 YAŞAM 














</TEXT>
</DOC>
