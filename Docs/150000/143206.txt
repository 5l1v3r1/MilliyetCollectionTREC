<DOC>
<DOCNO> 143206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/soneko26.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde kapasite kullanımı arttı... 
</HEADLINE>
<TEXT>

     Devlet İstatistik Enstitüsü DİE , imalat sanayiinde, bu yılın Şubat ayında üretim değeri ağırlıklı kapasite kullanımının yüzde 72.2 seviyesinde gerçekleştiğini açıkladı. 
     İmalat sanayiinde kapasite kullanımı, geçen yılın aynı ayında yüzde 71 olmuştu. 
     DİE'nin, 774 işyerinde yaptığı ''Aylık İmalat Sanayi Eğilim Anketi''ne göre, bu yılın Şubat ayında işletmelerin tam kapasiteyle çalışamama nedenleri arasında ise yüzde 72.2'lik oran ile iç pazarda talep yetersizliği ilk sırada yer aldı. 
     Söz konusu ay, tam kapasite ile çalışamama nedenlerinden dış pazarda talep yetersizliği yüzde 10.9 ile ikinci, yerli mallarda hammadde yetersizliği yüzde 3.5 ile üçüncü olurken, bunu yüzde 2 ile mali imkansızlık, yüzde 0.7 ile işçilerle ilgili meseleler ve yüzde 1.4 ile de ithal mallarda hammadde yetersizliği izledi. 
     
     MART AYI BEKLENTİSİ 
     Öte yandan DİE, işyerlerinin üretim, yurtiçi satış, satış fiyatları ve hammadde fiyatları konusunda bu yılın Mart ayı beklentileri ile ilgili bir değerlendirme de yaptı. 
     Yapılan değerlendirmeye göre, Mart ayında üretimde, işyerlerinin yüzde 51.5'i artış, yüzde 23.1'i ise azalış bekliyor. 
     Söz konusu ay, yurtiçi satışlarda ise aynı işyerlerinin yüzde .6'sı artış, yüzde 16.6'sı azalış, satış fiyatlarında yüzde .1'i artış, yüzde 0.3'ü ise azalış beklentisi içinde bulunuyor. 
     Hammadde fiyatları konusunda ise işyerlerinin yüzde 34.7'si artış, yüzde 0.5'i azalış olacağı görüşünü belirtti. 
     





</TEXT>
</DOC>
