<DOC>
<DOCNO> 130436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/guncel/gun04.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gizli zirvedeki diyaloglar 
</HEADLINE>
<TEXT>

Saddam, Tüzmen’e "Eğer Türkiye, ABD’ye destek verirse kontrol edemeyeceği tehlikelerle karşı karşıya kalır" dedi 
     Devlet Bakanı Kürşad Tüzmen, Bağdat gezisinin son gününde, herkesi atlatarak Irak lideri Saddam Hüseyin’le görüştü. Tüzmen, herkesten gizlenen ve 2 saat 20 dakika süren görüşmede, Saddam’a Başbakan Gül’ün, BM kararlarına uyulmaması halinde bölgenin felakete sürükleneceği, hem Irak hem de bölge halklarının zarar göreceğine ilişkin mesajını yazılı ve sözlü olarak sundu. Gül’ün barış mesajına Saddam şu yanıtı verdi "Biz zaten BM kararına uyuyoruz. BM denetçileri ülkemizde incelemelerini sürdürüyor. ABD’nin iddia ettiği bir şey bulamadılar. ABD’nin saldırmak için ortaya koyduğu gerekçelerin geçersiz olduğunu bütün dünya biliyor. ABD ve İngiltere dışında bütün ülkeler savaş istemiyor. Türkiye’nin barış için gösterdiği çabaları memnuniyetle karşılıyoruz. Arap ülkelerine yaptığı gezi olumlu olmuştur." 
     
     TÜRKİYE VE IRAK KAYBEDER 
     Hüseyin, Türkiye’nin bölgede savaş olmaması için gayretlerini sürdürmesi gerektiğini vurgularken de, "Çünkü bölgedeki savaş hem Irak’a, hem Türkiye’ye, hem de diğer ülkelere zarar verecek. Türkiye, ekonomik zararın yanı sıra, başta güvenlik olmak üzere birçok konuda kontrol edemeyeceği tehlikelerle karşılaşıp zarar görebilir" dedi. 
     
     SEZER VE ERDOĞAN’A... 
     Dönüş yolculuğunda uçakta gazetecilerle sohbet ederken Saddam Hüseyin’in Başbakan Abdullah Gül’e sözlü siyasi mesaj gönderdiğini açıklayan Tüzmen, Irak liderinin Cumhurbaşkanı Ahmet Necdet Sezer ile AKP Genel Başkanı Tayyip Erdoğan’a da temenni ve iyi dileklerini içeren bir mesaj gönderdiğini aktardı. Saddam’la samimi ve nazik bir ortamda görüşme yaptıklarını belirten Tüzmen, "Sayın Saddam kalpten konuştu. Gerçekçi konuştu. Mesajın içeriğini sayın Başbakan’a aktardıktan sonra gerekli açıklamaları yapar herhalde" dedi. 
     Görüşmede Saddam’ın gayet rahat olduğunu da dile getiren Tüzmen, "Irak gezisinin 'Genç Osman’ın gezisine’ benzetilmesinin Ankara’da 'sonu da Genç Osman’a benzemesin’" değerlendirmelerine yol açtığını hatırlatılması üzerine, "Diğer seferleri bilmem. Önceki seferlerimizde her zaman güzel olmuştu. Bazı seferlerimizde üç gün kalıp 250 milyon dolar ihale bağlayıp döndüğümüz olmuştur. Bu seferimizde de 550 milyon dolarlık ihale sağlandı" diye konuştu. 
     
Gizli zirvedeki diyaloglar...      Görüşmede "Savaşı engellemek için yapabileceğim bir şey kalmadı" diyen Irak lideri Saddam Hüseyin ile Devlet Bakanı Kürşad Tüzmen arasında geçen diyalog şöyle 

</TEXT>
</DOC>
