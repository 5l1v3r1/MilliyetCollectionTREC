<DOC>
<DOCNO> 143658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/soneko21.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 707 puanlık kayıpla tamamladı 
</HEADLINE>
<TEXT>

     İMKB Ulusal-100 Endeksi, 1. seansı, 707.01 puan kayıpla 9,874.49 puandan tamamladı. Hisse senetlerinin ortalama değer kaybı yüzde 6.68 olarak gerçekleşti. 
     Borsa'da 1. seans 370.12 puan kayıpla 10,211.38 puan seviyesinde açıldı. Tezkere ve ABD'den sağlanacak kaynağa ilişkin belirsizliğin etkisiyle hızla gerileyen endeks, seansın ilk dakikalarında yüzde 8.06 kayba uğradı. 
     Daha sonra gelen alımlarla endeks seansın ilk yarısını yüzde 4.90 kayıpla 10,063.16 puandan geçti. En düşük 9,728.61 puanı gören endeks, 10,000 puan üzerinde tutunamayarak, 9,874.49 puandan seansı tamamladı. 
     Seans kapanışında mali endeks 978.23 puan kayıpla 12,024.69 puana, sanayi endeksi 615.79 puan kayıpla 9,899.96 puana, hizmetler endeksi 370.67 puan kayıpla 6,298.67 puana geriledi. 
     Böylece, önceki kapanışa göre mali grup hisseler ortalama yüzde 7.52, sanayi grubu hisseler ortalama yüzde 5.86 oranında, hizmetler grubu hisseler ortalama yüzde 5.56 oranında değer yitirdi. 
     İşlem gören toplam 288 hissenin 274'ü değer kaybetti, 2'si değer kazandı, 12'sinin fiyatı değişmedi. 
     1. seansta, Garanti Bankası, İş Bankası C , Yapı Kredi Bankası, Turkcell ve Petrol Ofisi en yoğun işlem gören hisseler oldu. 
     





</TEXT>
</DOC>
