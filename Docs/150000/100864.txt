<DOC>
<DOCNO> 100864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/guncel/gun10.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Facia bölgesi boşaltılıyor 
</HEADLINE>
<TEXT>

     ÖNDER YILMAZ Ankara 

     Bakanlar Kurulu, Tüpraş gibi dolum tesisleri etrafındaki yerleşim yerlerinin risk incelemesi yapıldıktan sonra boşaltılması konusunda görüş birliğine vardı. İlk aşamada Körfez’deki dolum tesislerinin etrafındaki 1300 evin taşınması sağlanacak. Bakanlar Kurulu toplantısında Çevre Bakanı Fevzi Aytekin, Akçagaz tesislerinde meydana gelen patlamaya ilişkin rapor sundu. Aytekin, "Yerleşim yerinin hemen tahliye edilmesi gerekiyor" derken, şunları önerdi "Türkiye genelinde dolum tesislerinde ciddi tehlike var. Metal yorulması nedeniyle kılcal çatlamalar söz konusu. Tesisler denetimden geçirilmeli. Dolum tesislerinde ek depoya izin verilmesin. Yerleşim bölgelerine uzak yeni yerler tahsis edilmeli. Mevcutların etrafında koruma bölgeleri kurulmalı." 
     



 GÜNCEL 















</TEXT>
</DOC>
