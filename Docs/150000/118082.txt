<DOC>
<DOCNO> 118082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yazar/cemal.html </URL>
<DATE> 2002/11/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
11 Eylül dünyasında Atatürk ve Türk modeli... 
</HEADLINE>
<TEXT>

     Bir zamanlar İslamcı, köktendinci fikirlerle siyaset yapanların bugün demokrasiyi kabullenmeleri, benimsemeleri neyin başarısıdır 
     Bir zamanlar demokrasiyi küfür düzeni’ diye tu kaka edenlerin, demokrasiyi araç’ olarak görenlerin bugün demokrasi bayrağını yükseltmeleri acaba bu topraklarda hangi mücadelenin, hangi siyasal kararlılığın ürünüdür 
     Bir zamanlar laikliği reddederek devlet ve toplum düzenini İslam’a dayandırmak isteyenlerin bugün değiştiklerini söylemeleri nereden kaynaklanmaktadır 
     Bir zamanlar İslam Ortak Pazar’ı diye siyaset sahnesine çıkanların bugün Avrupa Birliği’ni savunmalarındaki hikmet nedir 
     Bir zamanlar Humeyni devriminden heyecan duyan, bu ülkenin geleceğini Libya’larda, İran’larda, Suudi Arabistan’larda, hatta Sudan’larda arayanların bugün "Avrupa Birliği projesi artık bizim de paylaştığımız uygarlık projesidir " noktasına gelmelerini, söyler misiniz, neye, kime borçluyuz 
     İşte benim yanıtım 
     Atatürk ve laikliğe borçluyuz 
     Bunun için yıllar boyu verilmiş olan mücadelelere borçluyuz. 
     Osmanlı döneminde yüzünü Doğu’ya değil Batı’ya çeviren, devleti kurtarmak için modernleşme’nin tohumlarını atan hareket, Türkiye’de Cumhuriyet Devrimi’ni hazırlamıştır. 
     Muasır medeniyet seviyesi diye tarih sahnesine çıkanlar olmasaydı... Erkek - kadın eşitliği diye tarih sahnesine çıkanlar olmasaydı... Din - devlet işlerinin arasına duvar çekerek tarih sahnesine çıkanlar olmasaydı... 
     Bugün demokrasi olur muydu 
     Hayır olmazdı. 
     Tersini savunanlar varsa, spekülasyon yapmaya devam edebilirler. Ama bu sadece spekülasyon olarak kalmaya mahkumdur. 
     Bu topraklarda, kökleri Osmanlı dönemine uzanan iki temel çizgi varlığını her zaman korudu. Birinin yüzü Batı’ya, ötekinin yüzü Doğu’ya dönüktü. 
     Biri ağır bastı. 
     Cumhuriyet Devrimi’ni yaptı. 
     Laik düzeni getirdi. 
     Buradan demokrasiye geçirdi ülkeyi. 
     Ötekiler, hep bu çizgiyi değiştirmeye, Türkiye’nin yüzünü tersine, Batı’dan Doğu’ya çevirmeye çalıştılar. 
     Bu kavga, uygarlık kavgası idi. 
     Bu kavga Türkiye’de kazanıldı. 
     Örneğin İran’da kaybedildi. 
     İranlı yazar Haşim Agacari daha bu yakınlarda dinde reform istediği için idama mahkum edildi. İslam dininde de Hıristiyanlıktaki gibi reform yapılmasını, din adamlarının sadece Allah’la kişiler arasında aracı kalmalarını istedi diye idama mahkum edildi. 
     Laikliğe karşı ölüm cezası 
     Humeyni modeli işte bu. 
     Atatürk modeli de tersi... 
     İran’daki mollalar bu nedenle Atatürk’ten, Türkiye’den nefret ediyorlar. Türk modelini kendi varlıklarına en büyük tehdit olarak görüyorlar. Suudi Arabistan’daki Vahhabilik bu yüzden bin yıldır Atatürk modeli’nden kurtulmak isteyenlerin değirmenine su taşıyor. 
     Ama başaramadılar. 
     Türk modeli tuttu. 
     İran’da hala laiklik isteyeni idama mahkum eden anlayışın, Talibanizm’in, Bin Ladinizm’in, yani yeşil faşizm’in köklerini sulayan kaynakların, zihniyet ikliminin ne olduğu artık apaçık ortaya çıkan 11 Eylül dünyasında, Atatürk ve Türk modeli çok daha iyi anlaşılmış durumda. 
     Aksayan yanları yok mu Var. 
     Aşırılıkları olmadı mı Oldu. 
     Demokrasinin gelişimine yer yer ayak bağı olan bu aksaklık ve aşırılıkları, yine demokrasi içinde elbirliğiyle düzeltiyor, törpülüyoruz. Geçmişin hatalarından ve yanlış anlamalarından hep birlikte dersler çıkartıyoruz. 
     Bu açıdan Avrupa Birliği projesi’ne bugün iktidarıyla muhalefetiyle ve işbirliği ruhuyla sahip çıkılması, ayrıca Cumhurbaşkanı Sezer’in bunun arkasına bütün ağırlığını koyması, ülkemizin aydınlık yarınları için umut verici bir gelişmedir. 
     Evet iyimserim. 
     Türkiye herkesin, her inançtan insanın birbirine, birbirlerinin hayat tarzlarına saygıyla, hoşgörü ya da tahammülle barış ve huzur içinde yaşadıkları bir ülke haline geliyor, gelecek. 
     Atatürk’ü 10 Kasım’da bir kez daha saygıyla anıyorum. 
     
     







Davul tozları 


Ramazan öyküsü 


Baykal’ın Erdoğan formülü 


11 Eylül dünyasında Atatürk ve Türk modeli... 


3 ve 10 Kasım 


Yaşasa dinde reform yapacaktı’ 


Neşeli olmak için neden çok 


Mustafa Kemal’i doğru anlamak için... 


Atatürk’ü anmak Atatürk’ü bilmek... 


Çin’e genç politbüro 


Bir gecede şöhret olmak 10 yılını almış 


Ey siyaset Meşruiyet tezgahından geçtin mi 


Bu dönemde Cumhurbaşkanı da seçilecek 


Mayın tarlasında zafer şenliği 


Bir müteşebbis bir şehrin kaderini değiştirebiliyor 


Dünya halleri ya da Kara Kutu’ 


</TEXT>
</DOC>
