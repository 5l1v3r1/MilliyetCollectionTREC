<DOC>
<DOCNO> 107445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo21.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, Slovenya yolunda... 
</HEADLINE>
<TEXT>

     Erkekler Birinci Basketbol Ligi takımlarından Efes Pilsen, özel turnuvalara katılmak için yarın Slovenya'ya gidiyor. 
     Lacivert-beyazlıların Slovenya kafilesinde, milli takımdan dönen Kaya, Kerem, Ömer, Asım ile Alper, Ender, Enver ve 4 yabancı oyuncu yer alacak. 
     Genç takımdan bu sezon A takım kadrosuna alınan Valentin'in de Slovenya'ya götürüleceği bildirildi. 
     Bu arada Efes Pilsen'in, genç oyuncularından Nikolai'yi TED Kolejliler'e kiraladığı kaydedildi. 
     
     HAZIRLIK MAÇLARI 
     Efes Pilsen, milli oyuncuların dönmesiyle birlikte ilk kez tam takım olarak Slovenya'da hazırlık maçı yapacak. 
     Lacivert-beyazlılar, Rogasko'daki turnuvada, 16 Eylül Pazartesi günü Lasko, 17 Eylül Salı günü Olimpija-Lovcen galibi ile karşılaşacak. 
     19 Eylül Perşembe günü Ljubliana'ya geçecek Efes Pilsen, buradaki turnuvada 20 Eylül Cuma günü Krka ve 21 Eylül Cumartesi günü de Cibona-Olimpija galibiyle maç yapacak. 
     22 Eylül Pazar günü Sloven takımıyla özel maç yapacak olan lacivert-beyazlılar, karşılaşmanın ardından İstanbul'a dönecek. 
     





</TEXT>
</DOC>
