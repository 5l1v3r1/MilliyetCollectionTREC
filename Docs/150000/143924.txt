<DOC>
<DOCNO> 143924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko10.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa uzmanları çok büyük düşüşler beklemiyor... 
</HEADLINE>
<TEXT>

     Borsa Uzmanları Derneği Başkanı İsmail Tavlı, Borsa'da bugün fazla bir düşüş beklemediğini, böyle bir gelişmenin zaten beklendiğini söyledi. 
     Tavlı, "Türkiye'nin tavrı netleşti. Hava koridoru açılacak. Yardımla ilgili olumsuzluklar çoğunlukla yaşandı. Fiyatlara yansımış durumda" dedi. Tavlı, piyasada bir tedirginlik yaşandığını, işlem hacminin düşük olacağını kaydetti. 
     Borsa uzmanlarından Ferruh Bilal de savaş uzun süreden beri konuşulduğu için savaşın sonuçlarına karşı pozisyonların alındığına dikkat çekti. 
     Endişelerinin 1990 krizindeki kadar olmadığını ifade eden Bilal, yatırımcının psikolojisinde şu ana kadar henüz panik bulunmadığını kaydetti. 
     Ekinciler Yatırım Menkul Değerler'den Murat Gülener de Borsa'da 2-3 gün kötü bir seyir izlenebileceğini, alternatif piyasalarda hareket olabileceğini söyledi. 
     





</TEXT>
</DOC>
