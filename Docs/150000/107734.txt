<DOC>
<DOCNO> 107734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/son/sondun11.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Harry "Annemin yarım bıraktıklarını tamamlayacağım" 
</HEADLINE>
<TEXT>

     İngiltere veliaht Prensi Charles'ın oğlu Prens Harry, 18. yaşgünü nedeniyle İngiliz basınına yaptığı açıklamanın büyük bölümünü annesi Prenses Diana'ya ayırdı. 
     Prens Harry, yaşamının bundan sonraki bölümünü, annesinin ölümü nedeniyle yarım bırakmak zorunda kaldığı işlere adayacağını belirtirken, ''Onda kimsede olmayan bir cesaret ve sebat vardı. Ancak ölümü nedeniyle yapmaya çalıştığı şeyleri tamamlayamadı. Ben her zaman bunları onun bıraktığı yerden sürdürmek istedim ama çok küçüktüm. Şimdi bir yetişkin olarak, bütün bunları onun bıraktığı noktadan alıp tamamlamak istiyorum'' dedi. 
     Geçen yıllarda alkol ve uyuşturucu problemleri yaşadığını, ancak bunlardan ders aldığını da belirten Harry, ''annemin beşinci ölüm yıldönümü bana hayatım için gerçek bir amaç verdi. Onun yarım bıraktıklarını tamamlamaya karar verdim. Zaten hep onun layık olduğunu gibi anılmadığını düşünmüştüm'' diye konuştu. 
     ''Onun gibi insanlarla yakınlaşmak ve hiç kimsenin girmeye cesaret edemediği kara mayınlarıyla savaşmak gibi işlere girmek istiyorum'' diyen genç Prens, yaşgünü olan bugün parti yapmayacağını, sadece babası ve ağabeyiyle biraraya geleceğini de açıkladı. 
     Babası Prens Charles'ın 18. yaşgünü onuruna bir parti vermeyi önerdiğini, ama bunu geri çevirdiğini belirten Harry, ''dikkatleri üzerime çekmeyi, olayların merkezinde olmayı sevmiyorum. Zaten hemen ertesi gün de okulum var. Bnun için en iyisi babam ve ağabeyimle evde oturmak'' dedi. 
     





</TEXT>
</DOC>
