<DOC>
<DOCNO> 136708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun04.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, Kuzey Kore'yi vuracağını yalanladı... 
</HEADLINE>
<TEXT>

     Japonya Savunma Bakanı, ülkesinin Kuzey Kore'yi Japonya'ya füze fırlatmasını önlemek amacıyla meşru müdafaa amaçlı vurmaya hazırlandığı yönündeki haberi yalanladı. 
     Savunma Bakanı Şigeru Işiba, düzenlediği basın toplantısında, ''Kuzey Kore'den füze fırlatılacağına dair bir tehlike teyit edilmiş değil. Kuzey Kore'de durum çok gergin, ancak Japonya buna yanıt vermek için özel hazırlıklar yapmıyor'' dedi. 
     Japon hükümetinin ''şahinlerinden'' olarak değerlendirilen Işiba, Reuters ajansına dün verdiği demeçte, ''Eğer bir füze Japonya'ya doğru havalanırsa çok geç olur. Kuzey Kore, Japonya'ya karşı silahlanma yoluna gitmeye başlarsa ülkemiz meşru müdafaa tedbiri olarak askeri güç kullanacaktır'' sözlerine açıklık getirmek amacıyla bu açıklamayı yaptığını belirtti. 
     Bakanlık sözcüsü Akihiro Kobe de Işiba'nın açıklamasıyla niyetinin, tam olarak önleyici bir saldırıyı tarif etmek olmadığını gösterdiğini, sadece Japonya'nın, kendisine yönelik bir saldırıyı püskürtmek için güç kullanmaktan başka yol olmadığı hallerde kendini savunmasının anayasal hakkı olduğunu söylemek istediğini belirtti. 
     





</TEXT>
</DOC>
