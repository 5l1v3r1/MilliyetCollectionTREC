<DOC>
<DOCNO> 108769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/guncel/gun03.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginlik rüyası, k busa dönüştü 
</HEADLINE>
<TEXT>

Zengin olma hayalleriyle Türkiye’ye geldiler. Her gece başka kollar sardı bedenlerini Oysa kimi manken olacaktı, kimi birkaç ay sonra ülkesine dönecekti. Ama olmadı... 
     ELVAN EZBER İstanbul 

     Türkiye’ye farklı umutlar, beklentiler, hayallerle geldiler. Kimileri kısa sürede çok para kazanmak için bilerek tercih etti bu hayatı, kimisi ise tuzağa düşürüldü. Hepsinin sonu fuhuş mafyasının kıskacına sıkışmak oldu. Eski Doğu bloku ülkelerinden gelen kadınlardan bahsediyoruz. Türkiye’yi mesken tutan bu kadınlardan bazılarının emniyette verdikleri ifadelerindeki çarpıcı öyküleri şöyle 
     Oksana Sudak 22 Ukrayna’da, güzellik yarışması düzenlendi. Dereceye girenlerin manken olacağını duyunca yarışmaya katıldım ve ilk beşe girdim. Benim gibi dereceye giren arkadaşlarla İstanbul Etiler’de bir eve götürüldük. Her şey çok güzel başlamıştı. İkinci gecemizde ajans sahipleriyle tanışacağımız söylendi. Ancak, hepimizi ayrı yerlere götürdüler. Gittiğim evde kısa bir tanışmanın ardından işadamıyla baş başa bırakıldım. Fuhuş tuzağına düşmüştüm. Kapıda görevliler olduğu için kaçamadım. Beni ölümle tehdit ettiler. Söylediklerini yapmak zorundaydım. 
     
     ONLARIN MALI OLDUM’ 
     Victoria Ciabo 26 Diş hekimiyim. Bir hastamın arkadaşı olan Maria, bir gün Güzelsin, senin gibiler çok kazanıyor. Sen bu paraya çalışıyorsun’ dedi. 100 dolar maaşıma bakıp işi bırakmaya karar verdim. Maria, beni Türkiye’ye götürecek adamlarla tanıştırdı. Birkaç ay çalışır, kazandığım parayla geri dönerim’ diyordum. Beni Aksaray’da bir otele yerleştirdiler. Her gün birkaç müşteriyle beraber oldum. Ukrayna’da kazandığım maaşı burada bir gecede alıyordum. Ancak parayı onlar alıyordu. Bana yarısını veriyorlardı. Yine de çok para kazandım. Ama onların malı olmuştum. 
     
AIDS’liyim ama h l bu işi yapıyorum...      Maryna Ivanchylea 19 Ailem fakirdi. Türkiye’ye giden arkadaşlarım erkeklerle birlikte olup çok para kazanıyordu. Onlara imreniyordum. Sonunda onlarla turist olarak gelip Aksaray’da eski bir otele yerleştim. Akşamları barlarda müşteri arıyorduk. Her gece başka biriyleydim. Her türlü ilişkiye giriyordum. İyi para kazanıyordum. Aileme de çok para götürdüm. Son yakalanışımda AIDS’li olduğum ortaya çıktı. Hasta olarak başka bir işte çalışamayacağımı bildiğim için ben de bu işe devam etmeye karar verdim. 
     



 GÜNCEL 

















</TEXT>
</DOC>
