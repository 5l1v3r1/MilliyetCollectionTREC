<DOC>
<DOCNO> 136937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/soneko02.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari işlemler dengesi bu yıl 2.7 milyon dolar açık verecek 
</HEADLINE>
<TEXT>

     Cari işlemler dengesinin bu yıl 2 milyar 714 milyon dolar civarında bir açık vermesi öngörülüyor. 
     Devlet Planlama Teşkilatı'nın DPT 2003 yılı öngörülerine göre, bu yıl toplam mal ihracatının 44.8 milyar dolar seviyesinde gerçekleşeceği tahmin ediliyor. Bunun 39.2 milyar dolarının ihracattan, 4.5 milyar dolarının bavul ticaretinden, 1.1 milyar dolarının ise transit ticaretten gelmesi planlanıyor. 
     Mal ithalatı ise 54 milyar dolar olarak planlanırken, altın ithalatı 1.6 milyar dolar, transit ticaret de 1 milyar dolar olarak hedeflendi. İthalat sigorta ve navlununun ise 3.2 milyar dolar seviyesinde oluşacağı hesaplandı. 
     
     TURİZM, İŞÇİ GELİRLERİ 
     Bu yıl, turizmden 9 milyar dolar, faizden 2.5 milyar dolar, diğer kalemlerden ise 6.3 milyar dolar olmak üzere diğer mal ve hizmet gelirlerinden toplam 17.8 milyar dolarlık gelir planlanıyor. 
     Buna karşılık 2003 yılında 2.1 milyar dolarlık turizm gideri, 6 milyar 985 milyon dolarlık faiz gideri, 5.7 milyar dolarlık da diğer gider olmak üzere, toplam 14 milyar 785 milyon dolarlık gider hesaplanıyor. 
     2 milyar 150 milyon dolarlık işçi geliri, 1 milyar dolarlık da diğer gelirin beklendiği özel karşılıksız transferler kalemi ile birlikte, cari işlemler dengesinin 2003 yılında 2 milyar 714 milyon dolar açık vermesi öngörülüyor. 
     





</TEXT>
</DOC>
