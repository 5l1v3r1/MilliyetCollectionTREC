<DOC>
<DOCNO> 124499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sontur12.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihai bildiri taslağı hazır... Türkiye'ye tarih yok... 
</HEADLINE>
<TEXT>

     Kopenhag doruğu nihai bildiri taslağında, genişlemenin sürdürülmesi benimsenirken, Türkiye ile müzakerelerin başlatılması konusunda tarih verilmiyor. 
     Taslakta, Türkiye'nin insan hakları ve ekonomi karnesinin düzeltilmesi gerektiği ve bunun 2004 yılı sonunda gözden geçirileceği kaydedilirken, müzakerelerin başlatılması için tarih öngörülmüyor. 
     AB liderleri, açıklamalarında, görüşmelerin 2004 yılı Aralık ayında başlayabileceğini kaydederken, taslakta bu konuya atıfta bulunulmuyor. 
     Avrupa Komisyonu Başkanı Romano Prodi, gazetecilere yaptığı açıklamada, Türkiye ile müzakerelerin başlatılmasının 2005 yılının ortalarına kadar uzayabileceğini söyledi. 
     Kıbrıs'ın birleşmiş bir şekilde AB üyesi olmasının arzulandığı belirtilen taslakta, Kıbrıs sorunun çözümünde gelişme sağlanmaması halinde, Rum tarafının tek başına AB üyesi olacağı kaydedildi. 
     AB liderlerinin yaptığı toplantıda Fransız Cumhurbaşkanı Chirac'ın Türkiye'nin şantaj yaptığı yolunda bir iddia ortaya attığı ve sinirli konuşmalar yaparak Türk-Fransız ilişkilerinin geleceğine de önemli bir engel koyduğu belirtiliyor. 
     
</TEXT>
</DOC>
