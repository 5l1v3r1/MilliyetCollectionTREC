<DOC>
<DOCNO> 134758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sondun07.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ile Klerides, "olmazsa olmazları" görüşüyor... 
</HEADLINE>
<TEXT>

     KKTC Cumhurbaşkanı Rauf Denktaş ve Rum Yönetimi lideri Glafkos Klerides, Kıbrıs müzakereleri kapsamında ara bölgede yeniden biraraya geldiler. 
     Cumhurbaşkanı Denktaş, görüşmeye giderken gazetecilerin sorusu üzerine, bugünkü görüşmede ''olmazsa olmazları'' ele alacaklarını söyledi. 
     Denktaş, Rum radyosunun, Klerides'e dayanarak, kendisinin toprak konusunu görüşmeyi kabul ettiğini duyurduğunun hatırlatılması üzerine, ''Biz toprak konusunu görüşmeyi reddetmemiştik ki. Egemenliğimizin tanınması şartıyla görüşürüz demiştik. Olmazsa olmazların arasında egemenliğimiz de olduğuna göre, kabul ettikleri takdirde toprağa da bakarız tabi'' dedi. 
     Cumhurbaşkanı Denktaş, ''egemenlik konusunda bir gelişme olup olmadığına'' ilişkin bir soru üzerine, ''İnşallah olur, bugün göreceğiz'' diye konuştu. 
     





</TEXT>
</DOC>
