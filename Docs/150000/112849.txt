<DOC>
<DOCNO> 112849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/yazar/uras.html </URL>
<DATE> 2002/10/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kapanandan çok şirket ve firma kuruldu 
</HEADLINE>
<TEXT>

     Bizim ülkemizde olana bitene insanın aklı ermiyor... Herkes ekonomideki durgunluktan piyasada yaprağın kımıldamadığından söz ediyor. Firmalar paldır küldür batıyor. Ama bir de bakıyorsunuz, kapanan, batan şirketlerin yerine, onlardan daha fazla sayıda yenileri kuruluyor. Bu yılın ilk yedi ayında batan, kapanan şirket sayısı 1.781, firma sayısı 10 bin 648. Ama aynı dönemde Türkiye’de 19 bin 98 şirket, 14 bin 220 firma kuruldu. Batan, kapanan firma ve şirket sayısı geçen yılın çok üzerinde, ama kurulan firma ve şirket sayısı da geçen yılın üzerinde. 
     
Ticaret önde imalat arkada      Kurulan ve kapanan firma ve şirketlerinin çoğu toptan ve perakende ticaret kesiminde. Onları imalat ve inşaat kesimleri izliyor. 2002 yılının ilk yedi ayında kurulan 19 bin 98 şirketin 6 bin 714’ü ticaret, 4 bin 508’i imalat, 2 bin 144’ü inşaat kesiminden. Aynı şekilde kapanan bin 781 şirketin 639’u ticaret, 501’i imalat ve 215’i inşaat kesimindeki şirketler. 
     14 bin 220 firmanın 7 bin 421’i ticaret yapmak için kuruldu. Firma kuranların ikinci önceliği inşaat. İnşaat için kurulan firma sayısı 2 bin 266. Üçüncü sırada bin 345 firma ile imalat kesimi var. Daha sonra gayrimenkul kiralama ve iş faaliyetleri için kurulan 976 firma geliyor. 
     Otelciliğin, ulaştırma işlerinin, mali aracı kuruluşların da gözde işkolları olduğu anlaşılıyor. 
     
Ticarette batan firma çok      2001 yılının ilk yedi ayında ticaret kesiminden 6 bin 466 firma, 2002 yılının aynı döneminde 7 bin 827 firma battı. Buna karşılık 2001 yılının aynı döneminde kurulan firma sayısı 5 bin 922, 2002 yılında 7 bin 421’den ibaret. 
     Ticaret kesiminde toptan ve perakendecilik faaliyetinin iş yapmak isteyenler için en basit ve cazip alan olarak görüldüğü, ama bu kesime girişlerin fazlalığı kadar çıkışın, daha açık anlatımıyla batışın da çok kolay olduğu görülüyor. 
     
Limitet şirket revaçta      2002 yılının ilk yedi ayında kurulan 19 bin 98 şirketin 17 bin 334’ü limitet, bin 149’u anonim şirket. Limitet şirket, firmadan şirketleşmeye geçişte ilk aşama olarak kabul ediliyor. 
     Firmalar "kurumsallaşma", "şirketleşme" arayışına girdiğinde önce limitet şirket kuruluyor, daha sonra gelişmeye göre anonim şirket gündeme geliyor. Ülke genelinde, ülke ekonomisi bakımından, firmadan, limitet şirkete geçiş önemli ama daha önemlisi anonim şirket. Çünkü anonim şirket ekonomide kurumsallaşmanın önemli bir aşamasını teşkil ediyor. 
     
Ankara’da işler çok iyi ..      Ülkede kriz var ama Ankara’ya maşallah .. 
     Rakamlardan anlaşılacağı kadarıyla Ankara’da işler çok çok iyi. Yılın ilk yedi ayında Türkiye’de 14 bin 220 firmanın 3 bin 657’si İstanbul’da, bin 638’i Ankara’da, 771’i İzmir’de kuruldu... 
     Demek ki Ankara şehri İstanbul’un yarısı ağırlığında bir ekonomiye sahip olmuş. Acaba, Ankara’da yılın ilk yedi ayında kurulan bu bin 638 firma ne üretecek Ankara sanayi şehri mi oluyor Kurulan firmaların ne yapacaklarına bakıyoruz. 835 firma Ankaralılara, otomobil, buzdolabı, hediyelik eşya, giyim eşyası, mücevher satacak. 312’si ev, lojman, villa yapacak. 181’i ev, arsa, villa alıp satacak ve kiralayacak. 58’i de Ankaralıları lokanta, bar ve gazinolarda ağırlayacak. Nasıldı o şarkı," Ankara, Ankara, güzel Ankara seni görmek ister her bahtı kara". İşte o biçim. 
     
10 bin firma kapandı Ocak - Temmuz 2002  Kurulan Kapanan Türkiye 14.220 10.684 İstanbul 3.657 2.021 Ankara 1.638 777 İzmir 771 455 Diğer 8.157 7.431      
     
19 bin şirket kuruldu Ocak - Temmuz 2002  Kurulan Kapanan Toplam 19.098 1.781 Anonim Şirket 1.149 263 Kolektif 69 109 Komandit - 13 Limitet 17.334 1.348 Kooperatif 546 48      
     
2001'e göre rakamlar olumlu Ocak - Temmuz  2001 2002 Kurulan şirketler 18.358 19.898 Kapanan şirketler 1.510 1.781 Kurulan firmalar 9.958 14.220 Kapanan firmalar 8.777 10.684      
     Kaynak DİE 
     
     







Toplumsal Tarih’ 


Tiiiiii 


Gözler Kerkük’te 


Irak’ta federasyon planları... 


İşsizliğin gerçek boyutu 2 değil, belki 4 milyon 


Seçim muhabbeti... 


Kürtler 


Dünya tersine dönüyor artık 


Bizim kuşağın Avrupalılık hülyası 


Kapanandan çok şirket ve firma kuruldu 


</TEXT>
</DOC>
