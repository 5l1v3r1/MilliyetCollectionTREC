<DOC>
<DOCNO> 114604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/akyol.html </URL>
<DATE> 2002/10/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milli güvenlik ve tarih 
</HEADLINE>
<TEXT>

     FACİAYI değerli tarihçi Murat Bardakçı yazdı Giresun kalesindeki Topal Osman anıtının eski Türkçe yazılı kitabesi kazınarak yok edilmiş 
     Orijinal kitabe yok artık 
     Çünkü eski Türkçe metinde, Topal Osman’ın kahramanlıkları sayılırken "Pontusçuların imhasındaki" hizmetleri de övülüyormuş. 
     Her şeyi bilen büyüklerimiz "Pontusçuların imhası" deyimini "milli güvenlik siyaseti" açısından sakıncalı bulmuşlar 
     Ve "milli güvenlik siyaseti doğrultusunda gelen uyarı" üzerine, eski Türkçe orijinal kitabe kazınmış, yok edilmiş, "milli güvenlik siyasetine uygun" yeni bir metin yazılmış... 
     Korkunç bir tarih kıyımı 
     Yasal olarak Anıtlar Kurulu’nun, tarih bakımından da Türk Tarih Kurumu’nun ve akademisyen tarihçilerin görüşünü almadan bu tahripçiliği yapanlar hakkında suç duyurusunda bulunuyorum 
     Sayın Başbakan Ecevit’i soruşturma emri vermesi için göreve çağırıyorum 
     
     TOPAL Osman Ağa Kuvayı Milliye kahramanlarındandır. Siyasi sebeplerle, yine Kuvayı Milliye kahramanlarından biri olan Trabzonlu Ali Şükrü Bey’i öldürmüştür, bir siyasi cinayet failidir. Ama sonraki suçu onun kahramanlığını ve hakkında dikilen anıtı hak etmiş olduğu gerçeğini ortadan kaldırmaz. 
     Anıt zaten Atatürk’ün emriyle yapılmıştı. 
     Bugün için, orijinal kitabenin kazınıp yok edilmesi, "Ponstus iddiaları"nı ortadan kaldırmak değil, Kuvayı Milliye’nin anıtlarından birini, bir tarihi mirası bozmaktır. 
     Üstelik devekuşu zihniyetidir Sanki biz kitabeyi yok edince her şey yok oldu, bitti 
     Sanki bu anıtın orijinal kitabesinin fotoğrafı hiç çekilmemişti, sanki metni hiçbir yerde yayımlanmamıştı 
     Murat Bardakçı da hem fotoğrafını hem metnini yayımladı zaten eline sağlık... 
     
     TÜRK Tarih Kurumu Başkanı Prof. Yusuf Halaçoğlu "teessüflerini" belirterek şunları söyledi 
     - İncelediğim Pontus iddialarının hiçbirinde bu anıttaki ifadenin delil diye kullanıldığını görmedim. Nitekim, Ermenilerin diktiği anıtlardaki soykırım ifadeleri de delil olarak görülemez. 
     Anıttaki orijinal kitabede yer alan "Pontusçular" teriminin bölgedeki Rum ahaliyi değil, Pontus çetecilerini kastettiği açık zaten... 
     1903 Tarihli Salname - i Osmani’de istatistik yıllığı verilen rakamlara göre, eski Pontus iddialarının odaklandığı Trabzon merkezinde 348 bin nüfusun 286 bini yüzde 82 Türk, 46 bini yüzde 13 Rum, 8 bini yüzde 4.7 Ermeni idi. 
     1880 salnamesine göre de, 50 bin nüfuslu Giresun’da 8 bin yüzde 6 Rum vardı. 
     Sivil Rumlar imha edilmemiş, önemli bir bölümü Balkan Savaşı’ndan sonra Yunanistan’a göçmüş, kalanlar da Lozan’da mübadele edilmiştir. 
     Trabzon ve havalisi, Fatih’in oralardaki Rum nüfusun önemli bir bölümünü Balkanlar’a yerleştirip yerlerine Türkmenleri iskan etmesinden beri etnik olarak da Türk ve Müslümandır. 
     Bugün Pontusçuluk iddiası gülünç bir ham hayal, korkusu ise gülünç bir paranoyadır. 
     Kültür bilincinden mahrum ve komplo teorilerine boğulmuş bir güvenlik anlayışı milli kültürümüze zarar veriyor 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
