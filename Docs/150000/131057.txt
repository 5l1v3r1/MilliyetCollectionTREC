<DOC>
<DOCNO> 131057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo31.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü, hazırlık maçında Karlsruhe takımını 2-1 yendi... 
</HEADLINE>
<TEXT>

     Ankaragücü, kamp çalışmalarını sürdürdüğü Antalya'nın Belek beldesindeki ilk hazırlık maçında Almanya'nın Karlsruhe takımını 2-1 yendi. 
     Sirene Oteli'nin sahasında yapılan karşılaşmada, Ankaragücü'nün gollerini 20 ve 27. dakikalarda Hakan Keleş kaydederken, Alman ekibinin golü 44. dakikada Grim'den geldi. 
     Sarı-lacivertlilerde, Mehmet İpek sakatlık geçirerek oyunu bırakmak zorunda kalırken, bu futbolcunun durumunun ciddi olmadığı belirtildi. 
     Öte yandan, bugün ikinci kez hastanede tahlilleri yapılan Augustine'nin sonuçları temiz çıkarken, Ganalı golcünün yarından itibaren antrenmanlara başlayacağı kaydedildi. 
     Teknik Direktör Tevfik Lav, Antalya'daki ilk hazırlık maçını yapmalarına karşın takımının ortaya koyduğu futboldan ve oyuncularının performansından memnun olduğunu söyledi. 
     Sarı-lacivertli futbolcular, yarını izin yaparak geçirecek. 
     





</TEXT>
</DOC>
