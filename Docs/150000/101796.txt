<DOC>
<DOCNO> 101796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/yasam/yas03.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile meclisinden karizma infazı 
</HEADLINE>
<TEXT>

Sevdiği Y.D.’yi iki kez kaçırmaya kalkan çılgın şık, genç kızın ailesince kaçırıldı, dövüldü ve dansöz kıyafetiyle sokak sokak göbek attırıldı.. 
     BAHAR KAYMAKÇI, ORHAN UZUN DHA 

     İzmit’te, 16 yaşındaki sevdiği Y.D.’yi kaçıran 20 yaşındaki büfeci Ahmet Üstün şaşkınlık yaratan bir zorbalıkla’ cezalandırıldı. 
     Her şey, Üstün’ün geçen ay şık olduğu mahalle komşusu Y.D.’yi kaçırmasıyla başladı. Genç kızı bir süre alıkoyan ve şik yet üzerine yakalanan Üstün, mahkemede Y.D. ile evleneceğini söyleyince tutuksuz yargılanmak üzere serbest bırakıldı. Ancak uslanmayan Üstün, üç gün önce Y.D.’yi yine kaçırma girişiminde bulundu ve başaramadı. 
     
Önce büfesini bastılar      Bu son girişimi, Üstün’ün karizmasını yerle bir eden sonun başlangıcı oldu. Mardin’den İzmit’e yerleşen ve mahkeme sonucunu bekleyen baba Aziz D., Üstün’ün ikinci girişimi üzerine öfkesine h kim olamadı. Aziz D. ve toplanan aile meclisi, yaptığının hesabını sormak için Üstün’e dansöz kıyafeti giydirip, sokaklarda oynatmaya karar verdi. Plan yapıldıktan sonra Aziz D. ve beş yakını, önceki gün çalıştığı büfeyi basarak Üstün’ü bir araca bindirip kaçırdı. Büfe çalışanlarının durumu polise bildirmesine karşın Üstün bulunamadı. 
     
Topuklu ayakkabı giydirdiler      Polis kendilerini ararken Üstün’ü oturduğu Topçular Mahallesi’ne getiren zorbalar, önce delikanlıyı kıyasıya dövdü. 
     Grup, dayakla neye uğradığını şaşıran Üstün’e daha sonra kırmızı bez parçalarından yaptıkları dansöz kıyafetini giydirdi. Dansöz kıyafeti ve kadın ayakkabısıyla iki saat sokaklarda dolaştırılan Üstün, zorbaların zoruyla göbek de attı. Mahalle sakinlerinin ihbarı üzerine polisin geleceğini duyan zorbalar, eski kıyafetlerini giydirip Üstün’ü ekiplere teslim etti. Aziz D. ve altı zorba ile, Üstün de kız kaçırmaya kalkışmak’tan gözaltına alındı. 
     



 YAŞAM 


















</TEXT>
</DOC>
