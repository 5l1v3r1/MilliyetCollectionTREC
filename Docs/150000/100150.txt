<DOC>
<DOCNO> 100150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sonspo23.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eser Yağmur Beşiktaş'ta... 
</HEADLINE>
<TEXT>

     Beşiktaş, Almanya'nın Wolfsburg takımında forma giyen gurbetçi futbolcu Eser Yağmur ile bugün 3 yıllık sözleşme imzaladı. 
     Eser, Akaretler'deki kulüp binasında yönetici Levent Erdoğan'ın da hazır bulunduğu törende, kendisini 3 yıllığına siyah-beyazlı renklere bağlayan sözleşmeye imza attı. 
     19 yaşındaki genç futbolcu Eser, imza töreni sonrası yaptığı açıklamada, Beşiktaş'ta başarılı olmak için elinden geleni yapacağını belirterek, ''Beşiktaş'ta çok büyük futbolcular var. Sergen, Zago, İlhan Mansız gibi büyük futbolculardan öğreneceğim çok şey var. Bu fırsatı iyi değerlendireceğim'' dedi. 
     Yönetici Levent Erdoğan ise Eser'e birçok kulübün talip olduğunu ifade ederek, ''Ancak o doğuştan Beşiktaşlı olduğu için bizi tercih etti. Burada başarılı olacağına inanıyorum'' diye konuştu. 
     





</TEXT>
</DOC>
