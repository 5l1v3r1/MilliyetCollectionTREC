<DOC>
<DOCNO> 142937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/siyaset/siy99.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakış Hepimizin sonu kara toprak 
</HEADLINE>
<TEXT>

     
Dışişleri Bakanlığı’nda "renkli" bir imaj çizen Yaşar Yakış, görevine sürpriz bir konuşmayla veda etti. Yakış, görüştüğü Abdullah Gül’e ve basın mensuplarına, "Makamlar geçici, devamlı olan 2.5 metrekare genişliğinde bir çukur. Oraya da Yunus Emre’nin söylediği gibi kolu olmayan bir gömlekle intikal edeceğiz" dedi. Yakış, bakanlıktan kendisinin kullandığı BMW marka otomobiliyle ayrıldı. 
     
Güvenoylaması 23 Mart’ta...      AKP Genel Başkanı Recep Tayyip Erdoğan, dün başbakanlığı devraldıktan sonra TBMM Genel Kurulu’na gitti. Yeni Bakanlar Kurulu listesi TBMM’ye sunuldu. Birleşimi yöneten Başkan Vekili İsmail Alptekin, Erdoğan’a hükümet programının ne zaman okunacağını sordu. Erdoğan da 18 Mart Salı günü programın okunacağını bildirdi. Anayasa’ya göre, hükümet programının TBMM Genel Kurulu’na sunulmasının üzerinden 2 tam gün geçtikten sonra program üzerinde görüşmelere geçiliyor. Görüşmeler tamamlandıktan bir tam gün geçtikten sonra da güvenoylaması yapılıyor. Bu durumda, 21 Mart Cuma günü hükümet programına ilişkin görüşmeler ve 23 Mart Pazar günü de güvenoylaması yapılacak. Tezkere en erken 24 Mart’ta Genel Kurul’a sevk edilebilecek. 
     
     AİHM, davadan vazgeçmeyebilir 
     GÖKÇER TAHİNCİOĞLU Ankara 

     Başbakan olduktan sonra Avrupa İnsan Hakları Mahkemesi’nde AİHM Türkiye aleyhine açtığı davaları geri çekeceğini açıklayan Recep Tayyip Erdoğan’ın, davaları geri çekemeyebileceği bildirildi. AİHM’ye gönderilmek üzere dilekçe hazırlama talimatı alan Erdoğan’ın avukatı Faik Işık ise AİHM’ye kendisi adına başvuracağını söyledi. Hukuk çevreleri, AİHM’nin Erdoğan’ın davalarını "kamu düzeni" ile ilgili bulması halinde görüşüp karara bağlayabileceğini belirtti. 
     
     



 SİYASET 













</TEXT>
</DOC>
