<DOC>
<DOCNO> 124845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur21.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ATP Genel Başkanlığı'na Ahmet Bican Ercilasun seçildi... 
</HEADLINE>
<TEXT>

     Aydınlık Türkiye Partisi ATP Genel Başkanlığı'na, eski Türk Dil Kurumu Başkanı Ahmet Bican Ercilasun seçildi. 
     ATP'den yapılan yazılı açıklamada, partinin bugün yapılan 2. Olağanüstü Kongresi'nde, genel başkanlığa Prof. Dr. Ahmet Bican Ercilasun'un oyçokluğu ile seçildiği bildirildi. 
     Ahmet Bican Ercilasun, 1943 yılında İzmir'de doğdu. 1967 yılında İstanbul Üniversitesi Türk Dili ve Edebiyatı bölümünü bitiren Ercilasun, aynı yıl Atatürk Üniversitesi'ne araştırma görevlisi olarak girdi. 1986 yılında Türk dili alanında profesör olan Ercilasun, çeşitli üniversitelerde öğretim üyeliği yaptı. Ercilasun, 1994-2001 yılları arasında Türk Dil Kurumu Başkanlığı görevinde bulundu. 
     Türk dili edebiyatı kültürü, Türk milliyetçiliği ve Türk dünyası alanında eser ve makaleleri bulunan Ercilasun, üniversite öğrenciliği yıllarında Cumhuriyetçi Köylü Partisi İstanbul Gençlik Örgütü'nde görev aldı ve Alpaslan Türkeş'in bu partiye genel başkan seçildiği kongreye delege olarak katıldı. 
     ATP'nin 2 Haziran 2002 tarihinde yapılan kongresinde partiye giren ve genel başkan yardımcılığı görevini sürdüren Ercilasun, evli ve 2 çocuğu bulunuyor. 
     





</TEXT>
</DOC>
