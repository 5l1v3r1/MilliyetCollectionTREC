<DOC>
<DOCNO> 131888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/ekonomi/eko05.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sır’ yeniden belirlenecek 
</HEADLINE>
<TEXT>

     ANKARA Milliyet 

     Yolsuzlukla mücadele ve şeffaflaşmanın sağlanması çerçevesinde, "sır" kavramı yeniden tarif edilecek. Değişik yasalarda yapılacak değişiklikler ile askeri, ticari, bankacılık ve benzeri alanlardaki "sırların" kapsamı yeniden belirlenecek. 
     Acil Eylem Planı’nda, Yolsuzlukla Mücadele kapsamında bu yıl içinde, 3 kanun ve 2 mevzuat değişikliği gerçekleştirilmesi hedefleniyor. Buna göre, Yolsuzluklar Hakkında Ceza Hukuku Sözleşmesi ile Yolsuzluklar Hakkında Medeni Hukuk Sözleşmesi onaylanacak. Dışişleri Bakanlığı’nın sorumluluğundaki eylem 3 ay içinde gerçekleştirilecek. Siyasi Partiler Kanunu’nda yapılacak değişiklikle, 6-12 ay içinde, siyasetin finansmanının şeffaf hale getirilmesi öngörülüyor. Siyasi partilerin de görüşü alınarak, geniş bir mutabakat içinde siyasi partilerin finansman kaynakları ve limitleri açıkça belirlenecek. Bunlara uymayanlar için müeyyideler ağırlaştırılacak. 
     
     Mevzuat değişecek 
     Yapılacak mevzuat değişikliği ile mevzuattaki "sır" kavramı yeniden belirlenecek. 6-12 ay içinde, mevzuatta farklı kanunlarda geçen ticari sır, bankacılık sırrı, askeri sır, mahremiyet, gizli ve gizlilik gibi kavramların kurum bazında yeniden tanımlanmasına imk n veren ve ulusal güvenlik hariç gizliliği teşvik eden tüm unsurları inceleyecek uzmanlık raporu doğrultusunda mevzuat değişikliği yapılacak. 
     



 EKONOMİ 

















</TEXT>
</DOC>
