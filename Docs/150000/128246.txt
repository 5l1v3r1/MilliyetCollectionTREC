<DOC>
<DOCNO> 128246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yazar/pulur.html </URL>
<DATE> 2003/01/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Denktaş, bunları 1964’te biliyordu... 
</HEADLINE>
<TEXT>

     GEÇTİĞİMİZ salı günü, Hürriyet başyazarı Oktay Ekşi, KKTC Başkanı Denkaş’ı kimlerin istifaya çağırdığını sıralıyordu 
     " ... şahsi çıkarından başka davası olmayanlarla davadan dönenler istifaya çağırıyor. Yarın başı dik onurlu bir yaşam sürdüreceğime bugünkü çıkarım neyi gerektiriyorsa o olsun diyenler sokağa dökülüyor. Rum yönetimini içine sindirebilenler istifa çağrıları yapıyor." 
     
     PEKİ, böylelerinin sayısı bugün çoğalmış olsa da, sesleri daha yaygınlaşsa da "Bunlar birdenbire ortaya çıktılar " diyebilir miyiz 
     Hayır, denilemez, desek bile, bizi, en başta Denktaş tekzip eder, yalanlar... 
     Denktaş’ın 1964 yılında yazdığı anılar bunu doğruluyor, bugünün ipuçlarını veriyor... x 
     
     DENKTAŞ’ın anılarının 4 Kasım 1964 tarihli sayfası, Lefkoşa’daki umutsuzluk ve moral çöküntüsü haberleriyle başlar, Denktaş bile "Acaba yanlış mı yaptık " kuşkusuna düşer 
     "Rumların açık niyetleri ve tuttukları yol karşısında daha mülayim, ılımlı bir siyaset takip edebilir miydik diye kendi kendime soruyorum." 
     Denktaş, sorusunun cevabını yine kendisi verir 
     " Hayır Başka bir siyaset takip edemezdik, ya Rumların oyununa gelecek, boyun eğecek, ya da haklarımızı ne pahasına olursa olsun, savunacaktık. Davamız Rum hegemonyası altına girmemektir, haklı davamıza imanla sarılmalıyız. Bunun şartı da Kıbrıs’tan iman dolu, inanç dolu bir havanın esmesidir. Umutsuzluk haberleri burada çok aksi tesir yapmaktadır." 
     Denktaş’ın "burada" dediği yer neresidir 
     Ankara’dır, Rumlar Denktaş’ı adeta sürgüne yollamış, Ada’ya sokmamaktadırlar. 
     
     KIBRIS’tan gelen haberler, Ankara’daki Denktaş’ı çok üzmektedir, hele Türkiye’nin yaptığı fedakarlıkların takdir edilmeyişi... 
     Diyeceksiniz, bunu nereden çıkardın 
     Denktaş, Ada’dan öyle haberler almasaydı, anılarına şunu yazar mıydı 
     "Türkiye’nin Kıbrıs için yaptığı fedakarlığı takdir etmeliyiz. İstediğimiz kadarı yapılmadı diye aleyhte propaganda hiç doğru değildir." 
     Demek ki, Türkiye aleyhinde propaganda, yeni bir şey değil 
     
     O tarihte Kıbrıs’ta garantör anlaşması gereğince bir Türk ve bir Yunan alayı vardır. 
     Kıbrıs’ta, Türk alayına karşı bir hava esmektedir Denktaş bunu da yazar 
     "Türk askerlerine karşı, bir soğukluk olduğu haberleri geliyor." 
     Denktaş dayanamaz, feveran eder 
     "Bu nasıl olur 
     Bugün Lefkoşa ayakta durabiliyorsa, Türk alayının yanı başımızda oluşundandır." 
     Bugün Kuzey Kıbrıs’ta olup bitenlere, kendisine "Hain " diyenlerle, "Ben ne Türk’üm, ne Rum, ben Kıbrıslıyım " diye pankart açanlara, hiç hayret edip, şaşırmayacak olanların başında Denktaş vardır... 
     1964 anıları, bunu gösteriyor. 
     - 
     x Rauf Denktaş’ın anıları, Boğaziçi Yayınları 1996 
     
     







2003’ten 2023’e 


Beyinsel bahçelerden buketler 


Mumcu’ya soru 


Amerikalı askere NATO hukuku olmaz 


Derin düşünce, dip duygu 


YAŞ ile MGK’ya dokunmayın 


Havva 2 


Mavi kardan adam 


Yeni yıla girerken 


Korkak bezirg n ne k r eder ne ziyan 


Yunan başkan 


Denktaş, bunları 1964’te biliyordu... 


Yeni yılda iktidar 


Telefon defterinizden Tayyip’i silin 


Bundan sonra Doğu’ya özel teşvik yok 


Koç, tüketiciyi kredi kartından yakalayacak 


</TEXT>
</DOC>
