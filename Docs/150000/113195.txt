<DOC>
<DOCNO> 113195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/spo04.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer’den sert yanıt 
</HEADLINE>
<TEXT>

     Geri çevrilmedim’ 
     TRABZONSPOR Başkanı Özkan Sümer, son günlerde gündemi oluşturan seçim ve Mehmet Ali Yılmaz konusuyla ilgili çarpıcı açıklamalar yaptı. Sümer, "Reddedilmem söz konusu bile değil. Çünkü ben bir tek kişiye bile aday olacağımı söylemedim. Geri çevrilmem bu şartlarda mümkün mü Olaylar yanlış yansıtılıyor" diye konuştu. 
     
     Meşru müdafaa’ 
     SÜMER, Mehmet Ali Yılmaz konusunda yaptığı açıklamaların ise meşru müdafaa olduğunu açıkladı. Sümer, "Amacım saldırı, aşağılama, karalama değildi. Kendini korumaktı. "Söylediğimiz olayların tümü somut. Trabzonspor’un yaşadığı olayları, toplumun bilmesi gerekir. Çünkü buna göre objektif değerlendirmeler yapacak" dedi. 
     
     Tek listede buluştular 
     TRABZONSPOR Yönetimi son toplantıda kongreye tek liste ile katılma kararı aldı. İlerleyen günlerde Bordo - Mavili yöneticilerin bir isim altında toplanacağı bildirildi. En güçlü adayın ise Ahmet Ağaoğlu olduğu ifade edildi. Öte yandan takıma olumsuz yansıdığı için kongre görüşmelerinin yapılması yasaklandı. 
     
     Yoğun tempo 
     TRABZONSPOR bir günlük izinin ardından dün yaptığı tek antrenmanla çalışmalarına başladı. Bordo - Mavili takımda Yılmaz ve Agustine’nin sakatlıklarının geçmesi teknik kadroyu sevindirdi. Milli Takım’a giden Bushi’nin ise yarın geleceği açıklandı. Bu arada futbolculara 1.5’ar milyar liralık primleri dağıtıldı. 
     



 SPOR 




























</TEXT>
</DOC>
