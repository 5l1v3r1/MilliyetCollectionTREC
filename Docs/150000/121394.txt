<DOC>
<DOCNO> 121394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo16.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Washington'a anjiyo yapıldı... 
</HEADLINE>
<TEXT>

     Göğsünde ve kolunda ağrılar hissedince acil olarak Özel Acıbadem Hastanesi'ne kaldırılan Fenerbahçe'nin Brezilyalı futbolcusu Washington'a anjiyo yapıldı. 
     Fenerbahçe Menajeri Kemal Dinçer, Washington'un dün kendilerine başvurarak kalbinde olağandışı ağrılar olduğunu söylediğini, bunun üzerine randevu alınarak Acıbadem Hastanesi'ne getirildiğini ve elektrosunun çekildiğini belirterek, ''Doktorlar mutlaka anjiyo yapılması gerektiğini ifade ettiler. Anjiyo yapıldı. Bir damarın tıkalı olduğu belirlenmiş ve balonla açılmış'' dedi. 
     Washington'un yoğun bakımda dinlendiğini, bu rahatsızlığının getirdiği başka bir sorun olmadığını bildiren Dinçer, ''Ancak sahalara ne zaman döneceği, performansının ne olacağını bilmiyoruz. Ayrıntılı testlere göre konsültasyon yapılacak. Biz, ne olabileceğiyle ilgili bilgileri daha sonra duyuracağız'' diye konuştu. 
     Brezilyalı futbolcunun tercümanı Mustafa Kıran ise, ''Washington kolunda ve göğsünde ağrılar hissedince hastaneye getirdik. Şu anda tetkikleri yapılıyor. Doktorlar önemli bir şeyinin bulunmadığını söylüyor. Ancak, her türlü ihtimale karşı tam anlamıyla bir kontrolden geçecek'' dedi. 
     Fenerbahçe'nin resmi internet sitesinde de konu ile ilgili olarak saat 16 00'da, Acıbadem Hastanesi Konferans Salonu'nda bir basın toplantısı yapılacağı duyuruldu. Gelişmeleri takip ediyoruz... 

     
</TEXT>
</DOC>
