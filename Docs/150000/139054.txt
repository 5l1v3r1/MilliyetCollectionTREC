<DOC>
<DOCNO> 139054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/guncel/gun04.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı kalkanlar Saddam’la uyuyor 
</HEADLINE>
<TEXT>

     BÜLENT ÖZDEMİR Bağdat 

     Bağdat’ta kalacağımız elektrik santralının tesislerinde bizler için hazırlanan ranzalara yerleştik. Büyük bir koğuşu andıran odada televizyon ve buzdolabı var. Tabii Saddam Hüseyin’in fotoğrafı da her yerde olduğu gibi bu odanın da vazgeçilmezi. Tesisteki 15 canlı kalkandan biri kadın. O da Müslüman olan iki çocuk annesi 25 yaşındaki Bulgar Danina Penev. Canlı kalkanlarla asker arkadaşı gibiyiz. İngiliz Godfree sevdiklerine Irak’la ilgili kartlar yazarken, Türklerden işadamı Erdoğan Akın, canlı kalkanlarla ilgili yazdığı şiiri besteliyor. Burada dünyadaki gelişmelerden uzağız. Gördüğümüz tek şey üç kanallı Irak televizyonu. Bir de hatlarda arıza olmazsa ülkemizden gelen telefonlar sayesinde gelişmelerden haberdar oluyoruz. 
     



 GÜNCEL 




















</TEXT>
</DOC>
