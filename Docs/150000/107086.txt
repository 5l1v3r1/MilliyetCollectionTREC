<DOC>
<DOCNO> 107086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/ekonomi/eko06.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül nedeniyle kapalıyız 
</HEADLINE>
<TEXT>

Dev Amerikan şirketleri 11 Eylül’ün yıldönümünde değişen sürelerle işe ara verdi, reklam kampanyalarını askıya aldı, televizyon ekranları karardı 
     EKONOMİ SERVİSİ 

     New York’ta 11 Eylül saldırısının yıldönümünde binlerce dükkan ve mağaza geç açıldı. Coca - Cola, Ford gibi birçok şirket değişen sürelerle iş duraklattı. Havayolu şirketleri ise 11 Eylül nedeniyle uçuşlarını azalttı. Uçakları İkiz Kuleler’e çarpan American Airlines ve United Airlines çalışanları uçuşlarda bir siyah bant taktı. 
     Coca - Cola, FleetBoston, Sears, Roebuck Co., La - Z - Boy Inc. gibi Amerikan şirketleri dün reklamlarını askıya aldı. 
     İlk uçağın çarpma anı olan 8.46’da Eastman Kodak ve Ford Motor gibi yüzlerce şirketin çalışanları saygı duruşunda bulundu. 
     New York Borsası tören nedeniyle saat 11 00’de açıldı. Süpermarket zinciri Kmart da ABD’deki mağazalarını saat 10 00’a kadar açmadı. Birçok mağaza zinciri de açılışını erteledi. ABD’li TV şirketi Fox, programlarında ticari reklamlara yer verilmeyeceği belirtti. Bazı televizyonlar iki saat ekran kararttı. 
     
Dünya da yastaydı      11 Eylül’ün yıldönümü nedeniyle Avrupa ve New York’la aynı anda törenler yapıldı. 
     Fiat ve British Airways de bir dakika saygı duruşu düzenledi. Fiat fabrikalarında bayraklar yarıya indirildi. Fransız Vivendi Universal’de Amerikalı çalışanlarına bir gün işe gelmeme hakkı tanıdı. 
     
Ofisler kapandı      Dünya Ticaret Merkezi’nde bulunan 970 çalışanından 658’ini yitiren aracı kurum Cantor Fitzgerald’ın CEO’su Howard Lutnick yaptığı açıklamada 11 Eylül’ü olabildiğince çok aile ile geçirmek istediğini dile getirdi. 
     
Japon Borsası’nda anlamlı tören      İkinci Dünya Savaşı’nda ABD tarafından ağır bir yenilgiye uğratılan Japonlar, dün Tokyo Borsası’nda 11 Eylül’de hayatını kaybedenlerin anısına saygı duruşunda bulundular. 
     



 EKONOMİ 























</TEXT>
</DOC>
