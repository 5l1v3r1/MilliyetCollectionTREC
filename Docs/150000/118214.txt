<DOC>
<DOCNO> 118214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yazar/pulur.html </URL>
<DATE> 2002/11/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sözen’in oyu ve asabı bozuk bir adam... 
</HEADLINE>
<TEXT>

     BİR arkadaş uyardı "Geçenlerde, bu seçimi hatırlatacakları yazmışsın, iki eksiğin var. Biri kabl - et tarih, yani, tarihten önce CHP’li olan Nurettin Sözen’in oy atarken, altıok yerine ampul’e mührü basması, ikincisi de Liberal Demokrat Parti’nin başkanı Besim Tibuk..." 
     
     AKP, CHP gibi barajı aşan iki partinin, ya da baraja takılan DSP, DYP, MHP, ANAP, hatta SP’nin bile televizyonlardan, şikayet hakları yok, hemen her gün onlardan söz edildi, her akşam ekranlar onlara açıldı, ama, diğer partiler, "Bize yer verilmedi " deseler hakları var Seçmen, onların seçime katıldıklarını sandık başında, oy pusulasından görüp öğrendi. 
     
     AMA biri hariç Liberal Demokrat Parti Başkanı Besim Tibuk... 
     Muhteremin çıkıp görünmediği, konuşmadığı televizyon ekranı kalmadı, pokerdeki dördüncü adam gibiydi, programcı üç adamı buldu mu, dördüncü adam mutlaka hazır Besim Tibuk’tu, hem ilginç şeyler söylüyor, hem de "asabı bozuk" olduğu için televizyoncuların hoşuna gidiyordu. 
     
     HAZRET neler söylemiyordu, neler 
     Anayasa bir, bilemediniz iki sayfaya iniyor, vergiler kaldırılıyor, faiz hemen düşüyor, parayı kapan yabancı, aman ne l memleket, diye koşup geliyor, yatırıma başlıyor, nüfus planlamasına devlet karışmıyor, karı, koca arasındaki işe burnunu sokmuyor, her şey özelleştiriliyor, iç borç hemen ödeniyor, sigara ve benzin İstanbul’da pahalı, yoksul bölgelerde ucuz satılıyor. Devlete üç görev kalıyor, bağımsız yargı iç güvenlik, dış savunma... 
     
     KISACASI, Besim Tibuk, seçim boyunca en çok televizyona çıkan politikacılardan biriydi ve ekranda "Asabı Bozuk Bir Adam" görüntüsünü de çok iyi yansıtıyordu. 
     Neden asabı bozuk adam 
     Onun hayat hikayesini ve görüşlerini yansıtan kitabın adı "Asabı Bozuk Bir Adam" da ondan... 
     Olup, bitenlerden, Türkiye’nin düzeninden o kadar şikayetçi ki, kendisine "Asabı bozuk" denmesini doğru buluyor ve herkese soruyor 
     "Bunları görünce sizin asabınız bozulmuyor mu " 
     
     BESİM Tibuk, televizyonlarda sık sık şaka yapar, ama bazıları bunu anlamaz... 
     Mesela o der ki 
     "Seçimi kazanmaktan korkuyoruz, çünkü 550 milletvekilinin hepsini kazanacağız, Avrupalılar bize, sizde demokrasi yok mu, nerede muhalefet diye soracaklar " 
     Bu lafı ciddiye alanlar da çıkar, oysa Besim Tibuk şaka yapmıştır. 
     Seçime bir hafta kala da televizyonda şöyle dedi 
     "Barajı çoktan geçtik, yüzde yirmiyi bulduk... Şimdi bizim liberal demokrat partililere bir iş düşüyor, bu hafta çok sıkı çalışsınlar, yüzde 26’yı bulalım " 
     Peki, bu laf şaka mı ciddi mi 
     En iyisi seçim sonuçlarına bakalım 
     "Liberal Parti’nin aldığı oy oranı yüzde 0.28, yani yüzde bir bile değil." 
     Ne dersiniz, Besim Tibuk, şaka mı yapmış, yoksa ciddi mi 
     
     







Kemalizm ve Atatürk 


Paralar veriliyor mu, paralar... 


Sezer 109’a kapalı 


Erdoğan, Bush ve Saddam... 


AKP’nin faiz - dışı fazlada net olması gerek 


Sözen’in oyu ve asabı bozuk bir adam... 


CHP’den Tayyip formülü 


Düşme, üstünden geçerler 


AKP’nin önündeki fırsat ve tehlike 


AKP yapacaklarını iyi niyetle sıralıyor ama paramız sınırlı 


</TEXT>
</DOC>
