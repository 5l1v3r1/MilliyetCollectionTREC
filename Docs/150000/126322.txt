<DOC>
<DOCNO> 126322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yazar/akyol.html </URL>
<DATE> 2002/12/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Psikolojik faktör 
</HEADLINE>
<TEXT>

     YENİ çıkan bir kitap Psikiyatrist Prof. Dr. Nevzat Tarhan’ın "Psikolojik Savaş" adlı eseri... Timaş, Yay. PKb 50. Sirkeci, İstanbul 
     "Nasıl kandırılıyoruz, nasıl yönlendiriliyoruz " sorusunun cevabını anlatıyor. Devletlerin psikolojik harekat’ operasyonlarından örgütlerin propagandalarına, teröre ve bireysel psikolojiye kadar. 
     "Silahlı propaganda, terör örgütlerinin, kendilerinin varolduklarını, etkili olduklarını kanıtlamak için kullandıkları bir yöntemdir... Teröristler çarpıcı olaylarla medyanın, dolayısıyla halkın ilgisini çekerler... 
     Etnik grupları silahlı propagandaya ikna etmek için, verilmediği düşünülen kültürel hakları argüman olarak kullanırlar..." 
     Terör hareketlerinde "mağduriyet propagandasının" önemini anlatan Prof. Tarhan, terörizmin genel toplumsal kökenini tarif ediyor 
     "Silahlı propaganda ile halkı ve devlet otoritesini bıktırmak amaçlanır. Bu, genellikle mutsuz, eğitimsiz, hak arama yöntemi olarak şiddeti kültürel bir inanç sistemi halinde benimsemiş alt kültür gruplarının tarzıdır." Sf. 44 
     
     İTAAT kültürü otoriterdir, yaratıcılıktan uzak, durgun, inisiyatifsiz insanlar yetiştiriyor tepkiler şiddet yoluyla oluyor. Bizde otoriter "itaat kültürü" güçlüdür ve dünyada bu kültürün kökleri Mezopotamya ve Roma’ya kadar gider. Temelinde katı, kuvvetli önyargılar vardır. Sf. 62 vd. 
     "Önyargı, eksik ve hatalı bilgilerden hareket edip genelleme yaparak başkalarına yönelik olumsuz tutum ve düşmanca davranış içine girmektir..." 
     Önyargılı, "paranoid" nitelikli istihbarat raporları en çok otoriter yöneticileri yanıltır Sf. 130 vd. 
     "İtaat kültürü"ne dayalı toplumlarda ve muhalif radikal gruplarda böyle önyargılar yaygındır. Halbuki 
     "Sevgi dolu destekleyici bir ortam, diyalog yolunu açar. Farklılıklar konuşulur... Önyargılar sorgulanır. Böylece, düşmanca olumsuz tutumlar en aza iner. Cemil Meriç ne güzel demiş En büyük düşmanımız önyargı, en büyük ihtiyacımız diyalog..." Sf. 64 
     Kitabın temel tezi Önyargıların ve şartlandırmaların aşılması ve toplumsal ruh sağlığı ancak demokrasilerle mümkün olur. 
     
     OTORİTER örgüt olsun, otoriter devlet olsun, otoriter cemaat olsun yahut paranoya olsun, gerçekçi korku olsun, fark etmiyor. 
     "Korku duygusu beyinde savunma ve korunmaya yönelik, tutucu zihinsel şartlanmalar geliştirir. Sevgi ve güven duygusu ortamında beyinde yenilik arama davranışına yönelik şartlanmalar gelişir. Özgür bireylerin yönetici, üretken olmalarının biyolojik temel sebebi budur. 
     Çaresizliği, korkuyu öğrenmiş bireylerden oluşan toplum hep çoban arayışı içindedir..." Sf. 195 vd. 
     Böyle toplumlarda bireyler arasında güven, dolayısıyla işbirliği ve mesela şirketleşme de çok gelişmiyor Bireylerin birbirine güveni bakımından Türkiye maalesef dünyada 39. sıradadır, Brezilya 40. sırada Sf. 209 
     Kitabın "Kültürel İslam" bölümünde Prof. Tarhan diyor ki 
     "Çağımızın evrensel değerleri özgürlükçülük, çoğulculuk, açıklık ve uzlaşmadır." Sf. 209 
     
     







Psikolojik faktör 


Zaten iki tane kalmıştı onları da dün kestiler 


Kara gücü sakıncalı’ 


Bir de ABD askerlerini dinleyin... 


Güçleri yettiği gün üçünü de yiyecekler 


Amerikan askeri meselesi 


Aşk fiyatlı’ bir hediyedir 


Latin Amerika dramından dersler 


Satın alma gücü paritesiyle kişi başı milli gelirimiz 6 bin dolar 


Erdoğan gelince Gürtuna iptal 


</TEXT>
</DOC>
