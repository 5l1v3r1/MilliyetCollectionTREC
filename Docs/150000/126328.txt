<DOC>
<DOCNO> 126328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yazar/temelkuran.html </URL>
<DATE> 2002/12/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Aşk fiyatlı’ bir hediyedir 
</HEADLINE>
<TEXT>

Her türlü ucuz erotizm göndermesiyle dolu reklamda sarışın kadının altın için tutturması, elbette kadınların ve kadın aşkının bir fiyatı olduğu meselesi üzerine duruyor. "Fiyatını ödeyemeyeceğin kadına şık olma asla" diyor erkek’ reklam... 
     Sarışın gelinle, sarışın kadın tuzağına düşmüş "masum" damat, nikahtan çıkarlar. Sarışın gelin, bütün sarışınlığıyla şımarmaya başlar. Gelinin "İsterim İsterim " demesi suretiyle "cinsel arzudan aklını kaçırmış" kadın göndermesi başlar. Fakat nispeten ince bu göndermeyle yetinilemeyeceği için cinsel anıştırmanın dibine vurulur ve genç kadın, eteklerini havaya kaldırır, jartiyerini göstermek suretiyle arabanın kapısına ayağını dayar 
     "Nasılsa bu gece olacak. Şimdi olsun " 
     Böylece hiç zeka gerektirmeyen ucuz erotik göndermelerin en dört başı mamur olanına erişilmiş olur. Nihayet reklam kalabalığından biri, esprinin patlaması için pas atan geri zek lı rolünde sorar 
     "Ne istiyormuş " 
     Gelin damadın kulağına eğilir ve her sözcüğün tek ve net bir sözcük gibi anlaşılmasını sağlayan "seksi" tonda bir altın markasını söyler. 
     Reklam sona ererken, reklamlarda hep çıkan ve kapitalizmin bilge efendisi şeklinde ekolu bir biçimde gerçeklerden bahseden arka ses duyulur 
     "Aşk değerli bir hediyedir " 
     Tercümeye gerek yok, ama elbette iyice ayıp olmasın diye açık açık söylenmeyen cümle şudur 
     "Sen bu gece bu kadınla yatacaksan, ona iyi fiyatlı bir şey almak zorundasın kardeşim Bu aşk satılıktır, ama kaliteli’ olduğu için fiyatı yüksektir " 
     Yani reklam uyarınca aşk, ne "değerlidir", ne de "hediyedir". Reklamdaki aşk, düpedüz "yüksek fiyatlı" bir "maldır" 
     
     Marka-mal-hayat 
     Mühim entelektüel Slavoj Zizek başta olmak üzere birçok aklı başında adam yaşadığımız hayatı anlamaya, anlatmaya çalışırken şöyle şeyler dediler 
     Artık markaları sattıran ürünler değil, ürünleri sattıran markalardır. İnsanlar belli bir markayı alırken o malın reklamında anlatılan ruh halini, hayat deneyimini, imgeyi satın alırlar. Misal, şu sıra çok moda olan Diesel marka giysileri alıyorsanız aslında Diesel’in -yanılmıyorsam "başarı" üzerine kurduğu reklam kampanyasını velhasıl "başarılı" hayat biçimini satın alıyorsunuz. Veya Nike alıyorsanız, "Just do it " Sadece yap sloganını alıyorsunuz. Artık Nike giyince siz "kararlı", "yapan", olaylara girişiveren bir kişi oluyorsunuz. Ya da "doğal ürünler" adı altında satılan şeyleri alırken aslında ürünü değil, "Doğal bir hayat yaşıyorum" duygusunu, yaşamadığınız bir hayatın eşantiyon haline getirilmiş parçalarını satın alıyorsunuz. Bir saç boyası reklamında kadının kızına söylediği bir cümle var 
     "Aslında kadınlar her şeyi kendisi için yapar " 
     Siz o saç boyasını alınca artık "her şeyi kendisi için yapan" kadın olma halini almış olduğunuzu hissettiriyorsunuz. Böyle böyle ürünlerle, markalarla "duygusal" bağlar kuruyorsunuz ve sistem böylece aslanlar gibi işliyor, satıyor, satıyor, satıyor... 
     
     Dersini çalışmayan reklamlar 
     Şimdi reklamcıların falan bu adamları iyi okuması lazım. Neden Çünkü söz konusu reklamdaki altını pultunu alacak olan kadın adam reklamla markaya yapıştırılan şu imgeyi, cümleyi satın almış olacak 
     "Benim aşkım satılıktır kardeşim. Ben biriyle ancak iyi fiyatlı bir mal karşılığında yatarım, evlenirim, aşk yaşarım." 
     Hatta reklamın sonunda, gelinin tek başına olması, altınıyla pultunuyla son derece mutlu oturması ve karede damadın olmaması, altının pultunun adamdan daha önemli, kıymetli ya da muteber veya belirleyici olduğunu "anlatır" ki bu, hakikaten böyle düşünen insanların bile açık açık söylemeye utanacağı bir şeydir. 
     Şahsen kuantum fiziğini anlamak, kadınların adamlara pahalı hediyeleri nasıl aldırıldığını anlamaktan zor gelir bana. Yani ne derler, nasıl derler, nasıl bir kurmaca yürür o esnada bilemem. Ama şunu bilebilirim 
     Kadınlar eğer yapacaklarsa bu işi herhalde reklamdaki kadar kör gözüm parmağına yapmazlar... Herhalde öyledir yani. 
     
     







Psikolojik faktör 


Zaten iki tane kalmıştı onları da dün kestiler 


Kara gücü sakıncalı’ 


Bir de ABD askerlerini dinleyin... 


Güçleri yettiği gün üçünü de yiyecekler 


Amerikan askeri meselesi 


Aşk fiyatlı’ bir hediyedir 


Latin Amerika dramından dersler 


Satın alma gücü paritesiyle kişi başı milli gelirimiz 6 bin dolar 


Erdoğan gelince Gürtuna iptal 


</TEXT>
</DOC>
