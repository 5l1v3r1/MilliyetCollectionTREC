<DOC>
<DOCNO> 119908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yasam/yas03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Segway internette satışa sunuldu... 
</HEADLINE>
<TEXT>

Asrın buluşu’, süpper bir icat’ gibi tanıtımlardan sonra hayal kırıklığı yaratan ulaşım aracı satışta... 
     Tanıtımı yapıldıktan sonra, büyük beklentilerin karşılanmamasından ötürü hayal kırıklığı yaratan iki tekerlekli ulaşım aracı Segway’, dün Amerika’da internet aracılığıyla satışa sunuldu. 
     Tasarımcıların, "insanın yürüyerek gidebileceği her yere gidebilen araç" olarak tanımladığı elektrikli Segway’ler, online alışveriş sitesi Amazon.com’da 4 bin 950 dolara satışa çıktı. 31 Aralık’a kadar verilecek siparişlerin teslimatı mart ve haziran ayları arasında yapılacak. 
     
     Önce davranın... 
     Segway’in mucidi Dean Kamen, Amazon.com’un sahibi Jeff Bezos’la yaptığı açıklamada, 16 Aralık’tan önce sipariş verecek ilk 30 kişiye Segway’lerinin 25 Aralık’a kadar teslim edileceğini açıkladı. 
     İcadı açıklandıktan sonra sabırsızlıkla beklenen tanıtımında hayal kırıklığı yaratan Segway’in gelecek yılın sonlarına doğru piyasada da satışa çıkması bekleniyor. 
     



 YAŞAM 




















</TEXT>
</DOC>
