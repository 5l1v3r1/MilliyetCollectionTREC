<DOC>
<DOCNO> 135433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/sazak.html </URL>
<DATE> 2003/02/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Beyaz Saray sözleri 
</HEADLINE>
<TEXT>

     ABD Başkan Yardımcısı Dick Cheney’in Başbakan Gül’ü arayarak bayram ertesine bırakılacak kararların mart başındaki ABD operasyonunu geciktirebileceğini’ belirtmesi hükümetin manevra alanını daralttı. 
     Siyasi iktidar, haftalardır iki ileri bir geri’ adımla mehteran diplomasisi’ izliyor ve zaman kazanmaya çalışıyordu. Artık yolun sonuna gelindi. 
     Peki Türkiye’nin baştan beri Irak’taki gelişmelerin dışında kalma şansı var mıydı AKP iktidarına bu noktada haksızlık yapmayalım. 
     Irak politikasının temelleri 3 Kasım seçimleri öncesinde atıldı. Başbakan Gül’ü telefonla arayarak hadi artık karar verin, bizi oyalamayın’ diyen Dick Cheney’nin, Ecevit döneminde Ankara’ya yaptığı ziyarette düğmeye basılmıştı. Erken seçimin tartışıldığı geçen ağustosta ABD’nin üs ve limanların genişletilmesi ve kuzey cephesi için Türkiye’de asker konuşlandırma istemi’ Ankara’ya iletilmişti. Bu istekler Çankaya’da Cumhurbaşkanı Sezer’in başkanlığındaki dörtlü zirve’de Genelkurmay Başkanı’nın da bulunduğu ortamda tartışıldı. 
     3 Kasım seçimlerinde AKP’nin tek başına’ iktidara gelmesi ABD açısından cesaret vericiydi. 
     Irak dosyası Tayyip Erdoğan’ın Beyaz Saray ziyaretinde Türkiye’nin yeni liderliğine ABD yönetimince açıldı. 
     12 Aralık’taki Kopenhag zirvesi öncesinde ABD desteğini alabilmek uğraşındaki Tayyip Erdoğan’ın Washington’daki sözlerinin Bush yönetimince cesaret verici’ bulunduğu kesin. Erdoğan’ın Almanya ve Fransa’ya yönelik baskı politikasının AB açısından ne ölçüde geçersiz ve acemice’ olduğu Kopenhag’da görüldü. Chirac ve Schröder Irak konusunda bugün bile ikna edilmiş değil. Fransa’nın vetosu’, ABD’nin BM Güvenlik Konseyi’nden Irak’a müdahale kararı çıkartmasını güçleştiriyor. 
     ABD en geç mart başında harekatı başlatacak. Ankara, kuzeyden Amerikan askerinin geçişine zamanında’ izin vermezse planların değişmesi olası. Dick Cheney’nin Başbakan Gül’ü arayarak acele edin’ demesi bu yüzden. 
     Peki, Tayyip Erdoğan Bush yönetimine Irak için geri dönülmez’ sözler verdi mi Beyaz Saray’daki görüşmeye katılan Washington’daki kaynaklar spekülasyonların aksine AKP liderinin, Başkan Bush’a Türkiye’yi bağlayacak hiç bir vaatte bulunmadığını belirtiyor. 
     Erdoğan, Bush’u dinledikten sonra ABD yönetiminin görüşlerini hükümete ileteceğini’ söylemiş. Açık vermemiş Görüşme tutanakları ise Dışişleri’ne iletilmiş. 
     Karar günleri geldi, çattı. 
     Erdoğan’ın deyimiyle ya denklemin içinde olacaksınız, ya da dışında kalacaksınız’ hükümet olmanın dayanılmaz zorluğu burada. CHP savaşa hayır’ diyor. AKP tek başına’ karar verecek. Zor bir durum. 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
