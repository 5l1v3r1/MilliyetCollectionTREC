<DOC>
<DOCNO> 121048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo04.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer devam’ dedi 
</HEADLINE>
<TEXT>

Trabzon başkanı, kongrede yeniden aday olacağını açıkladı, "Her olayı ayakta tutan çimento devamlılıktır. Kulübü yoğun bakımdan biz çıkardık" diye konuştu 
     Doğru yoldayız’ 
     TRABZONSPOR Kulübü Başkanı Özkan Sümer, 8 - 15 Aralık tarihinde yapılacak Olağan Genel Kurul öncesi başkanlığa adaylığını açıkladı. Bir basın toplantısı düzenleyen Sümer, görevde bulundukları iki yıllık süre içerisinde kulüp olarak çok acılar çektiklerini ifade etti, "Trabzonspor, zorlukların tümünü aşmış her yönüyle esenliğe çıkmış diyemeyiz. Ancak doğru yoldayız" dedi. 
     
     Kimse ürkmemeli’ 
     GÜVENLİ ve düzenli yolculuğunun Trabzonspor’a başarıyı getireceğinden emin olduğunu da kaydeden Özkan Sümer, "Her olayı ayakta tutan çimento devamlılıktır. Trabzonspor’u yoğun bakımdan çıkardık. İlerisi daha açık olacaktır. Fazla aday kimseyi ürkütmemeli. Adayların seçim anlayışı Trabzonspor’u ele geçirmek için değil. Kaygı verici bir durum yok" diye konuştu. 
     
Kurumlarla çalışırım’      MEHMET ALİ SABUNCU 

     TEKNİK Direktör Samet Aybaba, genel kurulun kendisini ilgilendirmediğini söyledi. Aybaba, "Kongre havası takımda olumsuz hava yaratmıyor. Sonuçta nasıl olursa olsun biz kurumla anlaşacağız. Kişilerle değil. En büyük idealimiz takımı layık olduğu yere getirmek ve yöneticileri memnun etmek. Başarı gelince camia birbirine kenetlendi" dedi. 
     TAKIMIN artık lokomotiv görevi yaptığını ifade eden tecrübeli hoca şöyle konuştu "Biz devre sonunda 30 veya 33 puanı düşünüyorduk. Çok deplasman oynadık. Bu ikinci devre tam tersine dönecek. İç sahada da iyi oynamaya başladık. Seyirci desteğini arkamıza almaya başladık. Lige başlarken ilk dört parolasıyla yola çıktık. Hedefe doğru yürüyoruz." 
     
     



 SPOR 
























</TEXT>
</DOC>
