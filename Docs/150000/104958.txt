<DOC>
<DOCNO> 104958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/yazar/sazak.html </URL>
<DATE> 2002/08/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bayar’ın seçimi 
</HEADLINE>
<TEXT>

     Makul çoğunluğun temsilcisi olma savıyla siyasete atılan Demokrat Türkiye Partisi lideri Mehmet Ali Bayar’ın Yeni Türkiye ile seçim işbirliğine gidip gitmeyeceği haftaya belli olacak. 
     Bayar’la dün görüştük. Karar aşamasına gelmeden önce yaptıkları temasları anlattı. 
     YTP ve DTP’nin, kurumsal kimliklerini koruyarak seçime girmeleri yönündeki ilke birliği Cem - Derviş ittifakı bozulmadan sağlanmıştı. Kemal Derviş’in hareketten koparak CHP’ye katılması Bayar’ın Yeni Türkiye konusundaki tercihini değiştirmedi. 
     Cem ve Bayar, 3 Kasım seçimlerine muhtemelen birlikte girecekler. Ancak Demokrat Türkiye’nin önündeki tek yol’ YTP değil. 
     Bayar ve arkadaşları, Doğru Yol seçeneğini de tartıştılar. İki parti arasındaki köprü’yü, Aydın Menderes kurdu. Menderes, Çiller ile Bayar’ı uzlaştırmaya çalıştı. DYP’den gelen öneri, DTP’nin feshedilmesi ve az sayıda kontenjanla Bayar’ın Doğru Yol listesinden seçime katılmasıydı.’ 
     Mehmet Ali Bayar bu öneriyi reddetti. 
     Dünkü söyleşimizde Bayar, Çiller’in önerisini hakça bulmadıklarını anlatırken Doğru Yol Partisi’nin DTP’yi iltihak çabasını baraj’ kaygısına bağladı. Bayar şunu görüyor 
     Merkez sağın liderleri Sayın Çiller ve Yılmaz, 1990’larda yüzde 50’yi aşan oyları eriterek AKP’nin bugünkü yükselişine zemin hazırlamışlardır. DP - AP geleneğinden gelen sağın kalesi Doğru Yol’un oyları kamuoyu anketlerinin hiçbirinde 1999 seçimlerindeki yüzde 12’ye bile erişmiyor. DYP baraj tehlikesiyle karşı karşıya. Aynı şekilde Mesut Yılmaz da Özal’ın 1980’lerdeki mirasını eritti. ANAP da sıkıntılı. Merkez sağ, oy deposu büyük kentlerdeki muhafazak r seçmeni tutamadığı gibi, kırsaldaki gücünü kaybetmiş. Çünkü köydeki nüfus azalmış ve yaşlanmış, kente giden insanları da varoşlarda AKP temsil etmeye başlamış.’ 
     Bayar, merkez sağın baraj riskine dikkat çekerken, 10 yıldaki taban kaybı dışında parti içi çatışmaların ortaya çıkardığı küskünler ordusu’nun tepkisine değiniyor. 
     Türkiye’de siyasetin genel sorunu da bu değil mi Batı demokrasilerinde seçimi kaybeden gider.’ Bizde ise liderler kalıyor, partiler kaybediyor. 
     1995 ve 1999 seçimlerinde birbirini aşağıya çeken DYP ve ANAP yönetimleri bugün AKP’yi merkez sağın büyük partisi haline getirmenin sorumluluğunu taşıyorlar. 
     AKP’nin önünü kesme misyonu bu seçimde Derviş’li CHP’ye düşecek Bayar’a Cem’le işbirliği halinde iki partinin barajı aşma şansını sordum. Umutlu gözüküyordu. 
     Ya CHP işbirliği 
     Bayar’ın Derviş’le ABD’den yakın dostluğu var. Deniz Baykal ile Yeni Türkiye’nin ivme kazandığı günlerde İstanbul’da görüşmüşlerdi. 
     Mehmet Ali Bayar’ın son kararı’ da Derviş gibi CHP olamaz mı 
     CHP yönetimi de Doğru Yol gibi, Partiyi bırakıp gelmeleri halinde’ bu geçişe yeşil ışık’ yakıyor. 
     Bayar’ın seçimi Cem’den yana. 
     YTP - DTP izdivacı haftaya mutlu son’a ulaşır. 
     
     







Değişmek... 


"Havaya girme" rüzg rlanmaları... 


Falcı dostlar... 


Askerin saptamaları 


Gazete araç mı, amaç mı, nedir 


Yanlış doğru 


Valla bilmiyorum 


Bakan’ın vaatleri gerçekleşecek mi 


Vurmak, ya da vurmamak... 


Birinin hayatından geçip gitmek o kadar kolay mı 


Amerika’dan tepki var... 


Bayar’ın seçimi 


Marka vaadi siyasetçiye oy getirir mi 


İş güvencesi geliyor 


</TEXT>
</DOC>
