<DOC>
<DOCNO> 110212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/ekonomi/eko07.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksoy’un otomobilleri yok sattı 
</HEADLINE>
<TEXT>

İktisat Bankası’nın eski sahibi Erol Aksoy’un, BDDK tarafından el konulan yedi otomobili açık artırmada toplam 157 milyara satıldı 
     FATİH ÇINAR 

     İktisat Bankası’nın eski sahibi Erol Aksoy’un Bankacılık Düzenleme ve Denetleme Kurumu BDDK tarafından el konulan yedi otomobili yapılan açık artırma sonucu satıldı. BDDK Tahsilat Dairesi, kamu adına haczedilen arabaları 6183 sayılı Kanun gereği açık artırma ve peşin para ile satışa çıkarmıştı. Muhammen bedelleri toplam 125 milyar 934 milyon lira olarak belirlenen otomobiller yapılan açık artırma sonucunda toplam 157 milyar 800 milyon liraya satıldı. 
     
     En pahalısı 72 milyar 
     En pahalısı 72 milyar liraya alıcı bulan 2001 model Peugeot 607 2.9 BVA marka araba olurken, 1993 model Opel Vectra 1.8 otomobil 6 milyar 700 milyondan alıcı buldu. 
     BDDK Tahsilat Dairesi, yaptığı açıklamada otomobillerin muhammen bedellerinin yüzde 75’inden aşağısında bir teklif verilmesi veya hiç alıcı çıkmaması halinde otomobiller için ikinci açık artırma düzenleyeceğini bildirmişti. 
     



 EKONOMİ 


















</TEXT>
</DOC>
