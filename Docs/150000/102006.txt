<DOC>
<DOCNO> 102006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/yazar/cetiner.html </URL>
<DATE> 2002/08/15/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ertegün haklı ama sözleri büyük gaf... Ve ayıp .. 
</HEADLINE>
<TEXT>

     Vur deyince öldürmek sözü boş yere söylenmemiştir ve bize çok yakışmaktadır Siyasette, ekonomide, sporda yaşamın her alanında abartmak, övgüde abartmak, yergide abartmak, afta abartmak, cezada abartmak, armağanda abartmak .. Hepsi bizim dünyamızı galiba renklendiriyor 
     Birkaç yıl önce Tantan ve ekibi karakuşi bir kararla Bodrum’da eğlence yerlerinin gürültüsünü kesiyorum diye gece saat 12’den sonra kapatılmaları emrini vermişti. 
     Dünya çapında turistik bir şehir olmuş Bodrum. Bodrum’a eğlenmeye, dinlenmeye gelen turistlere hiç böyle ceza verilir mi Seslerini kıstırırsın yeter Diyelim ki, otellere ceza verilecek, oteller kapatılır mı hiç Tıpkı, iyi yönetilmiyor diye okulların kapatılamayacağı gibi 
     
     Çileden çıkartan müzik 
     Bodrumda birtakım diskoteklerin, hatta önleri plaj otel ve motellerin tam bir kakofoni içinde müzik adı altında yaygara koparttıkları gerçek DJ’ler hoparlörleri avaz avaz bağırtmaktan gizli bir zevk mi alıyorlar nedir Yoksa patronları müşteri toplayacağım mı sanıyor Ne ilkel yöntem, çevreyi hatta yoldan geçenleri bile rahatsız eden, çileden çıkartan çılgın bir anlayış 
     Bodrum’da bazı diskotekler, eğlence yerleri şehrin dışında, ıssız koylarda... Onlar diledikleri kadar açsınlar hoparlörlerini havaya denize dinletsinler çünkü insanların çoğu zaten alkol duvarını aşmış oluyor Ama ailelerin oturdukları, evlerin, pansiyonların, otellerin bulunduğu yerlerde elbette seslerini kısacaklar. Bu yasalara uymak değil, aynı zamanda insanlığın, uygarlığın kuralı Toplu yaşamın kuralı 
     Bodrum Türkbükü’nde sahil şeridinde 10 - 15 restoran var. Öğlen akşam, sonuna kadar açılmış hoparlörlerle öyle müzik gürültüsü yapılıyor ki, ne konuşmak, ne dinlemek ne de dinlenmek mümkün Hepsi birbirine karışıyor, bir curcuna çıkıyor ortaya 
     Yalnız Bodrum değil, Beyoğlu İstiklal Caddesi’nde de durum aynı. Bütün gün hoparlörlerden çıkan türkü sesleri, dümbelek sesleri bangır bangır insanları ürkütüyor Ayıptır yahuuu Bu ülkede kanun nizam yok mu Bu saygısızlara dur diyecek yetkililer nerede Kah yazılan, kah yazılmayan pestenkerani cezalarla yaygarayı durdurmak ne mümkün Kovboylar diyarı mı burası 
     
     Hem haklı, hem haksız 
     Türkiye’nin eski Washington Büyükelçisi, Amerikan dolarıyla milyarder, gerçek müzik dünyasının ünlü yapımcısı Ahmet Ertegün eğer doğruysa "Henry Kissinger ile Harrison Ford’u misafir olarak Bodrum’da evime getirecektim... ama hemen yanı başımızdaki diskotekin müthiş gürültüsü nedeniyle onları çağıramıyorum. Defalarca şikayet ettim, sesi biraz kısamıyorlar" diye şikayet etmiş. Arkadan bu ünlü misafirlerini bir başka ülkeye götüreceğini söylemiş Belki İtalya’ya ve belki de Yunanistan’a İşte bu olmadı Sayın Ertegün olmadı 
     Ahmet Ertegün, Bodrum henüz bakir iken bu evi aldı, fevkalade zevkli bir şekilde onardı, yıllardır da oraya misafirleriyle yazları geliyor. Bodrumlular da onunla iftihar ediyor. Ertegün hem haklı, hem haksız Bu gürültü nasıl olsa bir yolu bulunur kesilirdi ama "Ben Kissinger’ı, Ford’u başka ülkeye götürürüm" lafı, gaf Büyük gaf 
     1945 - 46 yılları babası Münir Ertegün Washington’da büyükelçimizdi, cenazesini İstanbul’a Missiuri uçak gemisi getirdi. Bu muhteşem bir olaydı Türk - Amerikan ilişkilerinde. 
     Böyle bir zatın oğlu iki gazinocuya kızıp Kissinger’ı, Ford’u Türkiye’ye yani vatanına getirmem demesi ayıp olmuyor mu 
     







Aşiret, siyaset ve GAP 


Değişik pencerelerden görüntüler... 


AKP’ye yatırım 


Kucağımızı açtık birleşmeyi istiyoruz’ 


Ertegün haklı ama sözleri büyük gaf... Ve ayıp .. 


Çağrı - yankı 


Mutaassıp Urfa’nın imdat’ sinyalleri 


Tüketimde güvensiz canlanma gözleniyor 


KKTC’deki sivil toplumu dinlemeli 


Uzak diyarlarda evli barklı... 


Değişim, gelişim, ittifak, CHP 


Züğürt Ağa’ya oy yok 


İttifak arayışı, Derviş’e yarıyor 


Bakkal sıfırı tüketince eski defteri karıştırırmış 


İlle de yeni olsun 


</TEXT>
</DOC>
