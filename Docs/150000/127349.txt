<DOC>
<DOCNO> 127349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/ekonomi/eko06.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel indirim tutarı 45 milyon lirada kaldı 
</HEADLINE>
<TEXT>

Ücretlerde, vergiden muaf özel indirim’ tutarı, 45 milyon lira oluyor. Bu miktarın daha önce 50 milyon olması öngörülmüştü 
     İşçi ve memurun özel indirimi, yeni yılda normal yörelerde 45 milyon lira olacak. Maliye’de yapılan çalışmalarda, önce 39 - 40 milyon lira olması düşünülen özel indirim tutarı, daha sonra Acil Eylem Planında "Özel indirim, aşamalı olarak asgari ücret seviyesine çıkarılacak" hükmü doğrultusunda 50 milyona çıkarılması benimsendi. Ancak bu miktarın da vergi kaybına yol açacağı düşünülerek 45 milyon lira olması kararlaştırıldı. 
     Ücretlerde vergi dışı bırakılan bölümü olan özel indirim, bu karar kesinleşirse 15 milyon lira artırılmış olacak. Bu durumda, ücretlerde aylık 2 milyon 250 bin lira ile 3 milyon lira dolayında iyileşme olacak. Yüksek ücretlilerde bu rakam 6 milyona kadar çıkacak. Bu arada Gelir Vergisi’nde yüzde 15’lik oranın uygulanacağı ilk dilim, yeni yılda 3 milyar 800 milyon liradan 5 milyar liraya yükseliyor. 
     



 EKONOMİ 























</TEXT>
</DOC>
