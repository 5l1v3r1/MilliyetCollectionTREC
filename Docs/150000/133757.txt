<DOC>
<DOCNO> 133757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/ekonomi/eko05.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubatta nema suya düşüyor 
</HEADLINE>
<TEXT>

Erdoğan "Nemaları şubatta ödeyin diye rica ettim. Arkadaşlar mayısta öderiz’ diyorlar" 
     ANKARA Milliyet 

     Daha önce, zorunlu tasarruf hesabında, anaparaların haziran - temmuzda, nemaların ise izleyen dört yılda taksitler halinde ödenmesini öngören Hazine planını eleştiren ve şubatta ödeyin’ talimatı veren AKP lideri Tayyip Erdoğan, "Arkadaşlar, nisan - mayıs gibi ilk taksidi ödeyebileceklerini belirtiyorlar" dedi. 
     
     Üç taksit 
     Erdoğan, dün NTV’ye yaptığı açıklamada, şöyle konuştu 
     "Bugüne kadar nemalar hep şubatta dağıtıldı. Sizler de bunu şubatta dağıtabilirseniz, bu müjdeyi verebilirseniz hayırlı olur’ diye arkadaşlarımıza rica ettim. Arkadaşlarımız anaparayı dağıtarak bu işi kökünden çözelim istiyorlar. Bunu da 3 taksitle bitirelim istiyorlar. Bunu görüşüyorlar. Nisan - mayıs gibi ilk taksidini öderiz. Üç taksitte bunu bitiririz diyorlar. Nemayı şubat veya mart ayı içerisinde çözmeye gayret edecekler ama olmazsa olmaz değil." 
     
     Meclis’te tartışıldı 
     Bu arada Devlet Bakanı Ali Babacan da, CHP Milletvekili Muhsin Koçyiğit’in soru önergesine verdiği yanıtta, Hazine’nin hazırladığı tasarının anapara temmuzda, nemalar sonraki dört yılda, dört taksitle’ şeklindeki ödemeyi öngördüğünü belirtti. 
     Babacan, tasarıda, hak sahiplerine anapara tutarlarının 2003 yılında defaten, değerlendirilen tutarın dörtte birinin’ 2004 yılında, kalanın üçte birinin’ 2005’te, kalanın yarısının’ 2006, kalanın tamamının ise 2007 yılında ödenmesinin öngörüldüğünü söyledi. 
     



 EKONOMİ 

















</TEXT>
</DOC>
