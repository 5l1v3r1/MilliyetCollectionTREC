<DOC>
<DOCNO> 100919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/akyol.html </URL>
<DATE> 2002/08/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Beyaz Türkler’ ve taşra’ 
</HEADLINE>
<TEXT>

     DİLİMİZDE kitlelerin davranış ve değerlerini gruplandıran yeni kavramlar gelişiyor. "İki Türkiye"den bahsediliyor. Batılılaşmış yüksek sınıfların dışında kalan büyük kesimi ifade etmek üzere kullanılan "öteki Türkiye" kavramı tuttuğuna göre, sosyolojik bir gerçeği yansıtıyor. 
     Giderek kullanımı yaygınlaşan bir kavram da "beyaz Türkler" ve "bizim zenciler" kavramıdır. "Öteki Türkiye"de yer alan kitleler kendi mağduriyetlerini "zenci" benzetmesiyle ifade ediyorlar. "Beyaz Türkler"in "taşralılarödan pek hazzetmediği de bir gerçek 
     "Metropol" ve "Anadolu" kavramları da aynı çelişkiyi resmediyor. 
     Günlük dilimizdeki bu kavramlar, tarihimizin derinliklerinden gelen ve Cumhuriyet’te yeni bir formatta devam eden sosyolojik "merkez - kenar" veya "merkez - taşra" çelişkisinin yansımalarıdır. 
     Sorun sadece ekonomik değildir. Daha katmerlidir, çünkü kültürel boyutları da çok derindir. 
     
     BÖYLE bir toplumsal yapıda seçimlere giderken düşünülen "merkez partilerin ittifakı" kavramı, üstü örtülü bir biçimde "beyaz Türkler"in egemenliği için düşünülen bir formül mü 
     Ya "öteki Türkiye"nin veya "bizim zenciler"in tepkisi nice olur 
     Yıllardan beri "yöneten demokrasi, ittifak, iki kanatlı demokrasi" kavramlarını savunmuş, sağın sağda, solun solda toparlanmasını gerekli görmüş bir yazar olarak belirteyim ki, "ittifak"ın amacının ne olduğundan çok, toplum kesimlerince nasıl anlaşılacağı önemlidir. 
     1940’lardan itibaren CHP’li "beyaz Türkler" oligarşisinin geniş seçmen kitlelerini "Hasolar, Memolar, kasketliler, çarıklılar, taşralılar" diye küçümsemesinin DP’yi nasıl bir gerçek halk hareketi haline getirdiğini en iyi rahmetli Turan Güneş Hoca anlatmıştı... 
     Gençler için belirteyim, liberal - sağ kökenli Turan Güneş, CHP oligarşisine yönelttiği bu eleştiri ile "Ortanın Solu" hareketinin mimarlarından biri olmuştu... 
     
     SEÇİM kampanyaları ve gündemdeki "ittifak" kavramı, birilerinin yolunu kesme üslubuyla yürütülürse, Türkiye’nin en derin tarihi bölünmelerinden biri olan bu "merkez - kenar" çelişkisi derinleşir 
     Siyaset bilimci Prof. Ergun Özbudun’a "beyaz Türkler" denilenlerin nüfusunu sordum. Şu cevabı verdi 
     - En çok 5 milyon... Geriye kalan 65 milyonu küçümseyen bir tavır fevkalade yanlış olur. Seçim ittifakı istikrar için yapılmalı, yönetebilir bir çoğunluk çıkarmak için yapılmalı... Birilerinin önünü kesmek gibi negatif bir politika hem ters teper hem toplumsal bakımdan çok sakıncalı olur... 
     Evet, özellikle Kemal Derviş ve Mesut Yılmaz gibi "ittifak"ı savunan politikacıların dikkatini çekmek isterim Bir "ittifak" eski DP gibi, AP gibi, Ecevit’in CHP’si, Özal’ın ANAP’ı gibi, "merkezöle "kenar"ı çatıştırmayan, aksine, "taşra"nın ekonomik gelişme ve demokratik katılımla "merkez"e gelmesini sağlayan bir anlayış "ittifak"ın asıl amacı olmalıdır. "Beyaz Türkler" imajından sakınılmalıdır. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
