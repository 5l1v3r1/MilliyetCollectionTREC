<DOC>
<DOCNO> 115279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/soneko15.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral Çiftçiye yapılacak ödemeler, Çarşamba günü başlayabilir... 
</HEADLINE>
<TEXT>

     Maliye Bakanı Sümer Oral, ''Doğrudan Gelir Desteği Projesi'' çerçevesinde çiftçiye yapılacak ödemelerin, Çarşamba günü başlayabileceğini söyledi. 
     Manisa'nın Gölmarmara İlçesi'nde seçim çalışmalarında bulunan Oral, Ziraat Odası Başkanı Hüseyin Tuncel'i ziyaret etti. 
     Ziyarette, Hüseyin Tuncel'in çiftçiye verilecek desteklerle ilgili sorusu üzerine, Maliye Bakanı Sümer Oral, şu karşılığı verdi 
     ''Pamuk üreticisine yönelik prim ödemeleri, yılbaşından sonra gerçekleşecek. Doğrudan destek ile ilgili gerekli işlemleri biz Tarım Bakanlığı'na devrettik. Tahmin ediyorum, çarşamba günü bu ödemeler başlayabilir.'' Gölmarmara Kaymakamı Fatih Sinan Yağsan ve Belediye Başkanı Veli Döngel'i de ziyaret eden Sümer Oral, sorunları dinledi. 
     Maliye Bakanı Oral, Gölmarmara Dispanseri'ndeki hemşire kadrosu sıkıntısının da çözüleceğini belirtti. 
     





</TEXT>
</DOC>
