<DOC>
<DOCNO> 101133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/civaoglu.html </URL>
<DATE> 2002/08/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sis 
</HEADLINE>
<TEXT>

     Ecevit - Derviş görüşmesinin "istifa konuşulmadı" açıklaması gene de sis perdesini tam dağıtmış değil. Ne ilginçtir ki Derviş’in konumu h l onun hep yakındığı "belirsizliğin" sakıncalı siyaset coğrafyasında. 
     Derviş’in geleceğinin belirsizliği ekonomiyi nasıl etkileyecek 
     Sorunun şeffaflaşması gerekir. 
     Öte yandan tutun ki Derviş bir şekilde ayrıldı. Seçimlere kadar bu hükümetin yürüyeceğinin güvencesi mi var 
     Küskün milletvekilleri seçimi iptal ederlerse ekonomi ne hale gelecek 
     Zaten Ecevit’te konuşmasının satır aralarında erken seçimin iptal edilme olasılığına gönderme yapmıyor mu 
     Derviş geniş taban için siyaset arayışlarını sürdürürse ne olacak 
     İşte belirsizlikler... 
     
Bir bilen      Yasaklı yıllarında Süleyman Demirel’in siyaset yorumlarını "bir bilen" rumuzuyla yansıtırdık... 
     "Bir bilen" nasıl görüyor 
     Önce Cem - Bayar arasında YTP - DTP ittifakı... 
     Demirel "olumlu" buluyor. 
     "İyi rüzg r yakaladıkları, ancak bunu sürdürmeleri ve tırmandırmaları gerektiği" görüşünde. 
     "Bugünlerde yapılan kamuoyu araştırmalarını erken buluyor, seçim kampanyası ilerledikçe değişeceğini" söylüyor. 
     
Üç santrfor      Peki, ittifak pratikte hayata nasıl geçirilecek 
     YTP ya da DTP’den birinin adayları diğerinin listesinde yer alacak. Seçimden sonra kendi partilerinin çatısı altına dönecekler. 
     Peki ya CHP ve ANAP .. 
     Bu ittifak onların da katılımıyla genişleyemez mi 
     Demirel, "yüzde 10’u aşmış veya o çizgide olan partilerin, başka bir partinin listesinden seçimlere girmeyeceği" kanısında. 
     Doğru... 
     Kabul etmek gerekir ki, ANAP ya da CHP yeni kurulmuş YTP ya da DTP’nin çatısı altında seçime girmezler. 
     İttifak yasasının ise çıkma şansı görülmüyor. 
     
Derviş kartı      Dün sabahtan itibaren Ankara Derviş’in istifa edeceği söylentileri ile çalkalanıyordu. 
     Oysa... Seçimlerde adaylığını koyacak olsa dahi memur statüsünde olmadığı için Derviş’in böyle zorunluluğu yok. 
     Sadece baskılar ve uluorta söylemler onu sıkıştırıyor. 
     Cumhurbaşkanı Sezer’in ve Başbakan Ecevit’in daha önce "Türkiye’nin size ihtiyacı var, lütfen göreve devam edin" ricalarını tek taraflı bir kararla kırması doğru olmazdı. 
     Önce Ecevit’le konuşup durumun aydınlanmasını sağlamalıydı. 
     Elbette Cumhurbaşkanı Sezer’in de görüşünü almalıydı. 
     Derviş istifasını kendi iradesi ile vermişti. Ama görevi sürdürmesi devletin çağrısı nedeniyleydi. Ancak bir gün önce ve dün konuştuğu arkadaşlarına verdiği izlenim istifayı şu aşamada düşünmediğiydi. 
     Ancak siyasette her şey her an değişebilir. 
     Bir saat bile uzun süredir. 
     
CHP’den açık kapı      Bu konuları CHP Genel Başkanı Deniz Baykal’la da söyleştik. 
     Baykal, toz dumanın durulmasını, siyasette hızlı trafiğin netleşmesini bekliyor. 
     "Şeffaf ve kararlı olmalıyız" diyor. 
     Doğrudan sonuca uzanacak hareketlenme için bir süre CHP’yi assolist odasında bekletiyor. Sahne aldırtmıyor. 
     İki ayaklı bir politika... 
     Şöyle özetlenebilir 
     "- Birincisi... Bizim dışımızda neler olacaksa görelim. 
     - İkincisi... Neyin olacağını görmek için, siyasette, bazen nelerin olmayacağının görülmesi gerekir. 
     Kapımız Derviş’e de, Cem’e de, Bayar’a da açık." 
     
4 Kasım beklentisi      Demirel’e göre "AKP’nin oyu yüzde 22 - 23 dolaylarında olur. Yukarısı sürpriz... Bu seçim sistemiyle yüzde 22 - 23’le bile çok sayıda milletvekili çıkarabilir ama, tek başına iktidar olamaz. 
     Diğer partiler aralarında bütünleşerek bir başka ortak hükümet kurabilirler." 
     Ya seçim sonrası siyaset daha da karışır, yönetemez demokrasi sürerse 
     Herhalde o zaman sistem, kendini yenileyecek. 
     Demirel burada "madem çok sayıda parti, istikrarlı hükümet oluşturamıyor. Başkanlık sistemine geçilir. Hükümeti başkan kurar" ufkunu işaretliyor. 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
