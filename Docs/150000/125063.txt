<DOC>
<DOCNO> 125063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur31.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de 81 yaşındaki kadını bıçakla korkutup paralarını aldılar 
</HEADLINE>
<TEXT>

     Şişli'de bir eve giren 2 kişi, bıçak tehdidiyle etkisiz hale getirdikleri 81 yaşındaki kadının yaklaşık 56 bin dolar parasını alarak kaçtı. 
     Şişli Büyükdere Caddesi'ndeki bir apartmanın 8. katında oturan Fatma Neriman Arıkan'ın kapısını çalan 2 kişi, bıçak tehdidiyle eve girdi. 
     Arıkan'ın el ve ayaklarını koli ipiyle bağlayarak mutfağa kapatan 2 kişi, daha sonra evde buldukları yaklaşık 56 bin doları alarak kaçtı. 
     Eve gelen akrabaları tarafından kurtarılan Arıkan, polise başvurarak, parasını gasp edenlerden şikayetçi oldu. 
     
     KIRMIZI IŞIKTA KAPKAÇ 
     Bu arada, Dolapdere'de 34 AT 2321 plakalı cipiyle seyir halindeyken trafik lambasının kırmızı yanması üzerine duran Müge Ergel'in yan koltuktaki çantası, aracın sağ ön kapı camını kıran bir kişi tarafından çalındı. 
     Bilgisayar mühendisi olduğu belirtilen Ergel, içinde bir miktar para, kimlik ve kredi kartları olan çantasını çalan kişinin yakalanması amacıyla polise başvurdu. 
     Polis, her iki olaya ilişkin başlattığı soruşturmayı sürdürüyor. 
     





</TEXT>
</DOC>
