<DOC>
<DOCNO> 139829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy03.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu’dan ilk icraat 
</HEADLINE>
<TEXT>

Bakan Mumcu, memur kadroları için aranan genel lise mezunu olma şartını kaldırdı. İmam hatiplilere memur olma şansı verdi 
     ANKARA Milliyet 

     Milli Eğitim Bakanı Erkan Mumcu, diğer bakanlıklardan gelmek isteyen memurlarda aranacak koşullarda değişiklik yaparak, imam hatip lisesi mezunlarının Milli Eğitim Bakanlığı’nın MEB memur kadrosuna başvurabilmesine olanak sağladı. 
     Bakan Mumcu, yaptığı düzenlemeyle Milli Eğitim Bakanlığı’na geçiş yapmak isteyen memurlara mezun oldukları lise türüne göre uygulanan sınırlamayı kaldırdı. 
     Mumcu imzasıyla yayımlanan genelgeye göre, "Kurumlararası yer değişikliğine" ilişkin 2001 yılında çıkarılan genelgedeki, "Memur kadroları için genel lise, ticaret meslek lisesi, kız meslek lisesi, anadolu lisesi, çok programlı lise veya bunlara dayalı daha üst öğrenimli olmak" koşulu, "en az ortaöğrenimli olmak" şeklinde değiştirildi. Böylece endüstri meslek liseleri, teknik lise, otelcilik ve turizm meslek liseleri, imam hatip lisesi ve diğer lise türleri ile Adalet, Tarım, Maliye ve Sağlık bakanlıklarına bağlı lise türlerinden mezun olanlar da Milli Eğitim Bakanlığı’nın memur kadrosuna başvurma yolu açıldı. 
     



 SİYASET 




















</TEXT>
</DOC>
