<DOC>
<DOCNO> 102129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/dunya/adun.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani Kerkük’ü tartışmayız bile... 
</HEADLINE>
<TEXT>

Irak Kürdistan Demokratik Partisi lideri Barzani, Türkmen nüfusun yaşadığı Kerkük’ün tarihi bir Kürt ili olduğunu ileri sürüp bir de büyük Kürdistan’ haritası yayımladı 
     İHSAN DÖRTKARDEŞ DHA 

     Kuzey Irak’ta federe bir Kürt devleti kurulması konusunda ısrarını sürdüren ve bu konuda birçok devletten destek aldıklarını öne süren Irak Kürdistan Demokratik Partisi KDP lideri Mesud Barzani, Ankara’nın tüylerini diken diken edecek bir açıklama yaparak, Kerkük’e göz diktiğini ortaya koydu. Barzani, "Kerkük’ün tarihi bir Kürt ili olduğunu" ileri sürerek, bu konuda herhangi bir tartışmaya girmeyeceğini söyledi. Barzani, bu arada Kerkük’ü de içine alan bir "Kürdistan" haritası da yayımladı. 
     
     Vazgeçmeyiz’ mesajı 
     KDP lideri Mesud Barzani, Süleymaniye kentinden gelen bir grup KDP’liyi kabul ederken yaptığı konuşmada, Türkmenlerin ağırlıkta olduğu Kerkük’ün tarihi bir Kürt ili olduğunu ileri sürdü. 
     Halen Irak ordusunun denetiminde olan Kerkük’ü Kürt halkının bir merkezi olarak nitelendiren Barzani, şunları söyledi "Bu konu tartışılamaz. Tarihi incelediğimizde bunu açıkça görürüz. Molla Mustafa Barzani’nin eylül devrim hareketi sonucu 11 Mart 1970 yılında alınan otonomi hakkı anlaşması, Kerkük konusunda taviz verildiği için bozulmuştur. Vazgeçmeyiz." 
     
Bir çalım da Washington’a      Barzani, Saddam muhalifleri toplantısı için kendisini ABD’ye götürmek üzere Türkiye’ye uçak yollamayı öneren Bush yönetimine Hayır’ demiş 
     DIŞ HABERLER SERVİSİ 

     KDP lideri Mesud Barzani’nin, Washington’da Bush yönetimi tarafından düzenlenen ve Irak lideri Saddam Hüseyin muhaliflerini bir araya getirmeyi amaçlayan toplantıya katılmayı reddettiği bildirildi. New York Times gazetesi, Barzani’nin toplantıya katılmama kararının, "Bush yönetimine darbe" olduğunu yazdı. 
     Gazetenin haberine göre, Başkan George W. Bush, Barzani’yi ABD’ye getirtmek üzere, Türkiye’nin güneydoğusuna özel bir uçak göndermeyi bile önerdi. 
     Yönetime yakın kaynaklar, gazeteye yaptıkları açıklamada, "Şayet Barzani, en büyük rakibi, Irak Kürdistan Yurtseverler Birliği KYB lideri Celal Talabani ile birlikte aynı uçakta Amerika’ya gelmeyi kabul etseydi, her iki liderin Beyaz Saray’da Başkan Bush tarafından karşılanmalarının dahi planlandığını" söyledi. 
     
     Amerika’ya güvenmiyor 
     Gazete, ancak Barzani’nin toplantıya katılmayı reddetmesi üzerine Talabani’nin Amerika’ya kendi imk nlarıyla gelmek zorunda kaldığını ve Saddam muhalifleri toplantısına Bush yerine Başkan Yardımcısı Dick Cheney’nin, Wyoming’den video konferans yöntemiyle katıldığını yazdı. 
     Barzani’nin Washington’a gelmeyi reddetmesinin arkasında lojistik sorunlar ve üçüncü bir ülke üzerinden değil, Kuzey Irak’tan gelmek istemesinin yanı sıra Amerika’nın daha önce vermiş olduğu sözleri tutmamasının yattığı bildiriliyor. 
     



 DÜNYA 











</TEXT>
</DOC>
