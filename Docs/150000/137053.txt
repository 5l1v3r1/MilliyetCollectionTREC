<DOC>
<DOCNO> 137053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/yasam/yas02.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rachel Stev’i için döndü 
</HEADLINE>
<TEXT>

Sevgilisi Mehmet Ocak’ın duruşması için gelen Rachel Lloyd’un yüzünde güller açıyor 
     AHMET KAYA NİHAT DÜZGÜN DHA 

     Marmaris’te tanıştığı barmen Mehmet Sedat Ocak’ın 24 memleketi Gaziantep’ten ailesi tarafından alınıp, İngiltere’ye götürülen Rachel Lloyd 15 , sevgilisinin duruşması için Türkiye’ye geldi. İngiltere’ye gözyaşları arasında dönen Rachel, dönüşte Gaziantep Havaalanı’nda gülücükler dağıtıyordu. 
     14 Aralık’ta ayrıldığı Türkiye’ye babasıyla gelen Rachel, Stev’ diye selendiği ve 18 Şubat’ta hakim karşısına çıkacak sevgilisine Türkçe mesaj göndermeyi de ihmal etmedi "Sedat seni çok seviyorum." 
     "Onu özledim. Sevgililer Günü’nde yanında olmak isterdim" diyen Rachel, hasretini fotoğraflara bakarak giderdiğini söylerken şunları söyledi "İngiltere’ye dönmeyip burada kalacağım." Babası Bob Llyod ise "Rachel 16 yaşına geldiğinde Türkiye’ye gelmesine izin vereceğim" dedi. 
     
     Evlenmedik, nişanlandık 
     Gaziantep 3. Ağır Ceza Mahkemesi’nde 7 yıl hapis cezası isteğiyle yargılanan Mehmet Sedat Ocak ise, polisteki ifadesinde İngiliz basınında yazıldığı gibi Rachel’le evlenmediklerini, Marmaris’te nişan yaptıklarını belirtirken şunları anlattı 
     "Mayıs ayında Rachel, annesi Karen Thomas ve ablası Becky ile Marmaris’e geldi. Barmenlik yaptığım Andy’s Bar’da tanıştık. Rachel İngiltere’ye döndükten 15 gün sonra, babaannesi ve ablasıyla yeniden geldi. Nişan yaptık, fotoğrafçıya gidip gelin - damat fotoğrafı çektirdik. Rachel dönmek istemeyince ailesi polise başvurdu. Zorla götürdüler. Daha sonra beni arayıp yeni pasaport aldığını, Dalaman’a geleceğini söyledi. Ben de karşıladım. Birkaç gün otelde kaldık. Paramız bitince Gaziantep’e geldik. Onu zorla alıkoymadım." 
     



 YAŞAM 



















</TEXT>
</DOC>
