<DOC>
<DOCNO> 122970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yazar/sazak.html </URL>
<DATE> 2002/12/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tehlikeli pazarlık 
</HEADLINE>
<TEXT>

     Kıbrıs, AGSP Avrupa ordusu derken, AB paketine ABD’nin olası Irak harekatı da girdi. 
     Özal döneminde Türkiye’nin Körfez Savaşı’na katılma politikası, bir koyup üç alma’ olarak takdim edilirdi. 
     Bu defa, Erdoğan - Gül yönetimi, Kopenhag’dan tarih kopartabilmek uğruna Üç koyup bir alma’ şeklinde formüle edilecek yol izliyor. 
     12 Aralık zirvesi öncesinde Ankara, akla gelen her şeyi müzakere masasına sürüyor. Bu riskli, hatta tehlikeli sayılabilecek pazarlıkta en ileri açıklama Dışişleri Bakanı Yaşar Yakış’tan geldi. Bakan, BM silah denetçileri Bağdat’taki görevlerini tamamlamadan, Türkiye’deki üslerin Saddam’ı vurmaya hazırlanan’ ABD’ye açılabileceğini ilan etti. 
     Fransa ve Almanya gibi Avrupa’nın büyükleri’nin Bush yönetimini Irak’ta BM Güvenlik Konseyi kararları doğrultusunda davranmaya iknaya çalıştıkları ortamda Türkiye’nin, komşusu Irak’la ilgili olarak salt ABD askeri operasyon istiyor diye saldırgan’ tutum alması doğru mudur 
     Saddam, pazara kadar BM denetçilerine silah listesini’ verirse ne olacak 
     AKP hükümetinin Washington’a şirin görünmek ve AB’den tarih alabilmek uğruna sergilediği aculluk’ kuşku uyandırıyor. 
     Tayyip Erdoğan’ın, Kopenhag zirvesine iki gün kala, 10 Ocak’ta ABD Başkanı Bush tarafından Washington’a çağrılması da anlamlıdır. Davet mektubu ABD Savunma Bakan Yardımcısı Wolfowitz ve Dışişleri Bakan Yardımcısı Marc Grossman’ın Ankara ziyaretleri sırasında AKP lideri Erdoğan’a elden’ iletilmiş. Bu durumda Başbakan Abdullah Gül’e yeni hükümet lideri’ olarak yapılması planlanan resmi davet’ gündemden düşüyor. 
     Erdoğan şubatta Siirt’ten milletvekili seçilirse, başbakanlık el değiştireceği için Gül’ün ABD’ye gitmesine gerek kalmayacak. 
     Belli ki ABD, yeni yıla girmeden Irak’ta askeri çözüm’ istiyor. 
     Ankara’da Dışişleri Bakanı tarafından üsler ve Amerikan askerlerine lojistik destek konusunda yakılan yeşil ışık’ Beyaz Saray’daki Bush - Erdoğan görüşmesinde tutanağa geçirilecek 
     Oysa Türkiye, 1990’ların başında Özal’ın çok eleştirilen atak politikası’na karşın temkini elden bırakmıştı. Üstelik askeri açıdan durum bugünkünden farklıydı. Birinci Körfez Savaşı’nın hedefi Irak’ın Kuveyt’i işgaline son vermekti. Saddam’ın ordusu, Basra Körfezi’ne yığılmıştı. 
     12 yıl sonra Irak, işgal eden’ değil, işgal edilecek’ ülke olmaya aday. ABD, Bağdat’ta rejimi devirerek Saddam’sız dönem’i kurmak üzere Afganistan’da olduğu gibi uzun süreli bir işgal’e hazırlanıyor. O nedenle Türkiye üzerinden kuzey cephesi’ açarak Iraklı Kürtleri de kullanmak isteyecek. 
     AKP’nin zafer yorgunu’ kadroları, 12 Aralık’taki Kopenhag zirvesinde üç koyup bir alacağız’ diye Irak savaşına balıklama’ atlamamalı. 
     Berlin’deki Chirac - Schröder zirvesinde AB’de tarihin tarihi’ olarak 2004 Dublin zirvesinden söz edilmiş. 
     Dimyata pirince giderken evdeki bulgurdan olmayalım. 
     İyi bayramlar. 
     
     







İyiye gidiyoruz 


Sürprizli ama saydam bir döneme doğru 


Bayram keyfini yaşayamayan da var... 


Bayramlar ve ekonomi 


"Bütün kabahat bizim" hastalığı... 


Tehlikeli pazarlık 


O Tayyip, Erdoğan başkası 


Erkekler nasıl kurtulacak 


Mavi boncuk 


</TEXT>
</DOC>
