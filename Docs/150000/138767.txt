<DOC>
<DOCNO> 138767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sonspo18.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SK Buchon Teknik direktörü Tırpan "İlhan Mansız'ı isterim" 
</HEADLINE>
<TEXT>

     Antalya Belek'te kamp yapan Güney Kore'den SK Buchon Futbol Takımı'nın Teknik Direktörü Tınaz Tırpan, İlhan Mansız'ı kadrosunda görmek istediğini söyledi. 
     Tınaz Tırpan, yeni sezon öncesinde iyi bir hazırlık dönemi geçirdiklerini kaydetti. Belek'te 9 hazırlık maçı yaptıklarını ifade eden Tırpan, ''Amacım bir Türk antrenör olarak Güney Kore'de güzel şeyler yapmak'' diye konuştu. 
     Futbolda Türkiye'de kazandığı tecrübeyi Kore futboluna vermeyi amaçladığını ifade eden Tırpan, Dünya Kupası maçlarının ardından oluşan dostluk ortamını da devam ettirmeyi istediğini söyledi. 
     Gençlerbirliği'nden Mustafa'yı transfer ettiklerini de kaydeden Tınaz Tırpan, ''Ayrıca Trabzonspor'dan Augustine ve Patrick'i de kadromuza kattık. İlhan Mansız Kore'de çok seviliyor. Onu da kadromda görmek isterim. Şartlar uygun olursa transferini yaparız'' diye konuştu. 
     





</TEXT>
</DOC>
