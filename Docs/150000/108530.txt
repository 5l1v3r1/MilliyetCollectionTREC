<DOC>
<DOCNO> 108530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur03.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan, Konya İl Seçim Kurulu'na itiraz etti... 
</HEADLINE>
<TEXT>

     Kapatılan Refah Partisi'nin Genel Başkanı Necmettin Erbakan'ın Avukatı Veli Tolu, Erbakan'ın bağımsız milletvekilliği başvurusunu reddeden Konya İl Seçim Kurulu başkanlığına itiraz dosyasını verdi. 
     Bu sabah Konya İl Seçim Kurulu Başkanlığı'na gelen Tolu, İl Seçim Kurulu Başkanı Nuri Kaya Işıklar'a 15 sayfası dilekçe, 42 sayfası ekten oluşan 57 sayfalık itiraz dosyasını sundu. 
     Tolu, gazetecilere yaptığı açıklamada, Konya'dan bağımsız adaylık için başvuran Erbakan'ın adaylığının reddedilmesine ilişkin karara itirazda bulunduklarını belirterek, ''itiraz dosyası SP milletvekilleri Mustafa Kamalak, Şeref Malkoç, ben ve diğer hukukçular tarafından hazırlandı. Ana hattıyla asli cezası ertelenen kişinin fer'i cezalarının da erteleneceği itirazı yapıldı. Erbakan hakkında verilen red kararının düzeltileceğini umuyoruz'' dedi. 
     Tolu, aynı dosyanın bugün YSK'ya da sunulacağını bildirdi. 
     





</TEXT>
</DOC>
