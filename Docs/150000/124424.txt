<DOC>
<DOCNO> 124424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/soneko37.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 99 puanlık kayıpla tamamladı 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 126.21 puan artışla 13,047.43 puandan tamamladı. 
     Uzmanlar, Kopenhag Zirvesinden çıkan kararın piyasa için sürpriz olmadığını, piyasanın bu kararı dün ve önceki günlerde sattığını belirtiyorlar. 
     Endeks 2. seansa, 40.38 puanlık artışla 12,961.60 puandan başladı. Endeks, seansın ilk yarısını 117.52 puan ekside 12,803.70 puandan geçti. Endeks, en düşük 12,735.55 puana kadar gerilerken, en yüksek değer olarak 13,054.95 puana kadar ulaştı. 2. seansta hisse senetleri ortalama yüzde 0.98 oranında artış kaydetti. 
     Haftanın son işlem gününde endeks, günlük bazda 99.40 puan yüzde 0.76 oranında geriledi. 
     Kapanışta mali endeks 101.94 puan artışla 16,475.26 puana, sanayi endeksi 145.37 puan artışla 12,469.22 puana ve hizmetler endeksi de 79.88 puan artışla 8,224.00 puana çıktı. 
     Böylece ilk seansa göre mali grup hisseler ortalama yüzde 0.62, sanayi grubu hisseler ortalama yüzde 1.18 ve hizmet grubu hisseler ortalama yüzde 0.98 oranında değer kazandı. 
     2. seansta işlem gören toplam 292 hisse senedinden 111'i değer kazanırken, 77 hisse senedi değer yitirdi. 104 hissenin fiyatında ise değişiklik olmadı. 
     Seansta, 358 trilyon 671 milyar 972 milyon liralık işlem hacmi kaydedildi. İki seanstaki işlem hacmi toplamı da 691 trilyon 470 milyar 848 milyon lira oldu. 
     2. seansta İş Bankası C , Yapı ve Kredi Bankası, Sabancı Holding, Garanti Bankası ve Tüpraş en yoğun işlem gören hisse senetleri olarak belirlendi. 

     
</TEXT>
</DOC>
