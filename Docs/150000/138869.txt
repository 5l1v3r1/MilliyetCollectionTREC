<DOC>
<DOCNO> 138869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/yasam/yas06.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin’de deprem 260 ölü 
</HEADLINE>
<TEXT>

6.8 şiddetindeki depremde 2000’in üzerinde kişi de yaralandı. İnsanları kahvaltı sırasında yakalayan sarsıntı, yüzlerce ev ve okulu yerle bir etti 
     DIŞ HABERLER SERVİSİ 

     Çin’in batısındaki özerk Sincan bölgesinde meydana gelen Richter ölçeğine göre 6.8 büyüklüğündeki depremde en az 260 kişi yaşamını yitirdi, 2000’in üzerinde kişi de yaralandı. Yaklaşık on bin kadar ev ve okulun yıkılmasına neden olan depremin ardından biri 5 büyüklüğünde olmak üzere çok sayıda artçı sarsıntı meydana geldi. Son deprem, sık sık depremlerle sarsılan Sincan’da, 1949’dan bu yana en çok can kaybına yol açan deprem oldu. 
     
     Askerler de arıyor 
     İnsanların çoğunu kahvaltı sırasında yakalayan deprem sonrasında enkaz kaldırma ve arama kurtarma çalışmaları başlatıldı. Çalışmalara arama kurtarma görevlilerinin yanı sıra Çin Halk Kurtuluş Ordusu askerleri de katılıyor. Kurtarma çalışmaları sırasında enkaz altından çıkarılan cesetlerin anında gömülmesi büyük bir kaosa neden oldu. Depremden kurtulanlar da yakınlarını bulabilmek umuduyla arama kurtarma çalışmalarına katılıyor. 
     
     Grizu patlaması 23 ölü 
     Çin’de depremden sonra Lupanşui kentindeki Muçonggou maden ocağında meydana gelen grizu patlamasında 23 kişinin öldüğü, 40 kişinin yaralandığı bildirildi. 28 kişinin de h l göçük altında olduğu belirtildi. 
     



 YAŞAM 
























</TEXT>
</DOC>
