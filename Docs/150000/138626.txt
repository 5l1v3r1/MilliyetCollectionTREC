<DOC>
<DOCNO> 138626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/ekonomi/eko01.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticari kartlarda çok geri kaldık 
</HEADLINE>
<TEXT>

Kredi kartının Avrupa’da ticari alanda da çok yaygın kullanıldığını bildiren MasterCard Europe Avrasya Genel Müdürü Özlem Erçelen İmece, Türk bankalarının bu konuda geri kaldığını söyledi 
     FİNANS SOHBETLERİ KADİFE ŞAHİN 

     MasterCard’ın 2003 yılı içinde ağırlıklı olarak kredi kartının ticari bankacılık hizmetlerinde kullanılması projelerine önem vereceğini bildiren MasterCard Europe Avrasya Genel Müdürü Özlem Erçelen İmece, Türk bankalarını bu alana girmekte geç kaldığını söyledi. 
     Kredi kartı denince Türkiye’de daha çok bireysel bankacılık hizmetlerinde kullanılan bir ürün olarak akla geldiğini ifade eden İmece, "Oysa kredi kartı Avrupa’da bir ticari bankacılık ürünü olarak da yaygın bir şekilde kullanılıyor. Biz bu alanda geri kaldık" dedi. İmece şöyle konuştu 
     "Türkiye’de eksikliğini hissetiğimiz ticari kartlara ağırlık vereceğiz. Şu ana kadar kart dendiği zaman daha çok bireysel kredi kartı ürünleri akla geliyordu. Biz Türkiye’de ticari banka kartlarının da gelişmesini istiyoruz. Bu alan çok geri kaldığımız bir alan. MasterCard olarak bu alanda çok çalışmalarımız var. Altyapı, yazılım anlamında çok geliştirilmiş projelerimiz var. Bu nedenle bu alana ağırlık vereceğiz." 
     
     İnternette güvenlik 
     MasterCard’ın 2003 yılında da Türkiye’de yeni teknolojilerin kullanımına ağırlık vereceğini belirten İmece, Türk bankalarının çipli kartlara geçişte son tarih olan 2005’e yetişmesi için de çalışmalar yapılacağını söyledi. 
     Yeni teknolojiler denildiğinde internet üzerinden verilen bankacılık hizmetlerinin güvenliğine ilişkin gelişmelerinde akla geldiğini kaydeden İmece, bu alana da önem verildiğini bildirdi. 
     
     Kart var kulanım yok 
     Krizlere rağmen Türkiye’nin kredi kartı sayısında artış kaydeden nadir ülkelerden olduğunu belirten İmece, MasterCard’ın Türkiye pazarını çok önemsendiğini söyledi. 
     Avrupa ve dünyaya bakıldığında Türkiye’de kredi kartı kullamının çok düşük olduğuna da dikkat çeken İmece, Türkiye’nin ciroda Avrupa sekizincisi olduğunu bildirdi. Avrupa’da 50 - 60 dolar olan kredi kartında ortalama harcama tutarının Türkiye’de 24 dolar olduğunu bildiren İmece şöyle konuştu 
     "Türkiye ekonomi izin verdiği sürece Avrupa seviyelerine gelebilir. 24 dolarlık harcama trendinin iki üç yıl içinde 40 dolara çıkacağına inanıyorum. Kredi kartı kullanımdan elde edilen ciro sıralamasında Türkiye Avrupa’da sekizinci sırada. Ancak kartlara bakıldığında üçüncü sıradayız. Bu da kartların alındığını ancak kullanımın daha sonra geleceğini gösteriyor." 
     
Ölümcül rekabet var’      Kredi kartlarındaki artışta bireysel bankacılıkta yaşanan ölümcül’ denilebilecek rekabetin de etkili olduğunu bildiren MasterCard Europe Avrasya Genel Müdürü Özlem Erçelen İmece, Türk bankalarının herşeyi ücretsiz verme yoluna da gittiklerini söyledi. Avrupa’da bankaların bu alanda k r elde ettiklerine bildiren İmece, "Biz şu ana kadar her şeyi ücretsiz verme yolunda gittiğimizden ücretlendirmeye geçmek de kolay olmuyor" dedi. 
     Türk bankalarının şu anda enflasyondan dolayı farklı alanlardan para kazandığını ifade eden İmece, bankaların k rlılıkları düştüğü zaman kendilerinin karşıladığı maliyetleri kart hamillerine ve iş yerlerine yansıtacaklarını söyledi. 
     
Dışarda ücretsiz POS yok’      Bankalar Birliği bünyesinde yapılan ortak POS kullanımı çalışmasında rekabetten dolayı bir sonuca ulaşılmasını zor gördüğünü belirten İmece, rekabetin teknolojide değil pazarlamada olması gerektiğini söyledi. 
     Yurdışında hiçbir zaman POS makinasının işyerlerine ücretsiz olarak verilmediğini belirten İmece, "POS’ları ya kiralarsanız ya da bir yerden satın alırsınız" dedi. 
     Bu alanda da Türkiye’de bir ferahlık’ olduğuna dikkat çeken İmece, "Bu ferahlıktan dolayı bir işyerine gittiğinizde beş altı tane POS makinasını yan yana görebiliyorsunuz" diye konuştu. 
     



 EKONOMİ 





















</TEXT>
</DOC>
