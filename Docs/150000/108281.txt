<DOC>
<DOCNO> 108281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/soneko26.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Teba'nın Galatasaraylı klimalarına rağbet çok... 
</HEADLINE>
<TEXT>

     Teba Şirketler Grubu'nun, Galatasaray taraftarları için ürettiği, Galatasaray amblemi ve renkleri taşıyan ev tipi split klimaların büyük ilgi gördüğü açıklandı. 
     Teba'dan yapılan açıklamada, Galatasaray'ın taraftarları için üretilen klimaların, sektöre yeni bir soluk getirdiğine işaret edilirken, Türkiye'de sporun gelişimine katkı sağlayan diğer futbol kulüplerinin amblemi ve renklerini taşıyan klima üretimi için de çalışmaların sürdürüleceği belirtildi. 
     Açıklamada, Galatasaraylı müşteriler için iki çeşit klima üretildiği hatırlatılarak, ilk modelin yanlızca GS amblemi taşıdığı, ikinci modelin ise GS ambleminin yanı sıra tümüyle sarı kırmızı renklerle bezeli bir tasarıma sahip olduğu kaydedildi. 
     Bu arada Teba Şirketler Grubu Klima Başkanı Mustafa Baygan, açıklamasında, spor kulüplerinin başarısının reel sektöre katkı sağladığını ve pazara yeni açılımlar getirdiğini ifade etti. 
     Teba Şirketler Grubu DTM Grup Başkan Yardımcısı Hakan Günderen de, taraftarların ilgisi kadar, kaliteli malzeme ve ürünün de satışlarda etkili olduğuna işaret ederken, taraftar klimalarının sınırlı sayıda üretildiğini ve bu ürünün, taraftarlar açısından özel bir anlam taşıdığını kaydetti. 
     





</TEXT>
</DOC>
