<DOC>
<DOCNO> 118097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sondun03.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Cenin'den çekildi... 
</HEADLINE>
<TEXT>

     İsrail askerlerinin Batı Şeria'nın Cenin kentinden çekildiği bildirildi. 
     Cenin Valisi Haydar İrşaid, askerlerin dün düzenledikleri operasyon sırasında işgal ettikleri 35 kadar evi de boşaltarak, bugün kentin hemen dışına çekildiklerini söyledi. 
     Askerlerin, daha önce de yaptıkları gibi tekrar kente girebilecekleri belirtiliyor. 
     İsrail ordusu ise Cenin'deki sokağa çıkma yasağının kalktığını bildirmekle yetindi. 
     İsrail birlikleri, aşırı dinci İslami Cihad örgütünün liderlerinden İyad Savalha'yı, dün Cenin'deki evine düzenlediği baskında öldürmüştü. 
     Savalha, Haziran'da ve geçen ay düzenlenen, toplam 31 kişinin öldüğü iki intihar saldırısından sorumlu olmakla suçlanıyordu. 
     





</TEXT>
</DOC>
