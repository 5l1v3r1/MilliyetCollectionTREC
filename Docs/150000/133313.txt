<DOC>
<DOCNO> 133313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sontur12.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Siyasetteki kaymayı sevmiyorum 
</HEADLINE>
<TEXT>

     AK Parti Genel Başkanı Recep Tayyip Erdoğan, Davos'ta dünyaca ünlü Jakobshorn Tepesi'ndeki kayak merkezini gezdi. 
     Erdoğan, sabah saatlerinde eşi Emine Erdoğan, Milli Savunma Bakanı Vecdi Gönül, Maliye Bakanı Kemal Unakıtan, Genel Başkan Yardımcıları Şaban Dişli, Reha Denemeç, Genel Başkan Danışmanı ve İstanbul Milletvekili Ömer Çelik ile birlikte 2600 metre yükseklikteki Jakobshorn Tepesi'ne teleferikle çıktı. 
     Teleferiğe binerken küçük bir çocuğu kucağına alarak seven Erdoğan, bir gazetecinin ''Siz daha önce hiç kaydınız mı '' sorusuna, ''Gençliğim hep kayarak geçti. Siyasetteki kaymayı sevmiyorum'' dedi. Maliye Bakanı'nın eşi Sevgi Unakıtan da gazetecilere dönerek, ''Böyle gaflar yapmayın, başkanımız zaten genç'' diye espri yaptı. 
     Recep Tayyip Erdoğan, ''Hükümete sürekli müdahalede bulunuluyor gibi bir görüntü var'' diyen bir gazeteciye ''Ne gibi '' diye sordu. Gazetecinin ''İhale Yasası gibi...'' karşılığını vermesi üzerine Erdoğan, ''Bakın size bir örnek vereyim. İhale Yasası'nda işler çok uzun. Kalem almak ile yol ihalesi aynı sürede oluyor. Biz konuyu bu kapsamda konuşuyoruz'' dedi. 
     





</TEXT>
</DOC>
