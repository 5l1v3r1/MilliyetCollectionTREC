<DOC>
<DOCNO> 129907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/magazin/yazdud.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezoş’dan Emoş’a milyarlık jest 
</HEADLINE>
<TEXT>

Park Meydan, Sushi Popa, EGS’de rakipsiz İtalyan Mario Plaza, Hilton’da kahvaltı, Anadolu Yakası’nda Peysage, Mood’da salı partileri, Saca Et Lokantası, Friends Trends’de David’in in’leri... 
     Evet efendim, kocaman İzmir 5 günde bitmez tabii. Çünkü İzmir’de eğlence, İstanbul ve Ankara ile yarışır hale gelmiş. POSTA’da çalışan dostlarıma ve mekan sahiplerine sözüm var yine gideceğim. Özellikle Le Meyhane’nin sahibi sevgili Ümit’e uğrayacağım. Evet, İzmir’e devam ediyoruz. Bir sabah Ege Palas Oteli’nin İşletme Müdürü Bülent Balta, beni İzmir’de sağlıklı yaşamın yeni adresi olan City Club’a götürdü. Mazhar Zorlu Alışveriş Merkezi’nde. Çok gelişmiş bir teknolojiye sahip. Kişiye özel anahtarlı sistem var. Ama ben tercihimi Hilton Oteli’nin sağlık kulübünden yana kullandım. Halkla ilişkileri yürüten sevgili Ebru Ertamay, Hilton’da kalmam için ısrar etmişti. Ama Kemal Zorlu’nun hatırını hiç bir şeye değişmem. Ebru’ya verdiğim yemek sözünü de tutamadığım için hiç olmazsa sağlığımızı Hilton’da koruyalım dedik. Tesis dört dörtlük. Ekip çok kibar. İzmir Hilton Avrupa, Afrika ve Ortadoğu’daki 75 Hilton Oteli ile aynı anda bir kahvaltı programı başlatmış. 9. kattaki Colonnade Restaurant’ta. Kahvaltı 07.00’de başlıyor. Haftasonları 11.00’e kadar sürüyor. Servis şefi Akın Yorulmaz. Yüzlerce çeşit yiyecek ve içeceğin üzerine kalori miktarları, lif ağırlıkları, düşük kolesterollü olup olmadığı yazılmış. Sigara içmeyenlere özel bölüm var. Kişi başı 19 milyon lira. Telefon numarası 0232 497 60 60. 
     
Ristorante Mario Plaza, Sushi Popa çok popüler      Bir öğle vakti Park Meydan’a gittim. Bintur Banket ve Restoranlar Müdürü sevgili Atıf Gönülşen "Gel de bak ne ucuz mönüler yapıyoruz" deyince uğradım. Baktım kapıda aşçıbaşı Serkan Üze, Restoran Müdürü Funda Yergök, servis sorumlusu Melike Şençağlayan beni bekliyorlar. Sağolsunlar. Yılbaşı gecesi benim hem sesini hem kalbini çok sevdiğim şarkıcı arkadaşım Emel Müftüoğlu da bana ve aileme jest yapıp Park Meydan’a gelmişti. Emel’i de çağırdık. Sohbetimizi az ilerde okuyacaksınız. Öğle saatlerinde Park Meydan’da pek çok iş adamı ve cici kız yemek yiyor. Atıf her öğlen değişik bir mönü sunduklarını söyledi. Bizim gittiğimizde piliç baget, mısırlı pilav ve cola vardı. 5 milyon 250 bin lira. Ayrıca her çeşit tatlı ve günün çorbası da 2-3 milyon lira. Bilginize. Ah, bu arada cumartesi sayfamda atladığım bir şey var İzmir’in en çok izlenen bölgesel kanalı İzmir Ege’de yılbaşı gecesi canlı yayına çıktım. Saat 22.30-23.45 arasında. Kral TV’nin eski DJ’i sevgili Bilgehan Berk çok ısrar etmişti. İyi ki de katılmışım, o kadar güzel oldu ki. Üç güzel kız, Bilgehan ve ben bir bölümü beraber sunduk. Dostlarıyla yeni yıla bir ev partisinde giren sevgili Akrep Nalan, Berlin’de konser veren Hüseyin Tatlı, Afyon’da sahne alan Nadide Sultan, Doğuş, şiirlerin dili ve güzel insan Ahmet Selçuk İlkan, televizyon dünyasının bir başka harika çocuğu Mesut Yar ile telefon bağlantıları yapıldı. Tabii pek çok izleyiciyle de görüştük. Biri İbrahim Tatlıses ile aramda bir husumet olup olmadığını sordu. Bence bizim kavgamız kişisel, bu nedenle yazmıyorum. O gece de İbo’nun duayen olduğunu, bir Tatlıses’in daha çıkamayacağını ve hepimizin ona sahip çıkması gerektiğini söyledim. Çünkü buna inanıyorum. 5 günde hem çalışıp hem de sabahlara dek sokaklarda turlayamayacağım için İzmir’in hep in’ yerlerini seçtim. Bunlardan biri de gençliğimin geçtiği eski Vittoria Cafe’nin yerine açılan Sushi Popa. Cesur, buranın çok gözde olduğunu söyledi. Ben de sushi manyağı olduğum için gittim. Popa’nın bu kadar popüler olmasında işletmecisi Kemal Contantin Popa’nın rolü büyük. Fiyatlarda İstanbul’dakiler gibi uçmamışlar. Tıklım tıklımdı. Buranın özel yemeği, değişik soslarla sunulan grilled fish marinated’ çeşitleri. Toro, suzuki, unagi müthiş. Kişi başı keyifli bir yemeğin bedeli 35-50 milyon. Tadımlık alanlar da 15-20 milyon öderler. Kemal’i tanıyın harika, hiperaktif ve insana pozitif enerji veren biri. Telefon numarası 0232 421 21 91. İzmirliler’in bir başka gözdesi de Nazan Demirağ’ın sahibi olduğu ve yıllardır kalitesini koruyan Karşıyaka-Mavişehir EGS Park’da olan İtalyan restoranı Mario Plaza. Pınar Bektaş ve Grup Dion keyifli bir gece yaşatıyorlar konuklara. Mönüsü ve fiyatlarıyla bence Mario Plaza günün her saati için uygun bir mekan. Geçen yıl Hürriyet İzmir Temsilcisi Nedim Demirağ ile burada keyifli bir gece geçirmiştim. Telefon numarası 0232 324 37 53. Karşıyaka-Bostanlı’da yeni hizmete giren Altın Döner’i de atlamamak gerek. Sahipleri Hayri ve Onur Hasilik Kardeşler. Karşıyakalı ailelerin yeni adresi Altın Döner. Telefon numarası 0232 330 02 34. Türkçe canlı müzikte Le Meyhane, Hancı, Ukala, Club Aula, Alsancak’daki Keyifli Bar, klasikleşen Envelo, Endülüs Meyhane de İzmir’de kayda değer diğer mekanlar. 
     
Anadolu yakasında Peysage, Mood ve Saca Et Lokantası      İzmir’den döner dönmez ayağımın tozuyla çıktım İstanbul turuna. Yazın birkaç kez gitmiştim, kışın pek yolum düşmemişti. Sevdiğim bir ağabeyimin doğum günü için Anadolu yakasına geçince Mood’a uğradım. Çok şık ve farklı bir eğlence sunmuş Anadolu yakasına. Her salı Mood’da özel partiler var. Murat Uncuoğlu, Cervus, Yakuza gibi ünlü DJ’ler coşturacak. Mekanın tasarımı patron Kadir Kuroğlu tarafından gerçekleştirilmiş. Fas, Lübnan, Osmanlı, Çin ve Thai etkileri var dekorasyonda. Halkla ilişkileri sevgili Selcan Tanınmış yürütüyor. Şömine keyfi harika. Şöyle bir mönüye göz gezdirdim. Country ve bordelaise soslu Belçika midyelerinden tattım, çok lezzetli. Aklıma Paris geldi. Alsace usulü mantar, keçi peyniri, Viyana usulü şinitzel şefin tavsiyeleri. Bodrum’un ünlü çökertme kebabı da var. Telefon numarası 0216 373 62 60. 
     Hazır Anadolu yakasına geçmişken uzun süredir adını duyduğum, çok eski bir dostun, Mehmet Olcayto’nun, Özge ve Nedim ile birlikte keyifli müzik yaptığı Peysage’ına uğradım. Müthiş bir Boğaz manzarası var. Mönü, et yemekleri ve deniz ürünleri ağırlıklı. Levrek dolması, krokanlı salata, rokfor soslu steak özel yemekleri. Bir dahaki sefere yemek yiyeceğime söz verdim. Telefon numarası 0216 322 00 77. Maksim Gazinosu’nun eski şefi Sinan Doğan, Kozyatağı’nda Saca diye bir et lokantası açmış. Yol uzun, gidemedim. Sinan anlata anlata bitiremiyor. Etleri özel kesimmiş. Tereyağlı iskender, özel Antep usulü lahmacun, perde pilavını önerdi. İşyerlerine ve evlere servis varmış. Telefon numarası 0216 380 14 24. 
     
Bücürler üzülmesin, Şans yine zirvede      Emre Belözoğlu ve Okan Buruk ile yaptığım röportaj pazar günü çıkmıştı. Oğlum olsa Emre kadar severdim herhalde. Okan ise kardeşim gibidir. Röportaj büyük yankı yarattı. Ama bu iki muhteşem çocuğu çekemeyen bazı haddini bilmezler onları dolduruşa getirmiş, üzmüşler. Neden mi İki yakışıklı ve sağlıklı delikanlıya 2 yıldır İtalya’da çapkınlık yapıp yapmadıklarını sormuştum. Sevgili Okan, Şenay Ablası’na güvenerek "Valla Emre’de de bende de tık’ yok" demişti. Ben de onlara "Orası İtalya. Müthiş kanallar var" cevabını vermiştim. Muhteşem bücürlerin ve benim bu esprimi sayfama değil, birinci sayfada çıkan anonsa taşıyınca kıyamet kopmuş. Tekrar ediyorum pek çok cahil, ilkel ve art niyetli kişi benim dünya tatlısı bücürlerimi üzmüş. Üzülmeyin çocuklar. Özel yaşamlarıyla da örnek alınacak iki delikanlısınız. Şenay Ablanız da size asla hata yapmaz. Neyse, cuma akşamı can dostum İzzet Çapa’nın doğum günüydü. İzzet’in eli, ayağı olan sevgili Rose Kar, sağ kolu Aykut Gündüz ve İzzet ekolünden olan Saloped’in başarılı işletmecisi Tolga Sezgin ona Friends Trends’de sürpriz bir parti hazırladılar. Ama önce biz bir aile yemeği yedik. Sırdaşım İsmail Akkaya, ben ve İzzet Şans’a gittik. Levent’te sevgili Cücü Cüneyt Kurt , Niso Adato ve mekanın aşçıbaşısı da olan Ali Ekber Sarıgül’ün ortak olduğu Şans’da kalite her zamanki gibi yüksekti. Masaya yine müessesenin ortağı, Şamdan’ın eski şefi Sait Can baktı. Sağolsun. Ben ve İzzet kabak çorbası içerken, İsmail ön yemek olarak baharatlı somon salatası yedi. Ardından ben kızarmış ekmek, tereyağ ve beyaz peynirle yetindim. İzzet yeşil köri soslu Tayland usulü tavuk, İsmail ise limon ve rezene soslu çipura fileto istediler. Sakızlı fırın sütlaç, favori tatlım oldu. İzzet vanilyalı dondurma ile incir tatlısı, İsmail ise hurmalı creme brule’yi tercih ettiler. Hepimiz Şans’ın yemeklerini çok beğendik. Uludağ’da Le Bouquet’yi açan Cücü yoktu. Güzel karısı, İzmirli hemşerim Demet Söz ise Kanal D’de yeni bir şov programını sunmaya başlamış, hayırlı olsun. Cüneyt, Şans’ın mönüsünü az ama öz ve lezzetli yapmış. Bu konuda Ali Ekber Sarıgül’ü de kutlarım. Telefon numarası 0212 280 38 38. Ardından İzzet için düzenlenen sürpriz partiye gittik. Maşallah İzzetsever herkes oradaydı. Ben DJ David’in müziğine kendimi kaptırınca sağla, solla pek ilgilenmedim. David acayip trend parçalar çalıyor. Erken saatlerde lounge müziğin popüler gruplarından Zero 7, Gotan Project, Stephane Pompougnac, Hotel Costes’in tüm serilerinden çaldı. İlerleyen saatlerde ise Antonie Clamaran, Spiritval Vabe ve Carlos Cambos’un tribal müziklerini. Aralarda da Türkçe mixler. Kenan Doğulu, Serdar Ortaç, Çelik... Çelik ile Ebru Gündeş’in düet yaptıkları Sen Yoluna, Ben Yoluma’da herkesin elleri havadaydı. Serdar Ortaç’ın Kabahat’, Geceleri Yakıp’, Kenan Doğulu’nun Tutamıyorum Zamanı’ adlı şarkıları da çok istek aldı. 
     
Emoş, Sezoş’u çıldırttı ama ikna etmeyi de başardı      Emel Müftüoğlu’nun son albümü Arabesk’i dinlediniz mi DMC Doğan Müzik Company etiketiyle müzik marketlerde yerini alan Arabesk’i lütfen alın ve dinleyin, vazgeçemeyeceksiniz. Emel, İzmirli. Her İzmirli gibi zeki, şeytan, uçuk, güzel. Aldığı kiloları vermiş. Bu uğurda çok çekmiş ama. Düşünsenize 70 kiloya kadar çıkmış, tombikleşmişti. Önce Haluk Saçaklı’ya gitmiş dört kilocuk vermiş. Kerata tatlı, tuzlu ne bulursa yiyor. Benim gibi pisboğaz. Sonunda bakmış olacak gibi değil, doktor nezaretinde bir ilaca başlamış. Fakat pek tavsiye etmiyor, adamın sinir sistemini berbat ediyormuş. 60 kiloya düşmüş. 58’de bırakıp ağzına fermuar takacakmış. Albümü anlatıyordum değil mi Muhteşem şarkılar var. Prodüktörü de kendisi. Çok para dökmüş ama değmiş. Bu arada popun divasını, Sezen Aksu’yu da delirtmiş. Neden mi Çünkü Emel’in albümünün hit parçalarından biri olan İllallah’ı Sezen Aksu şu an piyasada satılan Şarkı Söylemek Lazım’ adlı kendi albümü için yapmış. Albüm çıkmadan önce Sezen ona şarkıyı dinletmiş. Emel tutturmuş, "Bu şarkı benim olsun" diye. Sezoş’u delirtmiş. Düşünün prodüksiyon hazır, Sezen Aksu şarkıyı okumuş, herşey bitmiş. Ama Emel bu Sezoş’un ağzından girip burnundan çıkmış, 24 saat başucunda beklemiş, yalvarmış, yakarmış, hatta ağlamış. Sonunda Sezen Aksu yapılan onca masrafa rağmen şarkıyı Emel’e vermiş. Üstelik şarkı başına 20 milyar alan Sezoş, Emel’den kuruş almamış. Def-i bela niyetine vermiş anlaşılan. O nedenle bu şarkıyı daha iyi dinleyin. Bu akşam Habertürk’de Kenan Erçetingöz’ün Yüz yüze’ deki konuğu Meltem Cumbul. Evet efendim, yine güzel günler sizin, artanlar benim olsun. Kalın sağlıcakla. 
     
     



 MAGAZİN 















</TEXT>
</DOC>
