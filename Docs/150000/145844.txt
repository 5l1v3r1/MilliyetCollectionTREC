<DOC>
<DOCNO> 145844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/guncel/gun12.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşiret tanıklık için gelmiyor 
</HEADLINE>
<TEXT>

     GÖKÇER TAHİNCİOĞLU Ankara 

     Avrupa İnsan Hakları Mahkemesi’nin AİHM Türkiye aleyhine verdiği kararların, yeniden yargılama nedeni sayılmasına ilişkin yasal değişiklikten sonra, Ankara 1 No’lu DGM’ye yeniden yargılanma konusundaki başvuruları kabul edilen cezaevindeki DEP’li milletvekilleri Leyla Zana, Hatip Dicle, Selim Sadak ve Orhan Doğan, bugün h kim karşısına çıkacak. 
     AİHM’nin kararı doğrultusunda 17 kişiyi de tanık olarak çağıran DGM, bu tanıklar hakkında izhar celbi polis zoruyla getirme çıkarttı. Doğu ve Güneydoğu Anadolu bölgelerinde yaşayan ve 1994’teki yargılamalar sırasında DEP’liler aleyhinde ifade veren aşiretlerden Babat Aşireti mensupları DGM’ye yazı göndererek, "Biz gelmiyoruz" dedi. Aşiret mensupları, sonraki aşamalarda, talimatla, bulundukları yerde ifade verebileceklerini bildirdi. AİHM, DEP’e ilişkin kararında talimatla ifade alınmaması gerektiğini kaydetmişti. 
     


GÜNCEL 






















</TEXT>
</DOC>
