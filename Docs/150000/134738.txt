<DOC>
<DOCNO> 134738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yasam/yas07.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gece ben de birini öldürmeliyim’ 
</HEADLINE>
<TEXT>

İzmir’de işlenen taksici cinayetlerinin sırrı çözüldü. Üç caniden biri yengesini taciz ettiğini öne sürdüğü taksiciyi kurşuna dizdi. İçlerinden biri de Ben de birini öldüreceğim’ diyerek duraktan bir taksi çağırdı.. 
     İZMİR DHA 

     İzmir Buca’da önceki gün ormanlık alanda başlarından tabancayla vurularak öldürüldükten sonra araçları yakılan iki taksicinin katil zanlısı üç kişi ve olayla ilgisi olduğu sanılan iki kişi yakalandı. 
     Asayiş Şube Müdürlüğü ekipleri, aynı gece meydana gelen başka bir taksici gaspı olayının faili Yaşar S.’yi 45 gözaltına aldı. Gasp Büro Amirliği ekiplerince sorgulanan Yaşar S. gaspı, üç arkadaşı ile birlikte yaptıklarını ve ardından 200 67 Sokak’taki bir evi kurşunladıklarını söyledi. Ancak, cinayetlerden haberi olmadığını iddia eden S., kendisine gösterilen fotoğraflardan üç arkadaşını teşhis etti. Bunun üzerine ekipler evin kurşunlanmasında ve taksici cinayetlerinde kullanılan silahın aynı olduğunu belirledi. 
     
     Diz üstü çök dedi’ 
     Buca’da yapılan operasyonlar sonucu Halil H. 22 , Ersin N. 19 ve Ömer A. 23 gözaltına alındı. Zanlılar, sorgularında taksici Hasan Fırlatan 50 ve Himmet Marangoz’u 43 başlarına ateş ederek öldürdüklerini itiraf etti. Zanlılar bu cinayetlerden önce de Ufuk Mahallesi’nde Zarif Durmuş’un 36 90 milyon lirasını gasp ettiklerini, Evka - 1 Betontaş Parkı önünde de, Nevzat Ekinci’nin 40 100 milyon lirasını aldıklarını söylediler. 
     Alkol aldıkları ve hap kullandıkları belirtilen gaspa teşebbüs, yaralama ve hırsızlıktan sabıkaları olan zanlıların ayrıca öldürdükleri taksicilerin iki cep telefonu ve 100 milyon lirasını da aldıkları belirlendi. 
     Olay yerine götürülen zanlılardan Ömer A., taksi şoförü Fırlatan’ın yengesine sarkıntılık ettiğini, bunun mahallede duyulduğunu belirterek şunları söyledi "Fırlatan’ı Kozağaç Durağı’ndan plakasını söyleyerek çağırdık. Durağa yakın bir yerde bindik ve olay yerine götürdük. Dizleri üzerine çöktürdüm. Ağlamaya başladı. Ona İnfazın geldi. Sen suçunu biliyorsun’ dedikten sonra ense ve şakağına iki el ateş ettim." 
     
     Ben de vurmak istiyorum’ 
     Zanlılardan Ersin N. de bu olaydan sonra arkadaşlarına "Ben de bir kişi vurmak istiyorum" dediğini, ölen taksicinin cep telefonuyla aynı durağı arayarak, bir taksi daha istediklerini belirtti. Ersin N, şunları anlattı 
     "Gelen taksiye binerek olay yerine gittik. Taksici Himmet Marangoz, arkadaşının cesedini görünce ağlamaya başladı, kendisini öldürmememizi istedi. Araçtan indirdik ve başına ateş ettim. Halil H. de Ver bir el de ben sıkayım’ dedi ve tabancayı elimden alarak o da ateş etti. Daha sonra bir sigara içtik ve iki aracı da kağıt ve bez parçalarıyla ateşe verdik. Sonra evlerimize giderek, kanlı elbiselerimizi değiştirip silahı da Ali A.’ya verdik." 
     
     



 YAŞAM 





















</TEXT>
</DOC>
