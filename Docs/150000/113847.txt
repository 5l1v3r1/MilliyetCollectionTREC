<DOC>
<DOCNO> 113847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/yasam/yas05.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevlana gel’ dedi, geldi 
</HEADLINE>
<TEXT>

"Ne olursan ol, gel" sözünden çok etkilenen Amerikalı Tuesday, İstanbul’a yerleşip Türkiye’deki sayılı kadın semazenden biri oldu 
     ELİF KORAP İstanbul 

     Bir adama şık olur ve onun peşinden dünyanın her yerine gidersiniz. İstanbul da benim için şık olduğum adam gibi. İstanbul’un peşinden geldim..." Bu sözler Galata Mevlevihanesi’nin kadın semazenlerinden 29 yaşındaki Amerikalı Tuesday Frindt’e ait. Türkiye’ye ilk kez 1997’de gelen Frindt, bu dönemde Mevlana’yla ilgili kitaplar okumuş ve Galata Mevlevihanesi’ne gitmiş... Gördüklerinden büyülenen Frindt, kendi deyişiyle "Tanrı’ya daha yakın olabilmek" için semazen olmaya karar vermiş. 
     
     Aslında bir ressam 
     Frindt, semazen olmaya karar verişini şu sözlerle anlatıyor "Mevlana’nın ne olursan ol yine gel’ sözünden çok etkilendim. Galata Mevlevihanesi’nden sonra Üsküdar Numan Dede Mevlevihanesi’ndeki toplantılara katılmaya başladım. Önemli olan Musevi, Hıristiyan, Müslüman olmak değil. Hepimiz tek bir varlığa inanıyoruz. Bu düşünce beni çok etkiledi. Zaten ailem dinime kendim karar verebilmem için kimliğime din yazdırmamış. Kadınların da semazen olabileceğini öğrenince kararımı verdim. Ailemi özlüyorum. Ama İstanbul’dan ayrılmayı düşünmüyorum." 
     Frindt, İstanbul’daki yaşamının ise sıradan olduğunu söylüyor "Bek rım. Burada bir Japon kadınla kalıyordum. O da semazendi, şimdi ayrıldı, yalnızım. Kiramı ödeyebilmek için İngilizce öğretmenliği yapıyorum. Günlerim resim çizerek geçiyor." 
     



 YAŞAM 


















</TEXT>
</DOC>
