<DOC>
<DOCNO> 129433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas01.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İcap edeni yaparız’ 
</HEADLINE>
<TEXT>

Ameliyatı iyi geçen Asena’nın babaannesi, torununu vuran Ahmet Demir’e hitaben bunları söyledi... 
     İLKNUR GÜLMEZ ABDULLAH MALKOÇ 

     İbo Show’un çekimlerinin yapıldığı Seyrantepe’deki stüdyoya girerken sol bacağından vurulan Asena, dün saat 07.00’de ameliyata alındı. İki saat süren ameliyatın çok iyi geçtiğini söyleyen doktorlar şu açıklamayı yaptı 
     "Dizkapağının altındaki kemik kırıktı. Kurşun alınıp o bölgeye çivi yöntemi uygulandı. Hastaneden çıktıktan sonra fizik tedavi ve rehabilitasyon tedavisi görecek. İyileşmesi 2.5 fonksiyonlarının yerine gelmesi ise 6 ayı bulacak. 6 ay sonra mesleğine dönebilir." 
     Doktorlar, yüzde yüz garanti vermemekle birlikte Asena’nın sakat kalma riskinin bulunmadığını da ifade etti. 
     
     Tenin h l bronz’ 
     Kurşunlandıktan sonra hastaneye kaldırılan Asena’yı Fatih Ürek, Arto, Nadide Sultan ve Seren Serengil ziyaret etti. Fatih Ürek ise olayı hiç konuşmadığı Asena’ya, "Tenin h l bronz" diyerek moral vermeye çalıştığını belirtti. 
     
     Tatlıses sinir küpü 
     Arto, hastaneden çıkışta sürekli cep telefonuyla görüşme yapan İbrahim Tatlıses’in çok sinirli olduğunu söyledi. Olay sırasında Asena’nın yanında bulunan Seda Üren ise polise ifade verdikten sonra hastaneye geldi. Asena’yı ziyaret eden Nadide Sultan, "Ben de tehdit alıyorum. O nedenle iki korumayla dolaşıyorum" diye konuştu. Hastaneye gelen Asena’nın babaannesi Nuriye Selindere ise yakalanınca "İcap edeni yaptım" diyen Ahmet Demir’e, "İcap edeni biz de yaparız" diye karşılık verdi. 
     

</TEXT>
</DOC>
