<DOC>
<DOCNO> 102327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/ekonomi/eko11.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç şirketin tahtası açılıyor 
</HEADLINE>
<TEXT>

     EKONOMİ SERVİSİ 

     İMKB Yönetim Kurulu işlem sırası kapalı olan Çukurova Elektrik, Kepez Elektrik ve EGS Gayrimenkul Yatırım Ortaklığı hisselerinin açılmasına karar verdi. İMKB’den yapılan açıklamada söz konusu şirketlerin kamuyu aydınlatma bilgi formlarının ve diğer bilgilerin yayınlanmasını takip eden beşinci işgününden itibaren gözaltı pazarında serbest marjla işlem görmeye başlayacağı belirtildi. 
     
     Beş şirkete men 
     Açıklamada ayrıca Aktaş Elektrik, EGS Dış Ticaret, Köytaş Tekstil, Söksa ve Gümüşsuyu Halı hisselerinin kayıttan çıkarılıp işlemden men edildiği de belirtildi. Bunlara ilaveten Medya Holding, Sabah Yayıncılık, Sabah Pazarlama, EGS Holding, EGS Egeser Giyim, EGS Finansal Kiralama, Nergis Holding, Sifaş, Polylen, Facto Finans, İktisat Leasing, Tümteks ve Boyasan hisselerinin de işlem görmekten geçici olarak men edildiği de kaydedildi. 
     



 EKONOMİ 


















</TEXT>
</DOC>
