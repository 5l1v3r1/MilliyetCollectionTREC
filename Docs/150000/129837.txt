<DOC>
<DOCNO> 129837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur10.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçaktaki yabancı yolcular hangi ülkeden geliyor 
</HEADLINE>
<TEXT>

     Diyarbakır'da dün akşam düşen uçakla ilgili olay yerinde araştırma yapacak kaza kırım ekibi, bölgeye gitmek üzere Esenboğa Havalimanı'nda hava şartlarının uçuş için uygun hale gelmesini bekliyor. 
     Alınan bilgiye göre, Ulaştırma Bakanlığı'nca oluşturulan kaza kırım ekibi, 22 milletvekili, kazada hayatını kaybedenlerin yakınları ve gazeteciler, THY'nin Diyarbakır seferini yapacak uçak için Esenboğa'da bekliyor. 
     Diyarbakır'daki hava şartlarının uçuş için uygun hale gelmesi durumunda, sefer gerçekleştirilecek. 
     Bu arada, kazada hayatını kaybeden yabancı uyruklu 6 yolcunun çıkış yaptıkları ülkeler İngiltere, ABD, Finlandiya, İskoçya, Avusturya Viyana ve Almanya Münih olarak belirlendi. Söz konusu yolcuların uyrukları ise henüz tespit edilemedi. 
     





</TEXT>
</DOC>
