<DOC>
<DOCNO> 100025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/siyaset/asiy.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

1980’de seçim olsa 12 Eylül yaşanmazdıSiyasetin boşluk kaldırmayacağını vurgulayan TBMM Başkanvekili Sökmenoğlu, "1980’de seçim kararı alınmış olsaydı 12 Eylül, 28 Şubat gibi geçer giderdi" dedi 
     DERYA SAZAK 

Seçim kararından daha zor olanı AB paketini çıkarmaktı. By pass ameliyatından yeni kalktınız ve tarihi kararı alan Meclis’teki maratonu yönettiniz. Tam 22.5 saat. Zor olmadı mı 
     İnanılmaz geçti ama kalp ameliyatında GATA Gülhane Tıp Akademisi farkını gördüm. 
     
MHP Grubu’yla ters düştünüz Bakanlarınız size hücum etti. 
     Demokrasi kurallar rejimi. TBMM’yi yönetirken sadece Anayasa’nın 94’üncü maddesi ve içtüzük sizi bağlamıyor, özünüzde de o tarafsızlığa uyacaksınız. Başkanlık kürsüsünde parti rozetini unuturum. Orayı kaptan köşkü gibi görürüm. Bütün partiler bana eşit mesafededir. Biraz kaideciyim, hukuku deldirmem. 
     
     Yılmaz’dan rica ettim 
Cumhurbaşkanı’nın hukuk dışına çıkma heveslisi bakanlara Anayasa fırlattığı bir ülkede, cumhurbaşkanına vekalet eden Meclis başkanının da kuralları uygulaması normal. 
     İçtüzük 81 hem gruplara hem hükümete 20’şer dakika süre veriyor. Evet AB paketi bir teklif dolayısıyla Adalet Bakanı kürsüye çıkınca, öteki hükümet üyelerine de söz hakkı doğar diye savundu arkadaşlarımız. İtirazlar oldu, ara verdim. Bütçede olduğu gibi üçe bölünerek bakanlara söz verilebilirdi. Ben hassas bir ortamda bunun oylanması yerine Sayın Mesut Yılmaz’dan rica ettim. Sayın Bakan’ı çekti ve şöyle bir teklif getirdi Gruplar adına bakanların konuşması önerildi. 
     
     Konuşma süreleri bunalttı 
MHP Grubu o arada sizi taciz etti. 
     Parlamentonun tamamı elektrikliydi. Bu gibi durumlarda ara vermeniz mümkün. İçtüzükte gerilimi düşürecek çok yol var. Dersimi çalışmadan kürsüye çıkmam. Hem muhalefet hem iktidar üstünüze geliyor. Sonunda tansiyonu düşürdüm. Sıkıştırdılar beni, 16.5 saatlik oturumda tolerans gösterirsiniz konuşma sürelerinde. Muhalefet MHP’li sözcüye fazla konuşma hakkı tanındı diye üzerime gelince bunaldım, partime, Beni acz içine düşürdünüz’ diye bağırdım. Muhalefet karşısında mahcup oldum. Her iki taraf da samimiyetimi anladı. TBMM Genel Kurulu’nu çalıştırmak görevim. 
     
Meclis’i nasıl yönetirsiniz Yukarıdan nasıl görünür, salonda oturanlar Telefonla konuşan, gazete okuyan, uyuklayan her türlü manzara mevcut. Renkli anlar olmasa başkanlık çekilmez... 
     Tabii sürekli pusula yollanır. Mesela Yasin Hatipoğlu’nun şiirleri meşhurdur. 21’inci dönem TBMM çok üretken bir Meclis’tir. 370 yasa çıkardık. Herkes çözümü Ankara’dan bekliyor. Milletimiz bizi her şeyden sorumlu tutuyor. Ancak yasama, yürütme, yargı ayrı. Günde 15 bin dolayında seçmeni olan Meclis. Hükümete kızan bize kızıyor. Çok çabuk yıpranıyor yasama organı. Ben İstanbul’a gelirken Sayın Derviş’le havada sohbet ettim. Derviş, Avrupai mantaliteyle büyümüş... 
     
Beyaz Türk’ nitelemesi o yüzden mi 
     Bazı konularda sıkıntı çekmesinin nedeni olarak söylüyorum. Kuvvetler ayrılığı var ama herkes her şeyi merkezden çözmeye, başbakana götürmeye çalışıyor. 
     
     Seçim demokrasinin supapı 
Vatandaş gözüyle bakarsak Meclis bu dönemde temel sorunlara çözüm getirebildi mi 
     Seçim kararı aldığımız gün dedim ki, demokrasinin supapı olan seçimin karar altına alınması milletimize hayırlar getirsin. Seçim demokrasinin supapı. Önünüz tıkandığında eğer seçim yapmazsanız her türlü başka arayışı görebilirsiniz. Siyaset boşluk kaldırmaz. 1980’de Anayasa Komisyonu’nda seçim kanunu takılıp kaldı. Eğer seçim kararı alınmış olsaydı, 12 Eylül yaşanmazdı. Belki 28 Şubat gibi geçerdi. 
     
Demokrasinin yolu seçimdirBugün demokrasi üzerinde müdahaleci eğilimler görüyor musunuz, AKP’nin yükselişi yeni bir 28 Şubat süreci doğurabilir mi 
     Milli iradeye saygılı olmalıyız. Hatırlarsanız 1980 askeri darbesinden sonra MDP ve Halkçı Parti’den başka seçime sokulacak parti yoktu. Lozan kahramanı, Milli Şef İsmet Paşa’nın oğlunu, Erdal İnönü’yü veto ettiler. Hiç hesapta olmayan Özal tek başına geldi. Dönemin Başbakanı Bülent Ulusu MDP’den bağımsız seçildi. Neden bağımsız TBMM Başkanı olarak dizayn edilmiş meğerse, tarafsız. sandıktan çıktıktan sonra Özal bir ay bekletildi. Kime niyet kime kısmet. Demokrasinin erdemi burada. Oturduğunuz yerden milli iradeyi dizayn edemezsiniz. Talimatla olmuyor bu iş. 
     
     Sakıncalı piyade’ yok 
Bugüne gelirsek Tayyip Erdoğan önde gidiyor, Derviş Özalvari’ arayışta. 
     Sakıncalı piyade’ devri geçti. Uğur Mumcu’yu rahmetle anıyorum, onun sözüydü. Ona sakıncalı, buna Amerika’nın adamı diyerek bir yere varılamaz. Milli iradeyle sandıktan çıkan iktidara gelir. Yasal bir partiyi şimdiden tehlikeli gibi göstermek... 
     
Kabus senaryosu... 
     Yanlış bunlar. 28 Şubat’lar olur mu Kıvrıkoğlu’nun ifadesiyle, Türkiye’de laik demokratik Cumhuriyet gerici akımlarla rayından çıkarılmaya çalışılırsa bin yıl sürer’. Niye demokrasinin supapı diyorum İtalya’da, Yunanistan’da peş peşe dört seçim oldu. Demokrasi öyle rayına oturdu. Demokrasiye inanıyorsanız seçime inanacaksınız. 
     
Sayın Ecevit çekilmeliydi... MHP, Devlet Bey ile daha ılımlı bir çizgiye yöneldi. Türkeş’le Meclis dışında kalan MHP, Bahçeli ile seçim kazandı, iktidara geldi. Bunda sizin gibi AP kökenli, merkezde etkin siyaset adamlarıyla çalışmasının da payı olmalı. 
     Bence en önemli olay Türkeş’ten sonra Bahçeli’nin genel başkan seçilmesidir. 15 yıl Türkeş’in yanında çalışıp, milliyetçi camiaya kendini kabul ettirmiş olması çok önemli. Ketumluğunun yanı sıra en önemli özelliği dürüstlüğüdür. Sözünün eri olması Bahçeli’ye büyük prestij kazandırıyor. 
3 Kasım’da erken seçim yolunun açılmasında Bahçeli’nin çıkışı rol oynadı. İsteseydi, DSP’deki çözülmelerden sonra Meclis’te en çok sandalye sahibi partinin lideri olarak başbakan bile olabilirdi. Bunu denemeyip, koalisyon liderlerini seçime zorladı. Seçim kararı alınırken hükümet sıralarında yüzler asıktı. Bahçeli niye seçim istedi 

     Seçim önümüzü açacak 
     Türkiye’de bir siyasi deprem oldu. Başbakan’ın rahatsızlığı ardından DSP’den 60 kişinin ayrılmasıyla koalisyon dengeleri bozuldu. Yeni bir parti kuruldu. 400’ü aşkın milletvekili seçime evet’ dedi. Seçim kararının Türkiye’nin önünü açmak için alındığına herkes inanıyor. Bugüne kadar hep muhalefet partileri tuttururdu seçim diye... İlk defa koalisyonun büyük ortağının seçim istemesi önemli bir olay. 
     
Güle oynaya gitmiyorlar, daha önce 2004 diyorlardı, sonra 2003 Nisan’ına kadar idare etmeye çalıştılar, olmadı bir mecburiyet doğdu. En büyük etken nedir AB ve idam konusundaki görüş ayrılığı mı 
     Hayır. MHP’siz ve Sayın Ecevit’siz hükümet arayışları ve başka yerlerde yazılan senaryoların ciddiyetiyle tanınan Devlet Bahçeli’nin kulağına gitmesidir. Güveni sarsılmıştır. 
     
     Devlet Bey hep sineye çekti 
Sizin antenleriniz güçlüdür, kulisleri çok iyi izlersiniz, Bahçeli’yi çileden çıkaran ne oldu 
     Böyle bir koalisyonun 3.5 yıl sürmesi Sayın Bahçeli’nin performansını gösteriyor. Altı ay diye yola çıkılmıştı. En uzun ömürlü koalisyon hükümeti oldu. Devlet Bey, bu zorlukları milletin hayrına sinesine çekti. AB uyum paketinin görüşülmesinde MHP Grubu’nun manzarası artık tahammül sınırının aşıldığını, supapın patladığını gösteriyor. Bu hükümet daha fazla gitmezdi. 
     
Bahçeli isteseydi başbakanlığı alamaz mıydı 
     Hazır olduğunu beyan etti ama koalisyon protokolüne uyarım’ demiş. Bahçeli sözünün eri. Ben transferle başbakan olmam’ diyen kendisi. Protokole sayısal değişikliklerin başbakanlığı etkilemeyeceği yazılmış. İmzasının arkasında duruyor. Bence burada asıl görev Başbakan’a düşüyordu. Sayın Ecevit bu işin bittiğini görmeliydi. Başbakan çekilmeliydi. Artık seçim kararı alındığına göre Ecevit’in azınlık partisinin başında olması bir şey ifade etmiyor. 
     
Devlet Bey beni kuyudan çıkardı      Hatay’da çiftçilikle uğraşırken Devlet Bahçeli’nin davetiyle yeniden parlamentoya dönen MHP’li Murat Sökmenoğlu, "Kendisi bir anlamda eski bir milletvekilini kuyudan çıkarmıştır" diye konuştu 
Siz 1989’da Özal’ın Cumhurbaşkanı seçilmesine tepki göstererek sine - i millet’e dönmüştünüz. TBMM’nin 3 Kasım’da erken seçim’ kararı aldığı toplantıya da başkanlık ettiniz. Bu defa tüm milletvekilleri millete gidiyor. İki dönem arasındaki farkı anlatır mısınız 
     Ben o zaman DYP Hatay milletvekiliydim. O günkü şartlarda Erdal İnönü’nün SHP’si ile Demirel’in liderliğindeki DYP, 1989’daki yerel seçimlerde oyları yüzde 21’e düşen Turgut Özal’ın tek taraflı iradeyle Cumhurbaşkanı seçilmesi halinde Meclis’ten çekileceklerini açıklamışlardı. Ben o yaz, tatilde Çukurova’ya, Hatay’a gidip seçmenlerime Özal Çankaya’ya çıkarsa sine - i millete döneceğim’ sözünü verdim. Daha sonra Meclis kürsüsünden kendimi bağladım. Arz - ı veda ettim. Salondan ANAP’lılar bağırıyordu, Et, kurtulalım’ diye. 
     
     Resmi Gazete’ye kapak oldum 
İstifa ettiniz ama arkanızdan gelen olmadı. 
     Yok. Sayın İnönü’ye dilekçelerini veren olmuş ama kabul etmemiş. İstifa tek taraflı irade beyanı olmasına karşın, Anayasa’nın 84’üncü maddesine takıldık. 64 gün oylama yapılmadı. Sonunda milletvekilliğim düşürüldü. Siyaset adamları, Time’a, Life’a kapak oluyor da Resmi Gazete’ye kapak olmuyor. Ben de 1990 başında TBMM’den ayrılan milletvekili sıfatıyla Resmi Gazete’ye kapak oldum 
     
1989’da ayrıldığınız Meclis’e 1999’da MHP milletvekili olarak döndünüz. Nasıl oldu 
     1991’de Hüsamettin Cindoruk’un TBMM başkanlığı sırasında başdanışmanlığını yaptım. Demirel’in Cumhurbaşkanlığı döneminde özel danışmanlığını yaptım. Siyaseti bırakmak üzereyken Alparslan Türkeş MHP’de vitrin değişikliğine gitti. Beni de davet etti. Ancak 1995 seçimlerinde barajı aşamadı MHP. Bakırköy’den belediye başkanı adayı oldum. Türkeş ölünce partiden kopmadım. Sayın Devlet Bahçeli beni kongreden önce listesine aldı. 1999’da İstanbul’dan seçimi kazandım. 
     
Devlet Bey’le nasıl tanıştınız 
     Daveti beni heyecanlandırdı 
     Hatay’da çiftçilikle uğraşırken beni aradı. Daveti beni heyecanlandırdı. Devlet Bey, Fettahoğulları’ndan. Osmaniye’de büyük bir Türkmen ailesi. Ben Mursaloğulları’ndanım. Dedem Mustafa Şevki Paşa, Rumeli Beylerbeyi. Siyasetten gelen bir ailenin çocuğuyum. Sine - i milletten Meclis’e dönmemde Devlet Bey etkili oldu. Beni parlamentoya taşıdı. Bir anlamda eski bir milletvekilini kuyudan çıkardı 
     
Babamın rahle - i tedrisinden geçtimSiz köken olarak... 
     Adalet Partisi’nden geldim. 
     
Hatay Cumhurbaşkanı Tayfur Sökmen’in oğlusunuz. 
     Evet. Siyasete bu kadar merakım da ondan, ben Cumhuriyet’i kuranlarla büyüdüm. 1945 doğumluyum. Babamın yanında Rauf Orbay’la, Kazım Özalp Paşa’yla, Ali Fuat Paşa’yla, onların bulunduğu ortamlarda büyüdüm. Şemsettin Günaltay başbakanlıktan yeni ayrılmıştı, bizim eve gider gelirlerdi. Beni götürürlerdi. Rahmetli babamın rahle - i tedrisinden geçtim. Kendimi yetiştirmeye çalıştım. 
     
     Savaş pazarlığı Kıbrıs olmalı... 
ABD’nin olası Irak harekatı nedeniyle seçim ertelenir mi 
     Bush’un kafasındaki tilkileri bilmiyoruz ki. Bir G günü’nde vuracak. Apo Türkiye için neyse Saddam da ABD için aynı şey. Anayasa’nın 78’inci maddesine göre savaş nedeniyle seçimlerin bir yıl ertelenmesi söz konusu olabilir. Ama ne zaman olacağı belirsiz bir savaş için yorum yapmak erken. 
     
Seçim yasaları değişecek mi İki turlu için DYP ısrarlı, yurtdışındakilere oy hakkı tanınması ne olacak 
     O mesele Meclis’in ayıbıdır. Anayasa’nın emri ama yapamadık. 
     
     Kıbrıs Türk’ü tanınmalı 
Irak konusunda Türkiye ne yapmalı, ABD Bağdat’ı vurursa ne olacak 
     Savaş çıkarsa Ortadoğu’nun haritası değişir. Musul - Kerkük petrolleri meselesi, Kuzey Irak’ın statüsü, Türkmen kartı gündeme gelir. 5500 PKK militanı bölgedeyken Türkiye’nin tarafsız kalması düşünülemez. Başbakan, Amerikalılar ile ne konuşuyor bilemem ama Irak’ta bir operasyon halinde Türkiye Kıbrıs meselesini çözüme bağlamalıdır. ABD Kıbrıs Türk’ünü tanımalıdır, sadece 4 - 5 milyar doların peşinde koşmamalıdır. Saddam sonrası Kuzey Irak da garantiye alınmalı. 
     
Anketler yanıltmasınSeçimden ne bekliyorsunuz 
     MHP’nin baraj sorunu olmaz. 
     
Siz ne yapacaksınız 
     Sayın Bahçeli’nin notu kıttır. Genel başkanımız aday olmamı isterse, millet de oy verirse bakarsınız seçiliriz. Yine Doğrucu Davut’luk’ yapayım, parçalı bir siyasi ortama girdiğimiz malum. Ama anketlere bakmayın, seçimin kaderi son 15 günde belli olur. 
     
İdam konusunda kaygılar çok fazlaİdamın kaldırılması Apo için örtülü af’ niteliğinde mi 
     Kaygılar çok fazla. İdam Anayasa Mahkemesi’ne götürülebilir. 22.5 saat herkes eteğindeki taşı döktü. MHP’nin muhalefetine rağmen AB uğruna ida kaldırılmışsa bu milli iradenin tecellisidir. Türkiye bir sırat köprüsünden geçiyor. 200 milyar dolar iç ve dış borcun nasıl çevrileceğinin millete anlatılması, bir model konması lazım. Biz koyacağız. 
     



 SİYASET 














</TEXT>
</DOC>
