<DOC>
<DOCNO> 126484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/guncel/gun09.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkese var özürlülere yok 
</HEADLINE>
<TEXT>

Altı Nokta Körler Derneği’nin çektirdiği film için Kültür Bakanlığı söz verdiği 26 milyarlık ödemeyi yapmayınca derneğe haciz geldi 
     ÖMER ERBİL İstanbul 

     Kültür Bakanlığı, 2002 yılı içinde 3 trilyon liraya yakın yardım yaptı ama Altı Nokta Körler Derneği’ne söz verdiği parayı ödemedi. Kültür Bakanlığı’nın isteği üzerine görme özürlüleri topluma kazandırmayı amaçlayan’ filmi yapan Altı Nokta Körler Derneği’ne, parasını tahsil edemeyen film şirketi haciz getirtti. Dernek, 2000’de kuruluşunun 50. yıldönümü anısına Sönmeyen Bir Mumun 50 Yıllık Öyküsü’ adlı 35 dakikalık bir film çektirdi. Film için bakanlık 36 milyar lira ödeme sözü verdi ama 10 milyar lira ödedi. Bu yüzden borçlarını ödeyemeyen Altı Nokta Körler Derneği’nin Genel Sekreteri Turhan İçli, şöyle konuştu 
     "Dönemin Kültür Bakanı İstemihan Talay, bütçesini getirin, yardım edelim’ dedi. 32 milyar artı KDV ile 40 milyarlık bir bütçe çıktı. Talay’ın talimatıyla film dosyası kurula sokuldu. Kurul 10 milyar destekleme kararı verdi. Talay, Filme başlayın, üzerini tamamlayalım’ dedi. Filmi çektik, çok beğenildi. Ama bakanlık paramızı ödemedi. Film şirketine de rezil olduk. Parayı ödemek için kapı kapı dolaştık." Bakanlık paramız yok’ derken, Müsteşar Yardımcısı Hasan Hüseyin Akbulut başkanlığındaki kurul 2002’de vakıflar için 3 trilyon para dağıttı. Örneğin Türkiye Polifonik Korolar Derneği’ne 144 milyar 500 milyon lira, SESAM’a 117 milyar 500 milyon lira. 
     
     



 GÜNCEL 



















</TEXT>
</DOC>
