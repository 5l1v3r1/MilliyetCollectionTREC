<DOC>
<DOCNO> 110093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/guncel/gun01.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ALTAN’DAN AYKIRI FİKİRLER 
</HEADLINE>
<TEXT>
Türk erkekleri her şeye maydanoz’ 
"Türk erkeklerinin ağızlarının kebap, üzerlerinin yağ koktuğunu" söyleyen yazar Ahmet Altan, "Bu yaratıklar kendini dünyanın en zekisi sanıyor" dedi 
     SERAN SARGUR Offenbach 

     "Aldatma" adlı son romanıyla edebiyat ve medya çevrelerinde tartışma yaratan yazar Ahmet Altan, DVM Capital AG ile Deutsche Welle Türkçe yayın servisinin girişimleriyle Almanya’nın Frankfurt kentinin banliyösü Offenbach’ta düzenlenen "okuma akşamı"na katıldı. Altan, Türkiye ve Türk erkekleri konusunda tartışma yaratacak "aykırı" fikirler ileri sürdü. 
     
     ZEKİ SANIYORLAR 
     Türklerin kendilerinin en zeki ulus olduklarını sandığını ifade eden Altan, "Elin oğlu alay etmez mi Lozan Antlaşması’yla 4.3 milyon kilometrekarelik toprağı nasıl kaybettiniz’ diye sormaz mı " dedi. 
     
     BEN FRANSIZIM 
     "Türk erkeklerinin her şeye maydanoz olduğunu" savunan Altan, bu konuda kendisini "daha fazla Fransız gördüğünü" söyledi. Türklerin Almanlardan öğrenecek çok şeyi olduğunu öne süren Altan, şöyle konuştu 
     "Örneğin, disiplini, zaman kullanımını ve para harcamayı. Biz ise onlara bunları nasıl kullanamamayı öğretebiliriz. Alman’dan bir randevu istersin ve o sana Tamam, çarsamba günü saat 8.45’te buluşalım’ der. Türk’ten rendevu istersin, Çarşamba günü öğleden sonra tekrar arar mısın ’ diye sorar." 
     
     KÜLTÜRLERİ YOK 
     Türklerin gösteriş için para harcadığını savunan Altan, "Para harcamak kültür ister, o da bizimkilerde yok. Almanların Goethe’si, Mozart’ı, Bethoveen’i var. Bizim ise sadece pastırmalı yumurtamız" diye konuştu. 
     TBMM’de çıkarılan Avrupa Birliği’ne uyum yasalarına da değinen Altan, Türkiye’nin bu konuda Avrupa’ya çok şey borçlu olduğunu iddia ederek, görüşlerini şöyle dile getirdi 
     
     GURURLARI NEREDE 
     "Aslında oluyormuş... Meclis bir akşamda bilinen kararları aldı ve ülkeyi değiştirdi. Eğer bu kararlar 15 yıl önce alınmış olaydı 30 bin gencimiz ölmeyecekti. Şimdi birilerinin yürekleri sızlıyor mu ’ diyeceksiniz. Bence sızlamıyor. Her zaman onurdan bahseder bizim ahmaklar. Amerikalı dolar verince kendi gururları nerede kalıyor peki " 
     
Yakın tarihimiz kanlı...      Konuşmasında konudan konuya atlayan Altan, Türkiye’nin tarihinin çok kanlı olduğunu belirterek, sözlerini şöyle sürdürdü 
     "Nerede bir devlet olursa orada daima kan olur. Fakat bizim tarihimiz ve coğrafyamız özellikle kanlı. Tarih bir yana bizim yakın tarihimizde kanlılık, Türklük ve Müslümanlığın, kendi varlığından başka bir şeye izin vermemesinden kaynaklanıyor. Kültürel zenginliklerle dolu ve dünya kültür merkezi olmaya aday bu ülkeyi o hale getirdiler ki, tüm güzelikleri yok ettiler. Yahudileri, Ermenileri, Rumları yok ettiler. Çerkezlere, Rumlara, Kürtlere var olma hakkı tanımadılar. Hatta Aleviliği bile hor gördüler." 
     



 GÜNCEL 


















</TEXT>
</DOC>
