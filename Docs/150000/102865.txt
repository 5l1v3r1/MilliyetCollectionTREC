<DOC>
<DOCNO> 102865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas05.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasının hedefi için yaşıyor 
</HEADLINE>
<TEXT>
Babam için oynayacağım’ 
Burak’ın babası, çarpılan çocuklar için elektrik kaçağı’na dalmıştı.. Şimdi Burak’ın tek amacı, onun için geleceğin Hakan Şükür’ü olmak... 
     ASLI ÖKTENER İstanbul 

     Kağıthane’deki Günyamaç Spor Tesisleri’nde elektrik akımına kapılan çocukları kurtarmak isterken ölen Mustafa Eryılmaz’ın 47 oğlu Burak Eryılmaz 14 , o korkunç günü Milliyet’e anlattı. 
     Oto kilit tamiriyle uğraşan Eryılmaz, 20 yıl önce eşi Hülya hanımla hayatını birleştirdiğinde tek dileği vardı ileride oğlunun Hakan Şükür gibi ünlü bir futbolcu olması... Bunun için Burak’ı üç yıl önce Abide - i Hürriyet Spor Kulübü’ne kaydettirdi, onu hiç bir maçında yalnız bırakmadı. 17 Ağustos sabahı da oğluyla erkenden uyanan Eryılmaz, Burak’ı kulübe götürdü. 
     
Koştum ama...’      İçinde bir sıkıntı olan Burak, babasına "Bugün maça gelme. Nasılsa çok önemli değil" dese de, Eryılmaz işini yarım bıraktı, maçın ikinci yarısına yetişti. 
     Yağmur hızını artırırken maç da sona erdi. Eryılmaz otomobiline, Burak soyunma odasına koştu. Takım arkadaşları Orçun, Ufuk ve Caner’in servis aracına binmek için koşturmaya başladığını belirten Burak, sonrasını şöyle anlattı 
     "Sesler geliyordu. Su birikintisinin içinde çırpınan beş çocuk vardı. Babamı gördüm, koşuyordu. Suya atladı, İsa’yı çıkardı. Sonra yığıldı kaldı. Elektrik akımına kapıldıklarını anladım. Elime bir tahta aldım, babama uzattım. Sonra bir adam hortumu boynuna doladı, onu çektik. Çok geçti, ölmüştü." 
     
O kahramandı      Bu arada elektriğe kapılan çocukları kurtarmak için can veren Mustafa Eryılmaz’ın, başkaları için hayatını ilk kez tehlikeye atmadığı ortaya çıktı. 
     Beş yıl önce, yedinci katta oturan komşusunun mutfağında yangın çıkmış, o alevlerin arasına dalmıştı. Üç yıl önce de yakınlarının Tekirdağ’da bulunan yazlığına gittiğinde, karşı evde alev alan tüpü söndürmüştü. 
     



 YAŞAM 
























</TEXT>
</DOC>
