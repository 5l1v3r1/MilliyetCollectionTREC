<DOC>
<DOCNO> 103993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun19.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bild gazetesinden yeni yazı dizisi ''Almanya'nın güzel Türkleri'' 
</HEADLINE>
<TEXT>

     Alman Bild gazetesi, Almanya'da doğup büyüyen yeni kuşak Türk kadınlarının yaşantılarını anlatan yeni bir yazı dizisi yayınlamaya başladı. 
     ''Almanya'nın güzel Türkleri'' başlığı altındaki dizide, yeni kuşak Türk kızlarının ve kadınlarının kendilerine çok güvendikleri ve kariyer sahibi olduktan sonra evlenmeyi istedikleri belirtildi. 
     Türkiye Araştırmalar Merkezi TAM Direktörü Faruk Şen, gazeteye yaptığı açıklamada, ''Almanya'da yaşayan Türk kadınların konumu tümüyle değişti. Yeni kuşak kadınların anneleri erkeklere bağımlıydı. Eski kuşak kadınlar hemen hemen hiç Almanca konuşamıyor ve daha çok aileyle ilgileniyorlardı'' dedi. 
     Arzu Bazman 24 adlı oyuncu, ''Köklerim Türkiye'de olmasına rağmen, Almanya benim vatanım'' şeklinde konuştu. Aynur 25 adlı boks yapan bir polis kadın da erkeklerle ilgili olarak, ''Benim istediğim erkeğin güçlü bir kişiliği olmalı'' ifadesini kullandı. 
     Haberde ayrıca, Almanya'da eğitim gören Türk öğrencilerin yüzde 42'sinin kız olduğu kaydedilerek, kendilerini mesleki alanda olduğu kadar özel hayatlarında da çok güçlü hissettikleri belirtildi. 
     





</TEXT>
</DOC>
