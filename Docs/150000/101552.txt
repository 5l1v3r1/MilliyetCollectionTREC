<DOC>
<DOCNO> 101552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/bana.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     Aurelio Trabzon 
     Sürekli koşan ve bin türlü cinlik düşünen bir kafa. Trabzonspor’un orta sahasında orta alan - ileri uç görevlerini eksiksiz beceriyle gerçekleştiren bir oyuncu. Fenerbahçe karşısında on kişi kalan takımını örnek bir sorumluluk anlayışıyla sırtladı. 
     
     Ümit Karan G.Saray 
     Galatasaray formasını ona yakıştırmayan ve ısrarla forvet arayanlara en güzel cevabı Samsunspor maçında verdi. Attığı gollerle rakibin gardını düşürdü, futboluyla büyüdü. Çabukluğu ile dikkat çekti, haftaya damgasını vurmasını bildi. 
     
     Pancu Beşiktaş 
     Lucescu’nun neden kendisini ısrarla istediğini Bursaspor karşısında belgeledi. Fırsatçı ve kurnaz kişiliği ile tam not aldı. Bir gol attı, bir de attırdı. Top tekniği, hırsı ve takım arkadaşlarıyla uyumu alkışlanan özellikleriydi. Çok canlar yakacağını gösterdi. 
     
     Junior Bursaspor 
     Bursaspor’un yeni transferi orta sahada hem markaj yapıyor, hem yaratıcı oynuyor, hem de golü kokluyor. Komple bir futbolcu. Beşiktaş savunmasına zor anlar yaşattı, nefis bir de gol attı. Bu yıl gündemden düşmeyeceğini daha ilk haftada kanıtladı. 
     
     HAFTANIN KARMASI 

</TEXT>
</DOC>
