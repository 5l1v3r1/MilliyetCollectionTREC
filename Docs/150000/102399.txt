<DOC>
<DOCNO> 102399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sondun06.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da 2 İngiliz askeri öldü. 
</HEADLINE>
<TEXT>

     Afganistan'ın başkenti Kabil havaalanında bugün meydana gelen olayda, çok uluslu barış gücü ISAF'da görev yapan 2 İngiliz askerinin öldüğü bildirildi. 
     Kabil'deki İngiliz birliklerinin komutanı Albay Simon Levey, 2 askerin aldıkları öldürücü silah yaraları sonucu hayatını kaybettiğini açıkladı. 
     Komutan, nedenini açıklamadığı olaya üçüncü bir kişi ya da grubun taraf olmadığını belirterek, düşman ateşinin söz konusu olmadığını söyledi. 
     Komutan Levey, olayla ilgili soruşturma başlatıldığını belirtti. 
     Afganistan'da bir İngiliz askeri, geçen Nisan'da kazara başından vurularak hayatını kaybetmişti. 3 Danimarkalı ve 2 Alman askeri de, Kabil'de geçen Mart'ta Sovyet dönemine ait füzelerin kazayla patlaması sonucu ölmüştü. 
     





</TEXT>
</DOC>
