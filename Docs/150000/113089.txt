<DOC>
<DOCNO> 113089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko23.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansta tırmandı... 
</HEADLINE>
<TEXT>

     İMKB Bileşik Endeksi, 2. seansta 224.22 puan artarak 9,291.00 puandan kapandı. 
     İlk seanstaki 37.19 puanlık artış dikkate alındığında, borsa endeksi günün tamamında 261.41 puan yükseldi. Hisse senetlerindeki günlük artış ise yüzde 2.90 oldu. 
     Seansa 16.73 puan artışla 9,083.51 puan seviyesinde başlayan endeks, ilk yarıyı da 145.17 puan artışla 9,211.95 puandan geçti. Endeks, bir önceki seansın kapanış seviyesi olan 9,066.78 puanın altına inmezken, en yüksek olarak da kapanıştaki 9,291.00 puanı gördü. 
     1. seanstaki 37.19 puanlık artış dikkate alındığında, endeks, günlük bazda 261.41 puan yükseldi. Hisselerin günlük ortalama değer artışı ise yüzde 2.90 oldu. Bu artışla borsa dünkü ortalama yüzde 2.98'lik kaybın önemli bir bölümünü telafi etmiş oldu. 
     Uzmanlar, Borsanın iki seans arasında gelen olumlu ihale faizi ve borçlanma miktarı ile moral bulduğunu ve ikinci seansa yoğun alımlarla başlandığını vurgulayarak, işlem hacminin dar olması nedeniyle sağlıklı bir yükseliş gerçekleşmediğini ifade ediyorlar. 
     Uzmanlar, yarın da sığ hacimle yukarı yönde bir hareket yaşanması durumunda satışların gelebileceğini savunuyorlar. 
     Kapanışta mali endeks 197.62 puan artışla 11,053.85 puana, sanayi endeksi 208.39 puan artışla 9,039.66 puana, hizmetler endeksi 216.00 puan artışla 6,568.95 puana yükseldi. 
     Böylece ilk seansa göre mali grup hisseler ortalama yüzde 1.82, sanayi grubu hisseler ortalama yüzde 2.36, hizmet grubu hisseler ortalama yüzde 3.40 oranında değer kazandı. 
     İşlem gören toplam 293 hisse senedinden 151'i değer kazanırken, 35 hisse senedi değer yitirdi. 107 hissenin fiyatında ise değişiklik olmadı. 
     Seansta, 137 trilyon 639 milyar 831 milyon liralık işlem hacmi kaydedildi. İki seanstaki işlem hacmi toplamı da 193 trilyon 150 milyar 638 milyon lira oldu. 
     Turkcell, Garanti Bankası, Erdemir, Sabancı Holding ve Yapı Kredi Bankası en yoğun işlem gören hisse senetleri olarak belirlendi. 
     





</TEXT>
</DOC>
