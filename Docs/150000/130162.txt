<DOC>
<DOCNO> 130162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yasam/yas01.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Açın enseleri beşkardeş var’ 
</HEADLINE>
<TEXT>

Üç ayrı yerde üç öğrenci, öğretmenlerinden dayak yedi. İki dayakçı konuşmadı, diğeri ise şöyle dedi İki tokattan hastanelik olunmaz’ 
     Canlarını dişlerine takarak çocuklarına’ bir şeyler öğretmek, eğitmek için çabalayan on binlerce öğretmenin arasından dün ne yazık ki üç dayakçı daha çıktı. 
     Eskişehir’de K.D. adlı 8 yaşındaki öğrenci, dün sabah teneffüste yaramazlık yaptığı gerekçesiyle, öğretmeni Abdül T. tarafından dövüldü. Aynı okuldaki ağabey S.D. 11 , kardeşinin dayak yediğini öğrenince, telefonla ailesine haber verdi. Okula gelen K.’nin annesi Selma D., dayak atan öğretmenle tartıştı ve oğlunu Devlet Hastanesi’ne götürdü. 
     
     Kulakta darbe var 
     Yapılan muayenede, kulak içinde darbe ve yüzünde çizikler olduğu tespit edilen küçük K.D.’ye üç günlük rapor verildi. 
     Baba Özkan D.’nin olayı polise bildirmesi üzerine, İl Milli Eğitim Müdürlüğü, öğretmen T. hakkında soruşturma başlattı. Öğretmen T. ise, küçük K.’nin tüm uyarılarına rağmen sınıfa girmediğini öne sürerek, kendisini şöyle savundu 
     "Çocuğun ensesine sadece iki tokat vurdum. Vurduğum o tokatlar, çocuğu hastanelik etmeye yetmez." 
     
Geç gelene müdür dayağı      UFUK BALKIS Ağrı DHA 

     Ağrı’da da Anadolu Ticaret Meslek Lisesi öğrencisi E.K. 16 , önceki gün derse geç kaldı. Derse girme izni almak için Müdür Yiğit Demir’in odasına giden K., müdüründen önce azar işitti, ardından tekme tokat dayak yedi. Sınıfına giden ancak fenalaşan K., öğretmeni tarafından evine gönderildi. 
     
     Gece fenalaştı’ 
     Eve gelen oğlundan durumu öğrenince polise gidip müdürden şik yetçi olan anne Aslı K., "Gece aniden fenalaştı. Dayak yediğini anlatınca beynimden vurulmuşa döndüm. Olayın peşini bırakmayacağım" dedi. Demir ise, iddiaları reddetti. 
     
Sen misin çanta düşüren      İSTANBUL Milliyet 

     İstanbul, Tuzla’da da, Farabi İlköğretim Okulu 6. sınıf öğrencisi Y.U.’nun 11 annesi Hasret U., Tuzla Merkez Karakolu’na başvurarak, oğlunun din dersi öğretmeni Ubeydullah Ozan tarafından dövüldüğünü öne sürdü. Kartal Dr. Lütfi Kırdar Eğitim ve Araştırma Hastanesi’ne gönderilen Y.U.’ya üç günlük rapor verildi. Y.U., son dersin bitmesine dakikalar kala beslenme çantasını yere düşürdüğünü belirterek, "Çantamı toplarken öğretmen bağırdı. Sonra başıma ve sırtıma yumrukla vurdu, bacaklarıma tekme attı. Bir daha tekme atınca kapıyı açıp kaçtım" dedi. 
     Geçici görevle bu okulda bulunan İmam Hatip öğretmeni Ubeydullah Ozan’ın üç gün izin aldığı öğrenildi. 
     



 YAŞAM 

















</TEXT>
</DOC>
