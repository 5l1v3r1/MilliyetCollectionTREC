<DOC>
<DOCNO> 112973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/ekonomi/eko05.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali Adası’na saldırı korkuttu 
</HEADLINE>
<TEXT>

     EKONOMİ SERVİSİ 

     Endonezya’nın turizm cenneti Bali adasında yaşanan saldırı, 11 Eylül’ün şokunu henüz tam atlatamayan dünya piyasalarında tedirginlik yarattı. Endonezya borsası yüzde 9 geriledi. Merkez Bankası, Rupiah’taki yüzde 4’lük değer kaybının sürmemesi için faiz oranlarını yükselteceğini açıkladı. 
     İngiliz Turizm Acentaları Birliği sözcüsü Keith Betton, herşeyin normale dönmesinin en az birkaç yıl’ alacağını açıkladı. Turizmde büyük yatırımları bulunan Endonezya’nın ekonomik geleceği konusunda soru işaretleri ortaya çıktı. Analistler şoktan çıkış için önlemlerin şart olduğunu belirtiyorlar. Bu arada Avustralya’nın Qantas Havayolları ve Singapur Havayolları’nın hisseleri düşüşe geçti. 
     Filipinler, Malezya ve Tayland borsaları düştü. Tayland para birimini korumak için önlem alacağını açıkladı. Filipinler’de peso son 14 ayın en düşük seviyesine geriledi. Saldırıyı 11 Eylül ile karşılaştıran analisitler ve iş çevreleri, ortaya çıkan güvensizliğin dünya ekonomisi zarar verebileceği uyarısında bulundu. 
     



 EKONOMİ 

















</TEXT>
</DOC>
