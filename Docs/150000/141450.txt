<DOC>
<DOCNO> 141450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yazar/dundar.html </URL>
<DATE> 2003/03/08/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Kapatın öyleyse o Meclis’i 
</HEADLINE>
<TEXT>

     Lakin ne bahar yazısı geliyor içimden, ne derbi tantanası, ne Kadınlar Günü kutlaması... 
     İçimde terk edilmişlere özgü bir güz hüznü, ihanet görmüşlere has bir öfke var. 
     Kendimi o Laz fıkrasındaki Temel gibi hissediyorum 
     Hani trafiğin ters yönden aktığı İngiltere’de arabasıyla sağ şeritte giderken polisin anonsunu duymuş 
     "Dikkat, otoyolda bir araç ters yönde ilerliyor." 
     Temel, üzerine gelen arabalara bakıp söylenmiş 
     "Ne biru uşağum, ne biru... Hepisu... hepisu..." 
     
     Savaş yazılarını okudukça, "Biz mi ters yöndeyiz" diye kuşkulanıyorum bazen... 
     Oysa dünyaya bakınca anlıyorum ki, ters olan bu ülkenin düzeni... Almanya, Fransa ve Rusya, BM’nin Irak için yeni karar almasına karşı çıktı. 
     İslam Konferansı Irak’a saldırıyı külliyen reddetti. 
     Uluslararası Atom Enerjisi Ajansı Başkanı Muhammed El Baradei dünkü raporunda ABD’nin BM’ye sunduğu Irak belgelerinin sahte olduğunu, Saddam’ın elinde nükleer silah bulunmadığını açıkladı. 
     Türkiye’de ise bunlar yokmuş gibi bir hafta önce reddedilen tezkerenin mürekkebi kurumadan Amerikan sevkıyatı başlıyor. 
     Milletvekilinin sokulmadığı İskenderun Limanı ABD’ye açılıyor. Amerikan askeri konvoyu, Meclis’in iradesini çiğneye çiğneye ilerliyor. 
     Nerede geçen cumartesi tezkereye "Hayır" diyen Meclis 
     Bir tek mensubu çıkıp "Ben bir hafta önce Bu işte yokum’ dedim. Ne hakla yığınak yapıyorsun" demeyecek mi 
     Sürpriz kararıyla milleti, vekiliyle barıştıran, halka nihayet "işte benim Meclis’im" dedirten parlamento, bu güveni kendi eliyle yıkacak mı 
     
     Son iki günde olanlara bakıyorum, inanamıyorum. 
     TV’deki sarışın yorumcu "Tezkerenin kabul edilme ve savaş çıkma olasılığının piyasalarca satın alındığını" söylüyor. 
     Erdoğan’ın danışmanı Cüneyd Zapsu ile AKP milletvekili Emin Şirin, Amerikan basınına "Kesenin ağzını açın da anlaşalım" anlamında demeçler vererek Meclis’in kazandığı bütün itibarı sıfırlıyor. 
     Meclis’te "Savaşa hayır" diyen CHP milletvekili Mahmut Duyan, Mardin’deki un fabrikasını 3 bin dolara ABD’ye kiralıyor. 
     "Tezkere yeniden gelirse Meclis’in saygınlığına gölge düşer" diyen Meclis Başkanı Bülent Arınç, Genelkurmay Başkanı’nın açıklamasından sonra demecinin sonunu "düşmez" diye değiştiriyor. 
     TBMM, tükürdüğünü yalamanın yolunu yapıyor. 
     ABD, onu bile beklemiyor. 
     
     Peki ne değişti 
     Cumartesiden bu yana ne oldu ki, bu tezkere "halka rağmen" tekrar gelecek 
     Provokasyon olduğu belli bayrak yakma eylemi mi dayatmanın nedeni 
     Askerin bilinen görüşünü açıklamış oluşu mu 
     Geçen haftaki ceberut yaklaşımından vazgeçen Amerikan heyetleri ve karikatürleri mi 
     TBMM bir hafta önce yırtıp attığı tezkereyi bunlarla mı yiyecek 
     "Asker emretti, Meclis çark etti" yorumunu nasıl içine sindirecek 
     "Pardon geçen sefer biz Savaş’ demek istemiştik, yanlışlıkla ağzımızdan Barış’ çıkmış" mı diyecek 
     "Ret" kararına rağmen ABD’nin yığınağı başlatmasına tepki vereceği yerde, üç kuruşa boyun mu eğecek 
     Bu halk "O halde size ne gerek var" derse ne cevap verecek 
     
     Bulutlar ardından gülümseyen bahara rağmen, kırık bir güz hüznü var içimde... 
     Amerikan konvoyları, Mardin’e doğru, yeni egemenlik alanlarının ve Türkiye’yi de içine alabilecek kanlı bir iç çatışmanın yolunu açıyor. 
     Ne bahar umurumda bugün, ne derbi tantanası, ne Kadınlar Günü kutlaması... 
     
     







Kıbrıs’ta riskli dönem 


Kadınlar Günü, yahut acılar günü... 


Derbi hakemi... 


Kuzey Irak ve Barzani 


Haydi Cimbom 


Şeytan boy sırasında 


Kapatın öyleyse o Meclis’i 


Ecevit, YÖK ve eğitim 


Kim kimden yana 


Yensek de, yenilsek de dost olmalıyız yine... 


Siirtliler tezkere parasından pay istiyor 


AKP seçmeninden Osmanlı paşasına... 


Tezkere geçmeden 


Dondurmanın ilk uluslararası basın toplantısı 


Bankaların bilançoları düzeliyor 


</TEXT>
</DOC>
