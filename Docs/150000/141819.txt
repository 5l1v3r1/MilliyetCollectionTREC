<DOC>
<DOCNO> 141819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/soneko19.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar ısınması sebze fiyatlarını düşürdü... 
</HEADLINE>
<TEXT>

     Turfanda sebze üretim merkezi Antalya'da, havaların ısınmasıyla birlikte ürünün de piyasaya bol girmesi, fiyatlarda düşüşe neden oldu. 
     Antalya Büyükşehir Belediyesi Toptancı Hal Daire Başkanlığı'ndan alınan bilgiye göre, sivri biber, geçen haftaki değerini koruyarak 4 milyon liradan işlem gördü. Dolmalık biber ise fiyatı 300 bin lira artarak, 3 milyon 300 bin liradan satıldı. 
     Geçen hafta 2 milyon 800 bin liradan işlem gören muhacir biber ile 3 milyon 800 bin liradan satılan Kaliforniya biberi değerini koruyarak haftaya girerken, kapya biber, fiyatı 300 bin lira, Macar biberi de 700 bin lira artarak, 4'er milyon liradan satıldı. 
     
     DOMATESİN FİYATI DÜŞTÜ 
     Soğuk hava nedeniyle geçen haftalarda fiyatı sürekli artan domates, havaların ısınmasıyla pazara bol miktarda girmeye başladı ve fiyatında düşüş yaşandı. Geçen hafta 1.5 milyon liradan işlem gören domates, haftaya 200 bin lira düşüşle başladı ve 1 milyon 300 bin liradan satıldı. 
     Bal kabağı da fiyatı düşen sebzeler arasında yerini aldı. Fiyatı 300 bin lira düşen kabak, 1 milyon 300 bin liradan alıcı bulurken, turfanda kabağı ise 400 bin lira düşüş ile 1 milyon 600 bin liradan işlem gördü. 
     Kereviz, fiyatı 100 bin lira artarak 1 milyon 100 bin liradan, marul, 100 bin lira artışla cinslerine göre 700 bin, 1 milyon 100 ve 1 milyon 300 bin liradan alıcı buldu. 
     Patlıcan fiyatı 600 bin lira yükselerek, cinslerine göre 3 milyon lira ile 3 milyon 600 bin liradan işlem gördü. Salatalık ise 300 bin lira artışla, 1.5 milyon liradan satıldı. 
     Sarımsak, geçen haftaki değerini koruyarak 5 milyon liradan işlem gördü. 
     





</TEXT>
</DOC>
