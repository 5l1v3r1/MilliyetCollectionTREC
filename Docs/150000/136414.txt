<DOC>
<DOCNO> 136414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yasam/ayas.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En başta pozitif biri olmak gerekiyor’ 
</HEADLINE>
<TEXT>

Profesyonel İmaj ve İletişim Uzmanı Özlem Çakır, pek çok kişinin gıptayla baktığı mıknatıs insan’lardan biri olmanın yollarını anlatıyor "Kendini sürekli geliştirmek, hayata olumlu bakmak, bakımlı olmak" başta gelen şartlar diyor 
     Mıknatıs insanlar - 2 
Pınar AKTAŞ 

     Dr. Roger Fritz’in yazdığı "Mıknatıs İnsanlar" adlı kitapta, toplumda yüksek derecede çekicilik’ oranına sahip insanların temel özellikleri şöyle sıralanıyor Mıknatıs insanlar dürüsttür. Kandırmaya ihtiyaçları yoktur. Sadelikten yanadırlar. Kimseyi etkilemek veya kandırmak gibi bir kaygıları yoktur. Tam tersine ne düşündükleri çok açıktır. 
     Asla boş laflardan etkilenmezler. Sahtek rı gözünden tanırlar. Verilen sözlerin tutulması onlar için her şeyden daha önemlidir. Yol gösterirler, "Yaptığımı yap" derler, "Söylediğimi yap" demezler. Birlikte olunması kolay insanlardır. Mıknatıs insanlar karşılarındaki insanları rahatlatacak nitelikte bir huzur verirler. 
     
     SADE VE KENDİNE GÜVENLİ 
     Kendilerini ve duygularını çok iyi tanırlar. Bu yüzden özgüvenleri yüksektir. Karakterlidirler. Özdisiplinleri, merhametleri ve cesaretleriyle tanınırlar. Tartışmaya ve kuşkuya yer vermeyecek sadelikte bir dil kullanarak herkesin anlayacağı çözümler üretirler. Sorumluluk sahibidirler. 
     Mazeret uydurmazlar. Çevreleri her zaman kalabalıktır. Çünkü insanlar sorumluluk almaya gönüllü kişilere hayranlık duyar. Bazıları, bu kişileri zirveye çıkarken olduğu gibi düşüşe geçtiğinde bile takip etmeye hazırdırlar. 
     
     TARAFSIZ VE CÖMERT 
     Hangi yolu seçeceklerini düşünmektense ilerlemeye önem verirler. Mükemmel çözümler aramazlar. Yaptıkları işi bitirene kadar durmazlar. 
     Kendi fikirleri vardır. Başkalarının fikirlerinin peşine takılıp gitmezler. Tarafsızdırlar. Cömerttirler. Başarıya tek başlarına ulaşmadıklarını bilirler. Daima arka planda onlara yardım eden insanları hatırlar ve takdir ederler. 
     
     ÖYLE BİRİ OLMAK İÇİN... 
     Profesyonel İmaj ve İletişim Uzmanı Özlem Çakır, mıknatıs insanların en büyük özelliklerinden birinin özgüven ve tutarlılık olduğunu söylüyor. Bu iki özelliğin sonucunda mıknatıs insanların karşılarındaki insanlara güven verdiklerini belirten Çakır, mıknatıs olmak isteyen insanların geliştirebilecekleri özellikleri şöyle sıralıyor 
     "Hitabet sanatı çok önemli. Etkili konuşma ve ses tonu karşıdaki insanı da çok etkiler. Doğru ve güzel bir diksiyon kullanmalı. Hayata pozitif bakmak da alınacak eğitimlerle geliştirilebilecek bir özellik. Görüntü konusunda da çekici olunmalı. Buna fiziksel özellikleri de eklemek gerekli. Bunları değiştirmek de artık imkanlar dahilinde." 
     
     SÜREKLİ GELİŞME ŞART 
     Çakır, mıknatıslığın kolay olmadığını belirterek, Türkiye’de bunun örneklerinin azlığına dikkat çekiyor ve şunları söylüyor 
     "Doğuştan bu özelliğe sahip insanlar ödüllendirilmiş insanlar. Ama böyle insanlar kabul edip, Tamam, ben artık oldum’ dememeliler. Sürekli kendilerini geliştirmeliler. Ömür boyu eğitim çok önemli. İnsanın hedeflerinin olması gerekir. Bunlar çok kolay şeyler değil. Mesleki alanda, spritüel ve kişisel gelişim alanında muhakkak kişinin kendisini geliştirmesi gerekli. Pozitif düşünce ise işin en başı" diyor. 
     
     CEM YILMAZ DA ONLARDAN 
     Çakır, Cem Yılmaz ve Yılmaz Erdoğan’ın diğer komedyenler arasında Türk halkının gözünde daha çekici olduğunu belirtiyor. 
     Sporcular arasında yıldızı son dönemde parlayan İlhan Mansız’ın ise fiziksel çekicilik anlamında bir mıknatısı olduğunu kaydeden Çakır, "Türk halkının futbolcular arasında alışık olmadığı bir giyim tarzına sahip. Bu yüzden mıknatıs gibi geliyor bize. Ama yolun çok daha başında" diye konuşuyor. 
     
Deniz Akkaya sadece podyumda mıknatıs      İşin uzmanı’ Özlem Çakır’a göre uluslararası anlamda mıknatıs insanlara’ en güzel örnek ABD eski Başkanı Bill Clinton ve Sting, Türkiye’de ise Tarkan. Hiçbir mankenin mıknatıs olmadığına inanıyor. Özlem Çakır, bir tek Deniz Akkaya’nın ön plana çıktığını belirterek şunları söylüyor "Podyumdaki Deniz Akkaya için mıknatıs diyebiliriz. Fiziksel çekicilik, kendine güven ve podyumdaki performansı onu ön plana çıkarıyor. Hayatında tutarsızlık ve dengesizlik var. Bu da onun mıknatıs potansiyeli olmasını engelliyor. Geliştirirse mıknatıs olabilir. Ama çok çalışması gerekli." 
     
Onu çok kıskandım’      Mıknatıs bir erkeğin çalışma arkadaşı anlatıyor 
     H.Ç. erkek, mühendis "Çalıştığım işyerinde benimle aynı dönemlerde işe başlamış, benim yaşlarımda bir arkadaşım var. Aynı işleri yapıyoruz. Bence birimiz diğerimizden başarılı değiliz. Başta bana çok sıcak davrandı. Ama ben işe yeni girdiğim için kaybetme korkusuyla ondan uzak durdum. Ama o, her zaman patronun gözünde daha iyi oldu. Hatta çalıştığımız ofisteki herkesle arası çok iyi. Erkeklerin bu tip durumlarda kıskançlıkları yoktur aslında. Ama hayatımda ilk kez birinin yerinde, onun gibi olmak isterdim. Açık söylemek gerekirse başta bir iki işle ilgili onu tehlikeye sokacak şeyler yapmaya kalktım. Başarılı olamayınca pişman oldum. Bu kez onunla iyi arkadaş olabileceğime karar verdim. Ama bu kez de o benimle çok fazla ilgilenmedi. Şimdi onu fazlaca takip ediyorum. Konuşmalarını, hareketlerini, hangi olaya nasıl yaklaştığını dikkatle izliyorum. 
     Ondan taktik kapıyorum yani. Sanırım artık işyerinde daha çok sevilmeye başladım. Kendimi de ona benzediğimi düşünerek daha huzurlu hissediyorum." 
     
Şeytan tüylü burçlar Balık, Başak ve Yay      Astrolog Hülya Koçak, mıknatıs olma özelliklerine göre burçları şöyle değerlendirdi 
     Koç Çok girgin ve etkileyicidir. Çok savaşçı olduğu için karşısındakini sıkabilir. Çünkü herkesi kendi yanına çekmek ister. İnadı da iter. 
     Boğa Dışa dönüktür ama gücünü göstermek istemesi nedeniyle karşısındakine itici gelebilir. 
     İkizler İki ruhludur. Huysuzdur. İnsanları kendi görüşlerine çekmek için uğraşır. Bu da onu itici yapar. 
     Yengeç En az mıknatıs burçtur. Çünkü evcildir ve içe kapanıktır. Bu nedenle kendisini pasifize eder. 
     Aslan İletişimi kuvvetlidir. Ama her Aslan aynı izlenimi vermeyebilir. Grupsal örgütlemede başarısı vardır. Liderdir. 
     Başak Onda şeytan tüyü vardır. Herkesle anlaşmaya açıktır. Başkalarının etkisi altında kalmaz ama kalmış gibi gösterir bu en büyük uyanıklığıdır. 
     Terazi Ilımlıdır. Herkesle anlaşabilir ama liderlik edemez. Çünkü dengesizdir. Hoşlanmadığı bir topluluğa girerse hemen kaçar. 
     Akrep Liderdir. Ama hükmetmeyi sever. Fark etmeden insanları kıskaçlarının arasına almaya çalışır. İtici olabilir. 
     Yay Şirindir. Herkesle iyi anlaşabilir. Her şeye uyar. Sorun yaratmaz. Mıknatıstır. 
     Oğlak İtici liderdir. Sistem, kurallar, kaideler koyar. Bu da insanları sıkar. 
     Kova Çok fazla lider oldukları görülmez. Çünkü çok idealisttir. Lider olanlar uçuk tipler olur. 
     Balık Şirindir. Kendini anlatmayı, ifade etmeyi ve karşısındakini dinlemeyi bilir. Etki altında kalabilir. Ama mıknatıstır. 
     
Mıknatıs ile karizmatik ayrı şeyler      Roger Fritz’in Mıknatıs İnsanlar’ adlı kitabına göre farklar şöyle 
     MIKNATIS KARİZMATİK 
     Cömerttir. Bencildir. 
     Vericidir. Alıcıdır. 
     Kendine güvenir. Güvensizdir, alkış ister. 
     Sözden çok eylem önemlidir. Bağlılık yeminlerine inanır. 
     Vaatte bulunur. İyi etki bırakmaya yoğunlaşır. 
     İşe konsantre olur. Kendine konsantre olur. 
     Övülmeyi talep etmez. Övgü ayakta tutar. 
     İtibara ihtiyaçları yoktur. İtibar görmek ister. 
     Açık ve anlaşılır Karmaşık görünmekten olmak ister. hoşlanır. 
     Başarıyı paylaşır. Bireyseldir. 
     
     YARIN 

</TEXT>
</DOC>
