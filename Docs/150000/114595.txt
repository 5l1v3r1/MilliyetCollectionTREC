<DOC>
<DOCNO> 114595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yasam/ayas.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya paranız ya çocuklar 
</HEADLINE>
<TEXT>

Washington’da dün 10’uncu canı alan keskin nişancı’nın, polise Para vermezseniz çocuklar da ölür’ mesajı gönderdiği söyleniyor 
     CAN KAMİLOĞLU New York 

     ABD’de Washington ve çevresi sakinlerinin yaşam alışkanlıklarının kökünden değişmesine neden olan keskin nişancı katil dün bir kez daha sahneye çıktı. Washington yakınlarındaki Montgomery’de sapığın tek el ateş açtığı bir yolcu otobüsü şoförü göğsünden vuruldu. Yerel saatle 05.56’da gerçekleşen saldırı sonrası helikopterle hastaneye kaldırılan kurban öldü. 
     Bölgede operasyonlar sürerken, dünkü Amerikan gazetelerinin başlıklarında Keskin nişancının para istediği’ iddiaları ortaya atıldı. 
     Katil, ormanlık alana polis için bıraktığın notta, belli bir zaman dilimi içinde verilmek üzere istediği paranın verilmemesi durumunda çocukları vuracağı tehdidinde bulundu. New York Post ve New York Daily News gazeteleri de, katilin polislere Para vermezseniz daha çok kişiyi öldüreceğim’ diye haber gönderdiğini yazdı. 
     Son saldırı keskin nişancının 10’u ölümcül, 13. saldırısı olarak kayıtlara geçerken, Virginia’da bir önceki saldırının meydana geldiği yerin yakınında beyaz minibüste yakalan iki kişinin de, olayla bağlantısının olmadığı anlaşıldı. 
     



 YAŞAM 

















</TEXT>
</DOC>
