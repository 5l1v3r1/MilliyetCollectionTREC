<DOC>
<DOCNO> 143757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/guncel/gun12.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Son dakika Türkmen golü 
</HEADLINE>
<TEXT>

Ankara’daki Saddam muhalifleri toplantısında, Türkiye’nin Türkmenlerin de Başkanlık Konseyi’ne alınması önerisi reddedildi 
     UTKU ÇAKIRÖZER Ankara 

     Türkiye’nin savaştan doğacak kayıplarını karşılamaktan vazgeçerek 26 milyar dolarlık yardım paketini masadan kaldıran ABD, dün de "Türkmenlerin Irak’ta Saddam sonrası oluşturulacak yönetime alınacağı" sözünden çark etti. Ankara’daki Irak muhalifleri toplantısında, Türkiye’nin, Başkanlık Konseyi’nin Türkmenlerin de katılımıyla genişletilmesi beklentisi, ABD’nin yeterli destek vermemesi sonucu boşa çıktı. Kürt gruplar ayrıca, TSK’nın bölgeye girişine de şiddetle direndi. 
     ABD Başkanı George Bush’un Irak danışmanı Zalmay Halilzad, önceki gün Kürt gruplarla Türkiye’yi buluşturduğu toplantıdan sonra, Türkmenlerin Irak’ın asli unsuru olduğunu söylemiş, Türkmen Cephesi yetkilileri de, dünkü toplantıda, Başkanlık Konseyi’ne alınacakları beklentisini ifade etmişti. 
     



 GÜNCEL 













</TEXT>
</DOC>
