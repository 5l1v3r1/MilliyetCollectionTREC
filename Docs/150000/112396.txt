<DOC>
<DOCNO> 112396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yazar/sazak.html </URL>
<DATE> 2002/10/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Temiz siyaset sözü 
</HEADLINE>
<TEXT>

     AKP lideri Tayyip Erdoğan’ın batık banka sahipleri’yle buluştuğu Bozüyük zirvesi’ ardından başlayan polemikler, Türkiye’yi 3 Kasım seçimine getiren sürecin ve siyaset kurumunu toplum gözünden düşüren’ nedenlerin bir kez daha sorgulanmasına yol açtı. 
     1999 seçimleriyle oluşan 21’inci dönem TBMM’de bulunan siyasi kadrolar bir tasfiye’ seçimiyle karşı karşıya. 
     Halktaki bu tasfiye iradesinin ardında iki neden yatıyor 
     Yoksulluk ve yolsuzluk ’ 
     2000 - 2001 krizi patladığında, IMF programı milyonlarca insanı işinden gücünden etmekle kalmıyor, 1990’lardan itibaren borçla’ inşa edilen rant ekonomisi’ de çöküyordu. 
     21 Şubat’ta Çankaya’da fırlatılan Anayasa kitapçığı yeni dönem’in sembolü oldu. Arka oda’ ilişkileri teşhir edildi 
     Bankaların içi boşaltılmış, milyarlarca dolar hortumlanmıştı. 
     Halk, ister istemez 2001 Şubat krizinde uğradığı ağır ekonomik yıkımın faturasını bankaları hortumlayanlara ve arkasındaki güçlere’ çıkarıyor. Bu nedenle sistem’i suçluyor. 
     Düzen partilerine tepki gösteriyor. 
     Bu öfke rüzgarını arkasına alan 3 parti var 
     AKP, CHP ve Genç Parti. 
     Cem Uzan’ın iletişim sektöründe ABD’nin en güçlü şirketlerinden biriyle mahkemelik olması toplumun umurunda değil, Genç Parti lideri, IMF’yi kovacağız’ dedikçe krizde her şeyini kaybetmiş milyonlarca insan bu tepkiye arka çıkıyor. 
     Tayyip Erdoğan ise Adil Düzen’ geleneğinden kopmuş görünmekle birlikte sistemin anti - tez’i olma iddiasındaki belki de, tek lider. O nedenle İstanbul Belediyesi’nden kalma davalar, yolsuzlukla suçlanan arkadaşlarını aday listelerinde ön sıralara yerleştirmesi, kendi seçmen tabanında bir handikap sayılmıyordu. Ancak Bozüyük zirvesi’nde bankaları fona devredilen’ işadamlarıyla buluşarak seçimden önce’ kimi vaatlerde bulunduğu izlenimi vermesi güven sarsıcı oldu. 
     Bu manzara, siyasilerin yakın geçmişten ders almadıklarını gösteriyor. 
     Bütün aşklar böyle başlar 
     Yolsuzlukla mücadele edecek partilerin başında CHP geliyor. Temiz siyaset’ sözünü programına koyması en çok onun hakkı. Çünkü CHP, 1999 seçimleri öncesinde devletin bankasını mafyaya pazarladığı’ gerekçesiyle dönemin başbakanını gensoruyla düşürdü diye sistem’ tarafından cezalandırılmış ve parlamento dışına itilmişti. 
     Baykal’ı ve partisini bu nedenle dışlayanlar, CHP’nin yükselişi karşısında ahbap çavuş ilişkileri’ne girip, Boğaz’daki yalılarını, Gökkafes’teki evlerini açıyorlar. 
     CHP bu tuzağa düşmemeli. 
     Siyaset bu ilişkilerden arınmalı. 
     Yeni parlamento temiz sayfa’ açarken, AB raporuna bile giren yolsuzluklara karşı’ şeffaflığı sağlamalıdır. 
     Temiz siyaset sözü unutulmasın 
     
     







HADEP veya DEHAP 


Hamasi babalanma yerine, realist olmak... 


NATO’lu gece 


Hesap sormak için görüşün 


AB eğer koşulsuz tarih vermezse 


AB ve eşitlik 


Partiler, eğitim ve gençlik 


Maneviyat ekonomisi ile tüpte ekonomi 


Şimdi ne yapmalı 


Herkesten gizli şeffaflık 


Gençleri şımartmak 


Temiz siyaset sözü 


Konuş onunla 


"Anlatmak için yaşamak" 


Satın’ veya kapatın’ diyorlar 


</TEXT>
</DOC>
