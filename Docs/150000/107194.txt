<DOC>
<DOCNO> 107194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun17.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus gazetesi 'Rusya, Irak'a karşı Gürcistan'ı gündeme getirdi' 
</HEADLINE>
<TEXT>

     ''ABD'nin Irak operasyonunu durduramayacağını anlayan'' Moskova'nın, ''hiç olmazsa bu fırsattan yararlanarak, Gürcistan'daki Çeçen militanlara karşı operasyonu gündeme getirdiği'' öne sürüldü. 
     Kommersant gazetesinde bugün çıkan yorumda, ''Rusya ABD'ye, Irak karşılığında Gürcistan'ı önerdi'' başlığı kullanıldı. 
     Yazıda, ''Moskova, Irak'a karşı operasyonu durduramayacağını anlıyor. Bu durumdaki eksileri artıya dönüştürmek için de Gürcistan'ı gündeme getirdi. Böylece Kremlin, Beyaz Saray'ın Irak planlarına engel olmayacak, Beyaz Ev da Kremlin'in Gürcistan planlarına göz yumacak'' görüşü savunuldu. 
     Yazıda, Gürcistan'da özel operasyon fikrini Putin'e Pazar günü Genelkurmay Başkanlığı'nın önerdiği kaydedildi. Putin'in de bu planı onayladığı ve Genelkurmay'a, olası harekat planlarını hazırlama direktifi verdiği belirtildi. Yazıda, Genelkurmay yetkililerinin, ''geceleri bile uyumadan aralıksız olarak acilen bu planları hazırlayacağız'' dediği ifade edildi. 
     İzvestiya gazetesi de Putin'in dünkü konuşmasında, Ekim ayında Moldova'da yapılacak BDT devlet başkanları doruğunda Gürcistan Devlet Başkanı Eduard Şevardnadze ile bu sorunu tartışmaya hazır olduğunu belirtmesini, ''Putin Şevardnadze'ye, teröristlere karşı gereken önlemleri alması için bir ay süre verdi, sonra harekat başlayacak'' şeklinde yorumlandı. 
     





</TEXT>
</DOC>
