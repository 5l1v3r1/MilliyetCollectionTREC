<DOC>
<DOCNO> 116833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/spor/aspo.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’e son darbe 
</HEADLINE>
<TEXT>

Sarı - Lacivertli yönetim tarafından sözleşmesi olduğu halde görevine son verilen Alman hoca açtığı davayı kazandı. Para verilinceye kadar Fenerbahçe transfer yapamayacak 
     GÜRCAN BİLGİÇ 

     266 bin mark 
     SÖZLEŞMESİ sürmesine rağmen Aziz Yıldırım yönetimi tarafından görevine son verilen Fenerbahçe’nin eski hocası Joachim Löw’ün, şikayetini FIFA İtiraz Komisyonu geçen hafta karara bağladı. Sarı - Lacivertli, kulüpten 800 bin mark tazminat isteyen Alman teknik adama, aynı sene içinde başka takım çalıştırdığı için FIFA 266 bin mark ödenmesini kararlaştırdı. Miktar Euro’ya çevrilerek FIFA’ya yatırılacak. 
     
     Garanti istendi 
     FIFA bu kararının bağlayıcı olması için Futbol Federasyonu’na da bir yazı yazarak, Fenerbahçe’nin uluslararası transferlerini yasakladı. Daha önce Rapajc’in menajerine olan 300 bin dolarlık alacağını ödemediği için de FIFA’lık olan Fenerbahçe, bu parayı verip üstündeki yasağı kaldırmıştı. FIFA Federasyon’a gönderdiği yazıda Löw’e paranın ödenmesinden emin olunmasını gerektiğine de işaret etti. 
     
     Transferler tehlikede 
     FENERBAHÇE Yönetimi bu şok karar ile ocak ayında yapmayı düşündüğü transferler konusunda zora girdi. Brezilyalı Ailton ve Arjantinli Garce için görüşmelerini yürüten Sarı - Lacivertli yöneticiler, kulüplerle anlaşma sağlasalar bile önceki yükümlülüklerini yerine getirmedikleri için transfer yapamayacaklar. Fenerbahçe son dönemde Löw’ün haricinde Dimas’a da tazminat ödeyip, Murat Yakın’dan da parasını alamamıştı. 
     



 SPOR 
























</TEXT>
</DOC>
