<DOC>
<DOCNO> 131423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/uras.html </URL>
<DATE> 2003/01/17/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Buğdayda harp bahanesiyle spekülasyon 
</HEADLINE>
<TEXT>

     Bu yıl 30.8 milyon ton buğday ürettik. Bu üretim, iç talebi karşılayacak bir üretimdir. Ama, IMF sınırlamaları nedeniyle daha önceki yıllar 5 veya 8 milyon ton stok yapabilen Toprak Mahsulleri Ofisi bu yıl sadece 876 bin ton buğday satın aldı. Açık anlatımıyla, Toprak Mahsulleri Ofisi’nin artık bu yıl için fiyat düzenleme gücü yok. Ali Ekber Yıldırım’ın belirttiğine göre, buğdayın yüzde 80’i tüccarın ve değirmencinin elinde. Irak harbi bahanesiyle tüccar ve uncular talebi karşılamada cimri davranınca, fiyatlar yükseliyor. 
     
     Ekmek fiyatı, buğdaya bağlı 
     Buğday fiyatının yükselmesi, un fiyatını ve neticede ekmek fiyatını etkileyecek. 71 kilo buğdaydan 50 kilo un, 21 kilo kepek çıkıyor. Demek ki, şimdilerde fiyatı 394 bin lira olan buğdaydan elde edilecek bir çuval 50 kilogram un, en az 28 milyon liralık buğdaydan elde ediliyor. Bizim yerli buğdayımızın özü iyi ekmek yapımına müsait olmadığı için, bu buğdayın ithal buğday ile harmanlanarak unu çıkarılıyor. Bugün için buğday ithalatını, un ihraç edebilen değirmenciler yapıyor. Ve Türkiye’nin 120 bin tonluk bir ithalat kotası var. Buğday fiyatlarındaki hızlı artış karşısında, Tarım ve Köy İşleri Bakanlığı ithalat rakamını 400 bin tona çıkarmak için hazırlık yapıyor. 
     İstanbul’da Zeytinburnu ve Bahçelievler’de günde 9 bin ekmek pişiren Somuncu Baba fırınlarının sahibi Nevzat Çiçek ile konuştum. Trakya ununun çuvalını 50 kilo 31 milyon liraya, Konya buğdayının çuvalını 34 milyon liraya satın aldıklarını anlattı. Bir çuval 50 kilo una, 29 kilo su, 1 kilo tuz, 2 kilo maya ekleyip, elde ettikleri 82 kilo hamuru 250’şer gramlık parçalara bölerek 328 ekmek elde ettiklerini, söyledi. Bu ekmeğin, fırın satış fiyatının 190 bin lira, tezgah satış fiyatının 250 bin lira olduğunu anlattı. 
     Buğday spekülasyonunun doğrudan doğruya, ekmek maliyetine ve ekmek fiyatına yansıyacağına, bunun sonucu olarak da halkın daha pahalı ekmek yiyeceğine işaret etti. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
