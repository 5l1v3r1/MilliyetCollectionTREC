<DOC>
<DOCNO> 115256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun24.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Türkiye'nin de dahil olduğu 29 ülkeye teşekkür etti... 
</HEADLINE>
<TEXT>

     Rusya iç istihbarat servisi FSB, aralarında Türkiye'nin de bulunduğu 29 ülkenin istihbarat servisi temsilcilerine, ''rehine krizinde sağladıkları yardım ve destekten dolayı'' teşekkür etti. 
     FSB'nin Başkan Yardımcısı ve bu servisin Analiz, Tahmin ve Stratejik Planlama Dairesi Başkanı Orgeneral Vladimir Komogorov, bugün temsilcilerle yaptığı toplantıda, düzenlenen kurtarma operasyonu, bunun yapılmasının gerekliliği ve operasyonun sonuçları hakkında bilgiler de verdi. 
     FSB tarafından yapılan açıklamaya göre, toplantıya Türkiye, ABD, Fransa, Çin, Belçika ve İtalya'nın da dahil olduğu toplam 29 ülke istihbarat servisleri katıldı. 
     Komogorov, krizin devam ettiği sırada da bu temsilcilerle toplantı yapmış ve alınabilecek önlemlerle ilgili görüş alışverişinde bulunulmuştu. 
     





</TEXT>
</DOC>
