<DOC>
<DOCNO> 136540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/spor/spo15.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Müdür kim olacak      GENÇLİK ve Spor Genel Müdürü Kemal Mutlu’nun ayrılmasının Resmi Gazete’de yayınlanmasının ardından, bu koltuk için adı geçen Mehmet Atalay’ın memuriyet süresinin yeterli olmaması yüzünden asaleten atanamamasıyla, yeni arayışlar başladı. 
     
Batistuta’ya şok ceza      İTALYA Ligi’nde, Reggina karşılaşmasında video görüntülerinden rakibine dirsek attığı belirlenen Inter’in yeni transferi Batistuta iki maç ceza aldı. Inter Başkanı Massimo Moratti, "Hakem bu pozisyonu görmüş ve Batistuta’ya kart göstermemişti. Bu ceza gerçekten çok ilginç" dedi. 
     
Parreira’dan sessiz start      FENERBAHÇE’NİN eski teknik direktörü Carlos Alberto Parreira’nın, üçüncü kez başına geçtiği Brezilya Milli Takımı ile çıktığı ilk sınavında Sambacılar, Çin ile golsüz berabere kaldı. 
     
Şamil Sam’a yeni rakip      DÜNYA Profesyonel Ağır Sıklet Boks şampiyonluğu için iddialı duruma gelen Türk boksör Sinan Şamil Sam’a, Avrupa şampiyonluğunu korumak için 37 yaşındaki Danimarkalı Brian Nielsen rakip olarak gösterildi. Nielsen’in menajeri Bettina Palle, Dünya Şampiyonu Nielsen’in şimdiye kadar Avrupa şampiyonluğu için bir maç yapmadığını, bu yüzden Sam’a rakip olmak istediğini söyledi. 
     
Şahin’den spor müzesini ziyaret      DEVLET Bakanı ve Başbakan Yardımcısı Mehmet Ali Şahin, İstanbul Gençlik ve Spor İl Müdürlüğü tarafından yaptırılan spor müzesinini ziyaret etti. İstanbul İl Müdürü Vedat Bayram’dan müzede yer alan eserler hakkında bilgi alan Şahin, avlanarak içi doldurulmuş iki hayvan figürünün müzeden kaldırılmasını istedi. 
     



 SPOR 

























</TEXT>
</DOC>
