<DOC>
<DOCNO> 138719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sondun20.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Angelina Jolie, ayrıldığı eşinin adını kolundan sildirdi 
</HEADLINE>
<TEXT>

     Oscarlı ünlü aktris Angelina Jolie, boşandığı eşi Billy Bob Thornton'un adını omzundan sildirdi. 
     Büyük aşk yaşayarak 3 yıl önce Las Vegas'ta evlenen çift, birbirlerine olan bağlılıklarını kanıtlamak amacıyla adlarını dövmeyle omuzlarına yazdırmışlardı. Ancak karı-koca şiddetli geçimsizlik nedeniyle ayrılınca Angelina Jolie, sol omzundaki ''Billy Bob'' yazısını sildirme kararı aldı. 
     Jolie, kolundaki yazı silinmiş halde ilk kez Londra'da düzenlenen İngiliz Sinema ve Televizyon Akademisi ödül törenleri sırasında halkın ve basının karşısına çıktı. Üzerinde yeşil kolsuz bir tuvalet bulunan Jolie'nin omzundaki yazının silinmiş olduğu, ancak altındaki ejderha motifinin yerinde durduğu dikkat çekti. 
     Amerikan gazeteleri, Jolie'nin kolunda Billy Bob yazılı olan fotoğrafıyla yeni resmi birlikte kullandılar. 
     
</TEXT>
</DOC>
