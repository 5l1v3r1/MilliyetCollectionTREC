<DOC>
<DOCNO> 108168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/guncel/gun03.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Maddi zarar trilyonları buldu 
</HEADLINE>
<TEXT>
Afete iki kurban 
Ege’yi felç eden sağanak yağış, Yatağan’da iki kişinin ölümüne neden oldu. Trilyonlarca zarara uğrayan bölge, afet kararnamesi bekliyor 
     DOĞAN HABER AJANSI 

     Sel suları ve fırtına yüzünden trilyonlarca zarara uğrayan Ege’nin kaybı sadece maddi olmadı... Yatağan’da iki kişi afet kurbanı oldu. Bağyaka köyü yakınındaki Ortaçay Deresi’ni geçmeye çalışan Halil Maşat 62 , sel sularına kapılarak hayatını kaybetti. Derebağ köyündeki bir mermer ocağında çalışan Sinoplu Orhan Taşkıran 23 da, şantiyenin banyosunda elektrikli şofbenle duş almaya çalışırken yıldırım düşmesi sonucu öldü. 
     Yaklaşık 8 trilyon liralık maddi zarara uğrayan Kuşadası’nda ise halk afet kararnamesi hazırlanmasını istiyor. 
     
     TURİSTLER ŞAŞKIN 
     Vatandaşlar, sokaklarını ve işyerlerini kaplayan çamur tabakasını çevre ilçelerden gelen araçların yardımıyla temizlerken turistler de tatilde yakalandıkları afetin şokunu yaşıyor. Belediyenin zararının 5 trilyon lira olduğunu söyleyen Kuşadası Belediye Başkanı Fuat Akdoğan, "Vatandaşın da zararı büyük. Afet kararnamesi çıkarılmalı" dedi. 
     
Kaybolan eşini baba evinde buldu...      MİLAS’ta önceki gün şiddetli yağış sonucu oluşan sele kapıldığı gerekçesiyle aranan Fatma Türker’in 35 , eşini terk ederek babasının evine kaçtığı ortaya çıktı. Epçe köyünde oturan Türker’in yağmur sonrası ortalarda görülmemesi üzerine sel sularına kapıldığı sanıldı. Güvenlik güçlerinin yaptığı araştırma sonucu Türker’in, eşiyle problemleri nedeniyle evi terk ettiği ve Belçin’de oturan babasının evine gittiği tespit edildi. 
     



 GÜNCEL 


















</TEXT>
</DOC>
