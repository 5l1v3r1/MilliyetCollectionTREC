<DOC>
<DOCNO> 112166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yasam/yas03.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
O bir güzellik katili 
</HEADLINE>
<TEXT>

Miriam Yukie Gaona’nın kurbanlarının kurduğu dernek Güzellik Katili’nin hayatının geri kalan kısmını hapiste geçirmesi için mücadele ediyor. 
     Meksika’da şimdilerde tüm gözler yaşları 14 ile 60 arasında değişen 346 kişinin hayatını karartan eski striptizci Miriam Yukie Gaona yaygın adıyla Güzellik Katili’nin duruşmasında. 
     Estetik cerrah’ unvanıyla vaat ettiği güzelliği 5 dolar karşılığında basit bir işlem ile verebileceğini söyleyen Gaona, büyük ün kazandı. Günde 300’e yakın müşterisi oluyordu. 3 yıl sorunsuz bir şekilde faaliyet gösteren Gaona’nın foyası, 2001’de bir müşterisinin dava açmasıyla ortaya çıktı. Müşterinin vücudu deforme olmuştu. Bu davayı yeni davalar izledi. Ve Gaona’nın doktor olmadığı ortaya çıktı. 
     
     Kaş yaparken... 
     Gaona’nın endüstiriyel silikon kullandığı, yağlarını aldırmak isteyenlereyse turunçgillerden aldığı asidi enjekte ettiği ortaya çıktı. 1500 - 2700 arasında müşterisi olduğu sanılan Gaona’nın kurbanlarından bazılarının göğüsleri, bazılarının dudakları patladı, bazılarınınsa vücudu karardı. 
     
     



 YAŞAM 

















</TEXT>
</DOC>
