<DOC>
<DOCNO> 138395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/yazar/okur.html </URL>
<DATE> 2003/02/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Karabük’e hemşeri desteği 
</HEADLINE>
<TEXT>

     Yanlış anlaşılmasın. Karabük Demir Çelik Fabrikaları’nın Ereğli Demir Çelik Fabrikası’na bağlanmasına karşı değiliz. Yaptığı yatırımlar nedeniyle 350 milyon dolar borcu olan, İsdemir’e 650 milyon dolarlık yatırım yapmaya hazırlanan Ereğli’nin bu işi taşıyıp taşıyamayacağını öğrenmek istiyoruz. 
     Kardemir’de toplam borç 200 milyon dolar. 48 milyon doları dış borç. Bunun 12 milyon dolara yakın kısmı yeniden yapılandırıldı. 4 milyon doları uzun vadeye yayıldı. İç borçlara gelince Divhan, TEDAŞ, TTK ve TCDD’ye olan borçların tutarı 80 - 90 milyon dolar. Halkbank, İş Bankası ve Vakıflar Bankası ile SSK ve vergi borçları ise 60 - 70 milyon doları buluyor. 
     Hal böyle olunca 57’nci hükümet döneminde çıkan kararname Kardemir için bir umut olmuştu. Kararname 200 milyon dolarlık borcu 10 yıla yayıyor, 20 milyon dolarlık Hazine kaynaklı kredi verilmesini öngörüyordu. Tabii önemli bir şartla TKB fizibilite yapacak, fizibilite raporları olumlu olacak, o zaman herkes kararnameye imzayı basacak ve para da Kardemir’e akacaktı. Olmadı. AKP Kardemir için harekete geçti. Ereğli’ye bağlama kararı aldı. 
     Kardemir’in bir patrona ihtiyacı olduğu açık. Öncelikle Kardemir yönetim kurulu üyelerinin demir - sac ticareti yapmaması gerekiyor. Yani Kardemir bugünkü şartlar altında aynen 1995’te olduğu gibi yeniden yapılandırmak zorunda. Borçları sıfırlanacak, yönetim ataması ile ilgili tüzük değişikliği yapılacak. Sonra yüzde 50’si Ereğli’ye verilecek. 
     
Irak’ta savaşın turizme etkisi 12 milyar dolar      Bürokrasi onu iyi tanır. Nazım Ekzen. 1990’lı yıllarda Turizm Bakanlığı Müsteşarı’ydı. 
     Ekzen, Irak’ta olası bir savaşın turizm sektörüne etkisini incelemiş. Çalışmayı yaparken de 1990 - 1991 Körfez Savaşı’nın etkileri üzerinde durmuş. 
     Ekzen diyor ki 
     "Eğer Irak’ta bir operasyon olursa bu kez gerçekten çok etkileneceğiz. 2003 ile 2006 yılları arasında kaybımız 9 ile 12 milyar dolar arasında olacak. Çünkü bu gelişmeden özellikle Doğu Akdeniz bölgesi çok etkilenecek. Doğu Akdeniz turizminin en önemli ülkesi Türkiye ise havalimanlarını, limanlarını askeri amaçlı kullanan bir ülke olarak ortaya çıkacak." 
     Fazla söze gerek var mı 
     Biliyoruz ki turizm 38 alt sektörü barındırıyor. Savaş durumunun etkisi direkt ve dolaylı çok fazla olurken konjonktürel olarak krizi besleyen yan faktörler de gelir kaybının devamına neden oluyor. 
     İşte 1990 ile 1991 Körfez Savaşı’nın etkileri Türkiye’ye ağırlıklı olarak turist OECD ülkelerinden geliyor. 1991’de Doğu Avrupa’daki rejim değişikliği pazarda yüzde 63.6 oranında net gerilemeye neden oldu. 
     Irak savaşı şubat ayında bitmiş olmasına rağmen OECD pazarındaki kayıp öylesine büyük boyutlara ulaştı ki Türkiye, 1991 ile 1994 yılları arasında 3.2 milyar dolarlık reel bir kayba uğradı. Üstüne üstlük 1993 - 1994 yılları arasında terörün doğrudan turizm yörelerini hedef alması ile 1999 yılında Öcalan’ın yakalanmasını da göz önünde bulundurursak krizin etkileri ortada. 
     
Unakıtan ve Erdoğan 25 yıllık arkadaş      Maliye Bakanı Kemal Unakıtan, AKP lideri Recep Tayyip Erdoğan’ın 25 yıllık arkadaşı. Bir dönem Erdoğan’ın kardeşlerinin iş ortağı da olan Unakıtan, bürokrasinin alışkın olmadığı bir konuşma üslubuna sahip. Her yerde "biz çift dikiş gidiyoruz" diyor. Espri yapıyor. 
     Nedeni belli, "Vergi barışı, vergi yarışı. Olmadı. Mali milat, hani vergiyle ilgili hazırlanan her yasa, Cumhurbaşkanı Sezer’e takılıyor ya işte ondan söz ediyor. 
     Biz, bunları değil, şubatın bitimine az bir süre kala hala bütçesiz olan Türkiye’yi düşünüyoruz. Ve, kendine has jargonuyla her yerde "çalışıyoruz" diyen Maliye Bakanı Kemal Unakıtan’ın bu yıl içinde kesinlikle yapacağına söz verdiği üç konuyu bir kez daha hatırlatmak istiyoruz. "Vergi indirimi, enflasyon muhasebesi ve arz yönlü vergi düzenlemeleri..." Unakıtan, cam, enerji, demir çelik, kimyasallar, optik, petrol dışı minerallerle ilgili Türk özel sektörünün arzuladığı değişim için söz veriyor. 
     
     







Tezkere tamam siz pürüzleri giderin 


İçinden bulutların geçtiği bir kapı 


Sırada kim var 


Yumuşama ve sorunlu alanlar 


Gidiş savaşa doğru olunca... 


Ağır ve kirli 


Kimin için savaşacağız 


YÖK yasası değişsin ama... 2 


Güven meselesi 


Yaş 47.. Yolun yarısı bile değil umarım 


Karabük’e hemşeri desteği 


Faik Türün’le görüşme 2 


ABD, savaşı erteler mi 


Enseyi karartın artık 


Petrol fiyatındaki artış bizi üzecek 


</TEXT>
</DOC>
