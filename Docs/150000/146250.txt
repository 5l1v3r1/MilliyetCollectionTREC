<DOC>
<DOCNO> 146250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur19.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'daki patlamada ölenlerin sayısı 6'ya yükseldi... 
</HEADLINE>
<TEXT>

     Adana'da, bir maya fabrikasının kazan dairesinde saat 14 30 sularında bir patlama meydana geldi. Patlama sonucu fabrikanın bulunduğu 2 katlı bina çökerken, çevre binalarda da büyük hasar meydana geldi. Olayda 2'si çocuk 6 kişi hayatını kaybetti. Enkazdan 11 kişi de yaralı olarak çıkarıldı. 
     Merkez Seyhan İlçesi'nin Onur Mahallesi, 121. Sokak'ta bulunan Mine Dahur'a ait Askat Ekmek Katkı Maddesi İmalathanesi'nin yıkılan binası ile çevre binalarda enkaz kaldırma çalışmaları devam ediyor. 
     İmalathane sahibi Mine Dahur, Sema Ökmen 7 ve Şahbaz Topbaş 44 ile kimliği henüz belirlenemeyen bir kişinin öldüğü olayda, enkazdan 2 ceset daha çıkarıldı. Ölenler arasında, olay sırasında çevrede oynayan çocuklar da bulunuyor. 
     Enkazdan yaralı olarak çıkarılan ve Adana SSK, Numune ve Ç.Ü. Tıp Fakültesi Balcalı hastanelerine kaldırılan 11 yaralının tedavisi ise devam ediyor. 
     Adana Emniyet Müdürü Hüseyin Çapkın, ''Patlamanın muhtemelen kimyasal tepkime sonucu oluştuğunu tahmin ediyoruz. Yapılan ilk araştırmalar bunu gösteriyor. Ancak, kesin patlama nedeninin tespiti için çalışmalarımız sürüyor'' dedi. 
     Göçük altından yaralı olarak çıkarılan Ali Yavuz 29 , Ünsal Türköz 42 , Sezer Hançer 7 Adana Numune Hastanesi'nde, Melisa Ökmen 7 Ç.Ü. Tıp Fakültesi Balcalı Hastanesi'nde, Ayşe Güngör 34 , Gamze Güngör 60 , Mehmet Emin Özbek 3 ve Sebiha Kaya'nın 44 ise Adana SSK Hastanesi'nde tedavileri sürüyor. 
     
</TEXT>
</DOC>
