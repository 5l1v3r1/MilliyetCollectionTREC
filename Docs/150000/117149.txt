<DOC>
<DOCNO> 117149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/soneko07.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda moral rüzgarı esiyor... 
</HEADLINE>
<TEXT>

     Piyasalar, seçim sonuçları ile ortaya çıkan tek başına AK Parti iktidarına ilişkin olumlu beklentilere bağlı hareketini bugün de sürdürüyor. 
     Dün 627.35 puan artışla 10844.43 puandan kapanan endeks, bugüne de hızlı bir yükselişle başladı. Bugünkü seansa 107.52 puanlık artışla 10,951.95 puandan başlayan endeks, ilk dakikalarda hızlı bir çıkış yaşadı. Endeks seansın henüz 2. dakikası dolmadan 11,000 puanın üstüne çıktı. İlk 10 dakika dolarken 10,230 puan seviyelerinde olan endeks, ilk 15 dakika tamamlanırken de 11,300 puanı aştı. 10 dakika boyunca bu seviyelerde seyreden endeks ilk 25 dakika sonunda 11,400 puanın da üstüne çıktı. Seansın ilk 40 dakikası tamamlanırken 11,500 puan seviyelerini zorlayan endeks, saat 10.50'de 838 puan artışla 11,683 puana çıktı. 
     
     BONODA FAİZLER 6 PUAN DÜŞTÜ 

     Borsada bu hızlı çıkış yaşanırken, tahvil-bono faizlerinde de 6 puanı aşan bir düşüş gerçekleşti. Gösterge kağıdı olarak alınan 2 Temmuz 2003 vadeli bononun basit ve bileşik getirilerinde 5-6 puanı aşan düşüşler oldu. 
     Bu kağıdın dün yüzde 58.87 olarak gerçekleşen basit getirisi ilk dakikalarda 53.99'a, yüzde 64.48 olan bileşik getirisi ise yüzde 58.77'ye geriledi. Saat 10.23 dolayında ise 2 Temmuz kağıdının basit getirisi yüzde 53.17, bileşik getirisi ise yüzde 57.81 dolayında bulunuyor. Buna göre, bileşik faizdeki gerileme yüzde 6.67 olarak hesaplandı. 
     
     KOTASYONLAR 

     Bankalararası piyasada saat 10.10 itibariyle dolar kotasyonlarında alışta en düşük fiyat 1 milyon 626 bin lira, en yüksek fiyat 1 milyon 632 bin lira, satışta en düşük fiyat 1 milyon 637 bin lira, en yüksek fiyat da 1 milyon 645 bin lira oldu. 
     
     REPO PİYASASI 

     İMKB Tahvil ve Bono Piyasası Repo-Ters Repo Pazarı'nda gecelik işlemler, tek oran yüzde 46 üzerinden gerçekleşiyor. 

     
</TEXT>
</DOC>
