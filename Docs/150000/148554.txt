<DOC>
<DOCNO> 148554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sondun34.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Saddam, komuta ve kontrolü kaybetti" 
</HEADLINE>
<TEXT>

     İngiltere Başbakanı Tony Blair'in sözcüsü, Bağdat'taki son gelişmelerin, Saddam Hüseyin'in kendisine bağlı güçler üzerindeki komuta ve kontrolü kaybettiğine işaret ettiğini söyledi. 
     Sözcü, bunun her şeyin bittiği anlamına gelmediğini belirtirken, koalisyon güçlerinin önünde daha zor çatışmalar olabileceğine dikkat çekildi. 
     Bağdat'ta ve diğer bazı kentlerde Saddam Hüseyin rejiminin kontrolünü kaybedişini kutlayan kalabalıkların, ''kendi durumlarını en iyi biçimde ortaya koyduğunu'' ifade eden sözcü, durumun çok çabuk gelişip değiştiğini, bu nedenle söylenen her şeyin, yakın gelecekte olabilecekler sonucunda değişebileceğini vurguladı. 
     Ancak hızlı gelişen ve değişen durumla ilgili en çarpıcı görüntünün Saddam rejiminin komuta ve kontrolünü yitirdiğine işaret eden görüntü olduğunu ifade eden sözcü, gelişmelerle ilgili olarak dikkatli ve tedbirli olmak gereğine dikkat çekti. 
     Sözcü, ''komuta ve kontrolün dağılmış olmasına rağmen, çok sert ve ısrarlı direnişle karşılaşabiliriz'' dedi. 
     





</TEXT>
</DOC>
