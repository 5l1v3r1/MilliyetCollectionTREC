<DOC>
<DOCNO> 139548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/dunya/dun03.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtar bizi Annan’ sesleri 
</HEADLINE>
<TEXT>

     DIŞ HABERLER SERVİSİ 

     KKTC’nin başkenti Lefkoşa’da çözüm yanlıları dün bir kez daha İnönü Meydanı’nda bir araya gelerek, KKTC Cumhurbaşkanı Rauf Denktaş’ın Annan Planı’nı kabul etmesini istedi. AP’nin haberine göre, 70 bin kişinin, bir başka deyişle KKTC’deki her üç kişiden birinin hazır bulunduğu "Çözüm ve AB’ye hazırız" mitingine katılımı artırmak için bazı sendikalar greve gitti, ilk ve orta dereceli okullarda örgütlü bazı öğretmen sendikaları da grev kararı aldı. Mitingde İngilizce, "Kurtar bizi Mr. Annan" yazılı pankartlar taşındı. 
     Cumhuriyetçi Türk Partisi CTP Genel Başkanı Mehmet Ali Talat, mitingde yaptığı konuşmada, Cumhurbaşkanı Denktaş’ı çözüm istememekle suçladı ve halkın çözüm istediğini öne sürdü. Talat, Kıbrıs Rum Yönetimi liderliğinin de, Kıbrıs Türkünün barış mesajını iyi değerlendirmesi gerektiğini belirtti. 
     



 DÜNYA 












</TEXT>
</DOC>
