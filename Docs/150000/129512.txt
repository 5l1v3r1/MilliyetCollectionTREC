<DOC>
<DOCNO> 129512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/soneko16.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yüzde 8.6 arttı... 
</HEADLINE>
<TEXT>

     Sanayi üretimi, geçen yılın Kasım ayında, önceki yılın aynı ayına göre yüzde 8.6 oranında artış gösterdi. 
     Geçen yılın 11 ayında, toplam sanayi üretimindeki artış yüzde 8.7, imalat sanayiinde ise yüzde 10.2 oldu. 
     DİE'den yapılan açıklamaya göre 2002 Kasım ayında, önceki yılın aynı ayına kıyasla üretim artışı imalat sanayiinde yüzde 9.8, elektrik, gaz ve su sektöründe yüzde 3.5 olarak gerçekleşirken, Madencilik sektöründe üretim yüzde 4 oranında geriledi. 
     11 aylık üretim rakamlarına bakıldığında da, önceki yılın aynı dönemine kıyasla üretim, toplam sanayi sektöründe yüzde 8.7, imalat sanayi sektöründe 10.2, elektrik, gaz ve su sektöründe yüzde 5.4 oranında artarken, madencilik sektöründe 9 oranında azaldı. 
     
     KASIM AYI 

     Kasım ayında imalat sanayi içinde yer alan alt sektörlerde ise üretim, gıda sanayiinde yüzde 10, ağaç ve mantar ürünleri imalatında mobilya hariç yüzde 26.9, kağıt ve kağıt ürünleri imalatı yüzde 35.4, basım ve yayım imalatı yüzde 30.3, metalik olmayan diğer mineral madde imalatı yüzde 34.2 oranlarında arttı. 
     Diğer alt sektörlerde de, makina techizatı imalatı yüzde 24, büro muhasebe bilgi işlem makinası imalatı yüzde 22.3, elektrikli makina cihaz imalatı yüzde 26.5, radyo,tv haberleşme cihazları imalatı yüzde 45.6, taşıt araçları ve karoseri imalatı yüzde 60.5 oranında yükseldi. 
     Üretim Kasım ayında, tütün ürünleri imalatında yüzde 5.2, giyim eşyası imalatı yüzde 4.2, derinin işlenmesi bavul çanta vb imalatında yüzde 15.9, kok kömürü, rafine edilmiş petrol ürünleri yüzde 9.4, diğer ulaşım araçları imalatında ise yüzde 86.4 oranlarında geriledi. 
     
     11 AYLIK DÖNEM 

     Üretimde 11 aylık rakamlara bakıldığında da, toplam sanayi üretimi geçen yılın aynı dönemine göre yüzde 8.7 oranında arttı. 
     Ocak-Kasım dönemindeki üretim artışı, imalat sanayinde yüzde 10.2, elektrik, gaz ve su sektöründe yüzde 5.4 olurken, madencilik sektöründe üretim yüzde 9 oranında azaldı. 
     Onbir ayda üretim, imalat sanayi içinde yer alan alt sektörlerden gıda sanayinde yüzde 4.8, giyim eşyası imalatında yüzde 9.9, derinin işlenmesi bavul çanta vb üretiminde yüzde 14.1, ağaç ve mantar ürünleri üretiminde yüzde 27.2, metalik olmayan diğer mineral madde imalatında yüzde 18.1, makina ve techizat imalatında yüzde 20.6, büro, muhasebe bilgi işlem makina imalatında yüzde 47.2, radyo, tv haberleşme cihazları imalatında yüzde 48.2, tibbi, hassas ve optik aletleri, saat imalatında yüzde 25.2 oranında arttı. 
     Aynı dönemde üretimi azalan alt sektörler ise yüzde 6 ile basım ve yayım imalatı, yüzde 0.7 ile ana metal sanayi, yüzde 44.9 ile diğer ulaşım araçları imalatı, yüzde 3.9 ile de mobilya imalatı oldu. 
     





</TEXT>
</DOC>
