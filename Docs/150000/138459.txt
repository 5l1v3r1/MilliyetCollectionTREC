<DOC>
<DOCNO> 138459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur20.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Genel Sekreteri Annan yarın Türkiye'ye geliyor... 
</HEADLINE>
<TEXT>

     BM Genel Sekreteri Kofi Annan, bölge turu çerçevesinde temaslarda bulunmak üzere yarın Türkiye'ye geliyor. 
     Edinilen bilgiye göre, yarın önce İstanbul'a, ardından Ankara'ya gelecek Annan, temaslarına 24 Şubat Pazartesi günü başlayacak. 
     Temasları çerçevesinde Cumhurbaşkanı Ahmet Necdet Sezer ve Başbakan Abdullah Gül ile biraraya gelecek Annan, Dışişleri Bakanı Yaşar Yakış'la da heyetler arası görüşmelere başkanlık edecek. 
     Annan'ın ziyareti, kendi adıyla anılan Kıbrıs planında varılan son nokta ve Irak'taki gelişmeler açısından önem taşıyor. 
     Annan, Ankara'nın ardından önce Atina'ya, sonra Ada'ya geçecek. 
     





</TEXT>
</DOC>
