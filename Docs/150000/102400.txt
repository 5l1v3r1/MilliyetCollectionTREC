<DOC>
<DOCNO> 102400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sondun07.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sürücüleri rahatlatmak için otoyol masörleri işbaşında. 
</HEADLINE>
<TEXT>

     Fransa'nın güney sahillerine giden bir otoyoldaki dinlenme tesisinde, sıcaktan ve trafikten bunalan sürücüleri rahatlatmak için bedava masaj yapılıyor. 
     Otoyol işletmecisi Escota şirketinden yapılan açıklamada, tatil sezonunda güney sahillerine akın eden sürücüler için bu hafta sonu bir dinlenme tesisinde bedava masaj seansları ayarlandığı bildirildi. 
     Açıklamada, sürücülerin rahatlaması için masajın yanı sıra diğer spor faaliyetlerine de yer verildiği belirtildi. 
     Escota sözcüsü İsabella Escapin, 15 dakikalık seanslarda ellere ve boyna yapılan masajlarla, sürücülerin rahatlamış bir şekilde yollarına devam etmelerinin sağlandığını anlattı. 
     Bu iş için kiralanan masörlerden Thi Au da, ''İnsanlar bundan hoşlanıyor, ancak çok talep var ve zaman kısıtlı'' dedi. 
     





</TEXT>
</DOC>
