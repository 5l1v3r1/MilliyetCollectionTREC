<DOC>
<DOCNO> 130787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo01.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor Avrupa'daki 154. maçına hazırlanıyor... 
</HEADLINE>
<TEXT>

     Basketbol Erkekler Avrupa Ligi C Grubu'nda yarın Real Madrid ile İstanbul'da karşılaşacak Ülkerspor'un, İspanyol ekiplerine şansı tutmuyor. 
     Turuncu-yeşilliler, İspanyol takımlarıyla bugüne kadar yaptığı 20 maçın 12'sini yitirirken, 8 maçtan galibiyetle ayrıldı. 
     Real Madrid ile bugüne dek 3 kez karşı karşıya gelen Ülkerspor, 2 galibiyet, 1 yenilgi aldı. 1998-99 Avrupa Ligi 2. turda karşılaştığı Real Madrid'i İstanbul'da 85-83 mağlup eden Türk ekibi, deplasmandaki maçı da 85-72 kazandı. Turuncu-yeşilliler, bu sezon grupta Real Madrid ile yaptığı ilk maçta rakibine 81-77 yenilmişti. 
     Ülkerspor, Avrupa kupalarında İspanyol ekiplerinden 9 kez FC Barcelona, 3 kez Real Madrid, 2'şer kez Manresa, Malaga, Estudiantes ve TAU Ceramica takımlarıyla karşı karşıya geldi. 
     
     İSTANBUL'DA 3 YENİLGİ 
     Turuncu-yeşilliler, İspanyol takımlarıyla İstanbul'da yaptıkları maçlarda rakibine üstünlük sağladı. 
     Kendi sahasında 9 maç yapan Ülkerspor, 6 galibiyet, 3 yenilgi aldı. Türk temsilcisi İstanbul'da 2 kez FC Barcelona'ya 1 kez de TAU Ceramica takımına yenildi. 
     
     AVRUPA'DAKİ 154. MAÇ 
     Ülkerspor, Real Madrid ile yapacağı karşılaşmayla Avrupa kupalarındaki 154. maçına çıkıyor. 
     1993-94 sezonundan beri Avrupa kupalarında mücadele eden turuncu-yeşilliler, 1 maçta 70 galibiyet, 82 yenilgi, 1 beraberlik aldı. 
     





</TEXT>
</DOC>
