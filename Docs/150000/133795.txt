<DOC>
<DOCNO> 133795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/spo01.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KORKUMUZ YOK 
</HEADLINE>
<TEXT>

Beşiktaş Teknik Direktörü Mircea Lucescu, Fenerbahçe derbisine iddialı hazırlandıklarını söyledi, "Ne sakatlıklardan, ne de rakip sahanın atmosferinden çekiniyoruz" diye konuştu 
     ORHAN YILDIRIM 

     Hedef üç puan’ 
     BEŞİKTAŞ Teknik Direktörü Mircea Lucescu, yaklaşan Fenerbahçe derbisini yorumladı. Rumen teknik adam, kritik 90 dakikanın ertelenmesini hiç istemediklerini dile getirip, "Ancak bu kararda iki kulübün de kabahati yok. Geç de olsa oynanması gereken bir maç ve sahaya galibiyet için çıkacağız. Sezon başından bu yana yaşanan sakatlıkları bahane edemem" diye konuştu. 
     
     Farklı bir Kartal 
     RUMEN teknik adam, maçın deplasmanda oynanacak olmasının da herhangi bir tedirginlik yaratmadığını açıkladı. Lucescu sözlerini şöyle sürdürdü "Pazar günü en zor deplasman maçına çıkacağımızı biliyoruz. Ancak ne rakip, ne de oradaki atmosferden çekiniyoruz. Sahaya farklı bir anlayış ile çıkıp, üç puan için herşeyi yapacağız. Maçın skoru kesinlikle ligin kaderini belirlemez." 
     
Rakip D.Bükreş      SİYAH - Beyazlı takım Fenerbahçe karşılaşmasının son provasını bugün Dinamo Bükreş önünde verecek. İnönü Stadı’nda saat 19.45’de başlayacak olan karşılaşmayı TGRT naklen yayınlayacak. Teknik Direktör Mircea Lucescu’nun bu maçta ideale yakın bir on birle sahaya çıkacağı ve derbi öncesinde yıldızlarının son durumlarını test edeceği öğrenildi. 
     
Yıldızlar açılışta      Beşiktaş’ın yıldızları İlhan, Nouma, Zago ve Tümer, kulübün forma sponsoru Puma’nın Akmerkez’deki mağaza açılışına katıldı. Taraftarlar dört futbolcudan imzalı forma almak için adeta yarıştı. Nouma, yine ilginç hareketleriyle açılışın ilgi odağı olurken, "Fenerbahçe’yi yenecek güçteyiz. Kadıköy’e de kazanmak için gideceğiz" dedi. 
     
Mappa full çekti      BEŞİKTAŞ’I, Sparta Prag maçı için Çek Cumhuriyeti’ne götürecek olan Mappa Tur’a gösterilen yoğun ilgi memnuniyet yarattı. Mappa yetkilileri, Prag seyahatine gidecek taraftarların kendilerini tercih ettiğini, bir - iki gün içinde yer kalmayacağını açıkladılar. 
     
Pestilleri çıktı      KARTAL, Fenerbahçe maçının hazırlıklarını dün Ümraniye’de sürdürdü. Siyah - Beyazlı takım yaklaşık 2 saat süren taktik antrenmanıyla yoğun bir tempo yakaladı. Çalışmaya izin alan Niyazi ile sakatlığı süren Bayram çıkmazken, Tayfur salonda ter attı. Sergen ise fizyoterapist Cem Türker ile birlikte saha kenarında takımdan ayrı olarak çalıştı. 
     



 SPOR 























</TEXT>
</DOC>
