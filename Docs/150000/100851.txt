<DOC>
<DOCNO> 100851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/ekonomi/eko02.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Brezilya’yı garantiye aldı 
</HEADLINE>
<TEXT>

Brezilya’ya 30 milyar dolar kredi açan IMF, hem ülkenin borçlarını çevirmesini, hem de yaklaşan seçimlerde, IMF anlaşmalarına uyum sözü veren adayların güçlenmesini sağladı 
     EKONOMİ SERVİSİ 

     IMF, Brezilya’ya 30 milyar dolar kredi açmaya karar verdi. Ülkeye ayrıca seçimler öncesinde oluşabilecek güven krizi karşısında, para birimi real’i korumak için 10 milyar dolarlık döviz rezervi harcama izni de verildi. Böylece Brezilya’ya 40 milyar dolarlık bir likidite sağlanmış oldu. IMF daha önce hiç bir ülkeye bu miktarda kredi açmamıştı. 
     Seçim öncesinde açılan bu kredi ile politik bir mesaj’ verdiği ileri sürülen IMF’nin aynı zamanda ülkenin 250 milyar dolarlık borcunun çevrilmesini de garantilediği belirtiliyor. 
     Yılsonuna kadar kredinin yüzde 20’lik bölümünü 6 milyar dolar alacak olan Brezilya, geri kalanını da 1 Ocak’ta ortaya çıkacak yeni hükümetle varılacak olan anlaşmaya göre alacak. 
     Bu durum kredinin siyasi etkisini artırdı. Tüm partiler yeni programlar açıklayarak halka sundu. Yatırımcıların favori başkan adayı Jose Serra, IMF’in şart koştuğu yüzde 3.75’lik cari işlemler fazlasını yerine getireceğini garanti etti. Solcu lider da Silva ve merkez soldaki Ciro Gomes de IMF’in ön şartını kabul ettiklerini açıkladılar. 
     IMF’nin açıklamasından sonra Brezilya Real’i dolar karşısında yüzde 5 değer kazandı. Ayrıca Brezilya Borsası da Bovespa yüzde 4.9 yükseldi. 
     
Türkiye’nin rekorunu elinden aldı      Brezilya’ya 30 milyar dolarlık kredi, Türkiye’yi IMF’den en fazla kredi alan ülke’ ünvanından etti. Türkiye, 1999’dan bu yana yapılan iki ayrı stand by ile toplam 27 milyar dolar kredi almıştı. Brezilya ise daha önce anlaşması yapılmış 15 milyar doların üzerine 30 milyar dolarlık yeni bir kredi alarak fondan 45 milyar dolar kullanmış olacak. 
     



 EKONOMİ 
















</TEXT>
</DOC>
