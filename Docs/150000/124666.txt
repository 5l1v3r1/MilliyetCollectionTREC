<DOC>
<DOCNO> 124666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sontur18.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteler ikiye bölünüyor... 
</HEADLINE>
<TEXT>

     Hükümet, önümüzdeki 1 yıl içinde bazı büyük üniversiteleri ikiye bölerek, bazı illerde de yeni üniversite kurarak, devlet üniversitesi sayısını 'den 70'e yükseltecek. 
     Acil Eylem Planına göre, ülkemizde 'ü devlet, 23'ü vakıf olmak üzere halen 76 üniversite bulunuyor. Bu üniversitelerin bazıları 60 bini aşan öğrenci sayısı ile hantallaşmış bir görüntü veriyor. 
     İstanbul, Marmara, Gazi ve Selçuk üniversiteleri 60-70 bin civarında öğrencisi olarak üniversiteler arasında başı çekiyor. 
     Plan, kaliteli bir eğitim ve yönetim için optimum öğrenci rakamının 20 bin dolayında olması gerektiğini belirtiyor. 
     Bu çerçevede, söz konusu üniversitelerin bölünmek suretiyle her birinin 2 üniversiteye dönüştürülmesi öngörülüyor. Bölünme ile birlikte yeni oluşacak üniversitelerin ise fen ve sosyal bilimleri, mühendislik ve sağlık gibi alanlarda ihtisaslaşmış üniversiteler olarak yapılandırılması düşünülüyor. 
     
     YENİ ÜNİVERSİTELER DE SIRADA 
     Acil Eylem Planı ile Yozgat, Tekirdağ, Ordu, Rize, Çorum, Amasya, Aksaray ve Düzce gibi illerdeki yükseköğretim kurumlarının da üniversiteye dönüştürülmesi amaçlanıyor. 
     Bu illerde birer tabela değişikliği ve rektör tayini ile mevcut durumun üniversite haline getirilebileceği, bunun da ek bir maliyet yaratmayacağı ifade ediliyor. 
     Bu şekilde kamu maliyesine herhangi bir yük getirilmeksizin devlet üniversite sayısının 'den 70'e çıkarılabileceği vurgulanıyor. 
     
     DİĞER HEDEFLER 
     Acil Eylem Planı'nda eğitimle ilgili uzun vadeli diğer hedefler de şöyle sıralanıyor 
     -Öğretmenlik ve öğretim elemanlığı, özellikle son krizlerin etkisiyle cazip olmaktan çıktı. Öğretmenlerin mali ve sosyal hkaları iyileştirilerek, öğretmenlik ve öğretim elemanı mesleği cazip hale getirilecek. 
     -Gelişmiş ülkelerde olduğu gibi öğretmen ve öğretim elemanlarının sözleşmeli statüde istihdamları sağlanarak, verimli olmayanların sözleşmelerinin feshedilmesi, yerine başarılı olabileceklerin alınması sağlanacak. 
     -Bütçede eğitime ayrılan pay 1990'da yüzde 22.3, 1995'de 13.2, 2002'de ise yüzde 11.6 olarak belirleniyor. Eğitime daha fazla kaynak ayrılacak ve bunun etkin kullanımı sağlanacak. 
     -Eğitimde özel sektörün payı yüzde 3'ler düzeyinde. Bunun yüzde 10'lara çıkarılması için özel sektör yatırımları özendirilecek. 
     





</TEXT>
</DOC>
