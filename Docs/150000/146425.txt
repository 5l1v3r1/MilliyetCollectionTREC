<DOC>
<DOCNO> 146425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/ekonomi/eko02.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizler UniCredito ile ortaklığımızı etkilemez’ 
</HEADLINE>
<TEXT>

Ekim ayında Avrupa’nın en güçlü banka gruplarından İtalyan UniCredito ile ortak olan Koçbank’ın Genel Müdürü Halil Ergür, ortaklığın krizlerden etkilenmediğini söyledi 
     FİNANS SOHBETLERİ 
Kadife Şahin 

     Avrupa’nın en büyük bankacılık gruplarından İtalyan UniCredito ile ekim ayında yüzde 50 oranda ortaklık olarak Türk bankacılık sektörünün ilk yabancı ortak girişimini gerçekleştiren Koçbank’ın Genel Müdürü Halil Ergür, Türkiye’nin yaşadığı krizlerin bu ortaklığı etkileyemeyeceğini söyledi. 
     UniCredito’nun Türkiye’ye uzun vadeli baktığını bildiren Halil Ergür, yabancı ortağın son günlerde yaşanan gelişmelere karşı serinkanlı olduğunu söyledi. "Hedeflerimizi göz önünde tutarak gelişmeleri birlikte ele alıp önlemlerimizi zamanında alıyoruz" diyen Ergür ortaklık görüşmeleri sürecinde de Türkiye’nin pek çok ağır kriz atlattığını ve bunların hiçbirinin UniCredito’yu ortaklık düşüncesinden vazgeçirmediğini belirtti. 
     "Bu son gelişmelerden sonra da bakışlarında herhangi bir değişiklik yok" diyen Ergür, şöyle konuştu 
     "Tabii ki tüm bankalar da olduğu gibi bizim de UniCredito ile beraber Türkiye’de yaşanan iniş ve çıkışlara göre durumumuzu değerlendirmek ve buna göre pozisyonumuzu ayarlamak ve gereken tedbirleri almak gibi çalışmalarımız oluyor. Çünkü 2003 yılı için banka olarak birlikte belirlediğimiz önemli hedeflerimiz var. Krizin bize tek etkisi yeni şartlara göre nasıl hareket etmeliyizi ele alıp gereken tedbirleri almak yönünde. Türkiye’nin geleceği ile ilgili herhangi bir tedirginlik, herhangi bir sıkıntı veya sorun, hatta bir pişmanlık da yok." 
     
     Ortağın katkısı çok’ 
     UniCredito yetkililerinin Türkiye piyasalarında yaşanan gelişmeleri çok serinkanlı bir şekilde izlediğini belirten Ergür, tabi ki Keşke böyle olmasaydı denen noktalar oldu. Fakat hiçbir zaman yüksek sesle söylenen veya bir telaş yaratan olay yaşanmadı" dedi. 
     Ergür, "Koçbank’ın sektörün üç büyük özel bankasından biri olma hedefi var. UniCredito ile birlikte bu uzun vadeli hedefimiz bizim için esastır ve bu hedefe ulaşabilmek için de değişen şartlara göre almamız gereken tedbirler nelerse bunları alarak yolumuza devam ediyoruz" diye kaydetti. 
     UniCredito’nun bu konuda bankaya çok katkısı olduğunu belirten Ergür, "Onlarla beraber geliştirdiğimiz çok yararlı metodolojiler var. Bu metodolojilerle hedeflerimizi tüm birimlerimiz bazında çok net ve detaylı bir şekilde oluşturduk. Birimlerin faaliyetlerini ve elde ettikleri sonuçları çok düzenli bir şekilde izleyebiliyoruz" dedi. 
     
Piyasa gelişmelere aşırı tepki veriyor      Türk piyasalarının ABD’den gelecek hibe haberlerine aşırı tepki verdiğini belirten Ergür, "Çok uçlarda dolaşıyoruz" dedi. "Bu oyuncuların çok da zarar görmesine yol açıyor" diyen Ergür, şöyle devam etti 
     "Özellikle küçük oyuncular sürekli hareketin tersinde kalıyorlar. Bu nedenle daha uzun vadeli bakmanın, aşırı tepki vermemenin yararlı olacağını düşünüyorum. 1 milyar dolarlık hibe veya 8.5 milyar dolarlık kredi gerçekleşir veya gerçekleşmeyebilir. Sonuçta bu siyasi iradeye bağlı bir karardır. Şimdi tamamen buna odaklanıp Bu olursa yaşadık, olmazsa öldük’ demek doğru değil. Bunu yaptığımızda ekonominin diğer unsurlarını gözden kaçırıyoruz." 
     
Bankacılık spekülatif risk alma işi değildir      UniCredito’nun bankacılık anlayışının Türk bankalarından farklı olduğunu bildiren Ergür, ortaklık ile birlikte Koçbank’ın da farklı bir yaklaşım içine girdiğini söyledi. 
     "Bu farklardan birincisi bankacılığın spekülatif risk alma işi olmadığıdır" diyen Ergür, "Vade ve faiz uyumsuzluğu oluşturan ürünler ve dövizde alınabilecek spekülatif pozisyonlar konusunda son derece hassas bir bakışımız var. Dövizde sıfır pozisyonda gidiyoruz" dedi. Hazine birimlerinin Türk bankalarının en önemli merkezleri olarak değerlendirildiğini belirten Ergür, "Biz hazine yönetimini bir k r merkezi olarak değil, ticari aktiviteleri destekleyen bir birim olarak görüyoruz" diye kaydetti. 
     
Savaş bilançoları olumsuz etkileyecek      Savaşın piyasalardaki birinci olumsuz etkisinin faizlerin çok fazla yükselmesi ile ortaya çıktığını belirten Ergür, "Bilançosunda uzun vadeli kamu k ğıdı olan bankalar üzerinde olumsuz etki yarattı" dedi. Vade uyumsuzluğunun sektörün en büyük problemi olduğu söyleyen Ergür, şöyle konuştu 
     "Kaynak maliyetinde yükselme olacak. TL’de henüz yaşamıyoruz çünkü likiditede henüz bir sıkıntı yok. Merkez Bankası’nın günlük kotasyonları yüzde 41, 42. Ancak enflasyon beklentileri olumsuza dönerse Merkez Bankası, faizleri yukarı çekecektir. O zaman kaynak maliyetleri k ğıt portföylerinden elde edilen getirinin üzerine çıkan bankalar direkt zarar yazmaya başlayacaklar." 
     


SİYASET 



















</TEXT>
</DOC>
