<DOC>
<DOCNO> 131593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gun09.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bvlgari saat tartışması 
</HEADLINE>
<TEXT>

Suudi hediyesi iade edilecek mi 
     ANKARA Milliyet 

     Başbakan Abdullah Gül’ün Suudi Arabistan gezisinde resmi heyete hediye edilen dünyanın en değerli saati Bvlgari marka saatlerin siyasi etik gereği geri verilip verilmemesi konusu, Ankara’da yeni bir tartışmaya yol açtı... 
     Başta ABD olmak üzere birçok Batı ülkesinde siyasetçi ve bürokratların pahalı hediyeler alması yasak olmasına rağmen Türkiye’de henüz böyle bir yasal düzenleme yapılmadı. Düzenleme yapılmadığı için de verilen hediyeler resmi kayıtlara geçirilmeden sahipleri tarafından kullanılabiliyor. 
     
     ARAP DETİ 
     Yasal düzenleme olmamasına rağmen heyetin hediyeleri kabul etmemesi gerektiği görüşüne ise Başbakanlık ve Dışişleri kaynakları karşı çıktı. Ülkelerarası tüm resmi ziyaretlerde tarafların birbirine hediyeler verdiğini ve bu hediyelerin geri verilmesinin diplomatik nezaket geleneğine uymayacağını hatırlatan kaynaklar, Suudi Arabistan, Arap Emirlikleri ve Libya gibi zengin ve gösterişe önem veren ülkelerde bu hediyelerin değerinin daha da yüksek olduğunu vurguladı. 
     Suudi Arabistan’da tüm resmi heyetlere Bvlgari ya da Rolex marka saatlerin verilmesinin de alışkanlık olduğunu kaydeden kaynaklar, geçmişte bu ülkeye gerçekleştirilen ziyaretlerde de benzer hediyelerin verildiğini kaydetti. 
     



 GÜNCEL 























</TEXT>
</DOC>
