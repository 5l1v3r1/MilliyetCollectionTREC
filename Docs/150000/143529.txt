<DOC>
<DOCNO> 143529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/guncel/gun99.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Kürt devletini AB de istemiyor      KÜRT devleti kurulması" fikrine Avrupa Birliği de yeşil ışık yakmadı. AB’den yapılan açıklamada, Irak’ın toprak bütünlüğünün korunması istendi. Irak’taki tüm kesimlerle sürekli temas halinde olan AB, operasyonun ardından Irak’ın mevcut sınırlarında değişikliğe gidilmesine sıcak bakmadığını belirtti. Komisyon sözcüsü Reijo Kemppinen, "AB Komisyonu, Kürt devleti kurulmasından yana mı " şeklindeki bir soruya "Irak’ın toprak bütünlüğünün korunmasından yanayız" yanıtını verdi. 
     
ABD Türkiye’yi terk edin’ dedi      ABD Dışişleri Bakanlığı, Adana’daki konsoloslukla İncirlik Üssü’ndeki personelin ailelerinin Türkiye’den ayrılabileceklerini bildirdi. Yayımlanan duyuruda ABD’lilerin Türkiye’den ayrılmaları, Güneydoğu’ya seyahat etmemeleri, bu bölgeden Irak topraklarına geçilmemesi istendi. Bu uyarı, İncirlik’teki lojmanlarda oturan ABD’li ailelerin daha önce hazırlanan plan gereği Almanya’daki ABD Avrupa Komutanlığı ya da ülkelerine her an döneceklerinin ilk işareti oldu. 
     
Hastanelere akın ettiler      Savaş sırasında doğum yaparak bebeklerinin yaşamını tehlikeye atmak istemeyen Iraklı birçok kadının, normal zamandan önce sezaryenle doğum yapmayı tercih ettiği belirtildi. Erken doğum yapan kadınlardan, İntizar Muhsin 28 , "Çok rahatladım. Allah’a şükür savaştan önce bebeğimi doğurdum" dedi. Erkek bebek dünyaya getiren Hena Mehdi 32 ise, "Bush neden bizi öldürmek ve bize savaş açmak istiyor Bebeğimle nereye gideceğimi bilemiyorum. Ona bir şey olursa ölürüm" diye konuştu. 
     Elviyah Hastanesi Doğum Bölümü Başkanı Dr. Holud Yunus, "Sezaryen olup, bir an önce bebeklerini alıp gitmek istiyorlar. Birçoğu bebeklerini 7 aylıkken doğurdu" dedi. Yunus, savaş sırasında su ve elektrik kesintisi olması durumunda zor koşullarda doğum yapmak zorunda kalacaklarından endişe ettiklerini belirtti. 
     
Saddam’ın askerleri teslim oldu iddiası      KUZEY IRAK’ın Erbil kenti yakınlardaki Şerava bölgesinde sayıları 500 - 600 civarındaki Irak askerinin sınırı aşarak Mesud Barzani liderliğindeki Kürdistan Demokratik Partisi’ne KDP bağlı peşmergelere teslim olduğu iddia edildi. Ancak KDP yetkilileri bunu doğrulamadı. 
     
Seyyar morglar kullanıma hazır      İNCİRLİK Üssü’nde, Charlie 3. derece alarmına geçilirken, seyyar morglar oluşturuldu. En üst seviye "Delta"nın bir alt konumundaki "Charlie" alarmına geçilen üste, dün sabah ikinci derece alarm durumu olan "Bravo" uygulaması kapsamında, güvenlik amacıyla ABD’lilerin üs dışına çıkışları yasaklandı. "Bravo"dan bir kaç saat sonra da alarm seviyesi "Charlie"ye yükseltildi. Charlie alarmında izinler iptal ediliyor, görevli - görevsiz tüm personel üste toplanıyor. Görevli olmayanlar dışında üsten kesinlikle çıkış yapılmıyor. Emniyet birimleri üst düzeyde alarma geçiriliyor. 
     
Amerika’da turuncu alarm      BAŞKAN Bush’un verdiği ültimatomun ardından ABD’de "terör alarmı derecesi" de "sarı"dan "turuncu"ya yükseltildi. İç Güvenlik Bakanı Tom Ridge ve Adalet Bakanı John Ashcroft’un ortaklaşa yaptıkları açıklamada, ABD çapında terör tehlikesinin yüksek olduğuna, bu nedenle "turuncu" seviyeye geçildiğine değinildi. Yetkililer, El Kaide bağlantılı teröristlerin, Irak halkını savunma adına Amerika’daki hedefleri vurabileceklerini ve Irak savaşına geri sayım sürerken ülke içindeki güvenlik önlemlerinin artırılması gerektiğini belirtiyorlar. 
     
Tito’nun sığınağının benzeri Saddam’da      Saddam Hüseyin’i nükleer ve biyolojik silahlardan korumak için yapılan iki yeraltı sığınağının Eski Yugoslavya ordusunca inşa edildiği ortaya çıktı. Saraybosna’nın Kornjiç kentinde eski diktatör Tito için dağlık bölgenin 250 metre altında 1969’da yapılan 6500 metre karelik askeri kararg hın fotoğrafları dün AP ajansınca servise konuldu. Sığınakta 400 kişi dıştan tamamen izole olmuş şekilde üç aydan fazla süreyle barınabiliyor. Eski Yugoslav ordusunda mühendis olan Resad Fazliç, dün FTV1 kanalına, bu sığınakların iki benzerinin de 1980’lerin başında Saddam için inşa edildiğini açıkladı. 
     
Silah denetçileri Bağdat’tan ayrıldı      BM silah denetçileri, Irak’ın başkenti Bağdat’tan ayrıldı. Denetçileri, Uluslararası Saddam Hüseyin Havaalanı’ndan alan BM’ye ait uçak, Güney Kıbrıs’ta Larnaka Havaalanı’na hareket etti. Irak’tan ayrılan silah denetçilerinin sayısının 136 olduğu öğrenildi. BM silah denetçileri, 4 yıl aradan sonra ilk kez 27 Kasım 2002’de Bağdat’a gelmiş ve denetimlere iki gün sonra başlamıştı. BM İzleme, Tahkik ve İnceleme Komisyonu Sözcüsü Hiro Ueki, Irak’tan ayrılmalarının talihsiz olduğunu, ancak kararın üst düzeyde alındığını söyledi. Fransız diplomatlara da Irak’ı terk etmeleri talimatı verildi. 
     
Müdürlerin bilgi’ kavgası      Eskişehir’de iki ilköğretim okulu müdürü bilgi yarışması yüzünden yumruk yumruğa birbirine girdi. Mimar Sinan İlköğretim Okulu’nda önceki gün, öğrenciler arasında düzenlenen bilgi yarışması öncesi, 17 okul müdürü izlenecek yöntem konusunu görüşmek üzere toplantı düzenledi. Toplantıda tartışmaya başlayan 2 Eylül İlköğretim Okulu Müdürü Şükrü Sağıroğlu ile Yavuz Selim İlköğretim Okulu Müdürü Bayram Avcı öğrencilerin gözü önünde yumruk yumruğa birbirine girdi. Okul bahçesine taşan kavgayı diğer müdürler ayırdı. Yedi günlük rapor alan Avcı, Sağıroğlu’ndan davacı oldu. Hakkında soruşturma başlatılan Sağıroğlu ifadesinde, "Toplantı bir öneri yüzünden Avcı ile tartıştık" dedi. 
     
Yeniköy’de gemi karaya oturdu...      İstanbul Boğazı’na girdikten sonra sürüklenen 2 bin 300 grostonluk 91.7 metre uzunluğunda ve 13.6 metre genişliğindeki Saint Vincent bayraklı "Jakob" isimli kuru yük gemisi, Yeniköy İskelesi’ne yaklaşık 20 metre kala karaya oturdu. İsrail’e soda taşıyan geminin, kıyıya yakın gitmesinden dolayı ters akıntıya kapılıp karaya oturduğu belirtildi. Yeniköylülere heyecanlı dakikalar yaşatan kuru yük gemisi, üç saat sonra kendi imk nlarıyla kurtularak, yoluna devam etti. 
     
Muhabiri ezen şoföre 5 yıl Star muhabiri Özdemir’in ölümüne yol açan sanık, Yargıtay’ın "Cezası 10 yıl olsun" kararına rağmen, alt sınırdan mahk m oldu. Karar, temyiz edilecek 
     Alkollü araç kullanarak, Star Gazetesi Muhabiri Ogün Özdemir’in ölümüne neden olan sanık Necip Karaahmetoğlu, 5 yıl 4 ay hapis ve 221 milyon para cezasına mahk m edildi. Özdemir’in ailesi, Yargıtay’ın, "üst sınırdan ceza verilsin" yönündeki kararına rağmen, sanığa daha önce verdiği 4 yıl hapis cezasını sadece 1 yıl 4 ay artıran mahkemenin kararını yeniden temyiz edeceklerini söyledi. 
     Yargıtay’ın esastan bozduğu davanın Ankara 2. Asliye Ceza Mahkemesi’ndeki karar duruşmasına, Karaahmetoğlu’nun avukatları ile Özdemir’in babası Necati Özdemir ve avukatı Meliha Selvi katıldı. Selvi, mahkemenin Karaahmetoğlu’na daha önce 4 yıl hapis cezası verdiğini ancak bu kararı Yargıtay’ın bozduğunu anımsatarak, "Verilen ceza toplum vicdanını rahatlatmamıştır. Yargıtay’ın bozma ilamı doğrultusunda üst sınır olan 10 yıl mahk miyet verilmesi gerekir" dedi. 
     
     Para cezası da aldı 
     Yargıç Mehmet Nuri Öztürk, Karaahmetoğlu’nun Türk Ceza Kanunu’nun TCK "tedbirsizlik ve dikkatsizlik sonucu ölüme sebebiyet vermek" başlıklı 455 2. maddesi uyarınca 5 yıl 4 ay hapis ve 221 milyon lira para cezasına mahk m edildiğini açıkladı. 
     
Etekli suçlamaya boşanma      Buca’da ayrılmak istediği eşi Servet Erdem’in yanda ve ağabeylerinin, kendisini zorla götürdükleri evde etek giydirip çay servisi yaptırıp soğuk suyun altına sokarak işkence uyguladıklarını öne süren Engin Erdem, İzmir 2. Asliye Hukuk Mahkemesi’nde boşanma davası açtı. Engin Erdem, dünkü duruşmada, eşinin kendisine saldırdığı için 2 ay hapis cezası aldığını belirtti. Servet Erdem ise, "Beni 10 milyara pavyona satmak istedi. Ben de dövdüm" dedi. Mahkeme, Servet Erdem’e 1.2 milyar tazminat ve aylık 75 milyon nafaka bağlayarak tarafları boşadı. 
     
     
     
     



 GÜNCEL 



















</TEXT>
</DOC>
