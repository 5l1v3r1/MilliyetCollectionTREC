<DOC>
<DOCNO> 134498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sontur03.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çantasını çaldığı kadınla buluşmaya kalkınca yakalandı... 
</HEADLINE>
<TEXT>

     İzmir'de, çantasını çaldığı kıza buluşma teklif edip, reddetmesi durumunda, çantadaki resimlerini porno sitelere vereceğini söyleyerek şantaj yaptığı ileri sürülen bir kişi, yakalandı. 
     Alınan bilgiye göre, polise başvuran Pınar T., Alsancak'ta sekreter olarak çalıştığı diş doktoruna muayene için gelen bir kişinin, çantasını ve çekmecede bulunan 50 milyon lirayı çaldığını bildirdi. Pınar T., bu kişinin, daha sonra kendisine telefon ederek, buluşma teklifinde bulunduğunu, gelmemesi durumunda ise çantasında arkadaşlarıyla birlikte çektirdiği resimleri porno sitelerine vereceğini söylediğini ileri sürdü. 
     Bunun üzerine harekete geçen Asayiş Şube Müdürlüğü ekipleri, Pınar T'yi telefonla aramaya devam eden Mehmet Ö'yü, Muğla'dan aradığını belirleyerek yakaladı. 
     Pınar T. tarafından teşhis edilen Mehmet Ö., kendisine yöneltilen suçlamaları reddetti. 
     Mehmet Ö.'nün ayrıca, son seçimlerde bir partinin İzmir'den milletvekili adayı olarak gösterdiği Hüseyin Türkmen'in çantasını partinin il kongresinde çaldığı belirledi. 
     Türkmen'e telefon eden Mehmet Ö'nün, Türkmen'e, 100 milyon lira çekmek için kredi kartı şifresini istediğini, daha sonra kartlarını iade edeceğini söylediği öğrenildi. 
     Mehmet Ö'nün, sorgusunun ardından İzmir Cumhuriyet Başsavcılığı'na sevk edileceği bildirildi. 
     





</TEXT>
</DOC>
