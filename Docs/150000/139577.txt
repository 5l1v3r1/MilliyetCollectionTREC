<DOC>
<DOCNO> 139577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/magazin/amag.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Son yılların en bomba albümü 
</HEADLINE>
<TEXT>

Doğan Music Company’nin son bombası Gökhan Özen, yeni albümü için çok iddialı Pop müzikte son beş yılın en iyi albümünü yaptım 
     DENİZ ALTUNTAŞ 

     DMC’ye transfer olan Gökhan Özen, yakında çıkaracağı yeni albümünün popta son 5 yılın en iyi çalışması olacağını söyledi. 12 esere yer vereceği albümde 1 değil tam sekiz hit şarkısının olduğunu iddia eden Özen, "Stüdyodan çıkmadan 1.5 yılımı bu albüme adadım. Şarkılarda kendi duygularım var, yabancılarınki değil. Bazıları gözyaşlarımı, bazıları da sevinçlerimi barındırıyor" dedi. 
     
     Gönüllere ulaşsın yeter’ 
     ÖZEN, söz ve müziklerinin tamamı, sekiz parçanın da aranjesi kendisine ait albümün pop müzikte son 5 yılın en iyi albümü olduğunu söyleyecek kadar da iddialı. Albümünü tiraj değil, insanların gönlünde yerini bulsun’ kaygısıyla yaptığını söyleyen Özen, "İçime sinen bir albüm oldu. Önemli olan albümün insanların kalbinde doğru yeri bulması" diye konuştu. 
     
     Yukarıdan yardım geliyor’ 
     HAYATINDA sadece müziğin olduğunu da kaydeden Özen, sözlerini şöyle tamamladı "Dar bir çevrem var. Yaratıcılığımı engellememek için kendimi bu piyasanın içine sokmamaya özen gösteriyorum. Beni beste yaparken görenler Bu adam deli’ der. Başka bir boyuta geçiyorum, burada değilim. Bu albümde de sihirli bir şeyler oldu. Yukarıdan yardım geldiğine inanıyorum." 
     



 MAGAZİN 











</TEXT>
</DOC>
