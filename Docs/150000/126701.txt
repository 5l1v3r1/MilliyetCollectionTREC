<DOC>
<DOCNO> 126701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/siy99.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa 
</HEADLINE>
<TEXT>

Anayasa değişikliği aynen      AKP Genel Başkanı Tayyip Erdoğan’a Başbakanlığın yolunu açan ve Cumhurbaşkanı Sezer tarafından veto edilen Anayasa Değişikliği Yasası, ilk oylamada 450’ye yakın oyla TBMM’de aynen kabul edildi. Cuma günü yapılacak olan ikinci tur oylamada da paketin aynen kabul edilmesi durumunda Sezer yasayı ya onaylayacak ya da referanduma götürecek. 
     
Sezer’den mesafeli’ kabul      Devlet protokolünde türban ve AKP lideri Erdoğan’a "veto" engelinin ardından gerçekleşen Cumhurbaşkanı Ahmet Necdet Sezer ile TBMM Başkanı Bülent Arınç’ın ilk karşılaşmasında, sıcak gündem hasır altı edildi, rafa kaldırılan konular gündeme geldi. Sezer, TBMM Başkanlık Divanı’nın üyeleriyle birlikte kendisine nezaket ziyaretinde bulunan Arınç’a karşı "mesafeli bir sıcaklık" sergiledi. "Bir ricanız olursa bekleriz" diyen Arınç’a Sezer, "Hiçbir ricamız olmaz, takdirlerimizi ve tebriklerimizi iletiriz" ifadesini kullandı. 
     
Savaş, tazminata mahk m      Açtığı davalarla RP ve FP’nin kapatılmalarına neden olan eski Yargıtay Başsavcısı Vural Savaş, "kayıp trilyon" davasına ilişkin 1998’de yaptığı suç duyurusunda, dönemin RP Genel Başkan Yardımcısı Abdullah Gül’e hakaret ettiği gerekçesiyle 500 milyon lira manevi tazminat ödemeye mahk m oldu. Vural Savaş, mahkemenin kararına büyük tepki gösterdi. 
     
DYP’nin temeli köylü      DYP Genel Başkanı Mehmet Ağar, 2. Ulusal Tarım Kongresi’nde bir çiftçinin kasketini takarak yaptığı konuşmada, "DYP’nin temelinde köylü vardır. Sonuna kadar da öyle olacaktır" dedi. Türkiye Ziraatçılar Derneği’nce düzenlenen kongreye katılan Ağar, kürsüye çıkarken, "Ziraat Bankası avradınıza bile haciz koyuyor. İki avrat olsa da bir tanesi bize kalsa" sözleriyle gülüşmelere yol açan Boğazlıyan Ziraat Odası Başkan Yardımcısı Derviş Özkan’ın kasketini başına taktı. 
     



 SİYASET 















</TEXT>
</DOC>
