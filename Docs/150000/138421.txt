<DOC>
<DOCNO> 138421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/soneko10.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen, bakan Babacan ve üst düzey bürokratlarla görüşüyor 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen'in, Devlet Bakanı Ali Babacan ve üst düzey ekonomi bürokratlarıyla görüşmeleri devam ediyor. 
     Edinilen bilgiye göre, Devlet Bakanı Babacan'ın Hazine Müsteşarlığı'ndaki makamında bugün yapılan görüşmeye Hazine Müsteşarı Faik Öztrak, Merkez Bankası Başkanı Süreyya Serdengeçti, Maliye Bakanlığı Müsteşarı Hasan Basri Aktan ve DPT'den üst düzey yetkililer de katılıyor. 
     Görüşmelerde dördüncü gözden geçirme çerçevesinde genel bir değerlendirme yapıldığı belirtiliyor. 
     Dördüncü Gözden Geçirme'nin tamamlanmasının ve İcra Direktörleri Kurulu'nun, Niyet Mektubu'nu onaylamasının ardından, IMF, yaklaşık 1.6 milyar dolarlık kredi dilimini serbest bırakacak. 
     





</TEXT>
</DOC>
