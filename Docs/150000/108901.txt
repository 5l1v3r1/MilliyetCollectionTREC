<DOC>
<DOCNO> 108901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/dunya/dun04.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder’den Hitler benzetmesi için özür 
</HEADLINE>
<TEXT>

     DIŞ HABERLER SERVİSİ 

     Almanya Başbakanı Gerhard Schröder, hükümetinde Adalet Bakanı olan Herta Daeubler - Gmelin’in, ABD Başkanı George W. Bush’u Nazi lideri Adolf Hitler’e benzeten sözlerinden dolayı Bush’a bir mektup göndererek, özür diledi. "Sevgili George, Alman Adalet Bakanı’nın söylediği öne sürülen sözlerin duygularını derinden yaralamasından duyduğum üzüntüyü sana bildirmek istedim" diyen Schröder, kabinesinde Amerikan Başkanı’nı bir katil ile ilişkilendiren hiç kimsenin yer alamayacağını ifade etti. 
     
     Schröder ikna oldu 
     Daeubler - Gmelin’in, basında yer alan şekliyle herhangi bir ifade kullanmadığı konusunda kendisine güvence verdiğini aktaran Schröder, Bakan’ın açıklamalarının kendisini ikna ettiğini belirtti. 
     Alman basınına göre, Alman Adalet Bakanı, Irak konusunda Bush’u eleştirerek tıpkı Hitler gibi dikkatleri iç sorunlardan başka yönlere kaydırmaya çalışmakla suçlamıştı. Bunun üzerine Beyaz Saray Sözcüsü Ari Fleischer, Bakan’ın sözlerini "utanç verici, haddini aşan ve tuhaf" diye nitelemiş, ABD Dışişleri Bakanı Colin Powell da, Alman meslektaşı Joschka Fischer’i telefonla arayarak şik yette bulunmuştu. 
     



 DÜNYA 













</TEXT>
</DOC>
