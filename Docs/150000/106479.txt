<DOC>
<DOCNO> 106479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yasam/yas05.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık Hali’nin yürek burkan hali 
</HEADLINE>
<TEXT>

Amacımız Kumkapı Balık Hali’ndeki hareketliliği görüntülemek, balık fiyatlarını öğrenmekti... Ancak ellerinde poşetlerle kasalardan dökülen, tekneden atılan balıkları toplayan insanlara tanıklık ettik 
     BÜLENT ÖZDEMİR İstanbul 

     Av yasağının bitişiyle Kumkapı Balık Hali de hareketli günlerine geri döndü... Biz de bu hareketliliği görüntülemek, balık fiyatlarını öğrenip, balıkçılarla konuşmak istiyorduk... Ancak, bu amaçla çıktığımız haber yolculuğu yürek burkan fotoğraflara da aracı oldu. 
     
     Balık yok satıyordu’ 
     Teknelerden indirilen balık yüklü kasalar, pazarcılar ve semt balıkçıları tarafından kapışılıyordu. Kılıçbalığı, kalkan ve barbunya gibi pahalı balıklar ise restoranlar tarafından tezg ha inmeden satın alınıyordu. Sezonun açılmasıyla kasası 40 milyon olan istavrit 10 milyon, tanesi 10-15 milyon olan lüfer 3.5 milyon, hamsinin kilosu ise 750 bin liraya kadar düşmüştü. 
     
     Artık topluyorlardı 
     Bu sırada başka bir hareketlilik çarptı gözümüze... Ellerindeki poşetlerle kasalardan dökülen ya da teknelerden atılan balıkları toplayan kadın-erkek onlarca kişi vardı. Balık fiyatlarının düşmesinin onlar için önemi yoktu aslında. Balıkları sadece tezg hlarda seyredebilecekleri gerçeği değişmeyecekti. Kilosu 60 milyon liraya kadar çıkan birinci sınıf karidesin yanına bile yaklaşamayacaklardı. Tek dertleri hamsi ve istavrit artığı toplamaktı. İnsanların çekilmesini bekleyen martılar gibi... 
     
     Açlıktan ölelim mi ’ 
     Çocuğuyla günün ilk ışıklarında hale gelen kadın, dökülen balıkları kimse çiğnemeden toplamanın çabası içindeydi. Konuşmak istediğimizde arkalarını dönüp kayboluyorlardı. 
     Adının Müslüm olduğunu öğrendiğimiz, bir yıldır iş bulamayan vatandaş ise "Ne yapalım, açlıktan ölelim mi Mecbur olmasam gün ışımadan buraya düşer miyim Beni artık ne fakirlik ne de çaresizlik üzüyor" diyordu. 
     
     İŞTE FİYATLAR 
     Kumkapı Balık Hali’nde ortalama balık satış 1 kilogram fiyatları şöyle 
     
     İstavrit 750 - 800 bin 
     Lüfer tane 3.5 - 5 milyon 
     Torik tane 12.5 milyon 
     Sardalya 1 milyon 250 milyon 
     Barbunya 4.5 - 5 milyon 
     Kefal 1.5 milyon 
     Hamsi 750 bin 
     Mezgit 1 milyon 
     Kılıçbalığı 15 - 20 milyon 
     Karides 3 - 60 milyon 
     



 YAŞAM 


















</TEXT>
</DOC>
