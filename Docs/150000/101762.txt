<DOC>
<DOCNO> 101762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/siy03.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in hayali newline Yolsuzluk operasyonu 
</HEADLINE>
<TEXT>

Kendisi hakkında açılan davalardan dert yanan AKP lideri, "CHP ile de koalisyon kurabiliriz" dedi 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, sürekli kendisine dava açıldığını belirterek, iktidara gelmeleri durumunda büyük bir "yolsuzluk operasyonu" başlatacaklarını söyledi. Erdoğan, 3 Kasım sonrası CHP ile de koalisyon kurabileceklerini ifade etti. 
     Gazetecilerle sohbetinde İstanbul’dan aday olacağını açıklayan ve iktidara gelmeleri durumunda büyük bir yolsuzluk soruşturması başlatacaklarını kaydeden Erdoğan, "Hesap soracağız. Fakir fukaranın, tüyü bitmemiş yetimin hakkını yiyenlerin yaptıkları kesinlikle karşılıksız kalmayacak. Bunu yapmazsak Türkiye ayağa kalkamaz. Biz bunu sormazsak millet bizden hesap sorar. " dedi. Erdoğan, kadın milletvekili adayı konusunda bir kota oluşturmadıklarını da bildirdi. 
     



 SİYASET 



















</TEXT>
</DOC>
