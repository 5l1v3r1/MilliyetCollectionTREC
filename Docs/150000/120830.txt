<DOC>
<DOCNO> 120830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/ekonomi/ekoz1.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     ABD’nin en iyi pazarlamacısı geliyor 
     Tüketici davranışları alanında dünyanın en önde gelen pazarlama gurularından Dr. Roger D. Blackwell, Capital dergisi ve Retailing Institute’un işbirliği ile ilk defa Türkiye’ye geliyor. Dünyanın birçok ülkesinde seminer, workshop ve konferanslar veren Dr. Roger Blackwell, 27 Kasım’da İstanbul’da "Kuralları Koyan Müşteridir Tüketici Davranışları ve Perakendecilik" konulu bir konferans verecek. American Marketing Association tarafından "yılın pazarlamacısı" seçilen Dr. Blackwell’in pazarlama stratejisi, araştırma ve global pazarlama konularında 23 kitabı var. 
     
     Profilo’dan yeni reklam filmi 
     Profilo, yeni dönem reklam kampanyasına bir televizyon filmi ile başladı. Filmin oyuncu kadrosu, Aziz Üstel’in de bulunduğu film Profilo ürünlerinin sağlamlılık ve dayanıklılık özelliklerini mizahi bir yolla anlatmayı hedefliyor. Filmde, çocukların haşarılıklarının oluşturduğu tehlikeye dikkat çekilerek, "Sizde bunlardan varsa bizde bunlardan var" mesajı veriliyor. Yönetmenliğini Lieven Van Baalen üstlendiği film Rafineri reklam ajansı tarafından çekildi. 
     
     İnternette iş yönetimi platformu 
     Bnet, teknoloji şirketi Minerva ile işbirliği yaparak bir ilki gerçekleştirdi ve internet üzerinden Uygulama Servis Sağlayıcılığı ASP modeliyle Kurumsal Kaynak Planlama ERP hizmetleri sunmaya başladı. Bnet bu işbirliği çerçevesinde, Minevra’nın Plantum Web ürününü aylık olarak internet üzerinden kiralıyor ve sistemin işletim ve bakımını üstleniyor. İş Yönetim Platformu Plantum Web’in tüm bakım ve işletimi Bnet tarafından üstleniliyor. 
     
     Otelciler İstanbul’da toplanacak 
     Uluslararası Otelciler ve Restoranlar Birliği’nin IH RA , 1200 kişinin katılacağı 2004 yılı kongresinin Türkiye’de yapılmasına karar verildi. New York’ta gerçekleşen Genel Kurul Toplantısı’nda, TÜROB Yönetim Kurulu Üyesi Kasım Zoto’nun IH RA Yönetim Kurulu Üyeliği’ne devam kararı da alındı. Genel Kurul toplantısında Türkiye’nin turizm pazarından daha çok pay alabilmesi için diğer ülkelere kıyasla oldukça yüksek olan yüzde 18 vergi oranını düşürmesi önerildi. 
     



 EKONOMİ 













</TEXT>
</DOC>
