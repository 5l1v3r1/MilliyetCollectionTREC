<DOC>
<DOCNO> 141570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/magazin/amag.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil, Roma’da yoğun bakımda 
</HEADLINE>
<TEXT>

İtalya’da tatil yapan M. Ali Erbil, hastalığı nüksedince solunum cihazına bağlandı... 
     YAŞAR ÇAKMAK 

     Mehmet Ali Erbil, tatile gittiği İtalya’da kronik hastalığı tekrarlayınca hastaneye kaldırıldı. Arkadaşı Hakan Kardeşler’in Roma’daki La Sapienza Üniversitesi’ne bağlı Umberto 1 Polikliniği’ne kaldırdığı Erbil’e doktorların uyguladığı tedavi, durumunun daha da kötüleşmesine neden oldu. 
     Durum, Erbil’in 2002’nin ocak ayında yakalandığı "Kaçış Sendromu"ndan bu yana tedavisini yürüten İstanbul’daki özel doktoru Jan Klod Kayuka’ya iletildi. Doktor Kayuka, Erbil’in ablası Doç. Dr. Yeşim Erbil’le birlikte önceki gece özel bir uçakla Roma’ya uçtu. 
     
     Midesinde kanama oldu 
     Arkadaşı Hakan Kardeşler, İtalyan doktorların, dünyada çok az sayıda insanda görülen "Kaçış Sendromu" hakkında fazla bilgi sahibi olmaması nedeniyle ilk başta Erbil’i kaybetme tehlikesiyle karşı karşıya kaldıklarını, özel doktorunun duruma müdahale etmesiyle riskin azaldığını belirtti. 
     Menajerliğini yaptığı Erbil rahatsızlanınca, Almanya’dan İtalya’ya geçen Stelyo Pipis ise şunları söyledi 
     "Jan Klod Kayuka, İtalyan doktorların verdikleri ilacın Erbil’in midesinde kanamaya sebep olduğunu söyledi. Erbil, şu anda yoğun bakımda solunum cihazına bağlı olarak tedavi görüyor." 
     



 MAGAZİN 














</TEXT>
</DOC>
