<DOC>
<DOCNO> 115245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun13.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times 5 büyük AB ülkesi Türkiye'ye umut verdi... 
</HEADLINE>
<TEXT>

     İngiliz Financial Times gazetesi, ''5 büyük Avrupa ülkesinin liderlerinin Aralık ayında yapılacak Kopenhag Zirvesi'nde Türkiye'ye üyelik görüşmelerine başlama takvimi verilmesi konusunda prensipte anlaşmaya vardıklarını ve Türkiye'nin umutlarını artırdıklarını'' yazdı. 
     Gazete, AB diplomatlarına dayandırdığı haberinde, İngiltere, Almanya, Fransa, İtalya ve İspanya'nın Brüksel'deki AB zirvesinde gayrı resmi olarak konu üzerinde anlaşmaya vardıklarını, bunun da Türkiye'de seçimler öncesinde reformist kesime moral vereceğini'' belirtti. 
     ''ABD'nin baskılarının etkili olduğu gelişmenin Kıbrıs görüşmelerine de ivme kazandırabileceği'' kaydedilen haberde, ''birçok AB ülkesinin ise önce seçim sonuçlarını beklemek istediği'' bildirildi. 
     Independent gazetesi de, Türkiye'nin AB üyeliğine bir adım daha yaklaştığını yazdı. 
     Haberde, ''Türkiye'ye Kopenhag'da doğrudan bir tarih verilebileceği gibi, daha ilerisi için bir randevu da verilebilir'' denildi. 
     





</TEXT>
</DOC>
