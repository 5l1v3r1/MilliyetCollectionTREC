<DOC>
<DOCNO> 149207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/dunya/dun02.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askeri Musul'a girdi 
</HEADLINE>
<TEXT>

     ABD Merkez Komutanlığı CENTCOM , Kerkük ve Musul'a askerlerinin girdiğini, Musul'da bulunan Irak 5. kolordusunun da tamamen teslim olduğunu bildirdi. Tikrit'te de çatışmaların sürdüğü açıklandı. CENTCOM'un sözcüsü Yüzbaşı Frank Thorp, 5. kolordunun tüm birliklerinin teslim olduğunu, kolordudaki askerlere nasıl muamele edeceğine karar vermeye çalıştıklarını söyledi. "Iraklılar, bu rejim için ölmek yerine Irak'ın geleceği için yaşamak gibi çok akıllıca bir seçim yaptı" diyen Thorp, tüm bir kolordunun teslim olmasının çok önemli olduğunu ifade etti. Bir peşmerge komutanı da, Musul'daki Iraklı askerler ve Baas partisi yetkililerinin, bombardımanın durması ve af garantisi şartıyla teslim olmayı kabul ettiklerini öne sürdü. 
     


DÜNYA 













</TEXT>
</DOC>
