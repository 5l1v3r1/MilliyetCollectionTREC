<DOC>
<DOCNO> 101214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/ekonomi/eko07.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO İş dünyasına misilleme yapıldı 
</HEADLINE>
<TEXT>

     ANKARA Milliyet 

     ATO Başkanı Sinan Aygün, İş Güvencesi Yasası’nın Başbakan Bülent Ecevit’in, istifasını isteyen iş dünyasına bir misillemesi olduğunu söyledi. Aygün, yazılı açıklamasında, 4 milyon esnaf ve 1 milyon tüccar ile sanayicinin aileleriyle birlikte bu misillemenin altında kalmayacağını belirterek, "Başbakan son icraatını iş güvencesi ile yaptı. Biz de son görevimizi sandıkta ifa ederek, gereğini yapacağız" dedi. 
     Yasanın istihdam sorununda büyük yaralar açacağını belirten Aygün, düzenlemenin yürürlük tarihinin 15 Mart 2003 olarak belirlenmesinin de taraflar arasında bir uzlaşma olduğu şeklinde değerlendirilemeyeceğini ifade etti. Aygün, şöyle devam etti 
     
     Başımıza iş açtı 
     "Bundan 3 yıl önce mali miladı çıkararak iş dünyasının kimyasını bozdular. Şimdi de iş güvencesi ile aynı kesimin fiziğini bozuyorlar. Her iki yasa da bünyenin kabul etmek istemediği bir iltihap gibi vücuda enjekte edilmiştir. Her iki yasa da, aynı Başbakan’ın iş dünyasının başına açtığı iştir." 
     



 EKONOMİ 

















</TEXT>
</DOC>
