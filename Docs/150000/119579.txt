<DOC>
<DOCNO> 119579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur06.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılmak istenen uçaktan ilk görüntüler ... 
</HEADLINE>
<TEXT>

     İstanbul üzerine geldiği sırada İsrailli bir Arap tarafından kaçırılmak istenen İsrail Havayolları'na ait uçaktan ilk olay görüntüleri geldi. 
     Görüntülerde, Pilot kabinine girmek isterken yakalanan korsanın yere yatırıldığı görülüyor. İniş için yerlerine oturtulan korku içindeki yolcular ise merakla korsanın olduğu yere doğru bakıyorlar. Korsanın, çevresini görmemesi için başının bir bezle örtüldüğü de gözleniyor. 
     
     OLAY NASIL OLDU 

     El Al uçağı Atatürk Havalimanı'na iniş yapmak üzere alçaldığı sırada yolculardan biri yerinden kalkarak pilot kabinine girmeye kalkıştı. Hosteslerin karşı çıkması üzerine yolcunun gerçekte hava korsanı olduğu anlaşıldı. Kokpit önünde yaşanan itiş kakış sırasında, uçakta bulunan iki sivil güvenlik görevlisi korsanın üzerine atlayarak etkisiz hale getirdi. Korsan uçağın koridorunda yere yatırılarak güvenli bir iniş gerçekleştirildi. Ancak yine de uçağın içinde büyük panik yaşandı... 
     
</TEXT>
</DOC>
