<DOC>
<DOCNO> 114249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sonspo08.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Basınında Fenerbahçe'ye övgü... 
</HEADLINE>
<TEXT>

     UEFA Kupası 2. turunda Yunanistan'ın Panathinaikos takımı ile eşleşen Fenerbahçe'nin, taraftarının desteği açısından, ''ismi tarihe altın harflerle yazılmış bir takım olduğu'' değerlendirmesi yapıldı. 
     Atina'da yayınlanan Ethnos gazetesi, ''Dünyanın en iyi takımı'' başlıklı haberinde, ''En büyük'' taraftarı Mustafa Kemal Atatürk tarafından ''yalanlanamayacak derecede'' özel bir sevgi duyulan Fenerbahçe'nin, ''kabul edilse de edilmese de Türkiye'nin en popüler takımı olduğunu'' yazdı. 
     Galatasaray, Beşiktaş ve Trabzonspor'a da değinen gazete, ''İstanbul Boğazı'nda doğan Beşiktaş ile Galatasaray'a, Karadeniz kıyılarından esen Trabzonspor eklendi. Fenerbahçe ile birlikte kupaları, taraftarları, şöhreti ve şerefi paylaştılar'' dediği haberinde, ''İşte Panathinaikos'un mücadele vereceği Fenerbahçe, tarihe Ata'nın takımı olarak yazılan, taraftarının fanatikliği ile dolu hikayelere sahip olan takım'' yorumunu yaptı. 
     





</TEXT>
</DOC>
