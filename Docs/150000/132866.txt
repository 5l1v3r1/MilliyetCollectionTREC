<DOC>
<DOCNO> 132866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun04.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanlığı, PKK ilişkisini yalanladı... 
</HEADLINE>
<TEXT>

     ABD Dışişleri Bakanlığı, terör örgütü PKK ile bazı ABD yetkililerinin görüştüğü yönünde Türk basınında yer alan iddiaları kesin bir dille yalanladı. 
     Dışişleri Bakanlığı'ndan, bir soruya yanıt olarak yapılan yazılı açıklamada, şöyle denildi 
     ''ABD yetkililerinin PKK'nın bazı üyeleriyle görüştüğü yönünde bazı Türk medya organlarında yer alan iddialar tamamen gerçek dışı ve açık bir uydurmadır. KADEK olarak da bilinen PKK, bilinen bir terörist örgüt olup, bu örgütün canice eylemleri yıllık olarak yayınladığımız küresel terörizm raporumuzda gayet iyi bir şekilde belirlenmiştir. 
     ABD, geçtiğimiz yıllarda bu örgüte üye birçok teröristin adalete teslim edilmesinde işbirliği yapmıştır.'' 
     





</TEXT>
</DOC>
