<DOC>
<DOCNO> 134961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/yasam/yas09.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Para için öldürdüm’ 
</HEADLINE>
<TEXT>

Afgan asıllı işadamını kaçırarak öldürdüğü iddiasıyla gözaltına alınan Serkan İnanır, üç yıl önce işlenen Alman turist cinayetinin de faili çıktı 
     ELVAN EZBER İstanbul 

     Asayiş Şube Müdürlüğü ekipleri, beş aydır kayıp olan Afgan asıllı işadamı Ömer Emini’yi kaçırarak öldürdükleri iddiasıyla Serkan İnanır, Yakup Ulusu ve Ahmet Kartal’ı gözaltına aldı. Emini’yi parasını gasp etmek için kaçırmayı planladıklarını anlatan İnanır’ın ifadesinde şunları söylediği iddia edildi "Onunla Zeytinburnu’nda tanıştık. Birkaç kez mal alarak aramızdaki samiyeti geliştirdik. Çok parası olduğunu biliyorduk. Olay günü onu kaçırdık. Yakup Ulusu’nun Beylikdüzü’nde bulunan evine götürdük. Banka hesaplarından bizim hesaplarımıza para transferi yapması için ona günlerce işkence yaptık. Ancak kabul etmedi. Bunun üzerine onu boğarak öldürdük." 
     Stilistlik yaparken işsiz kalınca böyle bir işe kalkıştığını belirten İnanır’ın 1999’da Antalya’da 100 bin mark gasp amacıyla Alman turist Hans Dietrich’i öldürdüğü ileri sürüldü. 
     



 YAŞAM 

























</TEXT>
</DOC>
