<DOC>
<DOCNO> 139527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur26.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkereye MGK molası... 
</HEADLINE>
<TEXT>

     Tezkere yarın gerçekleşecek Milli Güvenlik Kurulu toplantısında masaya yatırılacak. 
     AKP'den gelen erteleme isteğinin ardında yarın gerçekleştirilecek olan Milli Güvenlik Kurulu toplantısının yattığı öğrenildi. Cumhurbaşkanı Ahmet Necdet Sezer ve TBMM Başkanı Bülent Arınç, tezkerenin Anayasa'da yazılı uluslararası meşruiyet kurallarına uygun olması gerektiğini savunmuşlardı. Sezer'in bu yöndeki düşüncelerini TBMM Başkanı Bülent Arınç aracılığıyla Başbakan Abdullah Gül'e iletmesinden sonra tezkerenin Milli Güvenlik Kurulu toplantısında enine boyuna masaya yatırılması gereği üzerinde uzlaşma sağlandı. Tayyip Erdoğan milletvekilleri bilgilendirme toplantısında AKP milletvekillerine, "Cumhurbaşkanı'ndan Meclis Başkanı'na bir bilgi geldi. 
     Değerlendiriliyor, Tezkerenin bugün Meclis'e gelmeme ihtimalı var" dedi. 
     Yarın gerçekleşecek Milli Güvenlik Kurulu toplantısında Cumhurbaşkanı Ahmet Necdet Sezer ve Genelkurmay Başkanlığı ile Hükümet asker bulundurma-gönderme tezkeresi üzerinde son gözden geçirmeyi yapacaklar. 
     





</TEXT>
</DOC>
