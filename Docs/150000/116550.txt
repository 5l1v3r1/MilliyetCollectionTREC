<DOC>
<DOCNO> 116550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sondun11.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da yüzer nükleer santral projesine onay 
</HEADLINE>
<TEXT>

     Rusya Atom Enerjisi Bakanlığı, ülkenin kuzeybatısında bulunan Arkhangelsk bölgesindeki Beyaz Deniz'de yüzer nükleer santral inşası projesine yeşil ışık yaktı. 
     Arkhangelsk bölge valisi Anatoli Yefremov, projenin fizibilite çalışmalarının 2003 yılı ortalarında tamamlanmasının beklendiğini belirtirken, yüzer nükleer santralın maliyetinin 120 milyon dolar civarında olduğu kaydedildi. 
     3 yılda tamamlanması beklenen santralin 70 megavat güce sahip olacağı bildirildi. Severodvinsk'teki askeri tersanelere yakın bir yerde inşa edilecek santralin, bu tersanelere enerji sağlamasının planlandığı belirtildi. 
     Rus nükleer enerji uzmanları, böyle bir projenin güvenliği açısından bazı riskler bulunduğunu ve fazla ekonomik getirisi olmadığını belirterek, Mart ayında projeye karşı çıkmıştı. 
     





</TEXT>
</DOC>
