<DOC>
<DOCNO> 137877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/yas05.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüs denize uçtu 12 ölü 
</HEADLINE>
<TEXT>

     ÖMÜR AVCI ULAŞ ÖZDEMİR Giresun DHA 

     Giresun Görele’de aşırı kar nedeniyle karşı yönden gelen minibüsle çarpışan yolcu otobüsü denize uçtu, 12 kişi öldü, 15 kişi de yaralandı. 
     Rize’den Zonguldak’a giden Ulusoy firmasına ait Engin Kodal yönetimindeki yolcu otobüsü, dün saat 17.30 sıralarında Karaburun mevkiinde karşı yönden gelen Ali Osman Torun’un kullandığı minibüsle çarpıştı. Yoldan çıkan otobüs 40 metrelik uçurumdan denize uçarken, minibüs ters taraftaki şarampole yuvarlandı. Otobüsteki yolculardan 15’i yaralı olarak kurtarılırken, ilk belirlemelere göre 12 kişi olay yerinde hayatını kaybetti. Kazanın ardından kurtarma ekipleri otobüsün içindeki cesetleri çıkartabilmek için yoğun çaba sarfederken, denizde de Sahil Güvenlik ekipleri ve balıkçı motorlarıyla arama çalışması yapıldı. 
     Yoğun çalışmalar sonucunda ters dönmüş otobüs çekicilere bağlanan halatlarla kaldırıldı. Bu sırada otobüs içindeki cesetler camlardan sarktı. 
     



 YAŞAM 




















</TEXT>
</DOC>
