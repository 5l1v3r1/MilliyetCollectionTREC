<DOC>
<DOCNO> 117234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur25.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrabasının eşiyle ilişki kurdu, sonra tabancayla öldürdü... 
</HEADLINE>
<TEXT>

     Antalya'da önceki gün otomobili içinde başından vurularak öldürülen kişinin katil zanlısının, eşiyle ilişkisi bulunan akrabası olduğu belirlendi. 
     Alınan bilgiye göre, 3 Kasım günü Tahıl Pazarı Mahallesi Fahrettin Altay Caddesi'nde kullandığı otomobilde tabancayla başından vurularak öldürülen Mehmet Şirin Elmas'ın 46 katil zanlısı olduğu bildirilen kişi, polis tarafından yakalandı. 
     Polisin olayın ardından sürdürdüğü soruşturmada, Mehmet Şirin Elmas'ı tanıyan ve ilişkide bulunduğu kişiler tespit edilirken, polis ekipleri, gece saatlerinde Elmas ailesinin evine gelen akrabası Hasan Saylağ'ı 25 şüphe üzerine gözaltına aldılar. 
     
     EŞİYLE İLİŞKİSİ VARMIŞ 
     Hasan Saylağ'ın emniyette yapılan soruşturmasında, akrabası Mehmet Şirin Elmas'la olay günü alacak-verecek meselesi yüzünden tartıştıklarını ve tartışma sonunda Elmas'ı otomobili içinde öldürdüğünü itiraf ettiği bildirildi. 
     Sanığın sorgulaması sonucu yaklaşık 5 aydır evinde kaldığı Mehmet Şirin Elmas'ın eşi Yıldız Elmas 32 ile de ilişkisi bulunduğunu anlattığını kaydeden yetkililer, gözaltına alınan eşi Yıldız Elmas'ın da, eşinin öldürüldüğü silahı, evdeki termosta sakladığının tespit edildiğini bildirdiler. 
     Ölen Mehmet Şirin Elmas ile eşinin 7 çocukları bulunduğu öğrenildi. 
     Sorguları tamamlanan sanık Hasan Saylağ ''adam öldürmek'', Yıldız Elmas ise ''yardım ve yataklık'' suçlamasıyla adliyeye sevkedilecekler. 
     





</TEXT>
</DOC>
