<DOC>
<DOCNO> 125032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo30.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda şiddet giderek artıyor... 
</HEADLINE>
<TEXT>

     Hollanda'da geçen futbol sezonunda yapılan karşılaşmalar sırasında seyirciler arasında yaşanan şiddet olaylarında, bir yıl öncesine göre önemli oranda artış görüldü. 
     Futbolda 2001-2002 futbol sezonuna ilişkin değerlendirme raporunda, bu şiddetin, polisin daha çok önlem almasına rağmen meydana geldiği belirtildi. 
     Rapora göre, geçen yılki futbol sezonunda şiddete başvurduğu ve olay çıkardığı için gözaltına alınanların sayısı, bir dönem öncesine göre yüzde 50 artarak 1900 kişiye yükseldi. 
     Raporda, futbol fanatiklerinin başvurduğu fiziki şiddet yanında, ırkçılık içeren davranış sergilemelerinin, bu yönde sloganlar atmalarının, daha yoğun ve ağır küfür etmelerinin dikkat çekici olduğu vurgulandı. 
     Hollanda'da geçen sezon yapılan birinci lig ve kupa maçları sırasında, polis, olayların önlenebilmesi amacıyla 300 bin işgücü saati harcadı. 
     





</TEXT>
</DOC>
