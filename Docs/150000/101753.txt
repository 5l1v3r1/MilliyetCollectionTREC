<DOC>
<DOCNO> 101753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/guncel/gunz1.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Aşk cinnetinde üçüncü ölüm 
     İSTANBUL Milliyet 

     Zeytinburnu’nda sevgisine karşılık vermeyen Tülay Batkı’yı öldüren Muhlis Polat’ı yakalamaya çalışırken kafasında gelen kurşunla ağır yaralanan polis memuru Tuncay Tarım, tedavi gördüğü hastanede öldü. 9 Ağustos Cuma günü meydana gelen olayda ağır yaralanan ve İstanbul Üniversitesi Tıp Fakültesi Hastanesi Acil Cerrahi Yoğun Bakım Servisi’nde tedavi altına alınan Zeytinburnu İlçe Emniyet Müdürlüğü’nde görevli Tarım, dün akşam hayatını kaybetti. 
     
     Doğubank davası olaylı başladı 
     SEMRA PELEK İstanbul 

     Sirkeci’de bulunan Doğubank İşhanı’nda soygun yaptıkları ve bu sırada gece bekçisi Cemal Gürel’i öldürdükleri iddia edilen üç sanık, h kim karşısında çıktı. Duruşmada, ölen bekçinin ailesi sanıklara, "katiller" diye bağırıp tepki gösterdi. İstanbul 2 No’lu DGM’de dün görülen duruşmada tutuklu sanıklar Ali Yıldırım, Muhammet Yasin Korkmaz ve Bülent Ercan dava iddianamesinin kendilerine ulaşmadığını söyleyerek, savunma yapmadı. Duruşma ertelendi. 
     
     Oturulabilir ama yıkılabilir’ raporu 
     RİZE DHA 

     Rize’de geçen ay yaşanan sel felaketi ve heyelanlarda zarar gören evleri inceleyen Bayındırlık İl Müdürlüğü ekipleri, Temel fıkralarını aratmayan raporlar hazırlıyor. Felaket nedeniyle halen paralarını alamayan afetzedelerden biri olan Zafer Koçal’ın "yıkıldı, yıkılacak" görüntüsü sergileyen evine ekipler, "Hasarlı oturulabilir, yağmurda kopabilir" raporu verdi. Evinin önü, arkası ve yan taraflarındaki toprakların tamamen koptuğunu kaydeden Koçal, "Bu raporu düzenleyenler gelsin bu evde bir gün kalsın bakalım" diye isyan etti. 
     
     50 bin tavuk sıcakta telef oldu 
     Mudurnu’da aşırı sıcaklar nedeniyle yaklaşık 50 bin tavuğun telef olduğu bildirildi. Hüsamettindere, Uzunçak, Ilıca ve Koğucak köylerindeki kümeslerde beslenen etlik tavuklar, sıcak yüzünden telef olmaya başladı. Tavuk yetiştiricileri, Mudurnu ve çevresinde 50 bine yakın tavuğun telef olduğunu, bağlı bulundukları firmalardan kendilerine yardımcı olmalarını beklediklerini söylediler. Telef olan tavuklar da, traktör römorklarına yüklenerek köyün dışında açılan çukurlara gömüldü. 
     



 GÜNCEL 





















</TEXT>
</DOC>
