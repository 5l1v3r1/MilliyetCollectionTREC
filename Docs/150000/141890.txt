<DOC>
<DOCNO> 141890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/dunya/dun03.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD dokuz evet’i bulamadı 
</HEADLINE>
<TEXT>

Fransa’nın ardından Rusya da BM Güvenlik Konseyi’ne sunulan Irak’a karşı savaş kararını veto edeceğini açıkladı 
     SEMA EMİROĞLU New York BM 

     BM Güvenlik Konseyi, Irak’a 17 Mart’a kadar ültimatom veren Amerikan -İngiliz - İspanyol karar tasarısını yarın oylamaya hazırlanıyor. ABD ve Fransa, Konsey’in kararsız ülkelerinin oylarını kazanmak için New York’ta ve başkentlerde kıran kırana pazarlık yaparken, Rusya karar tasarısını veto edeceğini açıkladı. 
     ABD Dışişleri Bakanı Colin Powell’ın, karar tasarısının Konsey’den geçmesi için asgari dokuz oyu bulacaklarından umutlu olduğunu söylemesine rağmen, New York Times gazetesine açıklama yapan yönetim yetkilileri, kararsız üyelerin oylarının h l kazanılamadığını söylediler. Oyları ortada olan altı Konsey üyesinden Kamerun, ABD’nin yanına kaymakla birlikte, Fransa Dışişleri Bakanı Dominque de Villepin, Konsey’in üç Afrikalı üyesine jet ziyaret yaparak eski Fransız sömürgesi Kamerun ve Gine ile Angola’yı etkilemeye çalışıyor. 
     BM Güvenlik Konseyi daimi üyesi Rusya’nın Dışişleri Bakanı İgor İvanov, ABD, İngiltere ve İspanya’nın hazırladığı Irak’ta güç kullanılmasına olanak veren BM karar tasarısını veto edeceklerini açıkladı. İvanov, ülkesinin bu kararını yazılı bir açıklama yaparak ilan etti. 
     



 DÜNYA 












</TEXT>
</DOC>
