<DOC>
<DOCNO> 121650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sonspo39.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Altay maçı hazırlıkları... 
</HEADLINE>
<TEXT>

     Bursaspor, 30 Kasım Cumartesi günü deplasmanda Altay ile yapacağı maçın hazırlıklarını sürdürüyor. 
     Vakıfköy Orhan Özselek Sosyal Tesisleri'nde, teknik direktör Erdoğan Arıca gözetiminde yapılan ve yaklaşık 2 saat süren antrenman, kısa mesafeli koşularla başladı. 
     Antrenmanın ikinci bölümünde takımı iki gruba ayıran Arıca, yeşil-beyazlı futbolculara dar alanda prese dayalı tek pas çalışması yaptırdı. Arıca, futbolcularını sık sık top kaybetmemeleri konusunda uyardı. 
     Sakatlıkları bulunan Bulat, Serkan ve Cenk takımdan ayrı koşarken, Emre ile Tayfun antrenmana katılmadı. 
     Bursaspor, Altay maçının hazırlıklarına yarın da davam edecek. 
     





</TEXT>
</DOC>
