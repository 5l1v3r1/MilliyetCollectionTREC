<DOC>
<DOCNO> 129898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/guncel/gun90.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     "Asla su içmem, balıkların içindeyken yaptıkları iğrenç şeyleri biliyorum..." 
W.C. Fields 

Suuu .. Suuuuu ..      Eski güzel günlerde "Haydi bir şeyler içelim" der, Galata Köprüsü’nün altındaki o güzel atmosferde sağlam geyik yapardık. Şimdilerde hiçbir şey içesimiz gelmiyor. Tamam köprünün altı katledildi ama bizimki genel bir içememe durumu. 
     Yıllar öncesine dayanıyor bizimkisi. İlk olarak paraları verdik Banker Kastelli’ye. Aldık viskiyi. Para parayı doğuracak derken viski bize oldu kezzap. Derken "Herkese iki anahtar. Bir ev, bir araba" dendi. Şampanyayı dolaba attık. Yeni evimizde içmeyi düşündüğümüz, patlamaya hazır şampanyanın bir türlü içilememesi bizi derinden etkiledi, şampanya içemez olduk. Sonra Körfez savaşında "1 koyup, 3 alacağız" diye şarap soğuttuk. Elimizi verdik, ne kolu, ne bacağı kurtaramayınca şarap da içemez olduk mu "Yahu" dedik, "Biz özümüze dönelim". "Tamam" deyip, aldık sahlepleri. Tam içeceğiz, 1994 ekonomik krizi patladı. Enflasyon 149.6, işten atılmalar, zamlar, zamlar... Sahlebin fiyatı arttı mı yüzde yüz O da gitti. Kola içmek istedik, 1998 krizi patladı. Ayran içmek istedik, süt-yoğurt fiyatları tavan yaptı. "Tamam yaa, tarhana çorbası neyimize yetmiyor" dedik. Onu içecekken 2001 krizi ve batan bankalar, şirketler, hortumcular... En son suya dönmüştük, Endüstri Holding yetkilisinin Almanya’da topladıkları 400 milyon markın yerine "Bir bardak su için " demesiyle onu da vücudumuz kabul etmez oldu. Şimdi soruyoruz Biz ne içeceğiz Kan içip "Ooooh, ne güzel, aynı kızılcık şerbeti" diye diye ömürler bitti, nesiller geçti. Ne içmeye kalksak, boğazımızda kalıyor. "Hava bedava, su bedava" değil ki artık. En azından su değil. Hava da ne kadar daha bedava kalır, bilinmez 
     
     
     HİÇ .. 
     100 Kişiye Sorduk 
     Hiç çok susayıp da kalkıp su içmeye üşendiğiniz ve dakikalarca o suyun hayalini kurduğunuz oldu mu 
     96 Evet oldu 
     4 Hayır olmadı 
     
     
     Stres bozumu ... 
     "Sinirlerim, streslerim bozuluyor .." 
     
</TEXT>
</DOC>
