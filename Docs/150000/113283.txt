<DOC>
<DOCNO> 113283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/soneko26.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 101 puanlık düşüşle tamamladı... 
</HEADLINE>
<TEXT>

     İMKB Bileşik Endeksi, 2. seansta 75.18 puan azalarak 9,189.70 puandan kapandı. 
     İlk seanstaki 26.12 puanlık düşüş dikkate alındığında, borsa endeksi günün tamamında 101.30 puan geriledi. Hisse senetlerindeki günlük kayıp ise yüzde 1.09 oldu. 
     Seansa 2.38 puan düşüşle 9,262.50 puan seviyesinde başlayan endeks, ilk yarıyı da 48.10 puan düşüşle 9,216.78 puandan geçti. Endeks, en düşük seviye olarak 9,127.59 puana gerilerken, en yüksek olarak da 9,305.20 puanı gördü. 
     İlk seansta 9,350 puan direncini geçemeyen ve yatay bir seyir izleyen endeks ikinci seansta da sıkışık seyrini sürdürdü. Uzmanlar, endeksin 9,200 desteği üzerinde düşük işlem hacmiyle tutunma çabası içinde olduğunu vurgulayarak, Irak ve seçim ile ilgili olarak gelen haberlerin piyasayı doğrudan etkilediğini, yurt dışı kapanış rakamlarının da endeksin hareket aralığında etkili olduğunu ifade ediyorlar. 
     Kapanışta mali endeks 121.57 puan düşüşle 10,939.77 puana, sanayi endeksi 89.26 puan düşüşle 8,933.92 puana düşerken, hizmetler endeksi 26.01 puan artışla 6,537.69 puana yükseldi. 
     Böylece ilk seansa göre mali grup hisseler ortalama yüzde 1.10, sanayi grubu hisseler ortalama yüzde 0.99 oranında değer yitirirken, hizmet grubu hisseler ortalama yüzde 0.40 oranında değer kazandı. 
     İşlem gören toplam 293 hisse senedinden 169'u değer yitirirken, 43 hisse senedi değer kazandı. 81 hissenin fiyatında ise değişiklik olmadı. 
     Seansta, 127 trilyon 346 milyar 468 milyon liralık işlem hacmi kaydedildi. İki seanstaki işlem hacmi toplamı da 258 trilyon 960 milyar 522 milyon lira oldu. 
     Turkcell, Garanti Bankası, Sabancı Holding, Aselsan ve İş Bankası C en yoğun işlem gören hisse senetleri olarak belirlendi. 
     





</TEXT>
</DOC>
