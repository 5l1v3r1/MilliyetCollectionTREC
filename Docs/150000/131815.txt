<DOC>
<DOCNO> 131815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sondun19.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan... Otobüs kazasında ölen 3 Türk'ün kimliği belirlendi 
</HEADLINE>
<TEXT>

     Bulgaristan'da bu sabah saat 05.30 sularında bir Türk yolcu otobüsünün 60 metre yüksekliğindeki viyadükten düşmesi sonucu ölen 6 kişiden 3'ünün kimlikleri belirlendi. 
     İçişleri Bakanlığı'ndan yapılan açıklamaya göre, kazada, Bulgar vatandaşı Sevcan Bahri Mehmet ve Nurettin Adem Recep ile Mehmet Kartal adlı bir kişi hayatını kaybetti. Mehmet Kartal'ın Türk vatandaşı olduğu tahmin ediliyor. Diğer 3 cesedin kimlik tespit çalışmaları ise sürüyor. 
     Bu arada otobüs şoförü Ünver Sad'ın kazadan yaralı olarak kurtulduğu, sağlık durumunun iyi olduğu bildirildi. 
     İstanbul-Sofya seferini yapan Türk yolcu otobüsü, Filibe-Sofya otoyolunda bir tırın hatalı sollaması sonucu viyadükten aşağıya düşmüştü. Kazanın, tırın arkasındaki römorkunun sollama sırasında kontrolden çıkarak otobüse çarpması sonucu meydana geldiği belirtildi. 
     





</TEXT>
</DOC>
