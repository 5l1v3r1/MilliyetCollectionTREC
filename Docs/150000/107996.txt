<DOC>
<DOCNO> 107996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/siyaset/siy01.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye uyun’ genelgesi 
</HEADLINE>
<TEXT>

Başbakan Ecevit, yayımladığı genelgeyle Avrupa Birliği’ne uyum çalışmalarının Kopenhag zirvesinden 1 ay önce bitirilmesini istedi 
     ANKARA Milliyet 

     ANAP Genel Başkanı Mesut Yılmaz’ın, seçim nedeniyle Kopenhag zirvesine yetişmeyeceğini söylediği AB uygulama yönetmeliklerine Başbakan Bülent Ecevit hız kazandırdı. 
     Seçimin AB’yi etkilemeyeceğini savunan Ecevit, yayımladığı bir genelgeyle siyasi kriterlerin uygulama takvimini ortaya koydu. Genelgede, 12 - 13 Aralık’ta yapılacak Kopenhag zirvesinin önemine dikkat çeken Ecevit, "Ulusal Program’ın siyasi kriterler bölümünde yer alıp bugüne kadar gerçekleştirilmeyen tüm taahhütlerin en geç 15 Kasım’da etkin bir şekilde uygulamaya geçirilmesi için gerekli önemleri alın" dedi. 
     Ecevit genelgesinde, ekimden bu yana TBMM’den geçen yasa ve yönetmelik değişikliklerinin 15 Ekim’e kadar Başbakanlık’a gönderilmesini istedi. 
     Kürtçe öğrenim ve yayın, vakıflar ve idam cezasının kaldırılmasını kapsayan 4771 sayılı yasaya ilişkin yönetmelik çalışmalarının 1 Ekim’e kadar tamamlanmasını isteyen Ecevit, söz konusu yönetmeliklerin bu kez 1 Kasım 2002’ye kadar Başbakanlığa sevk edilmesini istedi. 
     Genelgede Ecevit’in belirlediği diğer AB takvimleri de şöyle 

</TEXT>
</DOC>
