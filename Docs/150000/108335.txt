<DOC>
<DOCNO> 108335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sontur18.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aileler, Kaymakamlık önünde tabanca ile tartışınca... 
</HEADLINE>
<TEXT>

     Şanlıurfa'nın Siverek İlçesi'nde aynı aşirete mensup 2 aile arasında çıkan kavgada, 1'i ağır 3 kişi yaralandı. 
     Siverek'e bağlı Emeni Köyü'nde oturan Şeyhan aşiretine mensup kuzenler, Doğrudan Gelir Desteği kayıtları için geldikleri kaymakamlık binasında, arazi anlaşmazlığı nedeniyle tartışmaya başladılar. Tartışma tarafların da katılmasıyla taşlı, sopalı kavgaya dönüştü. 
     Olaya müdahale eden güvenlik güçleri, kavgayı güçlükle ayırırken, yaralanan Caffer, Sait ve Nusret Şeyhan Devlet Hastanesi'nde tedavi altına alındı. Durumu ağır olan Caffer Şeyhan ilk müdahalenin ardından Diyarbakır'a sevk edildi. 
     Kavgayla ilgili Süleyman, Abdulkerim ve Mehmet Şeyhan'ın gözaltına alındığı, soruşturmanın sürdürüldüğü bildirildi. 
     





</TEXT>
</DOC>
