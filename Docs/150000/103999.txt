<DOC>
<DOCNO> 103999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sondun25.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Verici takılan kaz, önce kayboldu, sonra buzdolabında bulundu. 
</HEADLINE>
<TEXT>

     İngiliz bilim adamlarının izlemek için verici taktığı 6 kazdan biri, buzdolabında bulundu. 
     Alman Rheinische Post gazetesinin internet sitesinde yayınlanana habere göre, Wildfowl and Wetlands Trust WWT ile National Geographic tarafından yapılan araştırma kapsamında, Haziran ayından bu yana, boynuna takılan vericiyle uydu aracılığıyla takip edilen Kerry isimli ak karınlı yosun kazı Branta bernicla hrota , Kanada'nın Cornwallis adasında yaşayan bir Eskimo'nun buzdolabında ortaya çıktı. 
     WWT sözcüsü, Kerry isimli kazdan uzun zamandır sinyal alınamadığı için Kanadalı kuş bilimcilerden ornitolog yardım istediklerini söyledi. 
     Kanadalı ornitologlar, önce ak karınlı yosun kazını doğal ortamında aradılar. Sonuç alamayan kuş bilimciler, bir Eskimo köyü yakınında sinyal almaya başladı. Sinyalin bir evden geldiğini tespit eden bilim adamları, Kerry'nin, evin buzdolabında olduğunu tespit etti. 
     Kuş bilimci James Robinson, ''evin sahibi, kazı avladıktan sonra boynundaki cihaza anlam verememiş ve tüylerini yolmadan buzdolabına koymuş'' dedi. 
     





</TEXT>
</DOC>
