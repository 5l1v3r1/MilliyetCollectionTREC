<DOC>
<DOCNO> 108656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun16.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
N'sync solisti Bass 3. uzay turisti oluyor... 
</HEADLINE>
<TEXT>

     Amerikalı pop müzik grubu N'Sync'in solisti Lance Bass'in uzaya gitme hayali gerçek oluyor. 
     İnternetteki imdb sitesindeki habere göre, Bass, uzay yolculuğu için gereken 20 milyon doları, sponsoru olan Pepsi firması sayesinde ödeyecek. 
     Parayı zamanında ödeyemediği için kozmonot eğitim programından ayrılmak zorunda kalan Bass'ın tekrar eğitime başladığı belirtilen haberde, Bass'ın yolculuğunun, eğitimin, 28 Ekim tarihinde yapılacak Uluslararası Uzay İstasyonu UUİ yolculuğuna kadar tamamlanamaması halinde, Nisan ayına erteleneceği kaydedildi. 
     Haberde, Pepsi firmasının, Bass'ın resmi sponsoru olacağını henüz açıklamadığı belirtildi. 
     UUİ'ye, geçen yıl Amerikalı işadamı Dennis Tito ve bu yıl Nisan'da Güney Afrikalı milyoner Mark Shuttleworth gitmişti. 
     





</TEXT>
</DOC>
