<DOC>
<DOCNO> 112846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/yazar/sazak.html </URL>
<DATE> 2002/10/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kürtler 
</HEADLINE>
<TEXT>

     Kuzey Irak’ta iş çığırından çıktı’ diyen Başbakan Ecevit’e göre Kürt devleti’ oluşumunun ardında ABD bulunuyor. Bush yönetimi Kuzey Irak’taki grupları cesaretlendirmenin ötesinde yönlendiriyor ’ 
     Başbakan Ecevit, son gelişmelerin Türkiye’yi iradesi dışında bir savaşa sürükleyebileceği’ endişesinde. 
     Ankara sıkıntılı ve seçim ortamında toplanan Kuzey Irak’taki Kürt parlamentosunun ABD destekli Saddam sonrası senaryolar’la doğrudan bağlantılı gözükmesi, Washington nezdinde harekete geçmeyi, caydırıcı olmayı gerektiriyor. Ancak bunu hangi siyasi irade’ yapacak 
     Seçime 20 gün kalan Amerikalıların tanımıyla topal ördek’ durumuna düşmüş koalisyon liderleri mi .. Yoksa 3 Kasım’da yönetimi devralmaya hazırlanan partiler mi Üstelik Meclis tatilde .. Liderler zirvesi toplansa bile ister ABD ile Saddam’a, ister tek başına Kuzey Irak’a yönelik bir askeri harekat için’ TBMM kararı gerekecek. Yeni Meclis’in seçimden sonra açılması anayasal prosedür nedeniyle aralık ayını bulabilir. 
     Dileyelim de Bush, ocaktan önce düğmeye basmasın ’ 
     ABD yönetimi bu defa Körfez Savaşı’ndaki hatalarını yinelemek istemiyor. Saddam’ı devirme işini güneyde Şiilere, kuzeyde Kürtlere ihale ederek bu ayaklanmalar sonucu Bağdat’ta rejim değişikliğe girme planı tutmadı. 
     Afganistan operasyonunda başvurulan Kuzey İttifakı’ benzeri bir kara savaşına ise Türkiye’nin çekincesi var. Belki de o nedenle Kuzey Irak’taki Kürt devleti’ oluşumuyla Ankara harekete geçirilmek isteniyor. 
     Oyuna gelmeyelim. Gençlerimizi olası bir savaşta Bush istiyor’ diye kırdıramayız. 
     Türkiye, 15 yılda zaten 30 bin insanını kaybetti. Bölge yeni kendine geliyor. Barış iklimini sürdürmeliyiz. 
     Ortadoğu ne yazık ki, Birinci Dünya Savaşı’ndan bu yana emperyal güçler’in stratejileri doğrultusunda sürekli kışkırtılmış, iç savaş’ların coğrafyası haline getirilmiş. 
     ABD’nin bölgeye ilgisi de, İngilizlerin etkisinin azaldığı 20’nci yüzyılın başlarında gelişiyor. 
     Naci Kutlay, 21. Yüzyıla Girerken Kürtler’ adlı kitabında tarihin sisli sayfalarına açıklık getirmiş. 
     Kürt sorunu’nun Osmanlı’nın son döneminden Cumhuriyet’e, isyanlarla, savaşlarla dolu sayfalarını titiz bir incelemeyle okura sunuyor Kutlay. 
     ABD, Kürt kartı’yla Musul - Kerkük meselesi çıkmadan, 1922 yılında ilgilenmeye başlıyor. ABD Yüksek Komiseri Mark Bristol imzalı, Dışişleri Bakanlığı’na yazılan bir raporda, petrol yatakları nedeniyle İngilizlerin Kürtleri Türklere karşı kullanmak isteyecekleri’ belirtilmektedir. 
     21’inci yüzyılda petrol hala en önemli stratejik kaynak. 
     Körfez Savaşı da aynı nedenle çıkmıştı. Kuveyt ve Irak’taki petrol rezervleri olmasa, insanlığı Saddam belasından kurtarmak’ ABD’nin umurunda bile olmazdı. 
     Tuzağa düşmeyelim 
     
     







Toplumsal Tarih’ 


Tiiiiii 


Gözler Kerkük’te 


Irak’ta federasyon planları... 


İşsizliğin gerçek boyutu 2 değil, belki 4 milyon 


Seçim muhabbeti... 


Kürtler 


Dünya tersine dönüyor artık 


Bizim kuşağın Avrupalılık hülyası 


Kapanandan çok şirket ve firma kuruldu 


</TEXT>
</DOC>
