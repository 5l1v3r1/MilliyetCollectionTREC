<DOC>
<DOCNO> 139885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/yazar/uras.html </URL>
<DATE> 2003/03/01/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İlk özel rakı Özlü’ Hanım’ın elinde 
</HEADLINE>
<TEXT>

     Türkiye Odalar ve Borsalar Birliği, Ticaret Odaları Konseyi Başkanı ve İzmir Ticaret Odası Başkanı Ekrem Demirtaş’ın verdiği bilgiye göre, elektrik dağıtım ihalesine girmek amacıyla İzmir Ticaret Odası üyeleri tarafından kurulan "Elda AŞ", elektrik dağıtımı işinden vazgeçerek, rakı işine soyunmuş. Ve de Türkiye’de rakı üretme izni alan ilk ve tek özel sektör kuruluşu olmuş. 
     Elda’nın rakı fabrikasının temeli önümüzdeki günlerde Menderes’teki İTOB Organize Sanayi Bölgesi’nde Elda’nın rakı fabrikasının temeli atılacak. 
     İzmir Ticaret Odası Başkanı, "alkollü içecek sektörünün, ülkemizde önemli bir sektör olduğunu, Türkiye’de yılda 60 milyon litre rakı tüketildiğini söylüyor. Özel sektörde rakı üretme izninin verilebilmesi için yılda asgari 1 milyon litrelik bir rakı üretimini hedef alması gerekiyor. Elda’nın rakı üretim hedefi yılda 5 milyon litre olarak belirlenmiş. 
     Demirtaş, Türkiye’deki bütün ticaret ve sanayi odalarının başkanlarının desteği ile üyelerini bir araya getirerek bir "Anadolu Grubu Ortak Girişimi" kuracaklarını ve bu grubun Tekel’in bütün içki fabrikalarını satın alacağını söylüyor. 
     İlk özel rakıyı Ege’ye özgü bir isimle, "Efe" ismi ile piyasaya çıkaracak olan Elda’nın 2004 yılında 25.4 trilyon lira ciro yapması bekleniyor. İyi de ilk özel sektör rakısını kim yapacak .. 
     Erkek içkisi bir hanımın elinden, Özlü Urkan Hanım’ın elinden çıkacak. 
     Özlü Urkan Hanım, Ege Üniversitesi Ziraat Fakültesi’nin Gıda Teknolojisi Bölümü’nden 1967’de mezun olmuş. Tahsilini Koç bursu alarak yapmış. Tekel’in İzmir içki fabrikasında 33 yıl çalışmış ve bu yıl başında fabrika müdürlüğünden emekliye ayrılmış. 
     Tekel’in İzmir içki fabrikası 1939 yılında "şarap ve ispirto fabrikası olarak kurulmuş ve bugüne kadar İzmir ve Misbağ şarapları, suma, rakı, cin ve votka üretmiş. Bir süre önce fabrikada cin ve votka üretimine son verilmiş. 
     Özlü Hanım’dan aldığım bilgiye göre rakının ilk maddesi olan "suma" kuru ve yaş üzümün distilesiyle elde ediliyor. 94.5 alkol derecesinde bir hammadde. 
     Sumaya anason katılarak ikinci defa distile ediliyor, sulandırılıyor. Ve de böylece "Törkiş Rakı" ortaya çıkıyor. 
     Özlü Hanım yaş ve kuru üzüm ve anasonun en kalitelisinin İzmir yöresinde bulunduğunu söylüyor. 
     
     







Karar, neye göre 


Siyasal irade şekersiz hoşafa döndü 


Ekonomik not... 


Ankara’nın iki kuşkusu 


Tezkere TBMM’de Hayır mı, evet mi 


Sağlam basmak 


"Tamam kocaoğlan, anlaştık " 


Üniversite sanayi işbirliği 


Her şık erkek biraz şövalye’ ruhlu olmalı 


Tüpraş, olası Irak savaşına hazır 


TRT’nin cevabı... 


Irak’tan barış mesajı 


Neden kalkınmış tek Müslüman ülke yok 3 


Suçlu ve mağdur 


İlk özel rakı Özlü’ Hanım’ın elinde 


</TEXT>
</DOC>
