<DOC>
<DOCNO> 129440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas07.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ve bebeği ihmalin kurbanı 
</HEADLINE>
<TEXT>

Bebek bekleyen bir anne ve bebeği hastanede can verince, yakınları hastaneyi suçladı. Hastaneye göre ise, hasta geldiğinde zaten çok geçti’ 
     ŞAKİR AYDIN İstanbul 

     Bağcılar’da, Nuriye Tatar 39 ve dünyayı göremeyen bebeği, ailenin iddiasına göre hastanenin, hastanenin iddiasına göre ailenin ihmali’yle can verdiler. 
     Tatar ailesinin iddiasına göre, dört çocuk annesi Nuriye Tatar’ın önceki gece doğum sancıları başladı. Müteahhit koca İbrahim Tatar, eşini daha önce kontrole götürüldüğü Özel Yeni Ufuk Hastanesi’ne kaldırdı. 
     
     Yürüterek getirdik’ 
     Hastane yetkilileri, Tatar ailesine doğuma girecek Dr. Meltem Eğilmez’in olmadığını söyledi. Doktora ulaşılamayınca, İbrahim Tatar eşi için özel ambulans çağırdı. 
     Hastane bebek bekleyen anne adayının başka hastaneye nakline izin vermedi. Bu sırada gelen ambulans doktoru, kontrol ettiği Nuriye Tatar’ın öldüğünü söyleyince ortalık karıştı. Nuriye Tatar’ı hastaneye yürüterek getirdiklerini söyleyip anne ve çocuğunun ölümünden hastaneyi sorumlu tutan İbrahim Tatar fenalık geçirirken, yakınları hastanenin camlarını kırdı. Nuriye Tatar’ın hastaneye doğum için değil, fenalaşmış ve morarmış halde geldiğini’ savunan Hastane Başhekimi Op. Dr. Ali Aksu ise, şu iddialarda bulundu 
     "Hasta acil servisimize şuuru kapalı ve sedyede getirildi. Bebek gelmeden ölmüştü. Tüm çabalara rağmen hastanın kalbi durdu. Yakınları hastayı hastaneye geç getirdi." 
     



 YAŞAM 























</TEXT>
</DOC>
