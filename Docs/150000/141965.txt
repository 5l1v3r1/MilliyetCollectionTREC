<DOC>
<DOCNO> 141965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yazar/guclu.html </URL>
<DATE> 2003/03/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Siyasi üslup nasıl olmalı 
</HEADLINE>
<TEXT>

     Hatırlanacağı gibi Ecevit, geçen haftaki söyleşimiz sırasında, Milli Eğitim Bakanı Mumcu’nun demokratlığı söz konusu olunca, ama onun 12 Eylül öncesi konumu pek demokrat değil demişti. Hepsi o kadar. Üslubu ne incitici ne de saldırgandı. Oysa Ecevit’in bu sözlerine Mumcu’nun verdiği cevap tam anlamıyla onur kırıcı. "Bunak" diyor. Olacak şey mi Yaşlılığın getirdiği fiziksel yavaşlığın dışında kafası tıkır tıkır işliyordu. Konulara h kimdi. Hatalarının, sevaplarının farkındaydı. Verdiği sözlerin, ettiği lafların bilincindeydi. Saatlerce çalışabiliyordu. Yani bu kelimeyi hak edecek hiçbir emare yoktu. 
     Mumcu, kabinesinde görev yaptığı Ecevit’ten mutlaka özür dilemelidir. Yoksa bir Milli Eğitim Bakanı olarak milyonlarca öğrenciye hiç de iyi bir örnek olmaz .. 
     Ha bu arada, Erdoğan’ın başbakanlığı ile birlikte değişecek daha doğrusu kaydırılacak bakanlar arasında Mumcu’nun da ismi geçiyor. Eyvah ki eyvah. Umarız her şey sil baştan yeniden başlamaz. 
     
Başvuru patlaması      Özel okul başvuruları, yoğun talep nedeniyle 17 Mart akşamına kadar uzatılmış. Hayret ki hayret. Demek ki kriz var söylemleri koca bir yalanmış Baksanıza kolejlerin önünde kuyruk oluşmuş da başvurular uzatılmış... 
     Umarız kulağımıza gelenler yanlıştır. Bizim duyduklarımız kriz ve savaş nedeniyle başvuruların daha da azaldığı yönünde. Uzatılma gerekçesi de bu yüzdenmiş. Umarım söylentiler değil, resmen açıklananlar doğru çıkar. Çünkü özel okulların pek çoğu yeni bir krizi kaldıracak güçte değil .. 
     
Nargile kahveleri      Ergenlik çağındaki gençleri, arkadaşlarından koparmak kolay değil. Hele hele evden çıkma, otur oturduğun yerde, ne istiyorsan hepsi fazlasıyla elinin altında var demek onları zıvanadan çıkartmaya yeter de artar. 
     Peki o halde nasıl davranmalı Anne babalar bu konuda müthiş tedirginler. İnternet kafelerden sonra şimdi bir de nargile kahveleri çıktı. Sık sık şik yetler geliyor. Özellikle Ankara ve İstanbul’dan. 18 yaşından küçük gençlerin de uğrak yeri olmuş. 
     Ürkütücü olan alışkanlık yapması. Anneler tedirgin. Acaba içinde bir şeyler mi var ki alışkanlık yaratıyor kuşkusu taşıyorlar. Çünkü çocuklarıyla oturup konuştuklarında içmeden yapamıyorum yanıtı alıyorlar. 
     Öğrencilerin gittikleri mek nlara elbette aşırı sınırlama getirilmemeli ama kontrol de elden bırakılmamalı. 
     Özellikle okul civarındaki öğrenci mek nları sıkı bir denetim altında tutulmalıdır. Bizim zamanımızda nereye gitsek hocalarımız karşımıza çıkardı. 
     Sıkı mı kahveye gitmek ya da sigara içmek. Ama şimdi belli ki pek çok konuda olduğu gibi bu konuda da ipin ucu kaçtı. 
     İlgilenenlere hatırlatılır... 
     
     







AKP ve Kürtler 


Mardin cephesi 


Tezkere değişebilir 


Tımarhane olmaktan çıkmak için... 


Çelik yelek 


"O kadar kolay sanma delikanlım " 


Siyasi üslup nasıl olmalı 


Halk savaş istemiyor ama... 


Takvimler uyuşmuyor... 


Kuşkular duruyor ama fikirler değişti bile 


Angola, CHP, Siirt 


90’lı yılların tüketicisi geri gelmeyecek 


Tayyip Erdoğan dönemi başlıyor 


Yoksulluk ilacını Bangladeş verecek .. 


</TEXT>
</DOC>
