<DOC>
<DOCNO> 111192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sontur01.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi emeklilerinin Ekim ayı aylıkları belli oldu... 
</HEADLINE>
<TEXT>

     İşçi emeklilerinin Ekim ayı aylıkları belirlendi. 
     En düşük emekli aylığı 242 milyon 104 bin 614 lira, en yüksek emekli aylığı ise 466 milyon 409 bin 55 lira oldu. 
     4447 sayılı Sosyal Güvenlik Yasası uyarınca, DİE tarafından Eylül ayına ilişkin açıklanan yüzde 3.5 oranındaki Tüketici Fiyatları Endeksi'nin aylıklara yansıtılması sonucu en düşük işçi emekli aylığı 8 milyon 28 bin 514 lira artışla 234 milyon 76 bin 100 liradan, 242 milyon 104 bin 614 liraya yükseldi. 
     Ortalama emekli aylığı ise 9 milyon 30 bin 338 lira artışla 262 milyon 699 bin 670 liradan, 271 milyon 730 bin 8 liraya, en yüksek emekli aylığı ise 15 milyon 613 bin 688 lira artışla 450 milyon 795 bin 367 liradan 466 milyon 409 bin 55 liraya çıktı. 
     Bu yılın 10 aylık bölümünde en düşük emekli aylığında toplam 46 milyon 68 bin 268 lira, en yüksek emekli aylığında ise toplam 89 milyon 592 bin 613 lira artış kaydedildi. 
     SSK'dan aylık alan yaklaşık 3 milyon 700 bin işçi emeklisi, dul ve yetimi, Ekim ayı aylıklarını, kurum tarafından açıklanacak ödeme tarihlerinde ilgili banka şubelerinden alabilecek. 
     





</TEXT>
</DOC>
