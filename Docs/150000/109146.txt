<DOC>
<DOCNO> 109146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sonspo03.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona, Türkiye'de zorlanıyor... 
</HEADLINE>
<TEXT>

     Galatasaray'ın yarın İstanbul'da Şampiyonlar Ligi H Grubu ikinci maçında karşılaşacağı rakibi FC Barcelona, bugüne kadar Türk takımlarıyla deplasmanda yaptığı maçlarda zorlandı. 
     Türk takımlarıyla Türkiye'de yaptığı maçlarda sadece geçtiğimiz sezon yüzü gülen ve 2 galibiyet alabilen İspanyol ekibi, bundan önce yaptığı 4 maçın 3'ünü yitirirken, 1 kez de sahadan beraberlikle ayrılabilmişti. Bu maçlarda Türk takımları 6 gol atarken, kalelerinde 5 gol gördü. 
     Trabzonspor, Galatasaray, Fenerbahçe ve Beşiktaş ile Avrupa kupalarında eşleşen FC Barcelona, deplasmanda Galatasaray ile yaptığı 3 maçta 1 yenilgi, 1 beraberlik, 1 de galibiyet elde ederken, Beşiktaş ve Trabzonspor'a boyun eğdi. 
     
     FENERBAHÇE MAÇI TÜRKİYE FOBİSİNİ SONA ERDİRDİ 

     FC Barcelona Türkiye fobisini, geçtiğimiz sezon Fenerbahçe'yi Şükrü Saraçoğlu Stadı'nda 3-0 yenerek sona erdirdi. 
     Bu karşılaşmaya kadar Türkiye'de maç kazanamayan İspanyol ekibi, daha sonra İstanbul'da hiç yenemediği Galatasaray'ı da Şampiyonlar Ligi 2. tur grup maçında 1-0 yenerek çeyrek final vizesini aldı. 
     
     FC BARCELONA-TÜRK TAKIMLARI MAÇLARI 

     FC Barcelona'nın Türkiye'de yaptığı maçlar ve sonuçları şöyle 
     1990-91 Sezonu Avrupa Kupa Galipleri Kupası 
Trabzonspor-FC Barcelona 1-0 
1993-94 Sezonu Avrupa Şampiyonlar Ligi 
Galatasaray-FC Barcelona 0-0 
1994-95 Sezonu Avrupa Şampiyonlar Ligi 
Galatasaray-FC Barcelona 2-1 
2000-01 Sezonu Avrupa Şampiyonlar Ligi 
Beşiktaş-FC Barcelona 3-0 
2001-02 Sezonu Avrupa Şampiyonlar Ligi 
Fenerbahçe-FC Barcelona 0-3 
Galatasaray-FC Bercelona 0-1 
     
     HER ÜLKEDEN FUTBOLCU VAR 

     Katalan ekibinin kadrosunda 7 ayrı ülkeden 14 yabancı futbolcu bulunuyor. 
     FC Barcelona'da 5 Hollandalı, 3 Arjantinli, 2 Brezilyalı 1'er de Alman, İsveçli, İtalyan ve Fransız futbolcu forma giyiyor. Katalan ekibinin 25 kişilik kadrosunda 11 de İspanyol futbolcu yer alırken, FC Barcelona'nın forveti ise yabancı oyunculardan kurulu. İspanyol ekibinin forvetinde 2 Arjantinli, 2 Hollandalı ve 1 de Brezilyalı forvet oyuncusu yer alıyor. 
     İspanyol takımının yabancı oyuncuları şöyle 
     Reizeger, Frank De Boer, Cocu, Kluivert, Overmars Hollanda , Bonano, Riquilme, Saviola Arjantin , Rochembek, Geovanni Brezilya , Enke Almanya , Andersson İsveç , Motta İtalya , Christanval Fransa 
     

     
</TEXT>
</DOC>
