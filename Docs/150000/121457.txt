<DOC>
<DOCNO> 121457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/ekonomi/eko05.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımı zirvede hisseleri dipte 
</HEADLINE>
<TEXT>

Beşiktaş Başkanı Bilgili, lig lideri olmanın keyfini yaşarken, sahibi olduğu Arsan Tekstil’in hisseleri son iki haftada yüzde 48.36 değer kaybetti 
     ORHAN TEKEOĞLU 

     Beşiktaş Kulübü Başkanı Serdar Bilgili, geçen hafta Adanasporu 3-0 yenerek liderliğe yükselmenin ve UEFA kupasında üçüncü tura çıkmanın keyfini yaşarken, sabihi bulunduğu Arsan Tekstil borsadaki performansı ile yatırımcıları hayal kırıklığına uğrattı. 
     11 Eylül - 8 Kasım arasında borsanın en popüler hissesi olan Arsan Tekstil bu süre içinde 5.600 liradan 13.750 liraya kadar yükselerek, yüzde 145.95’lik prim yaptı. Arsan, bu dönemde borsanın en çok prim yapan hissesi olmuştu. 
     
     Düşüşü çıkışı gibi hızlı oldu 
     Ancak Arsan Tekstil 8 Kasım’dan bu yana borsanın en hızlı değer kaybeden hissesi oldu. 8 Kasım’dan itibaren gelen satışlarla fiyatı dün bir ara 6.800 liraya kadar düşen Arsan Tekstil, günü 7.100 liradan kapatmasına rağmen 8 Kasım’dan bu yana değer kaybı yüzde 48.36’ya ulaştı ve söz konusu dönemde borsanın en çok değer kaybeden hissesi oldu. Aynı süre içinde borsadaki genel düşüş yüzde 5.1 düzeyinde kaldı. 
     
Soymen sattı, PRJS Menkul aldı      Arsan Tekstil’in 25 Kasım tarihli takas dökümlerine bakıldığında, 11 Eylül’de yüzde 7.3 olan Soymen Menkul’ün payı 8 Kasım’da yüzde 9.1’e çıktı. Bu süre içinde Ankara kökenli Soymen Menkul’ün 1.4 trilyonluk alış yaptığı dikkat çekti. Soymen, 8 Kasım’dan sonra satışta, PRJS de alımda bulundu. Son operasyondan sonra Soymen’in Arsan Tekstil içindeki payı yüzde 0.86’ya düşerken, PRJS’nin payı yüzde 12.1’e çıktı. 
     



 EKONOMİ 






















</TEXT>
</DOC>
