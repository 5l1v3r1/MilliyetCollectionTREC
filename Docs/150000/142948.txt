<DOC>
<DOCNO> 142948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/16/spor/spo04.html </URL>
<DATE> 2003/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor dalga dalga 1-3 
</HEADLINE>
<TEXT>

Bordo - Mavili takım, Karadeniz derbisinde Samsunspor engelini zorlanmadan aştı. Aurelio iki golüyle yıldızlaştı, Fatih perdeyi kapattı. Ev sahibinin tek sayısını Ertuğrul attı 
     Deplasmanda devirdi 
     TRABZONSPOR, Samsun deplasmanında üç golle üç puanı kaptı. Karşılaşmaya hızlı başlayan Bordo - Mavili takım oyunun kontrolünü ele geçirdi. 33’te kazanılan korneri Erman Özgür kullandı. Bu futbolcunun ortasını iyi takip eden Aurelio kafayla topu ağlara yolladı. 36’da Sambacı bir kez daha sahneye çıktı. Gökdeniz’in pasını iyi değerlendiren Aurelio skoru 2 - 0’a taşıdı. 
     
     Karşılıklı akınlar 
     İKİ golün ardından riske giren Samsunspor, Trabzonspor kalesini baskı altına aldı. Bordo - Mavili takım ise kontrataklarla gol aradı. 86. dakikada Samsunspor savunmasının hatasından yararlanan Bordo - Mavili takım kontratağa çıktı. Gökdeniz topu, boş durumdaki Fatih’e verdi. Tecrübeli futbolcu topu filelere gönderdi 3 - 0. Ev sahibi takım 90 1’de Ertuğrul ile tek sayısını buldu 3 - 1. 
     
Maçın karnesi      HAKEMLER Erol Ersoy, Serkan Gençerler, Selçuk Kaya 
     SAMSUNSPOR Fevzi 7 - Milton 4 , Osman 4 , Javonoski 4 , Müslim 5 - Junior 5 Ertuğrul Dk.84 , S.Dökme 5 , Adepoju 4 Coşkun Dk.62 4 , Celil 5 - Serkan 4 , Oktay 4 Musa Dk.43 5 
     TRABZONSPOR Petkovic 4 - Tayfun 7 , Erdinç 5 , E.Güraçar 5 , Yong 7 - Aurelio 8 , Somers 7 , E.Özgür 7 Hasan Dk.79 , Gökdeniz 7 Oumar Dk.90 - Fatih 8 , M.Yılmaz 5 Ali Şen Dk.62 5 
     GOLLER Aurelio Dk.33 ve 36 , Fatih Dk.86 , Ertuğrul Dk.90 1 
     SARI KARTLAR Erman Güraçar, Gökdeniz, Petkovic Trabzon , Javonoski, Milton Samsun 
     
İşte özlenen futbol      TRABZONSPOR Teknik Direktörü Samet Aybaba, "Özlenen ve beklenen Trabzonspor sahadaydı. Futbolcularımı kutluyorum" diye konuştu. Bordo - Mavililer’in kazanmak adına herşeyi yaptığına dikkat çeken Aybaba, adının milli takım için geçmesinden dolayı rahatsız olduğunu söyleyip, "Milli takımın başında çok başarılı ve dünyanın kabul ettiği bir hoca var" dedi. 
     SAMSUNSPOR Teknik Direktörü Sakıp Özberk ise galibiyetin Trabzonspor’un hakkı olduğunu itiraf etti. Özberk, "İstediğimiz oyunu sahaya bir türlü yansıtamadık. Trabzonspor galip gelmek için herşeyi yaptı. Bulduğu pozisyonları da gole çevirdi. İlk yarıda 4 dakika içinde iki gol yememiz, futbolcularımı olumsuz etkiledi. İkinci yarı biraz toparlandık, fakat yetmedi" diye konuştu. 
     
Cemil Usta vefat etti      TRABZONSPOR’DA 1970 - 1978 yılları arasında futbol oynayan ve takım kaptanlığı da yapan Cemil Usta vefat etti. Dün akşam saatlerinde evinde fenalaşan, ardından hastaneye kaldırılan Usta, tüm müdahalelere rağmen kurtarılamadı. 52 yaşında hayata gözlerini yuman Cemil Usta’nın kalp krizi sonucu öldüğü bildirildi. 
     



 SPOR 

























</TEXT>
</DOC>
