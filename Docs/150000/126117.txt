<DOC>
<DOCNO> 126117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/guncel/gun01.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Soruşturmada umut’ sorgusu 
</HEADLINE>
<TEXT>

Mumcu - Aksoy - Üçok - Kışlalı cinayetlerinin bir numaralı hükümlüsü Özmen’in tekrar sorgulanması gündemde 
     TOLGA ŞARDAN, GÖKÇER TAHİNCİOĞLU Ankara 

     Necip Hablemitoğlu cinayetiyle ilgili soruşturmayı yürüten Ankara Emniyet Müdürlüğü, olayın üzerindeki sis perdesini kaldırmak için eski dosyaları yeniden açtı. Umut Operasyonu’nda yakalanan Uğur Mumcu, Doç. Dr. Bahriye Üçok, Prof. Dr. Muammer Aksoy ve Prof. Dr. Ahmet Taner Kışlalı cinayetlerinin bir numaralı ismi olarak yargılanarak idama mahk m edilen Ferhan Özmen’in yeniden sorgulanması gündeme geldi. 
     Olayın üzerinden üç gün geçmesine karşın suikastla ilgili delil olarak sadece iki boş kovanın bulunması, polisin çeşitli unsurlara yönelmesine neden oldu. Ankara Emniyet Müdürlüğü Terörle Mücadele Şubesi bünyesinde oluşturulan 20 kişilik çalışma grubu, somut delil bulabilmek için Prof. Dr. Muammer Aksoy’un öldürülmesiyle başlayan süreçte yaşanan olayları yeniden irdelemeye başladı. Polis, özellikle Umut Operasyonu kapsamında ortaya çıkarılan terör gruplarının faaliyetlerini mercek altına aldı. Umut Operasyonu’nda İran kaynaklı terör organizasyonlarının Türkiye’de eylem yaptığını ortaya çıkaran polis, benzer kişi ya da grupların yeniden harekete geçme olasılığı üzerinde durmaya başladı. Polisin, Ferhan Özmen’in Umut Davası sırasında verdiği istihbarat amaçlı kullanılabilecek bilgileri yeniden değerlendirmeye aldığı öğrenildi. Bir yetkili, "Olayın çözümüne katkı sağlayacağı düşünülürse, Özmen’i cezaevinden alıp bilgisine başvururuz" dedi. 
     
     Çağrıcı’ya kadar gidebilir... 
     Emniyet incelemesinin genişleyerek İslami Hareket Örgütü lideri İrfan Çağrıcı’ya kadar uzanabileceği öğrenildi. Çağrıcı, ifadesinde, İran İstihbarat Örgütü Savama’nın İstasyon Şefi Muhsin Korger Azadi ile Yıldız Parkı’nda buluştuğunu, Jak Kamhi suikastı için önerilen parayı az bulması üzerine Azadi’nin, "Sen kendini ne zannediyorsun. Benim Türkiye’de bu işi yaptırabileceğim 10 grubum var" dediğini belirtmişti. 
     



 GÜNCEL 
















</TEXT>
</DOC>
