<DOC>
<DOCNO> 143492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sontur29.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de "gizemli zatürree" yok 
</HEADLINE>
<TEXT>

     Sağlık Bakanlığı, Türkiye'de şu ana kadar gizemli zatürree SARS vakasına rastlanmadığını bildirdi. 
     Bakanlıktan yapılan açıklamada, Dünya Sağlık Örgütü'nün genel salgın uyarısı yaptığı "Gizemli Zatürree" olarak da adlandırılan Akut Solunum Yetersizliği Sendromu SARS ile ilgili Türkiye'de vaka bildirimi olmadığı ifade edildi. 
     Çin, Singapur, Vietnam, Tayland gibi ülkelerde, 1 Şubat 2003 tarihinden sonra 38 dereceden yüksek ateş, halsizlik, baş ağrısı, iştahsızlık gibi semptomlarla seyreden bazı vakaların görüldüğü hatırlatılan açıklamada, bu ülkeler dışında henüz hastalığa rastlanmadığı kaydedildi. 
     Ancak, Hong Kong kaynaklı 2 vakanın Kanada'da, Singapur kaynaklı bir vakanın da Frankfurt'ta tedavi altına alındığı, Sağlık Bakanlığı'nın, ulusal ve uluslararası kuruluşlarla işbirliği içinde tüm gelişmeleri yakından takip ettiği bildirildi. 
     





</TEXT>
</DOC>
