<DOC>
<DOCNO> 140873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko01.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah’ın reklam gelirine tedbir 
</HEADLINE>
<TEXT>

Fon, Merkez Gazete AŞ ile kira sözleşmesinin iptali için dava açtığı Bilgin Grubu’nun Basın İlan Kurumu’ndaki parası için de ihtiyati tedbir kararı aldı 
     Tasarruf Mevduatı Sigorta Fonu’nun Fon , Sabah gazetesinin marka ve lisans haklarının Turgay Ciner’in sahibi bulunduğu Merkez Gazete AŞ’ye kiralanması işleminin iptaliyle ilgili açtığı davada, Bilgin Yayıncılık AŞ’nin Basın İlan Kurumu nezdinde bulunan alacaklarından kamu borcu olan 452 trilyon 672 milyar lirayı karşılayacak kadar kısmının davalılara ödenmemesi yönünde ihtiyati tedbir kararı alındı. 
     
     Fon’dan açıklama 
     Fon’dan İMKB’ye yapılan açıklamada kamu borçlusu Bilgin Yayıncılık’ın imtiyaz sahibi olduğu Sabah, Sabah’la Günaydın, Sabahla Pazar, Sabah C.tesi, Takvim, Taraftar, Fotomaç ile Şok gazeteleri ve eklerinin münhasır yayınlanma hakları, gazetelerin mülkiyetinde bulunan ekipmanları, patent, faydalı model, marka, tanıtım işaretleri gibi sınai mülkiyet haklarının kullanmaya ve işletmeye salih bir şekilde Merkez Gazete Dergi Basım Yayıncılık Sanayi ve Ticaret AŞ’ye devredilmesini öngören 1 Ekim 2002 tarihli Münhasır Yayıncılık ve Marka Lisans Sözleşmesi ile bu sözleşme kapsamındaki tasarrufun iptali için İstanbul 1. Asliye Ticaret Mahkemesi’nde dava açıldığı belirtildi. Dava kapsamında, Bilgin Yayıncılık’ın Basın İlan Kurumu gelirlerine ihtiyati tedbir kararı alındığını kaydedildi. 
     
Tedbir, 452 trilyon liralık alacak için      Fon’dan borsaya yapılan açıklamada şöyle denildi "Mahkeme kamu alacağının tahsilinin tehlikeye düşmemesi ve bu konuda ileride telafisi imk nsız zararların doğmaması için, amme borçlusu Bilgin Yayıncılık AŞ’nin Basın İlan Kurumu Genel Müdürlüğü nezdinde bulunan alacaklarından, kamu borcu olan gecikme zammı hariç 452 trilyon 672 milyar lira borcunu karşılayacak kadar kısmının davalılara ödenmemesi yönünde, 4389 sayılı Bankalar Kanunu’nun 14. maddesinin 5. fıkrasının c bendi uyarınca teminatsız olarak ihtiyati tedbir kararı verilmesinin talep edildiği bildirildi. Mahkeme, 27 Şubat 2003 tarihinde talebimiz yönünde ihtiyati tedbir kararı vermiş ve bu karar, İstanbul 5. İcra Dairesi’nin 2003 2225 sayılı dosyası ile infaz edilmiştir." 
     



 EKONOMİ 























</TEXT>
</DOC>
