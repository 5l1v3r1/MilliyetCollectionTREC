<DOC>
<DOCNO> 147672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/spor/spo05.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan’a aforoz 
</HEADLINE>
<TEXT>

Kadroya giremeyince Şenol Güneş’i protesto eden ve maça gitmeyen Hakan Ünsal’a Milli Takım’ın kapısı artık kapandı. Yıldız futbolcunun alacakları da ödenmeyecek 
     Rapor edildi 
     GALATASARAY’IN yıldız futbolcusu Hakan Ünsal’a Milli Takım’ın kapıları kapandı. Teknik Direktör Şenol Güneş, İngiltere maçında takımla birlikte stada gelmeyen ve karşılaşmayı otelde izleyen tecrübeli oyuncuyu rapor etti. Futbol Federasyonu Yönetim Kurulu da Güneş’in isteği doğrultusunda Hakan Ünsal’ın Ay - Yıldızlı formayla ilişkisini kesmeye karar verdi. 
     
     Affetmeyecek 
     SAKATLIĞI geçmesine rağmen 18 kişilik kadroya alınmadığı için Şenol Güneş’i protesto eden Galatasaray’ın milli futbolcusu, bu davranışının faturasını böylece ağır ödedi. Futbol Federasyonu’ndan 30 bin dolar prim alacağı bulunan Hakan’a bu paranın da ödenmeyeceği ve ceza olarak kesileceği öğrenildi. Güneş’in milli oyuncuyu kesinlikle affetmeyeceği de belirtildi. 
     


SPOR 


























</TEXT>
</DOC>
