<DOC>
<DOCNO> 135135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/guncel/gun09.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşçakal İstanbul 
</HEADLINE>
<TEXT>

     İSTANBUL Milliyet 

     ABD’nin Irak’a muhtemel operasyonuyla ilgili hazırlıkları aralıksız sürerken Türkiye’nin de bölgeye asker sevkiyatı devam ediyor. İstanbul Gaziosmanpaşa’daki kışladan yola çıkan iki konvoylu tank ve araç, tren yoluyla bölgeye gönderiliyor. Kışladan çıkan 30 araçlık konvoy TEM otoyolunu takip ederek, Bahçeşehir’deki yükleme merkezine gitti. Buradan trene yüklenen tank ve diğer lojistik araçları Sirkeci’ye oradan da Haydarpaşa’ya geçirilerek bölgeye sevk ediliyor. Yol boyunca yoğun güvenlik önlemi alan polisler, askerler yanlarından geçerken selam verdi. Askerler de yoldan geçen vatandaşlara el salladı. Bahçeşehir’e ulaşan konvoy burada trene yüklendi. Yükleme merkezi çevresinde yoğun güvenlik önlemleri alındığı görüldü. Bu arada öğle saatlerinde kışladan çıkan bir başka konvoy da trene hareket etti. 
     



 GÜNCEL 



















</TEXT>
</DOC>
