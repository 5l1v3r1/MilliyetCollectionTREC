<DOC>
<DOCNO> 117607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sonspo06.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Emre Aşık bunu hep yapıyor... 
</HEADLINE>
<TEXT>

     Fenerbahçe ile yapılan derbi maçta kırmızı kart gören Galatasaraylı Emre Aşık, bunu adeta alışkanlık durumuna getirdi. 
     Hırçın futbolu ve zaman zaman gereksiz sertlikleriyle eleştirilere maruz kalan Emre, 2002-2003 sezonunda 11 maçın sonucunda 2. kırmızı kartını görerek yeni cezalı duruma düştü. 
     Emre, Fenerbahçeli Tuncay'ın sırtına çıkarak takımını son dakikalarda yalnız bırakırken, sarı-kırmızılı futbolcu bu sezon Malatyaspor maçında pozisyon gereği kırmızı kart, İstanbulspor maçında da sarı kart görmüştü. 
     
     GEÇEN SEZONUN KIRMIZI KART SAYISINA ULAŞTI 

     Emre, bu sezon 2 kırmızı kart görerek, geçen sezon aldığı 2 kırmızı karta ulaştı. 
     Milli futbolcu, geçen sezon Ankaragücü ve Fenerbahçe maçlarında gördüğü kırmızı kartların dışında Çaykur Rizespor, Gençlerbirliği, Kocaelispor, Denizlispor, Beşiktaş, Samsunspor ve yine ikinci yarıdaki Ankaragücü maçlarında toplam 8 sarı kart görmüştü. 
     Emre Aşık, ilk geldiği sezonda 2000-2001 sezonu ise yalnızca 3 maçta Gençlerbirliği, Bursaspor ve Antalyaspor maçlarında sarı kart görmüştü. 

     
</TEXT>
</DOC>
