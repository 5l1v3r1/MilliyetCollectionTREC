<DOC>
<DOCNO> 127568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/theper.html </URL>
<DATE> 2002/12/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Koş vatandaş koş 2 
</HEADLINE>
<TEXT>

     Zira notere giden az sayıda kişi sadece iki çeşit mal rejimi var sanıyor. Yani tam bir kör dövüşü. Ne için böyle oldu. Çünkü öyle bir kanun yaptılar ki anlayabilene aşk olsun. Her zaman tekrar ettiğim bir cümleyi tekrar kullanacağım. Bu yasanın hanımları koruyan bir tarafı yok. İddiam ilk günden ispatlandı. Notere gidenlerin birçoğu kavga etti. Bir de evinde kavgayı sürdürüp notere dahi gidemeyenler var. Bunlara ben tanığım. 
     Şimdi bir hususa daha dikkat çekeyim. 
     Zannediliyor ki, 1.1.2003 tarihine kadar notere gidilmezse tren kaçıyor. Hayır, böyle bir şey de yok. Taraflar her zaman notere gidip yeni bir mal rejimi seçebilirler. Bu seçme ömürleri boyu sürebilir. Yani ayın birinde her şey bitmiyor. Yasal mal rejiminden bir başka mal rejimine geçmek karşılıklı anlaşma olduğu sürece her zaman mümkün. Medeni Kanun’un 202. maddesi, "Eşler mal rejimi sözleşmesi ile kanunda belirlenen diğer rejimlerden birini kabul edebilir" diyor. 
     225. madde ise 
     "Mal rejimi eşlerden birinin ölümü veya başka bir mal rejiminin kabulü ile sona erer" diyor. 
     Buradaki mesele geçiş dönemlerinde, arada kalan sürelerde ne olacağı Bunu, bugün notere gidenler de bilmiyor. Yani 
     Tam bir kör dövüşü. Hiç kimsenin böyle karmaşık ve anlaşılmaz bir sistemle aile düzenini bozmaya hakkı yok. Bu sistem problem halletmez, problem üretir. Tekrarlıyorum. Sakın ola ki aile düzeninizi bu rejim macerası ile bozmayın. Eşinizle ihtilafa düşmeyin. Ortamın yaratılmasında kusur ne sizin, ne eşinizin. Toplumu tanımadan yasa yapmaya kalkanların. 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
