<DOC>
<DOCNO> 129682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/spor/spo01.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Oburlar yakalandı 
</HEADLINE>
<TEXT>

Yapılan kilo kontrollerinde Cordoba, Sergen ve Pancu’nun fazlasının olduğu tespit edildi 
     Tatil kaçamağı 
     BEŞİKTAŞLI futbolculara dün yapılacağı açıklanan kan testi doktorlar tarafından iptal edildi. Siyah - Beyazlılar’ın sabah kahvaltı yaptıktan sonra kontrole gelmesi üzerine testler gerçekleştirilemedi. Bu gelişme üzerine oyuncular uzmanlar tarafından kilo kontrolünden geçirildi. Tatil döneminin ardından oyuncuların bir çoğunun formunu korduğu gözlendi. 
     
     Sergen zirvede 
     ÖZELLİKLE Galatasaray’da oynadığı dönemlerde fazla kiloları nedeniyle eleştirilen Sergen Yalçın yine zirveye çıktı. Yıldız futbolcunun yanı sıra kaleci Cordoba ile Pancu’nun da tatil döneminde kilo aldığı tespit edildi. Kulüp doktorları üç futbolcunun özel diyete gireceğini ve kısa bir dönem içinde hedeflenen kiloya düşeceklerini açıkladılar. 
     
Bu işi çabuk bitirin’Cordoba, Yıldırım Demirören’den bonservisini almasını istedi 
     Hızlandıralım’ 
     BOCA Juniors’tan kiralık olarak alınan Cordoba, Asbaşkan Yıldırım Demirören ile görüşerek bonservisinin bir an önce alınmasını talep etti. Kolombiyalı kaleci, kulübünün teknik direktör Bianchi ile yeniden yapılanma içine gideceğini dile getirip, "Sezon sonuna kalırsa beni asla bırakmazlar. O yüzden hemen bu işi bitirmeniz gerekiyor" dediği öğrenildi. 
     
Pancu müjdesi      SEZON başında Rapid Bükreş’ten kiralanan Pancu’nun yeni sezonda da Siyah - Beyazlı formayı giyeceği açıklandı. Rumen futbolcu ile 1.3 milyon dolar karşılığında prensip anlaşmasına varan yönetimin, bonservisi içinde Rapid Bükreş’e 2.5 milyon dolar ödeyeceği bildirildi. Rumen yıldızın önümüzdeki günlerde yeni mukaveleyi imzalayacağı iddia edildi. 
     
Mansız’dan yeni imaj      JAPONYA’DA büyük bir hayran kitlesine sahip olan İlhan Mansız, imajında yeni değişikliklere gitti. Yıldız futbolcu, saçlarını kestirip, boyattı. İlhan’ın yeni görüntüsü arkadaşları tarafından da oldukça beğenildi. 
     



 SPOR 























</TEXT>
</DOC>
