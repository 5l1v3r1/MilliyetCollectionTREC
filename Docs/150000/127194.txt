<DOC>
<DOCNO> 127194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/yazar/asik.html </URL>
<DATE> 2002/12/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Vefa eylemi.. 
</HEADLINE>
<TEXT>

     İzmit’in Arızlı mevkiinde önceki gün anlamlı bir "savaşa hayır" gösterisi yapıldı kadınıyla erkeğiyle, çoluğuyla çocuğuyla 200 kadar sade vatandaşımız Amerika’nın Irak’a olası saldırısını protesto etti. 
     Recep Uğur, eylemciler adına yaptığı konuşmada, bilinçli bir yurtseverin söylemesi gerekenleri söyledi. 
     Amerika’nın asıl amacının Irak’ın petrol kaynaklarını ele geçirmek olduğunu belirterek, "Dün Afganistan, bugün Irak, yarın sıra bize geliyor. Bizler, kötü günümüzde bize destek olan Irak’ın ve Irak halkının yanındayız" dedi. 
     Bu mütevazı eylemin anlam ve önemine gelince... 
     İzmitlilerin "vefa eylemi" adını verdiği eylemi düzenleyenler, Irak’ın gönderdiği paralarda yapılan deprem konutlarında oturan yurttaşlarımızdı... 
     
     Kan dökmek değil, gözyaşını kurutabilmektir zor olan... 
G.Gordon Byron 

Katil ve maktul      Milli Eğitim Bakanı Erkan Mumcu, YÖK karşısında tepki göstermediğini söyleyen AKP’lilere şöyle demiş 
     "Acele etmeyin. Biliyorsunuz filmlerde katil en başta gösterilmez. Filmin sonunu bekleyin." 
     Mustafa Öncül Adana’dan durumu yorumluyor 
     - Demek ki ortada bir cinayet var ya da olacak , katil de muhtemelen Erkan Mumcu... Peki maktul kim acaba O da apaçık belli üniversiteler... 
     
Bir avuç dolar için...      Amerika taleplerini karşıladığımız takdirde üç taksitte 5 milyar dolar verecekmiş. 
     Çanakkale’den Erhan Sungur soruyor 
     - Eğer Irak bize 10 milyar dolar verseydi ABD taleplerini kabul eder miydik 
     Okurumuz peşinden ekliyor 
     - Etmezdik diyenler Türkiye’nin 5 milyar dolar uğruna onurlu ve haysiyetli dış politikadan vazgeçecek kadar irtifa kaybettiğini kabul ediyorlar demektir. 
     
İnsanlık ölmedi...      Tek başına "savaşa hayır" pankartıyla savaş protestosu yapan şu yaşlı adamın özelliği ne Kendisinin Amerikalı olması ve gösteriyi savaş alanının tam ortasında yani Bağdat’ta yapması... Çoğunluğu yaşlı başlı Amerikalı olan bir avuç gönüllü Bağdat’ta Iraklılarla birlikte savaşı bekliyor. Sloganları 
     - Askerler savaş için öldüğüne göre bizler barış için neden ölmeyelim... 
     Yüz binlerce masum insanın Amerikan çıkarları uğruna ölmesini vicdan sahibi Amerikalıların yüreği elbette kaldırmıyor. 
     
Hazin durum      Amerika tarihin en büyük kitle katliamına hazırlanıyor. Irak petrolünü ele geçirmek amacına dönük olduğundan kimsenin kuşkusu olmayan büyük saldırı için çok yakında düğmeye basılacak. Bu saldırıda yüz binlerce masum Iraklı çoluk çocuk ve kadın öldürülecek. 
     Ankara bir yandan Birleşmiş Milletler kararı olmadan ABD’nin taleplerine olumlu yanıt vermeyeceğini söylüyor... Bir yandan Amerikalı uzmanlar liman ve üslerde keşif çalışmaları yapıyor. Nelerin olup bittiği konusunda hükümet nedense halka ve Meclis’e bilgi vermekten kaçınıyor. 
     Başbakan Abdullah Gül, ABD’nin Güneydoğu’ya 80 bin asker konuşlandırmayı istediğini Deniz Baykal’a bildirirken, bu askerlerin Türk hukuku dışında kalmasını talep ettiğini ekliyor... 
     ABD Afganistan operasyonu sırasında Özbekistan, Kırgızistan, Kazakistan, Tacikistan gibi ülkelere asker indirmişti... O geçici üslenme şimdi sürekli üslenmeye dönüşüyor. Irak bahanesiyle Türkiye’de konuşlandırılacak 80 bin Amerikan askerinin İncirlik Hava Üssü yanında dev bir kara üssünün ilk kadrosu olmayacağını kim iddia edebilir 
     Çok bilenlerimiz "Türkiye bu savaşın dışında kalamaz" teranesiyle ABD’nin Türkiye’yi kullanmasına çanak tutarken... 
     Dünkü Hürriyet’te "Suudi Arabistan Birleşmiş Milletler onayı olsa bile Irak savaşına katılmayacak, topraklarını açmayacak" haberi gözden kaçmıyordu. 
     Amerika’nın Ortadoğu’daki ruh gibi uydusu olan Suudi Arabistan bu... 
     ABD’nin Türkiye’den talepleri konusunda AKP’nin İslamcı tabanı ayağa kalkarken Atatürk’ün partisi CHP’nin tavır almaması Deniz Baykal bu konuda eğilim belirtmediğini bizzat söyledi başlı başına hazin manzara oluşturuyor. 
     
     







Değişen İran, değişmeyen Irak 


Evrensel değişim Türkiye’yi de sarmalıyor 


Vefa eylemi.. 


MGK formülü 


Şahinler, güvercinler ve de baykuşlar 


Yılmaz’la Moskova’da 


Gençler unutuldu mu 


2002’yi geride bırakırken 


Saddam’dan sonra ne olacak 


Savaş rüzgarı 1 


80 bin asker önerisi 


Tayyip Bey, İSO’da Özal’ın demode kopyası gibiydi 


Bazı danslar bazı yaşları bekler 


Savaş faturamızı kimse paylaşmaz 


</TEXT>
</DOC>
