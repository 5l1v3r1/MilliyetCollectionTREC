<DOC>
<DOCNO> 137691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sondun17.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, ABD'den savaş kararını 2-3 hafta ertelemesini istiyor 
</HEADLINE>
<TEXT>

     İngiltere'de yayımlanan The Times gazetesi, İngiliz hükümetinin ABD'yi, Irak'a yönelik savaş konusunda BM'ye karar aldırmadan önce 2-3 hafta beklenmesi yönünde ikna etmeye çalıştığını yazdı. 
     Gazetenin haberinde, son haftalarda ABD ile İngiltere arasında bazı taktik farklılıklar doğduğu belirtilerek, İngiltere Başbakanı Tony Blair ve Dışişleri Bakanı Jack Straw'un BM toplantısının 14 Mart'a ertelenmesi yönünde görüş birliğine vardıkları ve bu görüşlerini ABD yönetimine de ilettikleri kaydedildi. 
     Haberde, Blair ve Straw'un böyle bir ertelemenin Fransa ve diğer savaş karşıtlarını Irak lideri Saddam Hüseyin'in işbirliğine yanaşmadığına ikna etmek açısından çok yararlı olacağını düşündükleri, böylece bir savaş kararının onaylanmasının daha kolaylaşacağına inandıkları belirtildi. 
     





</TEXT>
</DOC>
