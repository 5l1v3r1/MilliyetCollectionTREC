<DOC>
<DOCNO> 123108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/spor/spo08.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kontrolden kacan kacana 
</HEADLINE>
<TEXT>

Federasyonlar, doping kontrolüne yanaşmıyor. Teşkilat bünyesinde bulunan 46 federasyondan 29’unun tek sporcusunun bile incelemeden geçmediği ortaya çıktı 
     AYŞE YEŞİN 

     Güreş başı çekti 
     DOPİNG kontrolü, federasyonlar için adeta "angarya" sayılıyor. Türk sporunda dopingle mücadele ön plana çıkartılır, dopingin zararları anlatılır ve federasyonların doping kontrolü yaptırması için tedbirler alınırken, bu yılın bilançosuna bakıldığında toplam 460 sporcunun testten geçirildiği belirlendi. Güreş, 87 sporcu ile en çok doping kontrolü yaptıran branş oldu. 
     
     Katılım çok az 
     SPOR Teşkilatı bünyesinde bulunan 46 federasyondan sadece atıcılık, atletizm, badminton, binicilik, briç, boks, eskrim, güreş, halter, judo, karate, kürek, masa tenisi, okçuluk, sualtı, tekvando ve vücut geliştirme 2002 yılı içinde doping kontrolü yaptırırken, geriye kalan 29 federasyon ise tek bir sporcusunu bile incelemeden geçirmedi. 
     
     Sabıkalılar listesi 
     YAPILAN incelemede güreş ve vücut geliştirme, sabıkalısı bol branşlar oldu. Dünya Serbest Güreş Şampiyonası’nda altın madalya kazanan Harun Doğan ile üçüncü olan Ahmet Gülhan, Türkiye’deki kontrolden temiz çıkmalarına rağmen "efedrin" kullandıkları tespit edilerek ceza almıştı. Vücut geliştirmede ise doping nedeniyle faaliyetler durduruldu. 
     



 SPOR 























</TEXT>
</DOC>
