<DOC>
<DOCNO> 133635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko10.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu deprem sigortası için 50 günde 2,5 katrilyon prim toplandı 
</HEADLINE>
<TEXT>

     Zorunlu Deprem Sigortası'nda, 28 Kasım 2002-16 Ocak 2003 tarihleri arasını kapsayan yaklaşık 50 günlük dönemde, günlük kesilen poliçe sayısı ortalama 1560 adede çıktı. 
     Doğal Afet Sigorta Kurumu DASK verilerine göre, bu dönemde 78 bin 120 poliçe kesilirken, 2 katrilyon 559 milyar liralık prim toplandı. 
     16 Ocak tarihi itibariyle toplanan prim tutarı 66 trilyon 638 liraya çıktı. Bu rakam 28 Kasım tarihinde 64 trilyon 79 milyar lira olarak hesaplanmıştı. 
     Öte yandan, verilen teminat tutarı da 50 günlük sürede 1 katrilyon 692 trilyon lira artarak, 43 katrilyon 159 trilyon lirayı buldu. Dönem başında teminat tutarı 41 katrilyon 467 trilyon lira düzeyindeydi. 
     
     POLİÇE SAYISI 
     Bu arada, 16 Ocak itibariyle toplam poliçe sayısı da 50 gün öncesine kadar 78 bin 120 adet artarak 2 milyon 155 bine çıktı. 50 gün önce bu rakam 2 milyon 77 bin adet idi. 
     877 bin 729 poliçe ile İstanbul toplam poliçe sayısı içinde yüzde 40.7'lik pay ile ilk sırada yer alırken, bu ili yüzde 12.4 pay ve 268 bin 273 poliçe ile Ankara izledi. 
     150 bin 68 poliçe ile İzmir bu ili izlerken genel içindeki payı da yüzde 6,9 olarak hesaplandı. 
     Poliçe sayısı Marmara depreminde ağır hasar gören illerden Kocaeli'nde 58 bin 24'e, Sakarya'da 29 bin 5'e, Yalova'da 23 bin 329'a, Düzce'de 5 bin 896'ya çıkarken, Afyon'da 19 bin 340, Bolu'da da 13 bin 190 olarak belirlendi. 
     





</TEXT>
</DOC>
