<DOC>
<DOCNO> 127850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/dunya/tur.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Parfümü de çıktı 
     11 Eylül saldırılarının sorumlusu Bin Ladin, uyanık girişimcilere yeni bir ekmek kapısı oldu. Bin Ladin tişörtleri ve hediyelik eşyalarıyla yeni bir sektör oluşturan girişimciler şimdi de "Usame Bin Laden" adlı alkolsüz bir parfümü piyasaya sürdü 
     
     5 milyon dolarla kayıplara karıştı 
     DIŞ HABERLER SERVİSİ 

     ABD'nin New Jersey eyaletinde bir görevli, bankamatiklere yerleştirmesi için verilen toplam 5 milyon dolar tutarındaki 20'lik banknotlarla kayboldu. Jersey Avenue üzerindeki bir evde oturduğu saptanan görevli kaçarken, "Bonnie ve Clyde" adlı iki kedisini de yanına almayı ihmal etmedi. FBI, Michael Schwartz adlı 36 yaşındaki görevlinin yakalanması için 25 bin dolarlık para ödülü koydu. Schwartz'in çaldığı paraların 158 kilo ağırlığında olduğu bildirildi. Schwartz'ın, bankaların yoğun olmadığı bölgelerdeki 160 bankamatiğe para dağıtmak üzere çeşitli bankalarla anlaşması bulunduğu açıklandı. 
     



 DÜNYA 











</TEXT>
</DOC>
