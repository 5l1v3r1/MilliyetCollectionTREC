<DOC>
<DOCNO> 115531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/siyaset/siy03.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP’tan gövde gösterisi 
</HEADLINE>
<TEXT>

     BÜLENT ÖZDEMİR İstanbul 

     Demokratik Halk Partisi’nin DEHAP İstanbul’daki mitingi, onbinlerce kişinin katılımıyla bir şölen havasında geçti. Eyüp Veysel Karani Parkı’ndaki miting, "Kardeş Türküleri" topluluğunun Türkçe ve Kürtçe şarkılar seslendirmesiyle başladı. Parkı dolduran partililer halay çekerken, zaman zaman Abdullah Öcalan lehinde sloganlar atıldı. 
     Emeğin Partisi eski Genel Başkanı Levent Tüzel, HADEP’in eski Genel Başkanı Ahmet Turan Demir ile Sosyalist Demokrasi Partisi’nin eski Genel Başkanı Akın Birdal, konuşmanın yapılacağı platformda el ele partilileri selamladılar. Bu sırada meşaleler yakılarak, güvercinler uçuruldu. Tüzel, bu seçimin halkın partileri ile IMF’ci sermaye partileri arasında geçeceğini söyleyerek, "Kimileri kendisine yasak konunca demokrasiyi hatırlıyor. Kasımpaşa delikanlısından söz ediyorum. Onlara sakın inanmayın" dedi. "Moğollar" grubu da şarkılarıyla DEHAP’lıları coşturdu. 
     



 SİYASET 



















</TEXT>
</DOC>
