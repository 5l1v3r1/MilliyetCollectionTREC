<DOC>
<DOCNO> 111055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/guncel/gun02.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zincirli protesto karakolda bitti 
</HEADLINE>
<TEXT>

Okula alınmayan türbanlı öğrenciler, kendilerini Kadıköy İmam Hatip Lisesi’nin demir parmaklıklarına zincirledi. 20 kişi gözaltında 
     İSMAİL POLAT İstanbul 

     Yeni eğitim ve öğretim yılının başlamasıyla birlikte türban yasağını protesto eden öğrenciler dün yine eylemdeydi. Acıbadem’deki Kadıköy İmam Hatip Lisesi önüne gelen türbanlı 10 öğrenci, kendilerini bahçe girişindeki demir parmaklıklara zincirleyerek slogan atmaya başladı. Çevrede önlem alan polis, bir süre sonra protestoculara müdahale etti. 
     
     YOL KESTİLER 
     Zincirleri demir makasıyla kesen polisler, öğrencileri bir midibüse bindirdi. Öğrenciler midibüsün camlarına vururken, bir grup öğrenci ve veli de aracın hareket etmesini engellemek için önünü kesti. Polisin bu grubu uzaklaştırmak istemesi üzerine arbede çıktı. Aralarında velilerin de bulunduğu yaklaşık 10 kişi daha gözaltına alınarak midibüse konuldu. Kız öğrenciler Kadıköy İlçe Emniyet Müdürlüğü Çocuk Büro Amirliği’ne, velileri ise Hasanpaşa Karakolu’na götürüldü. 
     



 GÜNCEL 

















</TEXT>
</DOC>
