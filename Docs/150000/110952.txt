<DOC>
<DOCNO> 110952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sondun11.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
U2'nun solisti Bono, müziğin en güçlü adamı seçildi 
</HEADLINE>
<TEXT>

     İrlandalı U2 grubunun solisti Bono, müziğin en güçlü adamı seçildi. 
     İngiltere'de yayınlanan ''Q'' dergisinin, müzik endüstrisinin yöneticilerine dayandırarak hazırladığı listede, sesinin yanı sıra üçüncü dünya ülkelerinin borçlarından AB'nin genişlemisine kadar siyasi konulara ilişkin açıklamalarıyla da dikkati çeken 42 yaşındaki Bono, ilk sıraya yerleşti. 
     Gerçek adı Paul Hewson olan Bono, dünya siyasetinin önemli simalarıyla çeşitli etkinliklere katılmış, Katolik dünyasının ruhani lideri Papa 2. Jean Paul ile görüşmüştü. 
     Listede ikinciliği, dünyanın en büyük müzik şirketi Universal'in başkanı Doug Morris 64 alırken, üçüncülüğe Amerikalı rapçi Eminem yerleşti. 
     Listede Kurt Cobain, Sir Paul McCartney, Dr Dre, Robbie Williams, Kylie Minogue, Moby, Madonna, Elvis Presley gibi ünlü şarkıcılar da yer aldı. 
     





</TEXT>
</DOC>
