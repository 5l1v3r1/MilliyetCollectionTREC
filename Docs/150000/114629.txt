<DOC>
<DOCNO> 114629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun10.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez, daha boşanmadan nişan yüzüğü taktı 
</HEADLINE>
<TEXT>

     Dünyaca ünlü yıldız Jennifer Lopez, daha boşanmadan nişanlanarak bir kez daha dikkatleri üzerine çekti. Lopez, 26 Ocak'ta tamamlanacak boşanma işlemlerini beklemeden aktör Ben Affleck'in hediye ettiği nişan yüzüğünü takarak, boy göstermeye başladı. 
     Latin yıldız, Vogue dergisince düzenlenen moda ödülleri törenine, parmağında erkek arkadaşı Ben Affleck'in armağanı olan alyansla katıldı. 
     Hayranlarını ve törene katılanları hayli şaşırtan Lopez, her zaman giydiği ihtişamlı tuvaletler yerine iddiasız beyaz bir etekle törende yer aldı. "Yılın En Etkili Yıldızı" seçilen 32 yaşındaki Lopez, kıyafetinden çok parmağındaki iri taşlı alyansla bakışları üzerine topladı. 
     Lopez ve Affleck, güzel oyuncunun 26 Ocak'ta tamamlanacak boşanma davasının ardından, gelecek yıl Sevgililer Günü'nde evlenecek. 
     Lopez ve ikinci eşi dansçı Cris Judd, geçen aylarda yollarını ayırarak boşanmaya karar vermişti. 

     
</TEXT>
</DOC>
