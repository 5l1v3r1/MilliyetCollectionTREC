<DOC>
<DOCNO> 113053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yazar/sazak.html </URL>
<DATE> 2002/10/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kuzey Irak’a müdahale 
</HEADLINE>
<TEXT>

     Seçim telaşındaki partilerin gündemine Kuzey Irak sorunu nihayet girebildi. En açık uyarıyı Milli Savunma Bakanı Sabahattin Çakmakoğlu yaptı 
     Gerekirse müdahale ederiz ’ 
     Türkiye, Irak’taki gelişmeler karşısında ABD’den önce harekete geçebilir mi 
     Başkent kulislerinde günün spekülasyonu buydu. Askeri ve sivil kimi çevreler, ABD, Saddam’ı devirmek üzere düğmeye bastığında Kuzey Irak’ta Kürt devleti ilan edilirse Türkiye geç kalmış olur. Bu gelişmeyi önlemenin yolu daha önce harekete geçmektir’ tezini savunmaya başladılar. 
     ABD Başkanı Bush’un, Saddam’ın kimyasal ve biyolojik silah kapasitesini yok etmek üzere geliştirdiği önleyici savaş’ stratejisini Türkiye de kendi ulusal çıkarları açısından Kuzey Irak’ta uygulayabilir mi 
     Kimi gözlemciler, Ecevit’in, ABD açıkça askeri harekata hazırlanıyor. Bu harekata Türkiye katılmak istemese bile ister istemez sürüklenecek. Savaş çıkarsa ve biz de mecburen sürüklenirsek genç kuşaklarda çok ağır kayıplar verebiliriz’ sözlerinde gizlenen mesajı müdahale beklentisi’ olarak yorumladılar. 
     4 Ekim’de Kürt parlamentosu toplandıktan bu yana Ankara açısından Saddam öncelikli olmaktan çıktı, antenler Kuzey Irak’a çevrildi. 
     Türkiye’nin bu gelişmeleri seyretmek yerine, bölgede ilk harekete geçen güç olabileceğine’ dönük senaryolarda 3 Kasım’dan önce müdahaleden söz edilmesi de dikkat çekici. 
     22 Ekim’de MGK toplanacak. 
     TBMM Başkanı Ömer İzgi, şu andaki durumun Anayasa’nın 78’inci maddesindeki savaş hali’ne uymadığını, ancak MGK’dan sonra hükümet isterse olağanüstü toplantı’ çağrısı yapılabileceğini söyledi. 
     Kuzey Irak’taki gelişmeler karşısında Silahlı Kuvvetler’in her türlü olumsuzluğa karşı hazırlık yaptığı anlaşılıyor. 
     Ancak askerin durumdan vazife çıkarması’ yetmez 
     Yurtdışına güç göndermek için TBMM kararı gerekir. 
     Ankara’da şimdi bunlar konuşuluyor. 
     Barzani ve Talabani’nin Washington destekli Kürt parlamentosu girişimiyle Pandora’nın kutusu’ açıldı. Yine de soğukkanlı olmak gerekiyor. ABD nasıl olsa vuracak’ diye, daha önce harekete geçilmesi Türkiye’yi Irak ve Kuzey’deki Kürtler karşısında tek başına’ bırakabilir. 
     Belli ki, ABD Saddam konusunda hareketsiz’ gördüğü Türkiye’yi Kuzey Irak nedeniyle daha aktif olmaya zorluyor. 
     Tuzak ya da özendirme... 
     Körfez Savaşı’na benzer tartışmalar yeniden başladı. 
     Türkiye, kendi ulusal güvenliği açısından böyle bir savaşta tarafsız kalma’ şansına sahip mi Sadece üsleri açmakla, Saddam sonrası Irak’ın sınırlarımıza taşıyacağı sorunların ötelenmesinde ve bölgenin yeniden yapılanmasında’ söz sahibi olabilir mi 
     Ortadoğu’nun ateşi Türkiye’yi içine çekiyor. 
     Gençlerimizi savaştan korumak zorundayız. 
     
     







Emre Kongar ve metot 


Bali’de patlama 


ABD’yi beklerken... 


Faizleri düşürmek bir nolu dertse... 


Askerin şarkısı 


Washington Post "AKP darbe nedeni" Kenan Evren "Değil" 


Türkiye, AB konusunda neden sınıfta kaldı 


Kuzey Irak uyarısı 


Kuzey Irak’a müdahale 


Okyanusu yutabilir misiniz 


ABD can’ biz mal’ derdindeyiz 


Erdoğan İstanbul’u böyle yönetti 


</TEXT>
</DOC>
