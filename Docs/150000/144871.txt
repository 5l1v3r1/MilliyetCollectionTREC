<DOC>
<DOCNO> 144871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/dunya/adun.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA AYAKTA 
</HEADLINE>
<TEXT>

TÜRKİYE      IRAK savaşı dün İstanbul’da da protesto edildi. ABD Konsolosluğu önüne gelen bin kişi, bir süre ABD aleyhine slogan attı. Gruptan 5 kişi bina önüne siyah çelenk bıraktı. Eyleme, sağ ve sol görüşlü grupların yanı sıra sivil toplum örgütleri de katıldı. İstiklal Caddesi’nde yürüyüşe geçen gruptan bazıları çevreye zarar vermeye başlayınca polis müdahale etti. 
     
AMERİKA      Robin Schanche ortada ve diğer göstericiler, ABD’nin New Hampshire eyaletinde önceki gün yapılan eylem sırasında barış için dua etti. Gösterileri, New Hampshire Barış Hareketi ve New Hampshire Gazileri örgütleri düzenledi. 
     
KANADA      Savaş karşıtı gösterici Madeleine Joseph, Toronto’daki Amerikan elçiliği önünde yapılan protestolar sırasında dinlenirken görülüyor. On binlerce Kanadalı, sokaklarda slogan atarak ve bayrak sallayarak, savaşa tepki gösterdi. 
     
VİETNAM      Irak’ta Saddam Hüseyin rejimine karşı ABD’nin başlattığı operasyon tüm hızıyla sürerken, dünya çapında yapılan savaş karşıtı gösterilerin de ardı arkası gelmiyor. Vietnam’da da Hanoi’de 200’den fazla öğrenci yürüyüş yaparak ABD’nin Irak’a saldırısını protesto etti. 
     
AVUSTRALYA      Sydney ve Melbourne’deki gösterilerde, Başbakan John Howard’ın Avustralyalı askerleri Irak’a gönderip savaşa katılması protesto edildi. 40 bin kişinin yürüdüğü Sydney’de, ponpon kız kıyafetli Alice WinnDix solda ve Zoe Erbacher de protestoya göbeklerindeki Savaşa Hayır yazısıyla katıldı. 
     


DÜNYA 












</TEXT>
</DOC>
