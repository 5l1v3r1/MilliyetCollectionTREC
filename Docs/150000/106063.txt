<DOC>
<DOCNO> 106063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sondun21.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, ülkenin batısına düzenlenen hava saldırısını doğruları. 
</HEADLINE>
<TEXT>

     Irak, Amerikan ve İngiliz uçaklarının dün ülkenin batısına saldırı düzenlediğini doğruladı, ancak hava savunma donanımının değil, sivil hedeflerin vurulduğunu iddia etti. 
     Irak basınında ismi açıklanmayan ordu yetkilisinin açıklamalarına dayanarak verilen haberlerde, ''düşman uçaklarının, El Rutba bölgesindeki sivil hedeflere saldırdığı'' belirtildi. 
     Yetkili, Irak uçaksavar birimlerinin, uçakları bölgeyi terk etmeye zorladığını belirtti. 
     El Rutba, Irak'ın Ürdün sınırı yakınlarında bulunuyor. 
     İngiltere'de yayımlanan Daily Telegraph gazetesi, 100 kadar İngiliz ve Amerikan uçağının dün, Irak'ın batısındaki ana hava savunma donanımını hedef aldığını, 12 uçağın bölgeye bomba bıraktığını yazmıştı. 
     Gazete, saldırının, Irak'ta son 4 yıl içinde düzenlenen en büyük hava operasyonu olduğunu kaydetmişti. 
     





</TEXT>
</DOC>
