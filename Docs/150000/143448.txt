<DOC>
<DOCNO> 143448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sonspo12.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Grant Hill, sol ayak bileğinden 4. kez ameliyat olacak 
</HEADLINE>
<TEXT>

     ABD Profesyonel Basketbol Ligi NBA takımlarından Orlando Magic'in yıldız basketbolcusu Grant Hill, sol ayak bileğinden 4. kez ameliyat olacak. 
     Kulüpten yapılan açıklamada, sol ayak bileğinden sorunu bulunan Hill'in ameliyatını, Duke Üniversitesi Tıp Merkezi'nden ortopedi operatörü James Nunley'nin gerçekleştireceği bildirildi. 
     6 kez All Star takımına seçilen Grant Hill, 2000 yılında Detroit Pistons adına oynarken, sakatlığı yüzünden oldukça zorlu günler yaşamıştı. Ayak bileğinden 3 kez operasyon geçiren Grant Hill'in ağrıları, oynadığı süre içerisinde bir türlü tamamen sona ermemişti. 
     3 yıl önce 93 milyon dolar karşılığında Orlando Magic'e transfer olan Hill, bu süre içerisinde 200 maçta oynayamadı. 
     Ocak ayından bu yana takımın sakatlar listesinde bulunun yıldız basketbolcu, bu sezon şu ana kadar yapılan 67 maçın yalnızca 29'unda forma giyebildi. Hill'in bu maçlarda 14.5 sayı, 7.1 ribaund, 4.2 asist ortalaması bulunuyor. 
     





</TEXT>
</DOC>
