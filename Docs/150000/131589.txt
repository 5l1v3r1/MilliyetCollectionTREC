<DOC>
<DOCNO> 131589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/guncel/gun05.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis sempatik olacak 
</HEADLINE>
<TEXT>

"Polis bu yıl daha sevecen ve güler yüzlü olacak. Teşkilat, artık işkenceyle anılmak istemiyor" açıklaması yapan Emniyet’in toplantısında basın oturacak yer bulamadı 
     ANKARA Milliyet 

     Emniyet Genel Müdürlüğü Sözcüsü Feyzullah Arslan, geçmiş yıllarda işkence iddialarının münferit olaylarla sınırlı kaldığını belirterek, "Polis bu yıl daha sevecen, sempatik ve güler yüzlü olacak. Teşkilat, artık işkenceyle anılmak istemiyor" dedi. 
     Arslan, teşkilatın toplumun memnuniyeti ve insan haklarını ön planda tutarak görev yaptığını ifade ederek, "Sizin için varız ve lütfen bize yardımcı olun" dedi. Arslan, geçen yıl 2001’e göre terör olaylarında yüzde 14.1, organize suçlarda yüzde 37, silah - mühimmat kaçakçılığında yüzde 44.5, mala karşı işlenen suçlarda yüzde 3.5, trafik kazalarında ise yüzde 0.53 azalma olduğunu kaydetti. Arslan, suç aydınlatma oranının da yüzde 3’lük artışla yüzde 70’e çıkarıldığını kaydetti. Basını bilgilendirme toplantısının yapıldığı salonun davetli olmayan emniyet personeliyle doldurulması nedeniyle gazeteciler oturacak yer bulamadı. Durumu protesto eden bazı gazeteciler ise salonu terk etti. 
     



 GÜNCEL 























</TEXT>
</DOC>
