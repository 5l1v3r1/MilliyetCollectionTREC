<DOC>
<DOCNO> 137689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sondun15.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "Müzakerelerde kırılma noktasına gelindi" 
</HEADLINE>
<TEXT>

     Türkiye'nin ABD'den daha fazla ekonomik destek sağlamak için yürüttüğü çetin pazarlığın ikili ilişkilere ciddi bir zarar verebileceği öne sürüldü. 
     Washington Post gazetesi, üst düzey Pentagon yetkililerinin müzakerelerde "kırılma noktası"na gelindiğini söylediklerine dikkat çekerken Türkiye'nin pazarlığı zorlayarak ikili ilişkilerin geleceği açısından ciddi etkileri olabilecek bir "oyun" oynadığı görüşünü de öne sürdü. 
     Washington Post, Türk hükümetinin Washington'dan ekonomik paketi önemli ölçüde artırmasını talep ettiğini belirterek bu girişimin Bush Yönetiminin bir kuzey cephesi açma planlarını tehdit ettiğini savundu. 
     Türkiye'nin yabancı askerlerin kabulüne ilişkin tezkerenin onaylanmasını geçiktirmesinin Bush Yönetiminin savaş planlarının öngörülen biçimde geçerkleşmeyen diğer bir unsuru olduğunu kaydeden gazete, Türk yetkililerinin ABD'nin 6 milyar dolarlık hibeden oluşan son önerisi reddettiğini, 
     bunun yerine 10 milyar dolar destek talep ettiğini belirterek, "Ancak ABD yetkilileri dün sıkı durarak önerilerini o kadar artırmaya eğilimli olmadıklarını söylediler" diye yazdı. ABD'li gazete, Türkiye'nin katılımının ABD'nin savaş planlarının çok merkezi bir unsurunu oluşturduğunu belirterek bu planların kara kuvvetlerinin hem Türkiye üzerinden Kuzey'den, hem de Kuveyt üzerinden Güney'den Bağdat'a doğru ilerlemesini öngördüğünü, bu kuvvetlerin aynı zamanda petrol alanlarını el koyayacağını bildirdi. Türk üsleri olmadan Irak'ın Kuzey'den işgal edilmesinin mümkün olmayacağı, bir Kuzey cephesinin açılamamasının savaş planları için "anlamlı bir darbe" olacağı değerlendirmelerine de dikkat çeken gazete, Bush Yönetiminin Türkiye ile bir anlaşmaya varmak için yoğun bir çaba gösterdiğini, bu çerçevede Dışişleri Bakanı Yaşar Yakış'ın Başkan Bush ile görüştürüldüğünü, Yönetimin, Temsilciler Meclisi Başkanı Dennis Hastert'in Türk yetkililerine Kongre'nin Yönetim ile Türkiye arasında yapılacan anlaşmayı kabul edeceği güvencesini vermesini sağladığını da belirtti. Washington Post, Islamcı bir partinin oluşturduğu yeni Türk hükümetinin, büyük bir çoğunluğuyla savaşa karşı olan bir kamuoyu ile en yakın müttefiklerinden birini karşısına almama isteği arasında sıkıştığını savunarak ABD Yönetiminin 18 Şubat'a kadar TBMM'nin karar vereceğini sandığına ancak AKP Genel Başkanı Tayyip Erdoğan'ın Washington'un Türkiye'nin taleplerini yerine getirmemesi halinde destek verilmesinin kuşkulu olduğunu söylediğine dikkat çekti. Gazete şöyle devam etti "Buna karşın, üst düzey bir ABD'li yetkili, kararın onlara ait olduğunu söyledi ve Türkiye'nin anlaşma olmadan savaş daha uzun sürebileceğini, Türk ekonomisi için maliyetin daha yüksek olabileceğini ve ülkenin tek başına bir mülteci krizi karşı karşıya koymak zorunda kalabileceğini anlaması gerektiğini ekledi. ABD yetkilileri de demokratik ve ekonomik açıdan işleyen bir Irak'ın uzun vadede sorunlu Türk ekonomisi için büyük bir yarar sağlayacağını da savundu." Washington Post, paranın Türkiye ile ABD arasında en büyük görüş ayrılığını oluşturmaya devam ettiğini belirterek iki taraf arasında görüşülen diğer iki konu olan ABD'li kuvvetleri konuşlandırma koşulları ve savaş sonrası Irak'ın yeniden imarının ilkeleri ile ilgili olarak büyük ölçüde anlaşmaya varıldığını savundu. Türk yetkililerinin ABD tarafından öngörülen yardımın yapısı nedeniyle 6 milyar dolardan çok 4 milyar dolara yakın olduğunu söylediklerine dikkat çeken gazete, "Pentagon'da üst düzey savunma yetkilileri, Türkler ile yapılan görüşmelerde kırılma noktasına gelindiğini ve ya Türk limanlarına savaş ekipmanını indirmeye başlayacaklarını ya da gemilerin bölgenin baska bir yerine gideceklerini söylediler" diye yazdı. Üst düzey askeri bir yetkilinin önümüzdeki 24-48 saatin kritik olacağını söylediğini belirten gazete, diğer bir savunma yetkilisine aften "Türkiye, ekonomik pazarlığı çok fazla zorlarsa ve ABD kuvvetlerini başka bir yere konuşlandırılmasına neden olursa uzun vadede ABD ile olan yakın ilişkisine ciddi bir zarar verebilir" uyarısına da yer verdi. 
     





</TEXT>
</DOC>
