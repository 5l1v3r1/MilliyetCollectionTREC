<DOC>
<DOCNO> 114924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur20.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekvandocu zabıtalar 
</HEADLINE>
<TEXT>

     Samsun'un alt kademe belediyelerinden İlkadım Belediyesi zabıta ekipleri, saldırılara karşı kendilerini savunmak amacıyla tekvando öğreniyor. 
     Zabıta Müdürlüğü'nce başlatılan uygulama ile belediye de görevli 15 zabıta memuru, mesai saatleri içinde seyyar satıcı operasyonu düzenleyip, kaldırım denetimi yaparken, akşamları da tekvando dersi alıyor. 
     Belirli aralıklarla eğitim alan zabıtalara, görevleri sırasındaki olası saldırılara karşı korunmaları için tekvando hocası siyah kuşak sahibi Mahmut Altürk tarafından özel ders veriliyor. 
     Yumruk ile tekmeyi engelleme, atılan cisimden kurtulma ve karşısındaki kişiyi etkisiz hale getirme gibi temel konularda eğitilen zabıtalar, ayrıca spor yapma imkanı da buluyor. 
     İlkadım Belediyesi Zabıta Müdürü Yunus Sandallı, amaçlarının aktif görevde olan zabıtaları saldırılardan korumak olduğunu belirterek, "Bu uygulama sayesinde zabıtalar hem spor yapıyor hem de dövüş sanatı öğreniyor"'dedi. 
     





</TEXT>
</DOC>
