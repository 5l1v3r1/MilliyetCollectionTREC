<DOC>
<DOCNO> 140075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun19.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Estonya'da genel seçim... 
</HEADLINE>
<TEXT>

     Estonya'da halk bugün genel seçimler için sandık başına gidiyor. 
     Sovyetler Birliği'nden 1991'de kopuştan sonra yapılan bu dördüncü genel seçim için oy verme işlemi TSİ 09.00'da başladı. 1.4 milyon nüfuslu Estonya'da 900 bin seçmen bulunuyor. 
     Seçimler öncesi yapılan son kamuoyu yoklamalarında, koalisyonu oluşturan iki partiden biri olan merkez sol Merkez Partisi'nin yüzde 27 ile ilk sırada geldiği, ikinci sırada yüzde 16 ile Res Publica partisinin bulunduğu, Başbakan Siim Kallas'ın Reform Partisi'nin ise yüzde 15 ile üçüncü sırada yer aldığı ortaya çıkmıştı. 
     Hiçbir partinin tek başına iktidar olacak çoğunluğu almasının beklenmediği seçimlerin ardından, 100 üyeli parlamentodan bir koalisyon hükümetinin çıkmasının uzun zaman alabileceği belirtiliyor. 
     Estonya'daki en büyük 6 parti, ülkenin Avrupa Birliği ve NATO'ya katılmasıyla reform yolunda gitmesi konusunda hemen hemen görüşbirliği içinde bulunuyor. 
     





</TEXT>
</DOC>
