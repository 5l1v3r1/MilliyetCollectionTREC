<DOC>
<DOCNO> 134401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun07.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodos fena çarptı 
</HEADLINE>
<TEXT>

     DOĞAN HABER AJANSI 

     Yurdun bazı illerinde etkili olan fırtına ve yağış, maddi hasarın yanı sıra yaralanmalara da neden oldu. İzmir Yeşilyurt’ta önceki gün yağış ve fırtına nedeniyle yıkılan Ulu Cami’nin minaresinin altında kalan 22 yaşındaki Özgür Şen, ağır yaralandı. Şen’in hayati tehlikesi devam ediyor. Fırtına nedeniyle rüzg rın hızı saatte 107 kilometreye ulaşırken, İzmir Körfezi’nde yapılan vapur seferleri iptal edildi. 
     
     AFYON’DA 4 YARALI 
     Afyon’da şiddetli fırtına ve lodos sebebiyle Afyon Endüstri Meslek Lisesi’ndeki konferans salonunun çatı kalkan duvarının çökmesi sonucu 4 öğrenci yaralandı. Hastaneye kaldırılan öğrenciler, tedavi edilip taburcu edildi. Çanakkale Boğazı’nda da etkili olan fırtına, deniz ulaşımını felç etti. Araba vapuru seferleri iptal edildi, Boğaz’dan geçmek isteyen küçük tonajlı gemiler koylarda bekletildi. Denizli’de de bazı bölgelerde elektrik kesintisi yaşandı. 
     



 GÜNCEL 




















</TEXT>
</DOC>
