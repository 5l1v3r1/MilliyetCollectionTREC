<DOC>
<DOCNO> 126046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/civaoglu.html </URL>
<DATE> 2002/12/21/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Referandum olmaz 
</HEADLINE>
<TEXT>

     Peki neden Erdoğan’a seçilmek ve başbakan olmak yolunu açan Anayasa değişikliklerini veto etti 
     "Kendisiyle çelişmemek ve daha önceki söylemleriyle tutarlı olmak için..." Gerçekten daha önce Anayasa değişiklikleri için düğmeye basıldığında "tek kişi için yasa olmaz" demişti. 
     "Dün dündür, bugün bugündür" diye bu söylemini yutsa mıydı 
     Zaten, veto gerekçesi de "bir kişi için yasa değiştirilemez, yasa çıkarılamaz..." 
     
Çankaya ölçütü      Ancak Anayasa değişiklikleri yeniden ve aynen önüne geldiğinde yetkisini kullanıp referanduma gider mi 
     Tekrarlayayım... Hayır. 
     Sezer’in vetosu bir uyarı niteliğinde. 
     Referandumla Erdoğan’ın yolunu kesmeyecektir. 
     Tabii ilahlar kurban istiyorlarsa, o başka... 
     Elbette Sayın Sezer’in yerine düşünüyor ve konuşuyor değilim. 
     Sadece izlenimlerimi yansıtıyorum. 
     Sezer mesaj veriyor. Ama... Türkiye’nin şu siyasi koşullarında ortaya bir de referandum sorunu çıkartmanın yanlışını görmüyor değil. 
     Düşünün ki toplum, Erdoğan için neredeyse ikiye bölünmüş olacak. 
     Bir de referandumu kazanırsa, Türkiye’nin en büyük halkoyu desteğine sahip kişi olarak kurumların da üstünde yer alabilir. 
     Başbakanlığın ötesinde Prof. Duverger’in deyimiyle seçilmiş kral olur çıkar. 
     Sezer, elbette bu sorumluluğun bilincindedir. 
     
CHP’nin sağduyusu AB’li olmak      AB için lobi yaparken R. T. Erdoğan’a "sizin iktidar partisi başkanı ve düşünce suçlusu olarak seçime giremeyişiniz, başbakanlığı bir arkadaşınızın üstlenmesi, Türkiye’de demokrasinin aynasıdır" denilmişti. 
     Erdoğan da, "işte düşünün... bu durumda olan kişi bile size güvence veriyor" yanıtını vermişti. 
     Bu cevap, gerçeği değiştirir mi 
     Asıl önemli olan, demokrasinin önündeki AB standartlarının dışındaki engelin kalkmasıydı. 
     Kısacası fevkalade kişisel olmakla beraber, gene de bu Anayasa değişikliğinin yapılması doğru olandır. 
     Kaldı ki madalyonun diğer yüzünde fevkalade şahsi bir "seçilme hakkını engelleme durumunun" düzeltilmesi de var. 
     Hormonlanmış siyaset 
     
Derin mi sığ mı bilemem...      Birileri, yıllardır Erdoğan’ın önüne sözüm ona yasal engeller koymakta ve Erdoğan bu kolaylıkla aşılacak hukuk tümseklerinin üzerinden geçtikçe büyümektedir. 
     Sanki ona toplumun egemen güçleri karşısında direnen halk önderi Köroğlu imajı çiziliyor. 
     Son YSK kararı ile Erdoğan seçim dışı bırakılarak yine siyaseten vitaminlenmiş, hormonlanmış değil miydi 
     Şimdi... Anayasa maddeleri için referanduma gidilirse bu kez artık seçilmiş kraldan da öte efsane yaratılır. 
     Aslında bu Anayasa maddeleri Erdoğan için değiştirilmekte ama genel bir uygulamayı başlatmakta. 
     Yasalarla, Anayasa arasındaki çelişkileri ortadan kaldırmakta... 
     Aynı durumdaki diğer siyasetçilere de seçilme yolunu açmakta. 
     Ayrıca her iki yılda bir adeta genel seçim provası gibi olan ara seçimler yerine, Meclis’te eksilme oldukça, üç ay sonra yapılan şamatasız, gösterişsiz, yerel ölçekte ara seçimler ilkesini getirmekte. 
     Erdoğan ismini kaldırsanız da bu ilkelere herkes evet der. 
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
