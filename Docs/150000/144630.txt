<DOC>
<DOCNO> 144630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun07.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanker uçakları nereye gitti 
</HEADLINE>
<TEXT>

İncirlik’te 10 tanker uçağının Kıbrıs’a gittiği öne sürüldü. Uçakların Irak savaşına katılması ihtimalinden söz ediliyor 
     ADANA DHA 

     Irak operasyonunda İncirlik’in nasıl bir statüde değerlendirileceğine ilişkin ABD ile Türkiye arasında görüşmeler sürerken, üste farklı yorumlara yol açacak gelişmeler yaşanıyor. İncirlik’te sayıları 17’yi bulan KC - 135 tanker uçaklarının 10’unun üsten ayrılarak Kıbrıs’ın güneyinde bulunan Larnaka’daki üsse gittiği öne sürüldü. 
     Askeri yetkililer, bu uçakların Irak operasyonuna katıldığının belirlenmesi halinde dönüşlerine izin verilmeyeceğini belirtti. 
     
     İzin verilmez 
     Uçakların, tezkerenin çıkmasından birkaç gün önce üsten ayrıldığı ifade ediliyor. Diğer tanker uçaklarıyla Awacs uçakları park halinde bekletilirken, savaş uçakları da hangarlardan çıkarılmıyor. Türk askeri yetkilileri, keşif uçuşu yapan bu uçakların, başka üsse gitme gerekçesiyle ayrılıp Irak’ın bombalanmasına katıldığının belirlenmesi durumunda İncirlik’e yeniden gelmelerine izin verilmeyeceğini bildiriyor. Mutabakat çerçevesinde, Irak Operasyonu’nda yaralanan ABD’lileri taşıyan uçaklarla, arıza yapan uçakların da bu üsse inebilecekleri söyleniyor. 
     



 GÜNCEL 





















</TEXT>
</DOC>
