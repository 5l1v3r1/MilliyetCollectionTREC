<DOC>
<DOCNO> 137567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sontur15.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyin, bazen gerçekle hayali karıştırıyor... 
</HEADLINE>
<TEXT>

     İnsan beyni, hatırlarken gerçek ve hayali birbirine karıştırabiliyor. 
     Kaliforniya Üniversitesi'nde görevli psikolog Elizabeth Loftus ve ekibi, araştırmaya katılan kişilere, bozuk parayı yere atmak gibi olağan davranışların yanı sıra çikolatayı diş ipi kutusuyla ezmek gibi olağandışı davranışları yaptırdı. Daha sonra katılımcılardan kurbağa öpmek gibi olağandışı davranışları da o gün yaptıklarını hayal etmeleri istendi. 
     Psikologlar, aradan belirli zaman geçtikten sonra katılımcılara, deney günü ne yaptıklarını sordular. Katılımcıların yüzde 15'i hayal ettikleri davranışları gerçekten yaptıklarını söylediler. 
     Loftus, insanların hayalinde canlandırdıkları şeyleri daha sonra gerçekmiş gibi algılayabildiklerine dikkat çekti. 
     Bilim adamları, bu tür araştırmaların sonucunun çok önemli olduğunu, çünkü mahkemede tanıklık yapan, ancak hayal ettikleri şeyleri gerçek sanan kişiler bulunduğunu kaydettiler. 
     





</TEXT>
</DOC>
