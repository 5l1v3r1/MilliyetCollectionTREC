<DOC>
<DOCNO> 129560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sonspo15.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Transferi durdurmadık, aksine hız verdik... 
</HEADLINE>
<TEXT>

     Trabzonspor Kulübü Asbaşkanı Erol Tuna, kulüp olarak transferi durdurmadıklarını, aksine transfere hız verdiklerini söyledi. 
     Tuna, yaptığı açıklamada, bazı basın organlarında, ''transferi kapattık'' biçiminde kendi adına çıkan haberlerin gerçeği yansıtmadığını belirterek, ''Biz sadece ara transfer dönemimizde kadromuza ve bünyemize uygun futbolcu bulmanın zor olduğunu söyledik. Transfer konusunda çalışmalarımız sürüyor. Transferi durdurmadık, aksine hız verdik'' dedi. 
     Sistemlerine göre ani olarak ve bir araştırmadan geçmeyen futbolcuları transfer etmeyeceklerini de kaydeden Tuna, ''Bu tür transferlere kapalıyız. Yeni sistemimize göre ancak gelecek sezona yönelik sağlıklı transferler yetişebilir'' diye konuştu. 

     
</TEXT>
</DOC>
