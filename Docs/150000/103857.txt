<DOC>
<DOCNO> 103857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sondun02.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da Batasuna Partisi için kritik oylama... 
</HEADLINE>
<TEXT>

     İspanya Parlamentosu, yarınki oturumunda, 34 yıldır terör eylemlerine girişen ayrılıkçı Bask örgütü ETA'nın siyasi kanadı olmakla suçlanan yasal Batasuna partisinin faaliyetlerini yasaklamak için oylama yapacak. 
     İktidardaki Halkçı Parti ile Sosyalist Parti, Batasuna'nın yasaklanması yönünde aynı görüşü paylaşıyor. 
     Başbakan Jose Maria Aznar, lideri olduğu Halkçı Parti'nin bu sabahki toplantısında, "Terörizmin siyasi kolunun kesilmesi için geri sayım artık başlamıştır. Artık onlara Batasuna'ya bir dakika, bir saniye fırsat bile tanımayacağız. Umuyoruz hiçbir yargıç ve mahkemede de bu fırsatı tanımayacaktır" dedi. 
     Şili'de halkoyuyla seçilen sosyalist Devlet Başkanı Salvador Allende'yi 29 yıl önce öldüren eski diktatör Augusto Pinochet'nin İngiltere'de gözaltına alınmasını sağlayan İspanyol yargıç Baltazar Garzon da, Batasuna'nın yasaklanması için dava açtı. 
     





</TEXT>
</DOC>
