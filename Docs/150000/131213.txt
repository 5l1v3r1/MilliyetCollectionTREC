<DOC>
<DOCNO> 131213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sondun22.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder, seçmenleri aldattığı iddiasıyla ifade verecek... 
</HEADLINE>
<TEXT>

     Almanya Başbakanı Gerhard Schröder ile Maliye Bakanı Hans Eichel, 2002 yılındaki seçim kampanyası sırasında seçmenleri aldattıkları gerekçesiyle Federal Meclis Araştırma Komisyonu'nda ifade verecek. 
     Schröder ile Eichel'in ifadeleri, Aşağı Saksonya ve Hessen eyaletlerinde 2 Şubat'ta yapılacak eyalet seçimlerinden sonra alınacak. 
     Komisyonun bugün yaptığı ilk toplantıda, muhalefetteki Birlik partilerinin CDU CSU , ifadelerin Ocak ayı içerisinde alınmasını talep eden önergeleri reddedildi. 
     Sosyal Demokrat Parti SPD ve Birlik partilerinden yapılan açıklamalarda, Eichel'in ifadesinin en geç 13 Mart'a kadar alınması gerektiği belirtildi. 
     Araştırma Komisyonu, federal hükümetin bazı üyelerinin 2002 yılındaki seçim kampanyası sırasında bütçenin ve sosyal güvenlik kurumlarının durumu hakkında yanlış bilgi verip vermediklerini araştıracak. 
     





</TEXT>
</DOC>
