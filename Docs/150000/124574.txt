<DOC>
<DOCNO> 124574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/spor/spo04.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kart uyarısı 
</HEADLINE>
<TEXT>

Trabzonspor’da, Fenerbahçe maçını da düşünen Aybaba, ceza sınırındaki S.Kılıç, Aurelio, E.Güraçar ve Hüseyin’in dikkatini çekti 
     8 GÜN içinde üç zorlu maç yapacak olan Trabzonspor, bu karşılaşmalardan kayıpsız ayrılmak için yola çıktı. Malatyaspor ile bugün, Sivasspor ile çarşamba günü Türkiye Kupası’nda mücadele edecek olan Bordo - Mavililer’de teknik direktör Samet Aybaba, hafta sonu oynanacak Fenerbahçe maçının da çok kritik olduğunu vurguladı. Aybaba, sarı kart sınırında bulunan Serkan Kılıç, Aurelio, Erman Güraçar ve Hüseyin’i uyarıp, dikkatli olmalarını istedi. 
     AYBABA, bu hafta oynayacakları üç karşılaşmanın da zorlu olduğunu belirterek, ileriye umutla bakmak için kazanmak zorunda olduklarını ifade etti. Öte yandan dün özel uçakla Malatya’ya giden kafilede kolu kırılan Erdinç dışında eksik bulunmadığı, kaleci Metin’in hafif sakatlığı nedeniyle üçüncü kaleci Osman’ın da katıldığı açıklandı. Bu arada Ganalı Patrick ise Belçika’nın Genk takımıyla anlaştığını açıkladı. 
     
Ağaoğlu’ndan Sümer’e salvo      KONGREYE bir gün kala Trabzonspor karıştı. Ahmet Ağaoğlu’nun Başkan Özkan Sümer hakkındaki açıklamaları şok yarattı. Yerel bir gazeteye konuşan Ağaoğlu, "Belki istifa etmem gerekirdi ama delegeye saygısızlık olmasın diye bunu yapmadım. Başkan Özkan Sümer, sporun içinden geldiği için her şeyi bildiğini sanıyor" dedi. Bir basın toplantısı düzenleyen Başkan Özkan Sümer ise Ağaoğlu’nun hırçınlaşmasına anlam veremediğini söyleyip, liste hazırlarken son derece seçici davrandıklarını ifade etti. 
     



 SPOR 



























</TEXT>
</DOC>
