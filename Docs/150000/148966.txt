<DOC>
<DOCNO> 148966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/ekonomi/eko09.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı’dan Kantarcı’ya veda töreni 
</HEADLINE>
<TEXT>

Sabancı, gruba 32 yıl emek veren Hazım Kantarcı için bir veda yemeği verdi 
     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, Chief Executive Officer’lık CEO görevinden ayrılan Hazım Kantarcı’ya bir veda yemeği verdi. 
     Sabancı Holding’den yapılan yazılı açıklamaya göre, grup başkanları, holding daire başkanları, lastik ve otomotiv gruplarından genel müdürlerin katıldığı yemekte bir konuşma yapan Sakıp Sabancı, Hazım Kantarcı’nın topluluğa 32 yılını verdiğini belirterek "Hazım Bey, birçok ilkleri başlatıp iz bıraktı. Onu, serinkanlı düşünen, ufuk açıcı misyonları yürüten, dürüst ve özverili çalışmaları ile hatırlayacağız" dedi. 
     Kantarcı da yaptığı konuşmada, Sabancı Topluluğu’nda uzmanlıktan bir profesyonelin gelebileceği en üst makam olan CEO’luğa kadar geçen 32 yılı dolu dolu yaşadığını ifade etti. 
     


SİYASET 






















</TEXT>
</DOC>
