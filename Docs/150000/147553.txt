<DOC>
<DOCNO> 147553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sonspo08.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da, Galatasaray maçı hazırlıkları... 
</HEADLINE>
<TEXT>

     Diyarbakırspor Teknik Direktörü Ümit Kayıhan, bu hafta Galatasaray ile yapacakları maçta, sahaya güzel futbol ve puan için çıkacaklarını söyledi. 
     Ümit Kayıhan, yaptığı açıklamada, 6 Nisan Pazar günü sahalarında yapacakları Galatasaray maçının hazırlıklarını sürdürdüklerini belirterek, sakatlığı süren Nuri'nin maçta yer almayacağını kaydetti. 
     Takımda cezalı oyuncusunun da bulunmadığını ifade eden Kayıhan, şöyle konuştu 
     ''Diyarbakırspor olarak puanımızı 30'un üzerine çıkarmak istiyoruz. Avrupa'nın en güçlü takımlarından biriyle oynayacağımızı da biliyoruz. Rakibimiz, devre arasında transferler yaparak kadrosunu güçlendirdi. Biz ise mütevazı kadromuzla lige devam ediyoruz. Futbolcularımızın özverili çalışması ve azmiyle sahadan galibiyetle ayrılacağımıza inanıyorum. Sahaya güzel futbol ve puan için çıkacağız. Centilmen Diyarbakırspor taraftarlarının desteği, gücümüze güç katacaktır. İyi oynayan kazansın. Takımımıza güveniyoruz.'' 
     





</TEXT>
</DOC>
