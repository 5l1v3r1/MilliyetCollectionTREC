<DOC>
<DOCNO> 110110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/siyaset/siy03.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yılda IMF’den kurtuluruz’ 
</HEADLINE>
<TEXT>

ANAP lideri Yılmaz, "Baas rejimi"ne sürüklenmek isteyenlerle tek başlarına mücadele ettiklerini söyledi 
     ŞENOL DEMİRCİ İstanbul 

     ANAP Genel Başkanı ve Başbakan Yardımcısı Mesut Yılmaz, iktidara geldikleri takdirde iki yılda ülkeyi IMF’den kurtaracaklarını söyledi. 
     ANAP İstanbul adayları Hilton Exibition Center’da düzenlenen bir törenle kamuoyuna tanıtıldı. Yaklaşık 4 bin kişi tarafından karşılanan Yılmaz’ın gelişi sırasında Sertab Erener’in "Yeni bir iş, yeni bir aş, daha fazla özgürlük lazım" şarkısı çalındı, sloganlar atıldı. 
     Yılmaz, toplantıda ülkeyi "Baas rejimine" sürüklemek isteyenlerle tek başına mücadele ettiklerini savundu. Devletin halka hizmet için değil, tahakkümde bulunmak için varlığını sürdürdüğünü kaydeden Yılmaz, "Devleti yeniden yapılandırmak için halkımızın oylarına talibiz" dedi. Ekonomi, demokrasi, enerji, sosyal güvenlik gibi alanlardaki projelerin tam olarak millete anlatılması durumunda "tek başına iktidar" olacaklarını savunan Yılmaz, "İnanıyoruz ki, insanımıza akıl ve sağduyu hakim olacaktır" diye konuştu. 
     



 SİYASET 













</TEXT>
</DOC>
