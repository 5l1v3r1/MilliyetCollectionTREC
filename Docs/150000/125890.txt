<DOC>
<DOCNO> 125890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo11.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elverişsiz hava koşulları, sporu da etkiliyor... 
</HEADLINE>
<TEXT>

     Yurtta etkili olan elverişsiz hava koşulları, sporu da etkiliyor. 
     Fenerbahçe Bayan Basketbol Takımı, Türkiye Bayanlar Basketbol Ligi'nde BOTAŞ Spor ile yarın yapacağı maç için Adana'ya gidemedi. 
     Sarı-lacivertli kulüpten yapılan açıklamada kafilenin, kötü hava koşulları yüzünden uçak seferlerinin iptal olması nedeniyle Gaziantep Havaalanı'na hareket edemediği bildirildi. 
     Fenerbahçe Bayan Basketbol Takımı Menajeri Murat Yosmaoğlu, konuyla ilgili şunları söyledi 
     ''Adana Havaalanı kapalı olduğu için, Gaziantep üzerinden şehre gidecektik. Ancak gerek İstanbul, gerekse de Gaziantep'teki kötü hava koşulları nedeniyle uçak seferleri iptal olmuş durumda. Aldığımız duyum, Gaziantep'te de bir kriz masası kurulduğu yönünde. Takımımız havaalanından Dereağzı Tesisleri'ne geri döndü. Federasyon yetkilileriyle konuyu konuşup, neler yapılabileceği konusuna bir açıklık getireceğiz.'' 
     





</TEXT>
</DOC>
