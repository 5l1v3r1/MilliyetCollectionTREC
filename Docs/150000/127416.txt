<DOC>
<DOCNO> 127416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/cemal.html </URL>
<DATE> 2002/12/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hayatın gerçekleri ya da ince denge 
</HEADLINE>
<TEXT>

     Irak’ta savaşın Türkiye’ye değişik alanlardaki faturası ne olabilir Nasıl karşılanabilir En az zararla çıkmanın yolları nedir Zararın ne kadarı Amerika’dan sağlanabilir Askeri araç ve gereç alanında Amerika’dan, daha doğrusu bu savaş fırsatından yararlanarak yenilenmek mümkün olabilir mi Kuzey Irak’taki PKK gruplarına karşı operasyonlar gündeme gelebilir mi 
     O kadar çok hesap var ki. 
     Bugünlerde Ankara böylesi hesaplardan kafasını kaldıramıyor. 
     Bir de ince hesaplar var. 
     Bir tanesi geçenlerde katıldığım Irak’la ilgili bir beyin fırtınasında kulağıma çalındı. Türkiye’yle Irak arasında petrol boru hattı var, Kerkük - Yumurtalık adını taşıyan. İki ülkeyi birleştiren ama bugün çalışmayan bir demiryolu hazır bekliyor. Ayrıca, petrole paralel olarak yapılması tasarlanmış bir doğalgaz boru hattı söz konusu. 
     Örneğin Ankara’da şimdi bir sorunun karşılığı aranıyor 
     Bu hatlar nereden geçsin 
     Saddam sonrası Irak’ta bir federasyon kurulur ve Kuzey’de Kürtlerin bugün egemen oldukları bölge sınır olarak kabul edilirse, o zaman bu hatlar Irak Kürt Federe Devleti’nin topraklarından geçecek. 
     Ankara’da kimi odaklar buna sıcak bakmıyor. Ufak bir sınır değişikliğiyle bu hatların Bağdat’ın kontrol ettiği bölge içinde kalmasını savunuyorlar. 
     Bu nasıl olacak 
     Saddam sonrasının masasında. 
     Yani orada yerin olursa... 
     Ankara baştan beri Irak’ta federasyona soğuk. Gevşek, yani Bağdat’tan, merkezi otoriteden fazla bağımsız ya da kopuk bir Kürt Federe Devleti’ni yanı başında görmek istemiyor. Türkiye için bunu ileride emsal olarak görenlerin çıkabileceğini düşünüyor. 
     Ama anlaşılan Ankara’nın Irak’taki federasyon konusundaki kararı etkileyebilme şansı fazla değil. Fakat bir konuda söz hakkı olabilir. Bu da federasyonun nasıl bir federasyon olacağı, Kürt Federe Devleti’nin sınırları ve Türkmenler’in yeni yapılanmada nasıl yer alacakları gibi konularda Türkiye’nin sözünü dinletebilir. 
     Ama tabii söz sahibi olmak yine gelip Saddam sonrası barış masası’ndaki yere bağlı. Masanın kıyısında köşesinde olursan, sesini duyuramayabilirsin... 
     Ankara bunun da farkında. 
     Sağlam yer kapmak için de olaya fazla kayıtsız kalman mümkün değil. 
     Kısacası 
     Hayatın gerçekleri 
     Sırtını dönsen, ben bu oyunda yokum desen de, eğer Amerika vurursa, petrol fiyatları yine patlayacak. Turizm olumsuz etkilenecek, iptaller olacak. Batı ekonomileriyle birlikte Türk ekonomisi de durgunluğa, krize doğru kayabilecek. Sınırlarına doğru göç yine yaşanacak. Güvenlik açısından hoş olmayacak sonuçlarla karşılaşacaksın. 
     Bunlardan kurtuluş yok. 
     Bir İsveç, bir İtalya olsam dert değil. Ama her şey benim burnumun dibinde. 
     Coğrafyam böyle, belalı. 
     Bu nedenle, oyunda olmasam da, sırtımı dönsem de, ucundan tutmaya kalksam da, eğer Amerika Irak’a vurursa, bütün korktuklarım yine başıma gelecek. Üstelik bu durumda zararı en aza indirme, bir ölçüde telafi edebilme mekanizmalarını da elden kaçırmış olacağım. 
     Evet, çok güç bir durum. 
     İnce dengeyi tutturmak şart. 
     Üç dileğim var 
     Savaşa gerek kalmadan bir saray darbesi ile Saddam’ın devrilmesi... Olamıyorsa, Amerika’nın ikinci bir BM Güvenlik Konseyi kararıyla Irak’a vurması... Ve savaşın çok kısa süreli olması... 
     Evet, belalı coğrafyamızda tercih yelpazemiz çok geniş değil ne yazık ki. 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
