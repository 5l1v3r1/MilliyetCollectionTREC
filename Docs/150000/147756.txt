<DOC>
<DOCNO> 147756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo15.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor - Çaykur Rizespor maçında olaylar çıktı... 
</HEADLINE>
<TEXT>

     İkinci Futbol Ligi A Kategorisi'nde yapılan ve 1-1 sona eren Kayserispor-Çaykur Rizespor maçı sonrasında olaylar çıktı. 
     Maçın bitmesiyle soyunma odasına yönelen Kayserisporlu futbolcuların üzerine, kapalı tribünde bulunan Kayserispor Taraftarları Derneği üyeleri taş atmaya başladı. 
     Olaya müdahale eden polis ekiplerine de saldıran taraftarlar, saha içine de inerek Kayserispor Kulübü Başkanı Mete Eke ve yöneticilere de saldırdı. Çıkan arbedede, Kayserispor Kulübü yöneticilerinden ve taraftarlardan hafif biçimde yaralananlar oldu. Atılan taşlar sonucu yaralanan 5 taraftar, tedavi için hastaneye kaldırıldı. 
     Polis ekiplerinin müdahalesiyle stat dışına çıkarılan taraftarlar, Sivas Cadesi'ni trafiğe kapattı. Burada bir süre slogan atan taraftarlar, Çevik Kuvvet Şube Müdürlüğü ekiplerinin müdahalesi sonucu dağıldılar. 
     





</TEXT>
</DOC>
