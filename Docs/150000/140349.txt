<DOC>
<DOCNO> 140349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sonspo05.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Mehmet Okur, 6 ribaund, 4 sayı ile oynadı 
</HEADLINE>
<TEXT>

     ABD Profesyonel Basketbol Ligi NBA'de Mehmet Okur'un 6 ribaund alıp, 4 sayı attığı maçta Detroit Pistons, deplasmanda Portland Trail Blazers'a 103-86 yenildi. 
     Doğu Konferansı Merkez Grubu ikincisi Pistons, Batı Konferansı Pasifik Grubu ikincisi Trail Blazers ile Portland'da karşı karşıya geldi. Üst üste 7. yenilgisine uğrayan Pistons'da oyuna sonradan giren ve 25 dakika oynayan Mehmet Okur, 3'ü hücumdan 3'ü savunmadan 6 ribaund aldı, 9 şuttan 2'sini değerlendirerek, 4 sayı attı. Faul atışı kullanmayan Okur, 2 sayılık atışlarda 7'de 2 isabet sağlarken, 2 kez denediği 3 sayılık atışlarda topu çemberden geçiremedi. 2001 16-28 Aralık'ından bu yana ilk kez üst üste 7 yenilgi alan takımda Chauncey Billups 21 sayıyla en skorer oyuncu olurken, yedek Corliss Williamson'dan 13, Richard Hamilton'dan 12 sayı geldi. Ligin ribaund kralı Ben Wallace 12 ribaund aldı. 
     Trail Blazers'da ise 18 şuttan 14'ünü değerlendirerek 37 sayıya ulaşan ve kariyerinin en yüksek skorlu maçını çıkaran Bonzi Wells, takımını galibiyete sürükledi. Wells'in daha önceki rekoru, geçen yıl Minnesota Timberwolves'a karşı gerçekleştirdiği 35 sayıydı. Bonzi Wells'den sonra takımda en yüksek skoru 13 sayıyla Rasheed Wallace yaptı. 
     Gecenin bir diğer maçında Ortabatı Grubu ikincisi San Antonio Spurs, deplasmanda aynı grupta beşinci sırada sırada yeralan Houston Rockets'ı 97-88 yendi. 
     Houston'daki karşılaşmada son 14 maçta 13. galibiyetini alarak 22-4'lük bir galibiyet serisine ulaşan Spurs'da yedek oyuncu Emanuel Ginobili, 20 sayı atarak, hem kariyerinde bir maçtaki en fazla sayısını gerçekleştirdi hem de takımın sayı liderliğini elde etti. Spurs'da diğer çift haneli sayılar Tim Duncan'dan 17 , Tony Parker ve Malik Rose 16'şar gibi oyunculardan geldi. 
     Rockets'da ise Steve Francis 21, Yoa Ming 14 sayı, 9 ribaund gerçekleştirdi. 
Sonuçlar şöyle 

Cleveland Cavaliers-Orlando Magic 76-102 
New Jersey Nets-Utah Jazz 90-91 
Toronto Raptors-Boston Celtics 104-92 
Milwaukee Bucks-Atlanta Hawks 120-93 
Minnesota Timberwolves-New York Knicks 99-90 
Houston Rockets-San Antonio Spurs 88-97 
Miami Heat-Washington Wizards 93-83 
Portland Trail Blazers-Detroit Pistons 103-86 
Denver Nuggets-Philadelphia 76ers 94-100 
     





</TEXT>
</DOC>
