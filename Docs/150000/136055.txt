<DOC>
<DOCNO> 136055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yazar/sazak.html </URL>
<DATE> 2003/02/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Turuncu alarm 
</HEADLINE>
<TEXT>

     Bush yönetiminin Irak’a saldırmak için öne sürdüğü "kimyasal ve biyolojik" savaş tehdidi daha askeri operasyon başlamadan "bumerang" gibi ABD’yi vurdu 
     Amerikalılar hafta sonuna "turuncu alarmöla girdiler. Turuncu renk yükselen "terör" tehdidini simgeliyor. 
     Oysa sabah kar yağmıştı ve kapanan okul bahçelerinde çocuklar kızak kayıyor, kar topu oynuyorlardı. İşe gitmeyenler ise evlerinde üç güne uzayan hafta sonunun keyfini çıkarıyorlardı. 
     Ancak bu keyfe limon - pardon portakal sıkma görevi "turuncu alarm"ı açıklayan ABD Adalet ve İçişleri bakanlarına düştü. İki bakan "şok" basın toplantısıyla Amerika’yı bekleyen "terör tehlikesi"ni duyurdular. Havaalanları, metrolar, apartmanlar, alışveriş merkezleri, ABD’yi sembolize eden yüksek binalar bombalı saldırıların hedefi olabilirlerdi. 
     Amerika’da televizyonlar tam bir felaket. Biz de hiç olmazsa akşam haberlerinde "savaş tamtamları" çalınıyor, "televole"leler ise uykudan önce stresi alıyor Bush yönetimi "psikolojik savaşı" asıl kendi medyasına uyguluyor. Sabahtan akşama kesintisiz Irak yayını yapılıyor, insanlar "Saddam ve Bush’u görmekten bıkmış durumdalar." Bu şartlanmanın sonucu kamuoyu, "savaş artık çıksa da normal hayatımıza dönsek " havasına girmiş. Nitekim "turuncu alarm"a karşın, kamuoyu yoklamalarından halkın yüzde 92’sinin terör uyarısını "inandırıcı bulmadığı" ortaya çıktı. Kar yağışı nedeniyle yollardaki buzlanma ve kaza olasılığı daha yakın bir tehdit olarak algılanmıştı. 
     1950’lerin soğuk savaş ortamında Amerika’yı saran "Rus istilası" kadar olmasa da, ABD yönetimi 11 Eylül sendromunu ve "terör korkusu"nu Irak’a müdahalenin gerekçesi olarak kullanıyor. Bunun gelecekte Amerikan toplumunun moral değerleri üzerinde nasıl bir çöküntü yaratacağını kimse düşünmüyor. 
     Oysa Zbigniew Brzezinski, 1990’larda Sovyetler Birliği’nin dağılması üzerine yaptığı "Kontrolden Çıkmış Dünya" analizinde ABD’yi bekleyen tehlikeyi görmüş ve uyarmıştı 
     "Amerikan liderliğinin alternatifinin küresel anarşi olduğu bilinmeli ve ona karşı bir tehdidin Amerika dışından değil, bu ülkenin içinden geleceği kavranmalıdır. 
     Amerika’nın asıl hassasiyetinin rakipleri tarafından somut olarak tehdit edilmesi değil ama giderek zayıflayan kendi kültürü, moralinin bozukluğu, bölünmeleri ve Amerika’nın yerel bölgesel olaylardaki etkisizliğinin dış dünyayı çürütmesi, yabancılaştırması, devrimcileştirmesinin sonucu yarattığı, kendi bünyesinden soyut tehditlerdir." 
     Körfez Savaşı küllerinden doğan Usame bin Ladin, 11 Eylül’de ABD’ye binlerce insanın ölümüyle sonuçlanan ağır bir fatura ödetti. 
     Irak savaşının olası sonuçlarını kimse göremiyor. Dünya nükleer felakete de sürüklenebilir. 
     Turuncudan kırmızıya geçmeden, savaş önlenmelidir. 
     
     
     







Allı verelim, morlu verelim, açık sarı, koyu verelim 


John Baez’den... 


ABD’li komutan olmaz 


İnsanın kendi aklından vazgeçmesi 


Çalım 


Acun firarda, Coşkun kenarda 


Öğrenci borçları da silinecek mi 


Hayattan şik yet etmeden önce bu yazıyı okuyun 


Öz Türkçe değil bir başka Türkçe... 


Turuncu alarm 


Okulların tek eksiği, Mumcu fotoğrafıydı 


İyi huylu olan kazanır 


Ekonomide oyun bitti’ tedrisat başladı 


Mazot zammı köylüyü eziyor 


Sezen bu kez filme girecek 


</TEXT>
</DOC>
