<DOC>
<DOCNO> 116116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yazar/cetiner.html </URL>
<DATE> 2002/10/31/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Simit satan başbakan adayları .. 
</HEADLINE>
<TEXT>

     Meğer AKP’nin Genel Başkanı değil de, lideri Tayyip Erdoğan ufak yaşlardayken mahalle aralarında simit satarmış Anlattığına göre, günde yaklaşık 200 simit. Acaba, "taze simit çıtır çıtır" diye bağırır mıydı, yoksa camekanı mı vardı Zannetmiyorum, 30 - 40 yıl önce pek az simitçi camekana sahipti ama hayli kullanışlı tablalar görürdük... çocuk Tayyip ise sanırım bir sopaya geçirip öyle satardı simitlerini. Tabii bir başka merak ettiğim husus acaba belediye zabıtası kendisini hiç kovaladı mı, sokaklarda bir yarışmaca geldi mi başına Veya simitleri imha etmek için Tayyip’i karakola götürdü mü Bunları herhalde meraklı bir gazeteci AKP liderine sorar, bizler de öğreniriz 
     Bir de şu var İstanbul Belediye Başkanı olunca eski icra - i sanat’ı dolayısıyla Tayyip Erdoğan küçüklü büyüklü simitçilere acaba hiç kıyak yaptı mı Zabıtanın satıcıları biraz serbest bırakması, sıkıştırmaması gibi Ben bunun cevabını konuştuğum deneyimli bir simitçiden aldım. 
     - Elbet yardım etti bize dedi... Onun devrinde simit satma hürriyetimiz vardı Hiçbir zaman bu hürriyet geri gelmedi. Şimdi köşe kapmaca oynuyoruz 
     
Baykal satmaz mı      Hoppalaa... Tayyip Erdoğan’ın ağzından çocukken simit sattığını TV’de Uğur Dündar’ın Arenası’nda dinlerken, karşısında laci başbakan elbiseleriyle oturan, parlamamak için kendini zor tutan Deniz Baykal da çocukluk sırrını ifşa etmez mi 
     - Ben de simit sattım Günde 200’den fazla simit satardım 
     Allah Allah, iyi ki yaşları uymuyor, semtleri, şehirleri ters düşmüş de karşılaşmamışlar Yani bugünkü gibi rekabet ortamı olmamış Sen daha fazla sattın, ben daha fazla sattım Seninki bayat, benimki taze Kıyasıya tartışma çıkmaz mıydı aralarında. Çok şükür bu pürüz geçmiş yıllarda kaldı, anılarda kayboldu gitti. 
     
Simitçilerin yolu açık      Simitçi deyip geçmeyin artık, hizaya girin ve bir an düşünün Acaba bu simitçi başbakan olabilir mi yarın Gözlerinin derinliklerine bakıp istikbalini anlamaya çalışın 
     Evet, simit satmanın öyle büyük potansiyeli var ki, işte örnekleri ortada. Adam olacak çocuk simit satmasından belli olur mu derler, doğrudur 
     Şimdi ben kendimi bildim bileli çok sevdiğim simiti almak için ne zaman karşımda bir çocuk görsem, bu duygularla çok saygılı davranıyorum İstikbalin başbakanını, Dışişleri bakanını görmüş gibi oluyorum 
     
Siyasetin davulcuları      Simitçi liderlerin yanında son günlerde yıldızı parlayan davulcu, pardon baterist siyasileri de unutmayalım Biliyorsunuz Hüsamettin Özkan’dan sonra şimdi Halıcı var, Bülent Ecevit’in sağ kolu, her şeyi, üstelik Rahşan Ecevit’ten onaylı 
     Geçenlerde bir TV programında bu zat yani Emrehan Halıcı bu marifetini, bu sanatını göstermez mi Aman Yarabbi, ne de ustaca kullanıyor bagetleri sopaları Meğer profesyonelmiş 
     Gençlik yıllarımın La Konga filmini Mieckey Rooney’i anımsadım Müthiş davul sololarını o filmde görmüştüm. Tabii yıllar sonra Durul Gence ve onun arkasından Turgut Özal’ın damadı Asım Ekren. 
     Sayın Ecevit’in en yakınına böyle bir davul ustasını almasının acaba bir anlamı mı var diye düşündüm 
     Anlayana sivrisinek saz, anlamayana davul zurna az mı demek istiyor acaba 
     







Çankaya ve AKP 


Galatasaray’ın tek golü ve düşündürdükleri... 


Cumhuriyetçiler 


Zıtlaşmak yerine... 


Sezer, Tayyip Erdoğan, yeni başbakan 


Simit satan başbakan adayları .. 


AKP’nin başbakan formülü 


Meclis Başkanı bir komünist 


Yanlış izlenimler 


Rusya ile ilişkilerde sıkıntı... 


AKP kendine sormalı Halk ne istiyor 


Bir kitabın başına gelenler... 


Sezer kimi atayacak 


Evde ansızın 2 koca karga peydahlansa... 


Seçilince insan değişiyor 


4 Kasım’da AKP’nin modeli hazır 


</TEXT>
</DOC>
