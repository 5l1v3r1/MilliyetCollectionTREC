<DOC>
<DOCNO> 142689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/soneko28.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Ulusal-100 Endeksi, 2. seansı, 1. seansa göre 33.76 puan kayıpla 10,604.30 puandan tamamladı. 
     2. seansta hisse senetlerinin ortalama değer kaybı yüzde 0.32 oldu. 
     Seansa 79.97 puan kayıpla 10,558.41 puandan başlayan endeks, ilk yarıyı 10,511.11 puandan geçti. Düşük işlem hacmiyle yaklaşık 185 puanlık bir bantta dalgalanan endeks, en düşük 10,453.59, en yüksek 10,638.06 puanı gördü. 
     1. seanstaki 28.58 puanlık kayıp dikkate alındığında, endeks, günlük bazda 62.33 puan geriledi. Hisselerin günlük ortalama değer kaybı ise yüzde 0.58 oldu. 
     Kapanışta mali endeks 92.80 puan kayıpla 13,157.76 puana, hizmetler endeksi 30.07 puan kayıpla 6,726.80 puana gerilerken, sanayi endeksi 11.68 puan artışla 10,450.55 puana yükseldi. 
     Böylece ilk seansa göre mali grup hisseler ortalama yüzde 0.70, hizmetler grubu hisseler ortalama yüzde 0.45 değer yitirdi, sanayi grubu hisseler ortalama yüzde 0.11 değer kazandı. 
     2. seansta işlem gören toplam 296 hisse senedinden 113'ü değer yitirdi, 69'u değer kazandı, 114'ünün fiyatında değişiklik olmadı, 
     Seansta, 100 trilyon 368 milyar 133 milyon liralık işlem hacmi kaydedildi. İki seanstaki işlem hacmi 204 trilyon 835 milyar 667 milyon lira olarak belirlendi. Bu rakamla yılın en düşük işlem hacmi değeri de yenilenmiş oldu. Toplam işlem hacmi dün 221.3 trilyon lira ile minimum seviyeye gerilemişti. 
     2. seansta, Yapı Kredi Bankası, Garanti Bankası, İş Bankası C , Turkcell ve Tüpraş, en yoğun işlem gören hisse senetleri olarak belirlendi. 
     





</TEXT>
</DOC>
