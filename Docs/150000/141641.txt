<DOC>
<DOCNO> 141641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sondun07.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturcu kaçakçılarıyla savaşta 1,5 ayda 1500 ölü... 
</HEADLINE>
<TEXT>

     Tayland'da hükümetin uyuşturucuyla mücadele için başlattığı ''savaşta'', 1,5 aydan kısa bir süre içinde yaklaşık 1500 kişinin öldürüldüğü bildirildi. 
     Polis yetkilileri, 1 Şubat'ta başlatılan ve 3 ay sürmesi öngörülen operasyonlara, çok fazla kişinin hayatını kaybetmesine ve polisin ''yargısız infaz'' yaptığı iddialarının ortaya atılmasına rağmen devam edileceğini söylediler. 
     Polis sözcüsü Pongsapat Pongcharoen, operasyonlarda 1498 kişinin öldürüldüğünü söyledi. Bu kişilerden 31'inin kendilerini savunmak isteyen polis memurları tarafından öldürüldüğü belirtildi. Yetkililere göre, bunların dışındakiler, ihbar edileceklerinden şüphelenen kaçakçılar tarafından öldürüldü. Bu cinayetlerle ilgili olduğu sanılan 108 kişinin yakalandığı kaydedildi. 
     Sözcü, uyuşturucu kaçakçılığına karıştığı şüphesiyle geçen ay gözaltına alınanların sayısının ise 29 bin 501 olduğunu belirtti. 
     





</TEXT>
</DOC>
