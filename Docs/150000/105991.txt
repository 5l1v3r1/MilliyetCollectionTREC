<DOC>
<DOCNO> 105991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/magazin/yazdud.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyete ve politika dünyasında düğün heyecanı 
</HEADLINE>
<TEXT>

Can Koç’dan Bakırköy’e gerçek eğlence, Çatana’da keyifli bir yemek, Bibi’s Vine Cheese, Necdet ile Celal’i Türkçe müzik ayırdı, Mayruk’un dost daveti, Bodrum’da zafer Polo 13’ün, Besim’in başarısı, Sapmaz’dan sürpriz parti... 
     Efendim, havalar soğumaya başladı. Hoş "Daha pastırma sıcakları var" diyor büyüklerimiz ama Bodrum, Çeşme gibi eğlence yörelerinin tadı kalmadı. 
     Pek çok bar, restoran ve gece kulübü yaz sezonuna noktayı koydu. Yaz sezonunun Bodrum ve Çeşme’deki galipleri, Polo 13’lerdi. Kral ise Kenan Doğulu’ydu. Gecede 800 kişiye konser vermek kimseye nasip olmadı. İşletmeci olarak Ali Sayar tüm rakiplerini geride bıraktı. 
     Dodo-Beach ve Polo 13’ün zirvede olmasında Ali’nin gerçekten büyük payı oldu bence. Polo 13’lerin değişmeyen solisti Cenk Eren finali başarıyla yapan isimlerdendi. Tabii Emre Ergani’nin sahibi olduğu Havana’nın da restoran-bar-beach olarak başarısını gözardı etmemek gerek. Bir de Flipper Tatil Köyü’nde eğlence tam gazdı. Bunda şüphesiz Türkiye’ye Tıpatıp Show’u getiren Eğlence Müdürü Besim Kazado’nun payı büyük. Ebru Gündeş’den Gülben Ergen’e, Serpil Çakmaklı’dan Arto’ya, Fatih Ürek’den Müzeyyen Senar’a, Ferdi Özbeğen’den Feraye’ye, Cihan Doğan’dan Akrep Nalan’a, Gönül Yazar, Ahu Tuğba, Nadide Sultan’a varıncaya değin pek çok ünlünün konakladığı yer olan Flipper’daki gecelerde eğlence doruktaydı. Benim gibi aslan burcu olan Besim’in tüm aslanlar’ için düzenlediği gecenin yankıları ise h l devam ediyor. Tatil köyünün sahibesi, Türkiye’nin kaliteli iş kadınlarından Dr. Yıldız Anadol, oğlu Ahmet Bayer ve gelini Sinem’in bu yıl da Flipper’ın başarı kazanmasında etkisi büyük oldu. Bodrum ve Çeşme’deki Polo 13 zirvede kaldı ama ortaklar, Kenan Doğulu ve Serdar Ortaç’ın maliyetlerinin yüksek olması nedeniyle fazla para kazanamadılar. Sonunda da sadece Polo 13 için geçerli olmak şartıyla Necdet Göral ile Celal Altınel’in yolları ayrıldı. Necdet, eski Polo 13’de, Levent’teki Biges Kebap’ın altında tek başına Türkçe müziğe devam edecek. İkilinin Maslak Darüşşafaka Çetin Berkmen Spor Tesisleri ve Zincirlikuyu’daki La Pergola’sı, Violeta Cafe’si ve Ninja Sushi’deki yarı yarıya ortaklıklarıise sürüyor. Sevgili Süslü 
     Celal Altınel ile spor salonunda karşılaştık. Ateş püskürdü. 20 yıldır onu tanıdığım için hak verdim. Celal eğlenmesini, para harcamasını çok sever. Onu eğlendirenlerin yaz boyunca yaptıkları kaprislerden yaka silkmiş. Özellikle de Serdar Ortaç’tan. Spor tesisleri ve La Pergola’yı yalnız bıraktıkları için pek çok dostunun mekanlara uğramaması da Celal’i huzursuz etmiş. Bu nedenle Celal kış ayları boyunca gündüzleri Darüşşafaka Spor Tesisleri’nde, geceleri de La Pergola’da olacak. İki mekana da hatırı sayılır bir yatırım yapıldı. Şirketin büyük finansörü olan Necdet Göral ise aralarındaki yeni 
     iş bölümünden memnun. Necdet kış sezonunda Polo 13’ü gece kulübü yapmak istediğini, Serdar Ortaç 
     ve Kenan Doğulu ile görüşmeleri sürdürdüklerini, işletmenin başında yine Ali Sayar’ın olacağını söyledi. 
     
Can’dan büyük atılım, Çatana’da balık keyfi ve Bibi’s      Can Koç tamı tamına 20 yıllık arkadaşım. Bir zamanlar Tarabya’daki Köşem Bistro adlı müzikholün sahibiydi. Rahmetli babası Hanefi Amca ile birlikte Tarabya’da eğlence dünyasının kralıydılar. Daha sonra Can, eğlenceyi Etiler’e taşıdı. Ardından da Ankara, Çeşme ve Bodrum’a. Bu yıl Rober Hatemo’nun çalıştığı Çeşme Nispet gerçekten büyük iş yaptı ve Can da Rober de alınlarının akıyla bu eğlence savaşından çıktılar. Şimdilerde Can, Bakırköy’e müthiş bir eğlence kompleksi açıyor. Tunnel’ adlı diskoda, tarzında her zaman star olan DJ Uğur Kirik ve Erol Derviş dönüşümlü çalışacaklar. Açılış 6 Eylül’de. 
     12 Eylül’de açılacak olan Nispet Gece Kulübü’nde ise Rober Hatemo sahne alacak. Evet Bakırköylüler, non stop eğlence sizleri bekliyor. Saç doktoru 
     ve benim kankam Veysel Şenel, karısı Aynur ve ben bir akşamüstü Reina’daki Çatana’nın yolunu tuttuk. Aslında Veysel kebap sever ama 
     o gece yediği balığı ve mezeleri h l unutamadı. Gerçekten Reina’nın büyük patronu Mehmet Koçarslan bu yıl Çatana’yı Anadolu yakasından Avrupa’ya geçirmekle bizi mutlu etti. 
     O gece patronlardan Mehmet Gökpınar vardı. Ağabey Hasan, Suadiye’deydi. Salon müdürleri Ali Bingöl, Sadri Alkan, masaya bakan garson Burhan 
     Tuğrul, aşçıbaşı Hüseyin Usta her zamanki gibi bizi mezelerle doyurdular, balığa zor yer kaldı. Veysel özellikle soslu somon füme, levrek marin, soya soslu uskumru balık kokoreç, kalamar 
     şişe bitti. Finali, levrek ızgara ile yaptık. Özel fırında yapılan ve dondurma eşliğinde sıcak olarak sunulan hurma tatlısını ise hiç sormayın. Muhteşemdi. Çatana’da halkla ilişkilere Şebnem Aylaz başlamış, hayırlı olsun. Sohbet sırasında Veysel müthiş bir internet sitesi kurdurttuğunu söyledi. Siteyi Metin Şen yapmış. Anadolu yakasında da Salon Veysel’in şubesini açmaya hazırlanan Veysel’den randevu almak isteyenler siteye girecekler. 
     
     Üstelik kablolu hat ile 24 saat hizmette olacak sitede, saç kesim, bakım, manikür, pedikür, solaryum gibi konularda kimden hizmet ve randevu almayı istiyorsanız o kişi resmiyle karşınızda olacak. Hangi saatlerde dolu ya da boş olduğunu görüp randevunuzu kendiniz alacaksınız. Ödeyeceğiniz fiyatı da göreceksiniz. Türkiye’de ilk kez bir erkek kuaförü böyle bir olayı gerçekleştiriyor. Bu konuda Veysel, Türkiye’nin en iyi radyo programcılarından ve POSTA’nın sevilen yazarlarından olan canım arkadaşım Cem Ceminay’dan bile övgü almış. Veysel’in web adresi www.salon-veysel.com.tr. Efendim, Reina’dan çıktıktan sonra, Veysel’in müşterisi olan Sevinç Turizm’in sahibi David Levi’nin Laila içinde açtığı Bibi’s Vine Cheese Bar’a gittik. David Bey dünya şekeri bir insan, karısı da 
     öyle. Laila’nın 
     en şık köşesine yerleşmişler. Dünyanın en pahalı şampanyaları, şarapları ve her 
     çeşit peynir orada. Mehmet Koşar, İsmail Tunç ve 
     Emin Kutlu servise bakıyorlar. Sohbet ederken İbrahim Erkal’ı gördüm. Yeni çalışmalar içinde olduğunu söyledi. Ben Erkal’ı çok severim, dünya beyefendisi bir insandır. Bir de memleketi Erzurum için yaptıkları var ki yazmaya kalksam sayfalar dolar. Neyse, İbrahim yeni bir talk-show programı yapacakmış. Sponsor firma da Ford’muş. Son albümünün satışından çok memnun İbrahim. Bana "Abla, geçen sefer sen en sevdiğin parçayı söylemiştin, ona klip çektik, uğurlu geldi. Şimdi hangisi " dedi. Aslında o güne kadar pek dinlememiştim. Şimdilerde acayip dikkatli dinliyorum ve en kısa zamanda İbrahim’e fikrimi söyleyeceğim. Bu arada David Bey bize lemon drop’ adlı birer içki söyledi. Bodrum mandalinası, absolout votka, toz şeker, buzdan meydana gelen 
     hoş ve hafif bir içki, öneririm... 
     
Siyaset ve sosyete dünyasında düğün bereketi      Bu hafta davetler yoğundu. Benim yıllardır saygı ve sevgiyle adını andığım ve kendisini tanımaktan müthiş keyif aldığım sosyetenin güzel kadınlarından Seyhan Sapmaz da Kandilli’deki yalısında şık bir davet verdi. Kızı Gülseren Dağbaşı’nın doğumgünü nedeniyle verilen bu 
     davet aslında Gülseren’e sürpriz oldu. Süslemeler, Seyhan Sapmaz’ın kendisine ait olan ve son günlerde sosyetede pek çok davetin dekorasyonunda söz sahibi White House tarafından yapıldı. White House’un koordinatörü Azer Çöllü tam üç gün bu şıklık için uğraştı. Davetin konukları da çok şıktı. Semra ve Zeynep Özal, Haldun Evecan, Pakize Suda, Hasan Sapmaz, Nilgün Büke, Ömür Kandiyoti, eski mankenlerden Mine Manavoğlu, Alev Karaca, her zaman şık ve zarif Figen Erman, modacı Ayla Dümer, Gülben Ergen’in basın danışmanı Özgür Aras, Müge Dümer ve Ercan Canmutlu, Jülide Özdemiroğlu konuklar arasındaydılar. Yemekte marine edilmiş levrek filetosu, parmezan kremalı ravioli, patlıcan yatağında beğendili biftek, limon sorbe ve dondurmalı meyve buketi servis yapıldı. Seyhan Sapmaz genç modacı Ahmet Eraslan imzalı siyah pantolon-ceket takım içinde çok şıktı. Efendim, şu günlerde siyaset ve sosyete dünyası seçim öncesi iki büyük düğüne hazırlanıyor. Bunlardan biri çok sevdiğim ANAP Milletvekili ve Çalışma ve Sosyal Güvenlik Bakanı Nejat Ağabey Arseven ile dünya güzeli karısı Düriye Arseven’in kızı Başak evleniyor. Damat, yıllardır tanıdığım sevgili Hasan Ceylan’ın oğlu Ömer. Düğün 26 Ekim’de İstanbul Ceylan Hotel’de gerçekleşiyor. Gelinlik, modanın duayeni Yıldırım Mayruk’dan. Düriye’nin de o gece giyeceği muhteşem tuvaletin yanı sıra Ceylan Ailesi’nin pek çok ferdinin kıyafetleri de Mayruk imzalı olacak. Düğün öncesi Ankara’da kına gecesi yapılacak. Ankaralı hanımağa’ Nadire İçkale’nin güzel kızı Diyar ise bir süredir nişanlı olduğu, yine Ceylan Ailesi’nden Bülent Ceylan ile dünyaevine girmeye hazırlanıyor. Kısacası Arseven, Ceylan 
     ve İçkale Aileleri’nde hummalı bir hazırlık var. 
     
Restaurant Mayruk huzurlarınızda      Efendim, modanın duayeni Yıldırım Mayruk ve ortağı Barbaros Şansal geçtiğimiz gün evlerinde bir davet verdiler. Konuklar arasında cumartesi akşamı Swiss Otel Balo Salonu’nda yakın dostlarına evlilik yemeği 
     veren Buket Saygı-Çelik Erişçi çifti, yazılarını sizin de benim de keyifle okuduğum yazarımız Yazgülü Aldoğan, iş adamı eşi Fazıl, Reina’nın büyük patronu Mehmet Koçarslan ve güzel karısı Müge vardı. Gecenin mönüsünü, bu konuda müthiş maharetli olan Barbaros yapmıştı. Tabii aileden sayılan evin yardımcıları Selma ve Mehmet de acayip çalışmışlar. Başlangıç olarak karamelize fıstıklı soğan ile kaz ciğeri pate, ardından kereviz sapı ile tatlandırılmış Akdeniz yeşillikleri salatası, yoğurtlu-kırmızı biberli-tereyağ soslu kuzu kuşbaşı çardak rulo, Mexican soslu parmak patlıcandan imam bayıldı, mevsim kızartması, biber, kabak, patates, patlıcan ve zeytinyağlı biber dolması. Ana yemek olarak soya soslu, taze bademli pilav ve buharda limon sosla hazırlanmış minyatür bahar sebzeleri eşliğinde fırında hindi rulo geldi. Finalde ise çekilmiş badem ve vanilyalı dondurma ile ikram edilen şarap soslu şeftalikarmen tatlısı. Şöyle alevli filan geldi masaya, muhteşemdi. Sanki beş yıldızlı restoranda gibiydik. Bir ara sevgili Yıldırım, Antalya’ya yerleşip restoran açmayı düşünmüştü ama sonra vazgeçti. Bırakın Antalya’yı, İstanbul’da minik bir yer açsalar insanlar kapıda bekler herhalde. Çünkü gerçekten her gittiğimde farklı lezzetler ve sayısız çeşit buluyorum masada. Ama bir gün fazla yemekten hastanelik olacağım. Evet, bu pazar da bu kadar. Kalın sağlıcakla, en güzel günler sizin, artanlar benim olsun. 
     
     



 MAGAZİN 












</TEXT>
</DOC>
