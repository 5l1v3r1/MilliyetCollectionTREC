<DOC>
<DOCNO> 127626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo13.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Alpay'ı alan büyük bir iş yapacak... 
</HEADLINE>
<TEXT>

     İtalyan spor gazetesi Corriere dello Sport, 2 Ocak Perşembe günü başlayacak olan ara transferde alınacak futbolcular arasında Aston Villa'dan ayrılacak olan Alpay Özalan'ı gösterdi. 
     ''Kim Alpay'ı alırsa büyük bir iş yapacak'' diyen Corriere dello Sport, Aston Villa'nın 9 milyon Euro'ya aldığı Türk futbolcuyu 2 milyon Euro'ya vermeye hazır olduğunu savundu. Gazetede yer alan Alpay ile ilgili haberde, İngiliz takımının teknik direktörü Taylor'ın, ''Onu görmek istemiyorum. Nereye gidecek bilmiyorum ama beni İtalya'dan da aradılar'' derken, Blackburn Roverslı Tugay Kerimoğlu da, ''Alpay çok rahat biri. Gerçek bir sportmen. Aston Villa'nın ona iyi davranmadığındam eminim. Onu kim alırsa büyük bir iş yapacak çünkü öç alıp yeniden kendini göstermek için büyük bir hırsı var. Benim için büyük bir takımın futbolcusu. İtalya'da çok iyi şeyler yapabilir'' değerlendirmesinde bulundu. 
     Tutto Sport Gazetesi ise, ''İtalya'ya gelmeyi bekleyen yıldız futbolcular'' başlığıyla verdiği haberinde FC Inter'in Galatasaray'dan Hasan Şaş ve Fenerbahçe'den Tuncay Şanlı ile ilgilendiğini öne sürdü. 
     





</TEXT>
</DOC>
