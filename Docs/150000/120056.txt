<DOC>
<DOCNO> 120056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/dunya/dun04.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercüme hatasına kızdı 
</HEADLINE>
<TEXT>

Brüksel’de bir muhabirin AKP’yi İslami parti’ diye nitelemesine kızan Erdoğan, sorunun yanlış tercüme edildiği ortaya ıkınca özür diledi. 
     ABDULLAH KARAKUŞ GÜVEN ÖZALP Brüksel 

     AKP Genel Başkanı Recep Tayyip Erdoğan, İngiltere’deki temaslarının ardından Belçika’ya geçerek, Başbakan Guy Verhofstadt ile görüştü. Görüşmenin olumlu geçtiğini belirten Erdoğan, yabancı bir gazetecinin "İslami parti" nitelendirmesine tepki göstererek, "Bizi ne zamandır tanıyorsunuz " dedi. Ancak Erdoğan daha sonra, soruyu yanlış anladığını belirterek, özür diledi. Verhofstadt ile görüşmesinin ardından basın mensuplarının karşısına çıkan Erdoğan, Belçika Televizyonu muhabirinin sorusuna tepkiyle şunları söyledi "Siz bizi ne zamandır tanıyorsunuz AKP kurulduğundan bu yana din eksenli bir parti olduğunu söylememiştir. İslami parti olmaz, İslam leke kaldırmaz, hatayı kabul etmez. İslam bir dindir, biz partiyiz. Muhafazak r demokratız. Batı’da bazı art niyetli basın organları bizi öyle göstermeye çalışıyor. Siz de öyleyseniz, bu yanlıştır." 
     Dışişleri Bakanı Yaşar Yakış’ın tercüme hatası olduğunu ve gazetecinin kendilerini İslami parti olarak nitelendirmediğini söylemesi üzerine de, Erdoğan gazeteciden özür diledi. Erdoğan, aynı gazetecinin "Gizli ajandanız var mı " sorusuna da, "Gizli ajanda söz konusu değil. Her şeyimiz açıktır, şeffaftır" yanıtını verdi. 
     
İngilizce’ye alışıyor      İktidar partisinin lideri olduğu günden bu yana yoğun bir diplomasi trafiği yaşayan Erdoğan, İngilizce’ye de yavaş yavaş aşina olmaya başladı. Basın toplantıları ve ayaküstü sohbetlerde Yakış’tan büyük destek alan Erdoğan’ın, dün İngiltere Dışişleri Bakanı Jack Straw ile görüşmesinin sonunda "See you" Görüşürüz demesi dikkat çekti. Erdoğan, Brüksel’deki basın toplantısında da sık sık "please" lütfen dedi. 
     



 DÜNYA 













</TEXT>
</DOC>
