<DOC>
<DOCNO> 120828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/ekonomi/eko05.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’nin 11 aylık dış borç ödemesi 8.2 milyar dolar 
</HEADLINE>
<TEXT>

Bu hafta 220.1 milyon dolar dış borç ödeyecek olan Hazine’nin 11 aylık ödemeleri 8.2 milyar dolara çıkacak 
     Hazine, bu hafta 220.1 milyon dolarlık dış borç ödemesinde bulunacak. Bu ödemeyle birlikte Hazine’nin ilk 11 aydaki toplam dış borç ödemeleri 8.2 milyar dolara kadar ulaşacak. Hazine’nin verilerine göre, bu haftaki ödemelerin en büyük bölümü çarşamba günü yapılacak. 
     Bugün 64.5 milyon dolarlık, yarın 0.2 milyon dolarlık borç ödeyecek olan Hazine, çarşamba günü 92.8 milyon dolar, perşembe günü 53.4 milyon dolar, cuma günü ise 9.2 milyon dolarlık ödemede bulunacak. Böylece, Hazine’nin kasım ayındaki toplam dış borç ödemeleri 686.6 milyon dolar düzeyine yükselecek. 
     Hazine’nin ocak - kasım dönemindeki toplam ödemeleri ise bu haftaki ödemenin yapılmasıyla birlikte 8 milyar 195.2 milyon dolar düzeyine ulaşacak. Hazine bu yılki en yüklü ödemesini mayıs ayında gerçekleştirmişti. Hazine mayıs ayında 1 milyar 364.2 milyar dolarlık ödemede bulunmuştu. 
     



 EKONOMİ 













</TEXT>
</DOC>
