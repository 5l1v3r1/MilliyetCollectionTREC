<DOC>
<DOCNO> 114997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/spor/spo15.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Bursa’da gerilim      LİGDEKİ kötü gidiş Bursaspor’da moralleri alt üst etti. Gaziantep maçına hazırlanan takımda oyuncuların hırçınlaşması Nejat Biyediç’i kızdırdı. İdmanda önce Alp, Varesenoviç ile tartıştı. Ardından Biyediç, Varesenoviç ve Franja’ya çıkıştı. Fatih’le sürtüşen Ender’in, Emin’in müdahalesiyle sakatlık geçirmesinin ardından Biyediç çift kaleyi iptal etti. 
     
Altay’da kongre tarihi değişti      ALTAY’DA beş kişiye düşerek salt çoğunluğunu kaybeden Hayri Yorgancıoğlu başkanlığındaki yönetim, daha önce 22 Kasım olarak belirlediği olağanüstü genel kurul tarihini baskılar üzerine 7 Kasım’a çekti. Bu arada Siyah - Beyazlı kulübün temlikleri sıfırlaması için 2 trilyon 875 milyar liraya ihtiyacı olduğu bildirildi. 
     
Gençler’den gözdağı      GENÇLERBİRLİĞİ, kötü gidişi durdurmak amacıyla Fenerbahçe sınavına "dönüm maçı" olarak bakıyor. Başkan İlhan Cavcav, "Toparlanmamız için son şansımız" derken, Teknik Direktör Ersun Yanal da, "Kaybetmeye tahammülümüz yok" diye konuştu. Fenerbahçe’ye transferi gündeme gelen Okan Koç ise, "Kazanacağımıza yüzde yüz inanıyorum. Çıkıp, aslanlar gibi mücadele edeceğim" yorumunu yaptı. 
     
Hakem dövene af yok      PFDK, Alanyaspor - Düzcespor maçından sonra hakeme tekme atan ev sahibi takımdan Cüneyt Bağlı’ya 6 resmi müsabakadan men cezası verdi. Alanyaspor, böylece Cüneyt’in sözleşmesini 1 yıl ücretsiz uzatma hakkı kazandı. Hakeme saldıran Alanyaspor teknik sorumlusu Ali Haydar Durusoy ve masör Savaş Dönmez için de 6’ar ay men cezası verildi. 
     
Emre Türkiye’de fazla kazanılmıyor      INTER’İN resmi televizyon kanalı İnter Chanal’a konuk olan Emre Belözoğlu, "Oynayayım veya oynamayayım önemli değil. Önemli olan sadece İnter" dedi. Genç futbolcu, "Ailem zengin değildi. Ben her zaman futbolcu olmak ve ekonomik olarak rahatlamak istedim. İtalya’ya geldim ve Türkiye’de çok fazla kazanmadıklarını anladım" diye konuştu. 
     



 SPOR 






























</TEXT>
</DOC>
