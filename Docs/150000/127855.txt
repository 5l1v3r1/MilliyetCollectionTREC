<DOC>
<DOCNO> 127855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/ekonomi/eko05.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’u bıraktı kitap yazacak 
</HEADLINE>
<TEXT>

Misyonunu tamamladığı gerekçesiyle görevinden ayrılan Fon Bankaları Ortak Yönetim Kurulu Başkanı Altınok, finans tarihini kaleme alacak 
     SONGÜL HATISARU 

     Finans sektörünün yaşadığı sıkıntılara yakından tanıklık eden ve bugün itibariyle Fon Bankaları Ortak Yönetim Kurulu Başkanlığı görevinden ayrılan Altınok, "yakın finans tarihini’ kapsayacak bir kitap yazmayı planladığını söyledi. Fon’a 1997 yılından bu yana 19 banka devredilirken, "satış, kapatma ve birleştirme’’ işlemlerinin ardından Fon’un elinde halen beş banka kaldı. 
     Söz konusu bankalar, Türk Ticaret Bankası, Tarişbank, Bayındır Bank, Sitebank ve Toprakbank’tan oluşuyor. NovaBank’a satış sürecindeki Sitebank’ın dışarda tutulması halinde ise Fon’un elindeki banka sayısı dörde inecek. EGSBank’ın bankacılık yapma ve mevduat kabul etme izni de 18 Ocak 2002 tarihi itibariyle kaldırılmış olacak. Bugün itibariyle görevinden ayrılan Altınok’un hazırladığı rapora göre, Fon’daki bankalara aktarılan kaynak kasım sonu itibariyle 20 milyar 154 milyon 949 bin dolara ulaştı. Rapora göre, Fon bankalarının kasım ayı sonu itibariyle birikmiş zararı 5 milyar 759 milyon doları buldu. Fon bankalarının takipteki brüt alacakları, krediler ve muhtelif alacaklardan oluşan "Alacaklar’’ kalemi, 2000 yılı sonu itibariyle 5 milyar 763 milyon dolar olarak kayda alındı. 30 Kasım tarihi itibariyle ise alacaklar 1 milyar 643 milyon dolara düştü. 
     
     Finans sektörüne öneriler 
     Altınok bankacılık sektöründeki krizlerin nedenlerine değindiği raporunda, dünyadaki kriz yönetiminde ve çözümünde "çok yaklaşım, güçlü tek merkezi yönetim, özel sektör mantığında üst düzey yönetici, yalın stratejiler, banka ve iştirakleri yaşatma değil satış ya da tasfiye" olarak sıraladı. 
     



 EKONOMİ 

















</TEXT>
</DOC>
