<DOC>
<DOCNO> 119622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/guncel/gun02.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcü polise 20 yıl istendi 
</HEADLINE>
<TEXT>

     TAHSİN AKSU İstanbul 

     Şile’de evli ve üç çocuk annesi Leyla Bozacı’ya tecavüz ettiği iddiasıyla ikisi polis üç kişinin yargılandığı davada, esas hakkında mütalaasını veren savcı, sanık polis memuru Kerem Döndü’nün 20 yıla kadar hapsini istedi. Üsküdar 1. Ağır Ceza Mahkemesi’nde dün görülen duruşmada tutuklu sanık Kerem Döndü ile tutuksuz sanıklar Benal Demir ve Mehmet Pot hazır bulundu. 
     Üsküdar Cumhuriyet Savcısı, Döndü’nün Şile’de Hülya Yiğit’e cinsel ilişki teklifinde bulunduğu, sonra Bozacı’yı silah tehdidiyle bir otele götürdüğü ve burada birden fazla ırzına geçtiğinin belirlendiğini bildirdi. 
     
     Duruşma ertelendi 
     Mütalaada sanık Demir’in,Yiğit’e "sarkıntılık" suçunu işlediği gerekçesiyle 6 aydan 2 yıla kadar hapisle cezalandırılması talep edildi. Diğer sanık Mehmet Pot’un beraatına karar verilmesi istendi. Mahkeme duruşmayı erteledi. 
     
     
     



 GÜNCEL 



















</TEXT>
</DOC>
