<DOC>
<DOCNO> 116364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun33.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore'nin nükleer silah programı 
</HEADLINE>
<TEXT>

     Uluslararası Atom Enerji Ajansı IAEA , Kuzey Kore'nin gizli nükleer silah programıyla ilgili haberlerin şok edici olduğunu belirterek, Pyongyang ile bir an önce görüşmek istediğini bildirdi. 
     IAEA Başkanı Muhamed El Baradei, Reuters'e yaptığı açıklamada, Kuzey Kore'yle ilgili bu haberler doğruysa, bu ülkenin 1993'den bu yana IAEA ile yaptığı Koruma Anlaşması'nı ihlal etmiş olacağını söyledi. 
     El Baradei, Pyongyang'a derhal görüşmeler yapılması çağrısında bulunulduğunu, ancak cevap almadıklarını belirtti. 
     ABD, Dışişleri Bakanı Yardımcısı James Kelly'nin geçen ay başında Kuzey Kore ziyareti sırasında, Pyongyang'ın gizli nükleer silah programı olduğunu itiraf ettiğini açıklamıştı. 
     Kuzey Kore'nin Pekin Büyükelçisi, nükleer silahlara sahip olmanın hakları olduğunu bildirmişti. 
     





</TEXT>
</DOC>
