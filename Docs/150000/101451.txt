<DOC>
<DOCNO> 101451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/soneko13.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10,278 puandan ilk seansı tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 137.33 puan kayıpla, birinci seansı 10,278.30 puandan tamamladı. Hisse senetleri ortalama yüzde 1.32 oranında değer kaybetti. 
     Devlet Bakanı Kemal Derviş'in istifasının ardından ilk işlem gününde Borsa güne kayıpla başladı. 67.85 puan gerileyerek, 10,347.78 puandan açılan endeks, seansın ilk dakikalarında en düşük 10,195.65 puanı gördü. 
     Daha sonra toparlanan ve seansın ilk yarısını 121.01 puan kayıpla 10,294.62 puandan geçen endeks, 10,278.30 puandan kapandı. 
     Seans kapanışında mali endeks 131.03 puan kayıpla 12,420.56 puana, sanayi endeksi 91.62 puan kayıpla 9,948.67 puana, hizmetler endeksi 155.70 puan kayıpla 7,145.00 puana geriledi. 
     Böylece mali grup hisseler önceki kapanışa göre ortalama yüzde 1.04, sanayi grubu hisseler ortalama yüzde 0.91, hizmetler grubu hisseler ortalama yüzde 2.13 değer yitirdi. 
     İşlem gören toplam 279 hisse senedinden 130'u değer kaybederken, 71 hisse senedi değer kazandı. 78 hissenin fiyatında ise değişiklik olmadı. 
     Seansta 118 trilyon 696 milyar 854 milyon liralık işlem hacmi oluştu. İş Bankası C, Yapı Kredi Bankası, Garanti Bankası, Turkcell ve Koç Holding en yoğun işlem gören hisseler oldu. 

     
</TEXT>
</DOC>
