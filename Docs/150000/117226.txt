<DOC>
<DOCNO> 117226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur17.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji uyardı "Etkili yağış geliyor..." 
</HEADLINE>
<TEXT>

     Türkiye bu geceden itibaren Orta Akdeniz üzerinden gelen yağışlı havanın etkisine giriyor. Yağışlar, Marmara'nın batısı, Ege ve Batı Akdeniz'de sürekli ve etkili olacak. 
     Devlet Meteoroloji İşleri Genel Müdürlüğü'nden yapılan ''meteorolojik uyarı''ya göre, halen Marmara'nın batısı ve Kuzey Ege kıyılarında görülen hafif sağanak yağışlar, bu geceden itibaren Orta Akdeniz üzerinden gelen yağışlı havanın etkisiyle şiddetini artıracak. Buna göre, yağışlar, yarın ve 7 Kasım Perşembe günü Marmara'nın batısı ve Kıyı Ege'de etkili olacak. 
     Yağışlı hava, 8 Kasım Cuma günü Güney Ege ve Batı Akdeniz'de etkili olmak üzere yurdun güney ve batı bölgelerinde, 9 Kasım Cumartesi günü ise Doğu Karadeniz kıyıları dışında kalan tüm yurtta etkisini sürdürecek. 
     Yarın ve Perşembe günü Marmara'nın batısı ve Kıyı Ege'de, Cuma günü Güney Ege ve Batı Akdeniz'de beklenen etkili ve sürekli yağışların oluşturacağı olumsuz şartlar nedeniyle ilgililerin ve vatandaşların tedbirli olmaları istendi. 
     





</TEXT>
</DOC>
