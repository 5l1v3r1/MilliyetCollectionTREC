<DOC>
<DOCNO> 147427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yasam/ayas.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo Yaşar Kemal romanımı yazsın 
</HEADLINE>
<TEXT>

Hasan Cemal’in yeni kitabı Kürtler’ yarın piyasada. Cemal, kitabında, Kürtleri ve Kürt hareketini anlatmakla yetinmeyip PKK’yı ve şiddet dolu yılların da perde arkasını aydınlatıyor 
     İSTANBUL Milliyet 

     Gazeteci - yazar Hasan Cemal, Doğan Kitap tarafından yarın piyasaya çıkacak olan "Kürtler" adlı yeni kitabında okuyucuyu, kan ve ateş coğrafyası Güneydoğu ve Kuzey Irak’ta bir geziye çıkarıyor. 
     Kitap Hasan Cemal’in, Ortadoğu’da terör ve şiddetin beşiği Bekaa Vadisi’ne uzanıp Abdullah Öcalan’la bir gece yarısı konuşmasından Cudi Dağı’nın tepesinde askerle sabahlamasına, Diyarbakır’da ve Şırnak’taki PKK’lılardan, Kürt aydınlarla buluşmalarına kadar yepyeni bilgiler içeriyor. Cemal kitabında ayrıca, Ankara’daki devlet büyükleri’yle, Genelkurmay başkanlarıyla, istihbarat yetkilileriyle konuşmalarına da yer veriyor. Bu kitapta yalnız Kürtler yok, Türkler de var. Yalnız siyaset yok, özellikle insanlar ve yaşadıkları dramlar da var... İşte kitaptan bir kaç küçük ipucu... 
     
     Söyle Yaşar Kemal’e... 
     "Apo’yla karşılıklı koltuklarda sohbet ediyoruz. Bir köşesinde gaz sobası yanan küçük bir oda. Tarih, 14 Nisan 1993. Vakit gece yarısı. Şık bir ses. Apo’nun elinden tespih düşmüyor. Gözleri bir tuhaf bakıyor. Lübnan’ın yemyeşil Bekaa Vadisi’ndeki Zahlah kasabasında bir ev. Arabayla Suriye sınırına on dakika, Şam’a en çok bir saat uzaklıkta. İstanbul’a döndüğünde Yaşar Kemal’e söyle, gelsin benim romanımı yazsın ’ diyor Apo, PKK’nın, Kürdistan’ın romanını...’. Hakkında film yapılmasını istiyor." 
     
     Seni Şırnak milletvekili yapayım 
     "Süleyman Demirel’i aşırı ürkek, aşırı temkinli’ buluyor. Erdal İnönü’yü Demirel’in yedeğinde görüyor, Demirel’in ayrılmaz parçası’ diyor. DYP lideri ve Başbakan Demirel’in demagojiyle ülke yönettiğini belirterek soruyor Allasen, bu kadar lafı nasıl buluyor Demirel ’ 
     Apo’ya göre Demirel gibi Mesut Yılmaz da, statükocu ve fazla devletçi.’ Baykal için Bir şeyler yapmak istiyor, o kadar ’ demekle yetiniyor. 
     Turgut Özal’a gelince... Apo’nun gözünde Özal’ın ayrı bir yeri var. Özal’ın bazı yaklaşımları daha özlü. Bazı gerçekleri görüyor. Daha cesur önerileri Özal geliştirebilir. Demirel gibi aşırı temkinlilik içinde kısır kalmayabilir. Ama Özal’ın da asker karşısındaki gücü galiba yetmiyor. 
     ...Bir ara diyor ki 
     Doğu Perinçek’e Gel seni Şırnak milletvekili yapayım dedim.’" 
     


YAŞAM 


















</TEXT>
</DOC>
