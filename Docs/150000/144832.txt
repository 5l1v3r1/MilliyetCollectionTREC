<DOC>
<DOCNO> 144832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sonspo17.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor-Beşiktaş maçı sonrası soyunma odaları 
</HEADLINE>
<TEXT>

     Gaziantepspor Teknik Sorumlusu Nurullah Sağlam, Beşiktaş karşısında çok iyi mücadele ettiklerini ve taraftarlara gerçekten keyif veren bir mücadele izlettirdiklerini söyledi. 
     Nurullah Sağlam, yenilmezlik unvanı bulunan Beşiktaş'ı yenip, bir ilki gerçekleştirmek istediklerini ifade ederek, şunları kaydetti 
     ''Maça iyi başladık. Rakibimizi üstümüze çekip ani ataklarla gol arayışına girdik. İlk golü de atıp üstünlüğü elimize geçirdik. Ancak bir anlık defans hatası sonucu gol yedik. Çok üzgünüz, kazanabileceğimiz bir maçtı. Ayrıca 2 de tartışmalı pozisyonumuz var. Penaltı kararı da verilebilirdi. Hakem, takdir hakkını daha çok Beşiktaş lehine kullandı diye düşünüyorum. Maçta galip gelememiş olmamıza karşın, iyi mücadele eden tüm futbolularımı kutluyorum.'' Beşiktaş Antrenörü Feyyaz Uçar ise yaptıkları hataların faturasını ağır ödediklerini ifade ederek, şu görüşleri dile getirdi 
     ''Amacımız galibiyetti. Ancak Gaziantepspor, çok zor bir deplasman takımı. İşimizin zor olduğunu biliyorduk. İyi mücadele ettik. Rakibimizin katı defansını açmakta zorlandık. Özellikle ikinci yarıda rakibimize göre daha üstün oynadık. Ancak golü atmakta geciktik. Golü erken bulsaydık, sonuç daha farklı olurdu. Bu arada futbolcularımızda fiziksel bir yorgunluk gözlemliyoruz. Ömümüzde 15 günlük bir ara var. Bu arayı en iyi şekilde değerlendirmek istiyoruz. Ayrıca Gaziantepspor'a yenilmediğimiz, 1 puan aldığımız için mutluyum. Bu 1 puan belki de bizi şampiyon yapacak.'' 
     





</TEXT>
</DOC>
