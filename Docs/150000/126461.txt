<DOC>
<DOCNO> 126461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/ekonomi/eko02.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Af yok, İhale Kanunu tamam, özerk kurullara karışılmayacak 
</HEADLINE>
<TEXT>

Başbakan Gül, İhale Kanunu’nun düzeltilerek’ 1 Ocak 2003’te yürürlüğe gireceğini, hükümetin özerk kuruluşlara karışmayacağını, vergi barışı projesinde de af’ düşünülmediğini söyledi 
     ANKARA Milliyet 

     Başbakan Abdullah Gül, 1 Ocak 2003’te yürürlüğe girmesi gereken Kamu İhale Kanunu ile ilgili belirsizliklere son noktayı koydu Uygulama ertelenmeyecek. 
     Ankara Ticaret Odası’nın ATO düzenlediği vergi rekortmenleri ödül töreninde konuşan Gül, Kamu İhale Kanunu ile ilgili olarak şunları söyledi "Son günlerde gereksiz tartışmalar yaşanıyor. Biz IMF ve Dünya Bankası’yla bunu şu kadar erteleyeceğiz’ pazarlığına girmedik. Bazı bakanların çekinceleri var. Düzeltilmesi gereken yerler var. Yasa düzeltilerek vaktinde devreye girecek." 
     
     Vergi affına karşıyız’ 
     Konuşmasında vergi affına karşı olduklarını belirten Gül, "Bizim ne parti belgemizde ne de hükümet belgemizde vergi affı diye bir şey yok. Çok sayıda vergi mükellefi krizde çıkmaza girdi. Meselemiz bunların borçlarının yeniden yapılandırılmasıdır. Vergilerini ödeyecekler. Halktan toplanan vergiler birilerine peşkeş çekilemez" dedi. Gül, vergide oran indirimi taleplerini değerlendirirken de "Bugün vergileri düşürün derseniz mali disiplini bozarız" diye konuştu. 
     Toplantıda ATO Başkanı Sinan Aygün, Başbakan Gül’e, bankaların tüketicilere imzalattıkları kredi kartı sözleşmesini bir dosya ile göstererek, "Bakalım okuyabilecek misiniz " dedi. Gül’ün Gözlük lazım" yanıtını verdiği Aygün, 16.5 milyon insanı ilgilendiren kredi kartları gecikme faizi temerrüt yangınının söndürülmesini istedi. 
     
     Yüksek faize önlem 
     Gül de önümüzdeki günlerde AB’ye uyum çerçevesinde Tüketiciyi Koruma Yasası’nı yeniden düzenleyerek Bakanlar Kurulu’na getireceklerini, bu yasa içerisinde temerrüt faizleri ile ilgili düzenlemelerin de yer alacağını ifade etti. 
     
     Yoksa temerrüte düşeriz 
     Bu hükümet ne yapacağını bilmiyor’, gibi lafları doğru bulmadığını ifade eden Gül, "Ne yapacağımızı çok iyi biliyoruz. Çünkü gelirken ne yapacağımızı kararlaştırarak geldik. Kısa vadeli başarılar peşinde koşarsak orta ve uzun vadede temerrüte düşeriz" dedi. 
     Makul fiyatlarla borçlanma için faiz dışı fazlaya önem verdiklerini belirten Gül özerk kuruluşlarla ilgili olarak da şunları söyledi "Bağımsız kuruluşlarla ilgili kanaatlerimizi ayrı tutuyoruz. İşlerine karışmayacağız. İşleri denetleme ve gözetlemedir. Onlar da işlerini doğru yapacaklar." 
     



 EKONOMİ 























</TEXT>
</DOC>
