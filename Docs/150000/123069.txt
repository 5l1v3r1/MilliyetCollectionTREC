<DOC>
<DOCNO> 123069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/ekonomi/eko04.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz anlaşmaları gözden geçirilecek 
</HEADLINE>
<TEXT>

Başbakan Yardımcısı Şener, yüksek fiyat ve alım garantili anlaşmaların gözden geçirileceğini söyledi 
     ERAYDIN AYTEKİN, SONER KAVAK Sivas DHA 

     Başbakan Yardımcısı Abdüllatif Şener, Türkiye’nin doğalgaz anlaşmalarının yeniden gözden geçirileceğini açıkladı. Türkiye’nin doğalgazı dünya fiyatlarının çok üzerinde aldığını ve alım yapmadan para ödenen yükümlülükler olduğunu belirten Şener, şöyle konuştu "Bunların gözden geçirilmesi lazım. Elbette bir iktidar işbaşına geldiğinde her konuyu tekrar masaya yatırır gözden geçirir. Ama, devletin devamlılığı da esastır." 
     
     IMF’ye kötü şöhret esprisi 
     Şener, IMF Avrupa Birinci Bölge Direktörü Michael Deppler başkanlığındaki heyetle görüşmesinde, IMF çalışmalarıyla ilgili tepki olduğunu, bunun IMF programlarını uygulayan ülkelerin darboğaza girmesinden kaynaklandığına işaret ettiğini söyledi. Şener, heyete "Biz Türkiye’de başarılı olacağız. Bilesiniz ki sizin krediniz de artacak. Hükümetimizin başarısı sonrasında çeşitli ülkeler 'IMF bize niye gelmiyor’ diyecek’’ şeklinde espri yaptığını söyledi. 
     



 EKONOMİ 



















</TEXT>
</DOC>
