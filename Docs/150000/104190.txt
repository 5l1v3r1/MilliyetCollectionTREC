<DOC>
<DOCNO> 104190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun13.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan kalkınma bakanı "Muhtemel krizi göğüsleyebiliriz" 
</HEADLINE>
<TEXT>

     Kıbrıs Rum kesiminde temaslarda bulunan Yunan Kalkınma Bakanı Akis Çohaçopulos, ''Türkiye'nin adada yaratabileceği olası bir krizi'' göğüsleyebileceklerini söyledi. 
     Çohaçopulos, Rum meclis başkanı Dimitris Hristofyas'la yaptığı görüşmeden sonra, Rum kesiminin AB'ye girmesi durumunda Türkiye'nin bölgede kriz çıkarabiliceği yönündeki haberleri değerlendirirken şöyle konuştu 
     ''Kıbrıs Rum kesimi ve Yunanistan, Türkiye'nin Kıbrıs'ta yaratabileceği herhangi bir krizi göğüsleme konusunda kendilerini oldukça güvende hissedebilir. Gerek AB, gerek NATO kurumlarındaki etkin katılımımız bunda önemli rol oynar. Türkiye, AB ile ilişkilerini geliştirmeyi istediğine göre, AB, Kıbrıs etrafında hoş olmayan gelişmelerden kaçınılması için bunu kullanabilir.'' Yunanistan ile Rum yönetimi arasındaki ortak savunma doktrininin, kendi savunma bakanlığı döneminde olduğu gibi öncelikli konu teşkil etmediği görüşünü de yorumlayan Çohaçopulos, ''Hiçbir şey değişmedi. Kıbrıs ve Yunanistan'ı bağlayan ulusal bir politikada ilerliyoruz'' diye konuştu. 
     





</TEXT>
</DOC>
