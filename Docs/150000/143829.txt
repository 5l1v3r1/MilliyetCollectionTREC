<DOC>
<DOCNO> 143829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun06.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, ulusa seslendi... 
</HEADLINE>
<TEXT>

     ABD'nin, ülkesine yönelik savaşın ilk aşamasını başlatmasının ardından televizyon aracılığıyla ulusa seslenen Irak Devlet Başkanı Saddam Hüseyin, Irak halkından ülkelerini ve ilkelerini savunmalarını istedi. 
     Amerikalı yetkililerin, Irak'a saldırının ilk aşamasında Iraklı yetkililerin hedef alındığını açıklamaları ve saldırının sonuçları hakkında bilgi vermemeleri üzerine televizyona çıkarak hayatta olduğunu gösteren Saddam, ''Küçük Bush, insanlığa karşı suç işledi'' dedi. 
     ''Zafer Iraklıların olacaktır'' diyen Saddam, ABD ile İngiltere'yi, Irak ve insanlığa karşı utanç verici suç işlemekle itham etti. 
     Saddam, ''Size, Irak'ın, yönetiminin ve halkının şeytan istilacılar karşısında ayakta kalacağına ve karşı taraf sabrını kaybedinceye kadar savaşacağımıza dair söz veriyorum'' diye konuştu. 
     ''Kılıçlarınızı çekin'' diyen Saddam, konuşmasını, ''Irak ve cihat çok yaşa, işgalcileri yeneceğiz'' diyerek bitirdi. 
     





</TEXT>
</DOC>
