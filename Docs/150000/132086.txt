<DOC>
<DOCNO> 132086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/guncel/gun05.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist savaş’ dinlemiyor 
</HEADLINE>
<TEXT>

Türkiye’deki tatil tesisleri için yapılan rezervasyonlarda geçen yıla göre iki kat artış var 
     Dünya çapında tanınan otel ve turizm şirketi Robinson Club’ın Genel Müdürü Karl Pojer, Türkiye rezervasyonlarında azalma olmadığını söyledi. 
     Pojer, Alman Haber Ajansı’na DPA yaptığı açıklamada, Irak’a olası operasyondan dolayı bu yıl turizm alanında bir tahmin yapmanın çok zor olacağına dikkati çekerek, "Ancak şu ana kadar rezervasyonlarımızda olumsuz bir gelişme görmüyoruz. Türkiye’deki tatil tesislerindeki rezervasyonlarımızda da bu yıl azalma yok. Rezervasyonlarımızda geçen yıla göre kısmen iki kat artış bile var" dedi. 
     Cerba adasındaki terör saldırısından dolayı özellikle Tunus ve Mısır’a giden Alman turistlerin sayısının büyük ölçüde düştüğünü belirten Pojer, "13 binden fazla yatak kapasiteli 26 tesisimizdeki doluluk oranı geçen yıl yüzde 80 civarında oldu. Bunu sağlamamızda sürekli müşterilerimiz büyük rol oynadı" diye konuştu. 
     Pojer, 2002 turizm sezonunda gelirlerini, turizm sektöründeki bazı sorunlara rağmen 2001 yılına göre yaklaşık aynı düzeyde tutmayı başardıklarını ifade etti ve sonuçtan çok memnun olduklarını, kazançlarının da iyi olduğunu söyledi. 
     Pojer, Robinson Club’un 2002 yılında 192 milyon euro gelir elde ettiğini ve ortağı olduğu TUI turizm şirketi ile birlikte 303 bin turisti tatile gönderdiğini sözlerine ekledi. 
     



 GÜNCEL 


















</TEXT>
</DOC>
