<DOC>
<DOCNO> 106161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sontur27.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beykoz'da kızgın komşu profesörün köpeğini vurup öldürdü... 
</HEADLINE>
<TEXT>

     Beykoz'da bir kişi, tavuklarına saldırdığı gerekçesiyle profesör komşusunun köpeğini av tüfeği ile vurdu. 
     İl Jandarma Alay Komutanlığı'ndan alınan bilgiye göre, Dereseki Ishaklı Köyü'nde meydana gelen olayda, Ömer Çolak, komşusu İstanbul Tıp Fakültesi Kulak Burun Boğaz Anabilim Dalı Öğretim Üyesi Prof. Dr. Mehmet Emin Tınaz'ın ''Sibirya Kurdu'' cinsi köpeğine, bahçesindeki tavuklara saldırdığı gerekçesiyle ruhsatsız av tüfeğiyle ateş etti. Tek el ateş eden Çolak, köpeği öldürdü. 
     Olaydan sonra gözlem altına alınarak Akbaba Jandarma Karakolu'na götürülen Çolak, ifadesinin ardından Beykoz Adliyesi'ne çıkarıldı. 
     Çolak, ''6136 sayılı Ateşli Silahlar Kanunu'na muhalefet'' ve ''Hayvana kötü muamele'' iddialarıyla tutuksuz yargılanmak üzere serbest bırakıldı. 
     





</TEXT>
</DOC>
