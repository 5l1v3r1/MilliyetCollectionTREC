<DOC>
<DOCNO> 111967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/akyol.html </URL>
<DATE> 2002/10/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
9 bin fikir suçlusu 
</HEADLINE>
<TEXT>

     AVRUPA Birliği’nin bugün açıklanacak olan İlerleme Raporu’nda net rakam veriliyor 
     "Türkiye’de 9 bin fikir suçlusu hapishanelerde bulunuyor " 
     Araştırmacı Ali Nihat Özcan hatırlattı 
     - Geçen seneki İlerleme Raporu’nda da Türkiye’de hapishanelerde 9 bin fikir suçlusunun bulunduğu yazıyordu " 
     Evet, 2001 Rapor’unun 24. sayfasında... 
     2000 raporuna baktım, orada rakam yok. Demek ki geçen yıl birileri "9 bin" rakamını rapora sokturdu, bu yıl da papağan gibi takrarlıyorlar 
     Devam eden bir problemin gidişat’ına her raporda yer vermek başka şey, "9 bin" rakamını tekrarlayıp durmak başka şey... 
     8 bine inmemiş, 9 bin 500’e de çıkmamış, iki yıldır 9 bin 
     
     GERÇEK rakam nedir İşte Ceza ve Tevkifevleri Genel Müdürlüğü’nün dün aldığım rakamları 
     159. madde Ceza Kanunu’nun bu maddesi Türklüğe, Cumhuriyet’e, Meclis’e, orduya vs. hakareti düzenliyor. Son uyum yasalarıyla tahkir ve tezyif kastı taşımayan eleştirilerin suç olmayacağı hükmü getirildi. Halen bu maddeden 4 hükümlü var, tutuklu yok. 
     312. madde Halkı din ve ırk gibi sebeplerle düşmanlığa tahrik suç olmaktan çıkarıldı. Yeni düzenlemede bu tahrik kamu düzenini bozacak şekilde yapılırsa suç sayılıyor. Halen 2 hükümlü, 15 tutuklu var. 
     Terörle Mücadele Kanunu Terör örgütünün propagandasını yapmayı düzenleyen 7. maddeden 26 hükümlü, 22 tutuklu var. 
     Bölücülük propagandasını düzenleyen 8. maddeden hükümlü yok, 4 tutuklu var. TMY’de de teröre teşvik etmemek kaydıyla ifade özgürlüğünü genişleten değişiklikler yapıldı. 
     Yani toplam olarak 32 hükümlü, 41 tutuklu toplam 73 kişi 
     73 nere, 9 bin nere 
     
     AB Komisyonu bu maddelerin dışında hangi maddeleri "fikir suçu" sayıyorsa açıklamalıdır. 
     AİHM’nin "Zana davası’nda belirtildiği gibi, terör suçu sadece silahlı eylem suçu değildir. Terörü ve terör örgütlerini övmek de suçtur. 
     Avrupa Komisyonu terör propagandasını "fikir suçu" sayıyorsa bile "9 bin" rakamı çılgın bir yalandır. 
     Yukarıda saydığım maddelerden mahkumiyetler konusunda dosyaları incelemeden bir şey diyemem. Ama büyük bir haksızlık yapılmış olsaydı kamuoyunda tartışma yaratırdı. 
     Bizde "devlet"in belirli davalarda yargıya müdahale ettiği, bazı hukuk bürokratlarının "tarafsız hakem" felsefesiyle değil, "uyanık bekçi" ideolojisiyle davrandığı da bilinen, örnekleri görülmüş bir gerçektir. Ama 73 tutuklu ve hükümlünün hepsini adli hata eseri saymak imkansızdır ve hele "9 bin fikir suçlusu" yalanını anlamak mümkün değildir. 
     AB üyeliğimizi aktif olarak destekliyorum. Fakat Avrupa’nın da hesapları vardır, önyargıları vardır, Haçlı bilinçaltı vardır, yanılgıları, bahane arayışları vardır... Bunların Türkiye’yi haksız yere karalamasına müsamaha gösteremeyiz. 
     Hakkını aramak Türkiye’nin de hakkıdır... Bakalım rapordaki "9 bin fikir suçlusu" safsatasına bizim hükümet, bizim devlet, bizim sivil toplum ne tepki gösterecek 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
