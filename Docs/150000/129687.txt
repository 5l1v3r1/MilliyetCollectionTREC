<DOC>
<DOCNO> 129687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/spor/spo15.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Tugay’a övgü      İNGİLTERE Lig Kupası yarı finalinde rakip sahada Manchester United ile 1 - 1 berabere kalarak rövanş için avantaj sağlayan Blackburn Rovers’da Tugay, futboluyla övgü aldı. İngiliz basını, Tugay’ın sahanın en iyileri arasında gösterirken, milli futbolcunun performansını "mükkemmel ve fantastik" diye niteledi. 
     
Parreira devri      FENERBAHÇE’NİN eski teknik direktörü Carlos Alberto Parreira, 1994’te Dünya Kupası’na taşıdığı Brezilya Milli Takımı’na üçüncü kez geri döndü. 9 yıl sonra tekrar milli takımın başına dönen tecrübeli hocanın yardımcılığına da Mario Zagallo getirildi. 
     
Liderler aynı      DAKAR Rallisi’nin yedinci etabı sonunda liderler değişmedi. Cezayir’deki Ghadames - Ghat arasında koşulan 691 kilometrelik etapta otomobilde ilk sırayı alan Fransız Stephane Peterhansel, klasmanda liderliğini sürdürdü. Motosiklet kategorisinde Fransız Richard Sainct zirvede kaldı. Motosikletteki temsilcimiz Kemal Merkit, 7. etapta 35. olurken, genel klasmanda 31.’likte kaldı. 
     
En şanslı Başkan      ÇİM Hokeyi Federasyonu Başkanı Ali Aytemiz, bu spor dalıyla, göreve atandıktan 10 ay sonra Avustralya’da tanışabildi. Türkiye’de hiçbir alt yapısı bulunmayan bu sporu, televizyon yayınlarından ve video kasetlerinden takip etmeye çalışan Federasyon Başkanı Ali Aytemiz’e, çim hokeyi maçını izlemek ilk kez, 3-7 Aralık 2002’de Avustralya’da kısmet oldu. Başkan, çim hokeyini çok beğendiğini, 2003 yılı içinde Milli Takım kuracaklarını belirtti. 
     
Kartal’da kriz      BASKETBOL Ligi takımlarından Beşiktaş’ta, antrenör konusunda yaşanan kriz sürüyor. Siyah-Beyazlı ekipten ayrıldığı açıklanan eski antrenör Ahmet Kandemir, istifa etmediğini, görevden alındığını söyledi. 
     
Romanya’yı yendik      2. Uluslararası Ege Kupası B Gençler Futbol Turnuvası’nda milli takım, gruptaki ikinci maçında, Romanya’yı 1 - 0 mağlup etti. Karşılaşmanın tek golü 29. dakikada Enis’ten geldi. 
     
     Hentbolde bugün 
     Süleyman Seba Salonu 
     19.00 Türkiye - Gürcistan 
     



 SPOR 























</TEXT>
</DOC>
