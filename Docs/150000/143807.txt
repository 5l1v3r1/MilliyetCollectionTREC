<DOC>
<DOCNO> 143807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/altan.html </URL>
<DATE> 2003/03/20/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bombalar ha patladı, ha patlıyor... 
</HEADLINE>
<TEXT>

     6 milyarı aşkın Dünya nüfusunun savaşa karşı olması henüz engellemeye yetmiyor, "demagoglar saltanatı"nın bencil hesaplarıyla, silah ve - bir ölçüde - petrol endüstrisinin, insan öldürmeye dayalı kar etme hırslarını... 
     71 saraylı ve silaha bol para harcamalı Saddam iktidarı, çok pahalıya mal olmada Irak halkına... 
     Tıpkı Enver Paşa iktidarının da, Türk halkına çok pahalıya mal olması gibi... 
     
     Zavallı Irak Arapları, bir hamaset büyülenmesi içinde "Saddam Saddam" diye, Saddam Hüseyin'i putlaştırma propagandalarının dışına çıkabilseler ve ülkelerindeki ekonomik dengesizliğin bilinçli bir tepkisi içinde örgütlenebilselerdi... 
     Ama ne gelişmiş bir endüstri vardı Irak'ta, ne gelişmiş evrensel bir burjuvazi, ne de gelişmiş evrensel bir işçi sınıfı... 
     Çağ değişimleri ıskalandığında, bedeli büyük geliyor. 
     
     Bugün - yarın Başkan Bush'un, Irak'a karşı başlatacağı askeri harekat, önce modern teknolojiye dayalı yeni silahların, vardığı boyutları gösterecek... 
     Böylesi bir askeri donanımın kaça mal olabileceği çıkacak ortaya. Ve silah harcamaları abartıldığında, global ekonominin, bundan kar mı, zarar mı etmeye başladığı hesapları gelecek gündeme... 
     
     Bu tür hesaplar öncelikle ABD'nin içinde de ışıklanmaya başlayacaktır. 
     500 bin Iraklının ölümüyle, ortalama 100 milyar dolara mal olmuş bir Irak savaşı, ABD'de hiç mi eleştirilmeyecek, hiç mi büyüteç altına yatırılmayacak 
     Ama tabii ölenler de ölmüş olacak her iki dünya savaşında ölüp gitmiş 170 milyon insan gibi... 
     
     Gelelim biraz da Türkiye'nin durumuna... 
     Türkiye'de de 20. yüzyılın analizleri yapılmadı. Irkçılığın, azınlık düşmanlığının ve son toplamda yitirilmiş 4 milyon 200 kilometrekarelik bir etkinlik alanında 24 devletin birden nasıl kurulmuş olduğunun nedenleri, yeterince yeni kuşakların bilincine nakışlanmadı. 
     Okullarda "Çanakkale Şehitleri" şiiriyle durum idare edildi. 
     
     Oysa Alman İmparatoru II. Wilhelm'in izlemek istediği stratejinin ve Alman Genelkurmay Başkanı Falkenhayn'ın askeri planlarının, okullarda da, ortaya dökülmesi gerekirdi. 
     Ama ne yazık ki, genç kuşakların da, "ekonomi bilincinden, hukuk bilincinden, tarih bilincinden" yoksun yetiştirilmesi yeğlendi... 
     Analitik bir özeleştiriyle, yüz yüze gelmemiz engellendi kendi gerçeklerimizle... 
     O nedenle de, gerek bilim, gerek sanat alanlarında yeterince evrensel kadrolar yetiştiremedik. 
     Ve "onlar - biz" ayrımından da sıyrılamadık. 
     
     Pazar günkü Radikal'de, Ayşe Hür'ün "Ortadoğu'da yeni haritalar" başlıklı bir yazı dizisi başladı. 
     İlk yazının çarpıcı bir manşeti vardı "'Büyük oyun' başlatılırken - Osmanlı 19. yüzyılda güçlü Batı devletlerinin hedefiydi. 20. yüzyılın başında İngiltere, Fransa ve Rusya Ortadoğu'daki Osmanlı nüfuzunu kırmak için hem çekişiyor, hem de ittifaklara gidiyordu" 
     
     "...Kayzer II. Wilhelm 30 Temmuz 1914'te Petersburg elçisinden gelen bir telgrafın altına yazdığı notta şöyle diyordu 
     '...bizim Osmanlı devleti ve Hindistan'daki adamlarımız tüm İslam alemini bu tüccar, menfur, yalancı, vicdansız ulusa İngilizler karşı vahşi bir ayaklanmaya kışkırtılmalı.' 
     Osmanlı, farkına varmadan Avrupa devleri arasındaki savaşın tam ortasına düşmüştü." 
     
     Sorun neden Osmanlı İmparatorluğu'nun, II. Wilhelm Almanyası'nı parmağında oynatamadığı ve bunun tam tersi olduğu 
     Bu tür soruların da yanıtı hamasetle sütrelendiğinden ABD'nin beklediği malum ve mahut "tezkere", en sonunda sirk gösterisine döndü. 
     Hazirana kadar kimbilir daha neler ve neler olacak 
     
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
