<DOC>
<DOCNO> 105925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo04.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski büyükelçi Parris, Ağrı Dağı'nın zirvesinde Türk kahvesi içecek 
</HEADLINE>
<TEXT>

     Amerika Türk Dostları Derneği Başkanı ve ABD'nin eski Ankara Büyükelçisi Mark Parris, yıllardır düşünü kurduğu Ağrı Dağı tırmanışına başladı. Parris'in en büyük hedefi ise zirvede Türk kahvesi yudumlamak. 
     Türkiye'de büyükelçilik görevini sürdürdüğü süre içinde, Ağrı Dağı'na tırmanmayı düşleyen, ancak bunu bir türlü yapamayan Mark Parris, sonunda düşünü gerçekleştiriyor. 
     2 usta dağcı olan Ertuğrul Melikoğlu ve Ecevit Tozbey rehberliğinde bu sabah tırmanışına başlayan Parris, uzun süredir Ağrı Dağı'nın zirvesinde Türk kahvesi içmeyi düşlediğini söyledi. 
     Daha önce Erciyes ve Süphan dağlarına tırmanan Parris, Ağrı Dağı'nın gizeminden etkilendiğini ve dağın zirvesini çok merak ettiğini anlattı. 
     Bugün 3 bin 200 metrede kamp kurmayı planlayan ekip, yarın 4 bin 200 metreye tırmanmayı, 3. gün ise zirve yapmayı hedefliyor. 
     





</TEXT>
</DOC>
