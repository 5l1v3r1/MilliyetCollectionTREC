<DOC>
<DOCNO> 136383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/magazin/amag.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya, bu saç için üç kuaför dolaştı 
</HEADLINE>
<TEXT>

Bir Fransız kuaför dergisinde gördüğü saç modelinde ısrarcı olan Hülya Avşar, yeni görünümüne kavuşmak için üç kez makas altına alındı Sonunda istediği saç’ı yaptırdı 
     Ali'ce 
Ali Eyüboğlu 

     Aynısından isterim’ 
     HÜLYA Avşar, yeni saç modelini yaptırmak için kuaför kuaför dolaştı üçüncü kuaförde amacına ulaştı. Geçtiğimiz günlerde okuduğu bir Fransız kuaför dergisinde gördüğü bir saç modelini çok beğenen Avşar, aynısını yaptırmak için önce Bebek’teki kuaförü Yıldırım Özdemir’e gitti. Kuaföre modeli gösterip, aynısını istedi. Ancak Avşar, kuaförden çıktığında yapılan saçtan memnun kalmadı. 
     
     Bu da olmadı ’ 
     BU son derece talihsiz durumun üzerine sanatçı bu kez bir başka ünlü kuaför Erdem Kramer’in yolunu tuttu. İsteklerini anlatıp, koltuğa oturdu. 8 yıl evinde çalışan kadını ekmekleri çöpe attığı için işten çıkararak detaycılığını’ herkese gösteren Avşar’ın, Erdem Kramer’de yapılan saç modeli de içine sinmedi. Rengi ve modeliyle istediği saçı yaptırmaya kararlı olan Avşar, bu kez soluğu Nişantaşı’nda aldı. 
     
     Anneme benzetiyorlar’ 
     AVŞAR, bir kez daha saçıyla oynatmayı göze alıp, üçüncü kuaförü Mos’ta amacına ulaştı. Sanatçı, Muammer Yaprakgül’ün yaptığı saç modelini beğendi. Yaprakgül, "Bize geldiğinde gösterdiği modelin tarzı tam verilmemişti. Rengi kızıl kumraldı, ense kısmı da uzundu. Hülya Hanım’ın gösterdiği modelin hakkını verdik" dedi. Avşar, yeni saç modeliyle herkesin kendisini annesi Emral Avşar’a benzettiğini söyledi. 
     



 MAGAZİN 













</TEXT>
</DOC>
