<DOC>
<DOCNO> 120626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo01.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Halter 77 kiloda silkmede dünya 2.'liği kazandık 
</HEADLINE>
<TEXT>

     Polonya'nın başkenti Varşova'da devam etmekte olan 72. Dünya Erkekler Halter Şampiyonası'nda podyuma çıkan Türk haltercisi Reyhan Arabacıoğlu, silkmede 200 kilo kaldırarak dünya ikincisi oldu. 
     Daha önce 69 kiloda yarışan ve ilk kez 77 kiloda podyuma çıkan Reyhan Arabacıoğlu, koparmada ilk hakkında 155 kiloyu kaldırdı. İkinci hakkında ağırlığı 160 kiloya çıkaran Arabacıoğlu, bu denemesinde başarılı olamadı. Üçüncü hakkında yine 160 kiloyu deneyen Reyhan Arabacıoğlu bu kez başarılı olurken, bu sonuçla dünya altıncılığında kaldı. 
     Koparmada birinciliği, 172,5 kiloyla, Çinli Hongli Li kazanırken, Bulgar Georgi Markhov 170 kiloyla ikinci ve İranlı Hüseyin Barkhah da 165 kiloyla üçüncü oldu Silkme müsabakalarında ise Reyhan Arabacıoğlu, ilk hakkında 190 kiloyu, ikinci hakkında ise 200 kiloyu kaldırdı. Son hakkında 202,5 kiloyu deneyen Arabacıoğlu bu ağırlığı kaldıramazken, dünya ikincisi olarak gümüş madalyaya uzandı. 
     Silkmede, dünya şampiyonluğunu Rus Oleg Perepetchenov 202,5 kiloyla elde ederken, Reyhan Arabacıoğlu'na göre kilo fazlalılığı bulunan Bulgar Georgi Markov ise 200 kiloyla üçüncü oldu. 
     Toplamda ise Bulgar Georgi Markov 370 kiloyla birinci, Rus Oleg Perepetchenov 367,5 kiloyla ikinci ve İranlı Hüseyin Barkhah da 365 kiloyla üçüncü oldu. 
     Türk haltercisi Reyhan Arabacıoğlu ise 360 kiloyla dünya beşincisi oldu. 
     





</TEXT>
</DOC>
