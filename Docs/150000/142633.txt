<DOC>
<DOCNO> 142633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/pulur.html </URL>
<DATE> 2003/03/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yeni vergi var ama, salan nerede 
</HEADLINE>
<TEXT>

     Ona ne şüphe Sayın Bakanımız, ona ne şüphe 
     Hatta ve hatta, değil bunlara, daha nicelerine seve seve katlanmaya hazır da, yeter ki siz koymasını bilin 
     O kadar çok konulacak vergi var ki 
     
     ŞÜKRÜ Kızılot hoca, geçen pazar günü yazdı zamanında, ne vergiler önermiştik ama, kabul edilmedi, biz de işin peşini bıraktık, sağ olsun Hoca yazdı da, bizim de aklımıza geldi. 
     
     BAKIN, zamanında ne vergiler önermişiz, görün 
     "Hamama gidip yıkananlar da özel hamam vergisine tabi olacaklar. Kendi kendine yıkananlar, tellak çağırıp kese sabun yaptıranlar, değişik oranda vergi ödeyeceklerdir, göbek taşına yan gelip yatan, şarkı söyleyip, türkü çağıran, karga gibi sesleriyle hamamı çınlatanlar da ekstra vergi ödeyeceklerdir. 
     
     HAYAL kurmak vergiye tabidir. Hele aç karnına sırtüstü yatıp, zenginlik hayali kuranlar, en yüksek dilimlerden vergilerini ödeyeceklerdir. Gecekondu hayal edenlerle, yalı, köşk, villa hayal edenler aynı vergiyi ödeyemezler. 
     
     CİNSEL hayaller de vergiye tabidir. Yalnız bu verginin oranı hayal edilenin güzelliğine, çirkinliğine, boyuna posuna, saçına başına, kirpiğine kaşına, gözüne kıçına bağlıdır. Bir gudubetle, Hülya Avşar benzeri bir güzeli hayal etmenin vergisinin eşit olması, ne sosyal adalete, ne de ilahi adalet ilkelerine uygun olur. 
     
     KENEF vergisi almak için kenef bekçilerine kronometre dağıtmak gerek... Adam, içeri girer girmez bekçi kronometreye basacak, çıkınca da durduracak, dakika başına vergi alacak, beş dakikayı geçenlerden işgaliye bile alınması gerekir, öyle kabızlık filan sökmez, içeride kaldığın kadar vergi ödeyeceksin... 
     Küçük aptes ile büyük aptesin vergisi farklı olmalı, sosyal adalete uygun, küçükten az, büyükten çok vergi alınmalıdır. Yalnız burada çözülemeyen bir sorun vardır, kenefe girip kapıyı kapayan, iki işi birden yaparsa, onlara hangi vergi uygulanacaktır..." 
     
     BUNLAR bizim önerdiğimiz vergiler, bir de eski vergiler var, Şükrü Kızılot Hoca da, onları derleyip toplamış, "Yüksek huzura takdim" etmiş... 
     "Bekarlık vergisi, Kürk vergisi, Ket Hüdaiye zenginlerin kahyalarından alınan , Gerçek vergisi, Aşçı vergisi, Esir vergisi, Oylak vergisi, Resm - i Hınzır domuz besleyicilerinden alınan , Şarap vergisi, Uşak ve Hademe vergisi." 
     Şükrü Kızılot Hoca bunları sıraladıktan sonra "Anlaşılan eskilerin elinden uçanla kaçan kurtuluyormuş" diyor. 
     Ya şimdi 
     Uçanla kaçan yine kurtuluyor, ondan yana hiç şüpheniz olmasın, kaçamayanı da af kurtarıyor. 
     
     YILLAR önce birisi sormuştu 
     "Devletle, kör zampara arasında ne benzerlik vardır " 
     Cevabını da yine kendisi vermişti 
     "İkisi de tuttuğunu becerir " 
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
