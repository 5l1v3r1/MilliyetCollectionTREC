<DOC>
<DOCNO> 134925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/siyaset/asiy.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM Yargıcı Türmen, Kıbrıs konusunda uyardı 
</HEADLINE>
<TEXT>
Binlerce Rum dava açabilir’ 
Kıbrıs’ta çözüm bulunamaması durumunda, insan hakları ihlalinden dolayı Rumların binlerce dava açacağını ve Türkiye’yi tazminata mahk m edeceğini belirten AİHM Yargıcı Türmen, çözüm yolu gösterdi Anlaşma yapılsın ve davalar Kıbrıs devletine kalsın 
     BELMA AKÇURA İstanbul 

     Avrupa İnsan Hakları Mahkemesi AİHM Yargıcı Rıza Türmen, Kıbrıs’ta çözüm sağlanamadığı takdirde, "Rumların mahkemeye binlerce dava açabileceği ve Türkiye’nin milyarlarca dolara mahk m olabileceği vahim bir durumla karşı karşıya kalabiliriz" uyarısında bulundu. 
     AİHM’ye Kıbrıslı Rumlarca yüzlerce dava açıldığını, ancak bir tek Luizi davasının karara bağlandığını hatırlatan Türmen, "Türk askeri, yetkisini Kıbrıs’a taşımıştır. Orası Türkiye’nin yetki alanı içerisine girmiştir. Bu nedenle insan hakları ihlallerinden Türkiye sorumludur. Şimdiye kadar Kıbrıslı Rumlarca açılan davalarda Türkiye sorumlu tutuluyor. Bir çözüm bulunmazsa bu devam edecek" diye konuştu. 
     
     Tazminatlar yükselir 
     Kuzey Kıbrıs’ta toprağı, evi, gayrimenkulü olan yüzlerce Rum’un AİHM’ye başvurup ben evime, toprağıma gidemiyorum, bana tazminat verin’ diyebileceğini, bunun için dava açılmasının önüne geçilemeyeceğini kaydeden Türmen, şöyle konuştu "Luizi davasında sadece 500 bin dolara yakın bir para istendi. Çünkü bu durumda mahrum k rlar da hesaplanıyor. Dolayısıyla böyle bir hesaplama sistemiyle tazminatlar da çok yüksek oluyor. Sürmekte olan 
     davalar insanların sadece tazminat almalarına değil, evlerine dönmelerine de neden olacaktır. Çok sayıda davanın arkasında yatan da bu olabilir." 
     
     Anlaşma halinde Rumların açtığı davaların muhatabının Kıbrıs devleti olacağını belirten Türmen, "Türkiye bu durumda davalardan kurtulur" dedi. 
     



 SİYASET 















</TEXT>
</DOC>
