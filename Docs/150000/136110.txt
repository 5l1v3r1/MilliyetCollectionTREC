<DOC>
<DOCNO> 136110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/dunya/tur.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Charles’ı konuşturmayınİngiltere hükümeti, savaş karşıtı tutumuyla tanınan Veliaht Prens Charles’ın Irak konusunda konuşmaması için büyük çaba harcıyor 
     NEVSAL ELEVLİ Londra 

     İngiltere’nin gelecekteki kralı Prens Charles, Blair hükümeti tarafından adeta gözetim altına alındı. Prens’in hiçbir yabancıyla temasa geçmemesine özen gösteriliyor. Çünkü "News of the World" gazetesinin iddiasına göre, Charles Irak konusunda hükümetle tamamen zıt fikirlere sahip. Yani Irak ile savaşa karşı, ABD’ye de radikal biçimde itiraz ediyor. Yabancı diplomat veya yetkililerle yüz yüze geldiğinde bu fikirlerini uluorta seslendirmesinden korkuluyor. 
     Evinde Kur’an okuyan ve İslami giysiler giyen Charles, Suudi Arabistan ve Ürdün kraliyet aileleri mensuplarıyla sık sık Ortadoğu sorunları üzerinde uzun tartışmalara giriyor. 
     Irak’a saldırının ABD’nin petrolleri ele geçirme planının bir parçası olduğunu savunan Charles, halkın duygularına da tercüman olduğuna inanıyor. Gazeteye göre Charles, "Saddam hiç şüphesiz kötü biri ama Amerikan emperyalizmi Ortadoğu’daki sorunları çözemez" diyor. Gazete Amerikan aleyhtarı görüşleri yüzünden Charles’ın 2 ay önce Bush ile yapacağı görüşme Beyaz Saray’ın isteği üzerine iptal edildiğini iddia etti. 
     



 DÜNYA 











</TEXT>
</DOC>
