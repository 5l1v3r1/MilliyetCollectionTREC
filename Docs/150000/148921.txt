<DOC>
<DOCNO> 148921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sontur08.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıklardaki yeni atamalar... 
</HEADLINE>
<TEXT>

     Sağlık Bakanlığı Tedavi Hizmetleri Genel Müdürü Tahsin Ecer görevinden alındı. 
     Alınan bilgiye göre, Ecer'in yerine Van Yüzüncüyıl Üniversitesi Tıp Fakültesi Çocuk Cerrahisi Anabilim Dalı'ndan Dr. İsmail Demirtaş getirildi. 
     Tahsin Ecer'in, bakanlık müşaviri olarak görev yapacağı öğrenildi. 
     
     ENERJİ BAKANLIĞI 

     Enerji ve Tabii Kaynaklar Bakanlığı Müsteşarlığı'na, Petrol İşleri Genel Müdürü Doç. Dr. Sami Demirbilek atandı. 
     Resmi Gazete'nin bugünkü sayısında yayımlanan diğer kararnamelere göre de, Adalet Bakanlığı Müsteşar Yardımcılığı'na Bilgi İşlem Dairesi Başkanı Osman Bölükbaşı, DPT İdari ve Mali İşler Dairesi Başkanlığı'na Şube Müdürü Yaşar Gülsoy, Planlama Uzmanlığı'na Mehmet Yılmaz, Adli Tıp Kurumu Birinci İhtisas Kurulu Adli Tıp Üyeliği'ne Adli Tıp Kurumu Başkan Yardımcısı Uzm. Dr. Mustafa Murat Bilgili, mülkiye başmüfettişliklerine mülkiye müfettişleri Cemal Yıldız, Nuri Gürsel Metin, Abdullah Özbek, Mehmet Özmen, Ali Alper Orkun, Avni Çakır, Atilla Toros, Turan Ergün, Kemal Adil, Dr. Mustafa Cem Çoker, Yavuz Akkoç, Şafak Başa ve emekli mülkiye başmüfettişi Halil Yılmaz getirildi. 
     Maliye Bakanlığı Baş Hesap Uzmanlığı'na Tarık Boynueğri, İller Bankası Adana 8. Bölge Müdürlüğü'ne Mustafa Akgün, Sağlık Bakanlığı müşavirliklerine Temel Sağlık Hizmetleri Genel Müdürü Dr. İsmail Toprak ve Sait Karagül, Eti Zeolit Kimya Sanayii ve Ticaret A.Ş. Genel Müdür ve Yönetim Kurulu Başkanlığı'na Türkiye Elektrik İletim A.Ş Genel Müdürlüğü Başuzmanı Alaeddin Kavaf, Türkiye Petrolleri A.O. Genel Müdür Yardımcılığı'na aynı yer İnceleme ve Geliştirme Kurulu Üyesi Mehmet Feyzullah Toprak, Diyarbakır İl Turizm Müdürlüğü'ne Songül Göksu atandı. 
     Maliye Bakanlığı Tasfiye İşleri Döner Sermaye İşletmeleri Genel Müdürlüğü Denizli İşletme Bölge Müdürü Birol Önder ile İller Bankası Elazığ 12. Bölge Müdürü Şükrü Aygar görevlerinden alındılar, Aygar'ın yerine Emrah Tekcan getirildi. 
     





</TEXT>
</DOC>
