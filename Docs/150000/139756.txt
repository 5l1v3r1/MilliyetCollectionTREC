<DOC>
<DOCNO> 139756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sontur09.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte ehliyetli sürücü kaza yaparak öldü... 
</HEADLINE>
<TEXT>

     Antalya-Alanya Karayolu'nda meydana gelen trafik kazasında ölen sürücünün, başkasına ait bir ehliyete kendi fotoğrafını yapıştırarak kullandığı belirlenirken, kazada yaralanan kadının çantasından da 25 gram esrar çıktı. 
     Alanya'dan Antalya yönüne gitmekte olan Erhan Yıldız'ın kullandığı 07 NT 622 plakalı otomobil, Okurcalar Beldesi Karaburun mevkiinde, sürücünün direksiyon hakimiyetini kaybetmesi üzerine takla attı. 
     Kazada, sürücü Erhan Yıldız öldü, otomobilde bulunan Mevlüde Başkturt ile Elif Gül yaralandı. 
     Sürücünün kimlik tespiti için yapılan otopsisi sırasında, Erhan Yıldız'ın, Lütfü Öncü'nün bir süre önce kaybettiği ehliyete kendi fotoğrafını yapıştırarak kullandığı saptandı. 
     Öte yandan, kaza yerinde jandarma ekiplerince yapılan inceleme sırasında da Mevlüde Başkurt'un çantasında 25 gram esrar bulundu. 
     Antalya Devlet Hastanesi'nde tedavisi süren Mevlüde Başkurt, gözaltına alındı. 
     





</TEXT>
</DOC>
