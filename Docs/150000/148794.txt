<DOC>
<DOCNO> 148794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun25.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ABD askerleri kimlik kontrolü yapıyor... 
</HEADLINE>
<TEXT>

     Amerikan ve İngiliz askerleri, dün denetimini ele geçirdikleri Bağdat'ta kimlik kontrolü yapıyor. 
     Bağdat'ta basın mensuplarının kaldığı Filistin ve Sheraton otellerinin girişlerinde dün akşamdan bu yana ikişer Amerikan askeri duruyor. Askerler, otele gelen basın mensuplarının kimliklerini kontrol ediyor ve hangi basın kuruluşu adına çalıştıklarına dair sorular yöneltiyor. 
     Bu arada, Bağdat sokaklarında güvenlik görevlileri bulunmadığı için, devlet daireleri, bazı dükkanlar ve evler yağmalanmaya devam ediyor. 
     Necef ve Kerbela dışındaki diğer kentlerde de yağmalamalar olduğu belirtiliyor. 
     Öte yandan, bugün Bağdat'ın Adamiyya semtinde bulunan krallık mezarlığı yanındaki bir camide, Iraklılar ile Amerikan ve İngiliz askerleri arasında çatışma çıktı. Çatışmada, bir Amerikan askeri ve 3 Iraklının öldüğü bildirildi. 
     





</TEXT>
</DOC>
