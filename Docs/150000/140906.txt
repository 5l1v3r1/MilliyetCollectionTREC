<DOC>
<DOCNO> 140906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/siyaset/asiy.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen sus Amerikan casusu maymun ..’ 
</HEADLINE>
<TEXT>

Gül’ün, samimiyet mesajları verdiği İslam Konferansı Örgütü toplantısında Irak temsilcisi, kendisine maymun diyen Kuveytli bakanı işte böyle susturdu 
     ÖNDER YILMAZ Doha 

     Türkiye’yi Başbakan Abdullah Gül’ün temsil ettiği Katar’daki İslam Konferansı Örgütü İKÖ olağanüstü zirve toplantısında, Iraklı ve Kuveytli heyetler, hakaretler yağdırarak birbirine girdi. Irak heyetinin "Küçük insanlar, Amerikan casusları" diyerek suçladığı Kuveyt heyetinin başkanı, "Kapa çeneni maymun" diye bağırdı. Toplantıda Türkiye’nin barışçıl çözüm için yaptığı girişimleri anlatan Gül, Saddam Hüseyin ve yardımcılarına görüşlerini aktardığını ve BM ile işbirliği yapmalarının önemini vurguladığını, ancak Irak yönetiminin bu fırsattan yeterince yararlanmadığını vurguladı. 
     
     IRAK ÇOK ACI ÇEKTİ’ 
     Irak’ın Sımud 2 füzelerinin imhası kararını "zamanında verilmiş bir yanıt" olarak değerlendiren Gül, Saddam’ın sürgün edilmesi önerisine üstü kapalı destek verirken, "Bunun BM ile tam bir işbirliğine ulaşmasını umuyoruz. Hepimiz görüşlerimizi açıklama konusunda açık ve samimi olmalıyız" dedi. 
     Ancak Gül’ün mesajının "yerine ulaşmadığı", Irak Devrim Komuta Konseyi Başkan Yardımcısı İzzet İbrahim El Duri’nin konuşması sırasında ortaya çıktı. Kuveyt Dışişleri Bakanı Şeyh Muhammed Sabah El Salim El Sabah, "Saddam’a sürgün teklifi değerlendirilmeli. Irak ve Saddam artık fedak rlık yapmalı" diye konuştu. İbrahim ise, "Binlerce ABD askerini bölgeye getiren Kuveyt’tir. 1991’de Irak Kuveyt’e girdi, olan oldu. Ama on yıldır, Kuveyt’in çektiği acının on katını çektik" diye konuştu. 
     
     CASUS DEYİNCE... 
     Bu sözler üzerine İbrahim ve El Sabah arasında tartışma başladı. Salonda büyük gerilim yaratan atışma şöyle gelişti 

</TEXT>
</DOC>
