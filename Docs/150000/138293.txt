<DOC>
<DOCNO> 138293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sontur22.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cizre'de sirenler denendi... 
</HEADLINE>
<TEXT>

     Irak'taki muhalif grupların ülkenin kuzey kesiminde yapacağı toplantıyı izlemek amacıyla Basın Yayın Enformasyon Genel Müdürlüğü'ne başvuran gazeteci sayısı 366'ya yükseldi. 
     Edinilen bilgiye göre, önceki gün yapılacağı açıklanan ancak olumsuz hava koşulları nedeniyle ertelenen toplantıya, yerli ve yabancı medya kuruluşları büyük ilgi gösteriyor. 
     Toplantıyı izlemek için 242'si yabancı, 124'ü de yerli olmak üzere toplam 366 gazeteci akreditasyon işlemi yaparken, toplantı tarihinin kesinleşmesi durumunda gazeteciler, Şırnak'ın Silopi İlçesi yakınlarındaki Habur Sınır Kapısı'ndan Irak'ın kuzeyine geçecek. 
     Irak Kürdistan Yurteseverler Derneği IKDP denetimindeki Erbil kentinde yapılacak toplantıya, muhalif gruplardan 50 kadar kişinin katılacağı bildirildi. 
     
     CİZRE'DE SİRENLER ÇALDI 

     Öte yandan, ABD'nin olası Irak müdahalesinin gündemde olması nedeniyle yapılan hazırlık çalışmaları kapsamında, Şırnak'ın Cizre İlçesi'nde sirenler denendi. 
     Cizre Kaymakamlığı ile Sivil Savunma İlçe Müdürlüğü işbirliğiyle bu sabah yaklaşık 45 saniye uzun ve aralıksız sirenler çalındı. 
     Kaymakam Talip Yerli, sirenlerin kontrol edildiğini belirterek, ''Panik yaşanmaması için vatandaşları önceden uyardık. Bu tür hazırlıklarımız sürekli yapılacaktır'' dedi. 
     Öte yandan, sirenler, deneme amaçlı çalındığını bilmeyen bazı vatandaşlar arasında heyecan yarattı. 
     





</TEXT>
</DOC>
