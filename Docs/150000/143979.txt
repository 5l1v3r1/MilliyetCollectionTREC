<DOC>
<DOCNO> 143979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo10.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Bursaspor maçını Samsun'da oynayacak... 
</HEADLINE>
<TEXT>

     Trabzonspor'un, Beşiktaş'la 9 Mart Pazar günü yapılan maçta, taraftarların sahaya yabancı maddeler atması yüzünden Profesyonel Futbol Disiplin Kurulu'nun PFDK sahasını 1 maç kapatması nedeniyle, 23 Mart Pazar günü Bursaspor ile yapacağı maçı Samsun 19 Mayıs Stadı'nda saat 13.30'da oynanacağı bildirildi. 
     Kulüp Başkanı Özkan Sümer, yaptığı açıklamada, yabancı maddelerin hepsinin Trabzonspor'a zarar veren aynı grup tarafından sahaya atıldığını savunarak, ''Profesyonel Futbol Disiplin Kurulu, haydutları ödüllendirmiştir. Haydutlara açıkça destek vermiştir. Biz savunmamızda sahaya yabancı maddeleri atanların açıkça Trabzonspor düşmanı olduklarını ifade etmiştik'' dedi. 
     Maçın hakemi Kuddusi Müftüoğlu'nun yaptırdığı 4 numaralı anonsun, anons şeklindeki en yüksek ceza olduğunu da ifade eden Sümer, ''Bu cezayı ağır buluyoruz. Bu ceza konusunda neler yapabiliriz onları araştırıyoruz'' diye konuştu. 
     





</TEXT>
</DOC>
