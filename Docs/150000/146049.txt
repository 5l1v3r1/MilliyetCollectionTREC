<DOC>
<DOCNO> 146049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sontur17.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks fotoğraflarıyla şantaj... 
</HEADLINE>
<TEXT>

     İzmir'de birlikte oldukları kadınların fotoğraf ve görüntülerini çekip şantaj yaptıkları öne sürülen üç zanlı hakkında 30'ar yıl hapis cezası istemiyle dava açıldı. Zanlılardan biri tutuksuz yargılanmak üzere serbest bırakılırken, mağdurlardan K.E. 24 , kendisine şantaj yapılan sevişme fotoğrafını da delil olarak mahkemeye sundu. 
     Yüksek okul mezunu K.E., bir ay önce polise başvurup Mehmet Büyükdeveci'nin 33 kendisini evlenmek vaadiyle kandırıp zorla birlikte olduğunu, Uğur Dağcı 35 ile Alper Celal Alptüzün'ün 32 de fotoğraf ve görüntülerini çekip şantaj yaptığını öne sürdü. Sanıkların evinde yapılan aramada da çok sayıda video kaseti, birlikte oldukları kadınlarla çekilmiş çıplak fotoğraflar bulundu. Gözaltına alınan ve adliyeye sevk edilen Büyükdeveci ve Dağcı tutuklandı, Alptüzün ise tutuksuz yargılanmak üzere serbest bırakıldı. 
     Sanıkların bugüne kadar E. dışında A.Y., G.G., E.U., A.T., F.Y., F.T. ve İ.G. adlı kızlarla şantaj yaparak cinsel ilişkiye girdikleri ve sevişme sahnelerini kameraya çektikleri belirtildi. 
     E. ise polise verdiği ifadede başına gelenleri şöyle anlattı 
     "Ablamın sınıf arkadaşının ağabeyi Büyükdeveci ile tesadüfen tanıştım. Benimle arkadaş olmak istedi, kendisini ağabey gibi sevdiğimi söyledim. Israrcı olunca Mehmet, Uğur ve Alper'le bir bara gittik. İki duble votka içtim. Zorla Mehmet'in evine götürdüler. Mehmet zorla bana sahip oldu. Sonra da Uğur'un görüntülerimizi çektiğini söyledi." 
     
     Çok para kazanmışlar 
     Büyükdeveci'nin bir yıl sonra kendisini yeniden arayıp elindeki kaseti vereceğini söyleyerek Dağcı'nın işyerine götürdüğünü anlatan E, şöyle devam etti 
     "Burada Uğur'un bir kadınla sevişirken çekilmiş görüntülerini izletti. Kadının bir şirket sahibinin eşi olduğunu, 50 milyar lira isteyeceklerini, bu şekilde çok para kazandıklarını anlattı. Bana Alsancak'ta kafeterya sahibi olan bir kişiyle ilişkiye girmemi, bunu kasete çekip 100 milyar lira kazanacaklarını, 30'unu da bana vereceklerini söylediler. Mehmet, bir süre sonra beni ilişkiye zorladı. Biz koltuğun üzerinde sevişirken Uğur içeriye girip fotoğraf çekti. İntihar edeceğimi söyledim. Uğur da silah verip 'Al kendini öldür' dedi. Silahı şakağıma dayayıp tetiğe bastım. Fakat boştu. Uğur da zorla benimle ilişkiye girdi." Büyükdeveci ise, E. ile zorla değil kendi rızasıyla defalarca birlikte olduklarını, sevişirken çekilen fotoğrafı da filmiyle birlikte kendisine verdiğini iddia etti. 
     Sanıklar önümüzdeki günlerde "çete kurmak, zorla ve şantajla ırza geçmek, 6136 Sayılı Kanun'a muhalefet ve esrar tedarik etmek" suçlamasıyla yargıç önüne çıkacak. 
     




</TEXT>
</DOC>
