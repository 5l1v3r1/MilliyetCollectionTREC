<DOC>
<DOCNO> 140155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur24.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP Hükümet derhal istifa etmelidir 
</HEADLINE>
<TEXT>

     ÖDP Genel Başkanı Hayri Kozanoğlu, TBMM'nin dünkü toplantısında Başbakanlık tezkeresinin kabul edilmediğini anımsatarak, ''Tezkeresi mecliste reddedilen hükümet, derhal istifa etmelidir'' dedi. 
     Hayri Kozanoğlu, yaptığı yazılı açıklamada, TBMM kararının, Irak'ta Savaşa Hayır Koordinasyonu, savaşa karşıtı platformlar, barış yanlısı sendika, meslek örgütleri, siyasi partiler, sanatçı ve aydınlar ile barış talebiyle sokaklara dökülen yurttaşlardan oluşan, Türkiye'deki barış güçlerinin mücadelesiyle ortaya çıktığını kaydetti. 
     Türkiye'nin uluslararası barış mücadelesine büyük katkı yaptığını ifade eden Kozanoğlu, ''Tezkeresi mecliste reddedilen hükümet, derhal istifa etmelidir. Hiç kimse halkın iradesini hiçe sayarak yeni bir tezkereyi meclise göndermeye niyetlenmemelidir. İskenderun ve Mersin limanlarında demir atan Amerikan gemileri geldikleri gibi geri gitmelidir'' dedi. 
     





</TEXT>
</DOC>
