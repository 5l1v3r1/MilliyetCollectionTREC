<DOC>
<DOCNO> 113676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sondun28.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'dan Irak'a operasyona şartlı destek 
</HEADLINE>
<TEXT>

     Rusya Dışişleri Bakanı İgor İvanov, BM silah denetçilerinin Irak'ta incelemeler sırasında sorunlarla karşılaşmaları durumunda, güç kullanma yetkisini de içeren ikinci bir BM kararı alınmasını destekleyeceklerini söyledi. 
     İvanov, basın toplantısında, silah denetçilerinin Irak'ta çalışmaya başlamalarının ardından sorunların ortaya çıkması durumunda, BM Güvenlik Konseyi'nin konuyu tekrar ele alarak, güç kullanma hakkı da dahil yeni kararlar alabileceğini söyledi. 
     Silah denetçilerinin çalışmalarının engellenmesi halinde, Güvenlik Konseyi'nin acilen toplanarak durum değerlendirmesi yapabileceğini ve daha önceki ilgili kararları da dikkate alarak uluslararası barış ve güvenliği tesis etmek için yeni bir karar alabileceğini belirtti. 
     ABD, silah denetçilerinin, Irak'ın silahsızlanmasıyla ilgili herhangi bir olumsuzluğu anında Güvenlik Konseyi'ne bildirmesini istiyor. 
     





</TEXT>
</DOC>
