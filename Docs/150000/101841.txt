<DOC>
<DOCNO> 101841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/soneko05.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IBM, personel sayısında 15.600 kişilik indirime gidiyor... 
</HEADLINE>
<TEXT>

     Dünyanın en büyük teknoloji devlerinden biri olan IBM firmasının, personel sayısında 15 bin 600 kişilik indirime gideceği bildirildi. İndirim, şirketin toplam işgücü sayısının yüzde 5'ine tekabül ediyor. 
     IBM'in kamuoyuna resmen açıklamadığı bu indirimin federal Tahvil ve Kambiyo Komisyonuna yaptığı bildirimde yer aldığı ortaya çıktı. 
     İşten çıkarılacakların 14.213'ünün Küresel Servis biriminde, 1.400'ünün ise mikroelektronik bölümünde çalıştıkları belirtiliyor. Bu bölüm yarı-iletkenler üretiyor. IBM sözcüsü Carol Makovich, ''işgücündeki azaltmanın üretim ve verimliliği arttırmayı hedeflediğini'' söyledi. 
     Personel indiriminin, firmaların teknoloji servisleriyle ilgili harcamaları kısmalarından kaynaklandığı öne sürüluyor. 
     Çıkarılanların 30 Eylül'de işten ayrılmaları ve IBM'in toplam personel sayısının 320 binden 305 bine inmesi bekleniyor. Çıkarılacak işçilerin, IBM'in Vermont, New York, Massachussets, Kuzey Carolina, Teksas ve California'daki tesislerinde çalıştıkları kaydedildi. 
     IBM geçen ay, danışma ve teknoloji hizmetleri veren PWC adlı firmayı 3.5 milyar dolar ödeyerek satın almıştı. 
     





</TEXT>
</DOC>
