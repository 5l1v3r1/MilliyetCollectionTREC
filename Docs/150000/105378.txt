<DOC>
<DOCNO> 105378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/ekonomi/eko03.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin borcu çevrilebilir 
</HEADLINE>
<TEXT>

Türker Çevirmemiz gereken borç 200 milyar dolar deyip korku yayıyorlar. 40 milyar dolar çevireceğiz, kimse korkmasın’ 
     EKONOMİ SERVİSİ 

     Devlet Bakanı Masum Türker, Türkiye’nin borçlarının çevrilemez olmadığını ve çevirilmesi gereken borcun 200 milyar dolar değil 40 milyar dolar olduğunu söyledi. İstanbul Serbest Muhasebeci Mali Müşavirler Odası İSMMMO tarafından düzenlenen "Türkiye Ekonomisinin Dünü Bugünü, Vizyonu" konulu konferansa konuşmacı olarak katılan Türker, 200 milyar dolarlık borcun kamuya ait olmadığına dikkat çekerek, "Rakamı yanlış aksettirerek insanları korkutuyorlar. Türkiye asla Brezilya ve Arjantin olmayacak" dedi. 
     
     Mardinliyem’ 
     Türker, konuşmasında birkaç kez kendisinin Anadolu’dan çıktığını’ vurguladı. "Türkiye’yi Türkiye’de yetişenlerin yönettiğini herkese gösterelim diyen Türker şöyle devam etti 
     "Bize IMF’ci diyorlar. Ben Anadolu çocuğuyum. Mardin’de doğdum, Mardin İlkokulu’nda okudum, İstanbul’da büyüdüm ve bu topraklarda öleceğim" diye konuştu. 
     
     Tuttuğunu öptü 
     Kesenin ağzını açtığı’ iddialarının yanlış olduğunu belirten Bakan Türker, "Ben kendi hayatımda cimriliğimle ün yapmış bir adamım" dedi. 
     Kendisinin halktan birisi ve son derece samimi olduğunu söyleyen Masum Türker, mali müşavirlere, "Ben niye herkesle öpüşüp yüzümü parçalayayım Samimiyetimden " diye konuştu. Türker, "Ama biraz önce beni öperken dudaklarınızın sıcaklığından bana oy verip vermediğinizi anladım" diye de espri yaptı. 
     
Spekülatörler yönlendirmesin’      İMKB’yi de ziyaret eden Bakan Türker, spekülatörlerle yönlendirilen bir borsa değil, reel ekonominin gerçekleriyle hareket eden bir borsa istediklerini söyledi. Türker "Borsa derinleşmedikçe 5 - 6 spekülatörün borsayı yönlendirme şansı vardır" dedi. Seans salonunda broker’larla görüşen Türker, ’Başarabilmem için borsanın iyi olması lazım. Ekonomiyi sanal olmaktan çıkarıp, reel baza oturtmak sizinle işbirliğine bağlı" diye konuştu. 
     
     



 EKONOMİ 

















</TEXT>
</DOC>
