<DOC>
<DOCNO> 122745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/dunya/dun02.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Straw Net tarih verilmeli 
</HEADLINE>
<TEXT>

     ANKARA Milliyet 

     İngiltere Dışişleri Bakanı Jack Straw, Kopenhag Zirvesi’nde Türkiye’ye net bir tarih verilmesi görüşünü destekleyeceklerini söyledi. Straw, BM’nin Kıbrıs planının prensipte Kopenhag Zirvesi’ne kadar kabul edildiğini görmek istediklerini belirtti. 
     Straw, Ankara’dan ayrılırken Esenboğa Havalimanı’nda yaptığı açıklamada, İngiltere hükümetinin Kopenhag Zirvesi’nde Türkiye’ye net bir tarih verilmesini destekleyeceğini, ancak bu kararın 15 üyenin oyuyla alınması gerektiği için, Kopenhag’daki sonucu tahmin etmesinin mümkün olmadığını söyledi. Yeni hükümetin de önceki hükümet gibi reform paketine öncelik verdiğini belirten Straw, reformların uygulanmasının AB açısından önemli olduğunu vurguladı. 
     Straw, BM’nin Kıbrıs planının, Ada’nın refah içinde, güvenli ve barışçı bir geleceğe sahip olabilmesi için çok iyi bir fırsat olduğunu kaydetti. Straw, "Türkiye ve Kıbrıs Türklerinin Ada’daki havayı değiştirmek için fırsatları var" dedi. 
     Straw, dün Türkiye’den ayrılmadan önce Baykal’ı ziyaret etti. Baykal, görüşmeden sonra, "Türkiye’nin AB’ye girme hevesinin, Kıbrıs konusunda esnekliğe yol açabileceği umudunda olduklarını görüyorum" diye konuştu. 
     



 DÜNYA 












</TEXT>
</DOC>
