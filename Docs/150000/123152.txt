<DOC>
<DOCNO> 123152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun18.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, beklenen belgeleri açıkladı... 
</HEADLINE>
<TEXT>

     Irak, kitle imha silahlarına sahip olmadığına ilişkin binlerce sayfalık belgeyi içeren resmi bildirimini dünyaya sundu. 
     Bağdat'ın merkezindeki Irak Ulusal Denetim Kurumu'nda az sayıda basın mensubuna gösterilen, Irak'ın kitle imha silahı bildirimi, 11 bin 807 sayfa olarak hazırlandı. Bildirim, 520 megabaytlık veri içeren CD-Rom'larda yer alıyor. 
     2 düzine dosyayı dolduran belgelerin bir kısmının Arapça, çoğunun İngilizce olduğu görüldü. 
     Belgelerin, ilerleyen saatlerde Bağdat'taki BM yetkililerine verilmesi, yarın da New York'daki BM merkezine ve Viyana'daki Uluslararası Atom Enerji Ajansı merkezine ulaştırılması bekleniyor. 
     Irak'ın elindeki kitle imha silah programıyla ilgili bildirimin hazırlanmasını izleyen General Hüsam Muhammed Emin, basına, ''kesinlikle kitle imha silahına sahip olmadıklarını'' söyledi. 
     





</TEXT>
</DOC>
