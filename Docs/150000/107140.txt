<DOC>
<DOCNO> 107140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/spor/spo01.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU YIKILDI 
</HEADLINE>
<TEXT>

İlhan Mansız ’ın bir kez daha ameliyat masasına yatması Rumen hocanın tüm planlarını alt üst etti. Golcü futbolcudan ümidini kesen Beşiktaş’ın teknik patronu yeni arayışlara girişti 
     BİLAL MEŞE 

     Ahmet’le teselli buldu 
     BEŞİKTAŞ’TA İlhan Mansız’ın sol dizinden de menisküs ameliyat olması Teknik Direktör Mircea Lucescu’nun keyfini kaçırdı. Golcü futbolcudan en az üç hafta daha ümidini kesen Rumen hoca Ahmet Dursun’un düzelmesiyle teselli buldu. Lucescu, sakatlığı tamamen geçen tecrübeli oyuncuya Göztepe deplasmanında ilk onbirde forma verecek. Ahmet Dursun’a forvette Pancu’nun eşlik edeceği belirtildi. 
     
     Sergen ilk onbirde 
     SEZON başından bu yana sakatlıklar ve formsuzluklar nedeniyle aradığı ideal onbiri henüz bulamayan Lucescu, Sergen Yalçın’ı da ilk onbirde sahaya sürecek. Rumen hoca ayrıca sol diz iç yan bağlarında esneme olan ve dün ilk kez takımla çalışan Pascal Nouma’ya ikinci yarıda şans tanıyacak. Lucescu, sakatlıklardan yine dert yandı, "Biri düzeliyor, diğeri sakatlanıyor" ifadesini kullandı. 
     
Ahmet Dursun süper döndü      TAKIM çalışmalarına başlayan Ahmet Dursun, ilk antrenmanda adeta şov yaptı, attığı beş golle parmak ısırttı. Lucescu, çalışmanın son bölümünde futbolcuları dört gruba ayırdı ve dörtlü turnuva düzenledi. Turnuvada Zago, Tamer, İbrahim, Yasin ve Ali Cansun’dan kurulu takım, finalde Sergen, Ahmet Dursun, Ahmet Yıldırım, Ronaldo ve Serdar’dan oluşan takımı 2 - 0 yenerek birinci oldu. Menajer Sinan Engin, final öncesinde Sergen ile girdiği iddiayı kazandı. Lucescu akşamki idmanı ise iptal etti. 
     
Beşiktaş’ta barış gecesi      SİYAH - Beyazlı yönetim, caminanın önde gelen isimlerine "BJK 100. Yıl Birlik ve Beraberlik Yemeği" verdi. Vali Erol Çakır, İl Müdürü Vedat Bayram ve Ünal Erkan’ın da yer aldığı yemeğe 230 kongre üyesi katıldı. Muhalefetin önemli bir bölümü yemeğe gelirken, Hasan Arat’ın gecede bulunmaması dikkati çekti. Başkan Serdar Bilgili, "100. yılda Beşiktaş’ın barışa ihtiyacı var. Kapımı ve gönlümü herkese açtım. Bu birlik ve beraberlik bizi şampiyonluğa götürecek" dedi. 
     
İki Müslüm bir arada      Beşiktaş taraftarının Müslüm Baba diye çağırdığı Amarol sonunda Müslüm Gürses ile bir araya geldi. Ünlü sanatçının Siyah - Beyazlı kulübü ziyareti sırasında gerçekleşen buluşma oldukça sıcak bir ortamda geçti. Beşiktaş Dergisi’nin yeni sayısı için birlikte röportaj veren Amaral ile Müslüm Gürses bir süre sohbet etti. 
     
Fire vermeyiz’      SİYAH - Beyazlı takımın menajeri Sinan Engin, İlhan Mansız’ın üç hafta rötar yapmasına üzüldüklerini belirtti. Engin, "Sezon başından bu yana en büyük handikapımız üst üste gelen sakatlıklar oldu. Buna karşın emin adımlarla yolumuza devam ediyoruz. Sakatların düzelmesi halinde gerçek gücümüz ortaya çıkacak. Göztepe maçını da firesiz kapatacağız. Rakibimiz sıkıntılı, kendi oyunumuzu ortaya koyduğumuz taktirde bu zorlu deplasmanı kolay geçeriz" diye konuştu. 
     



 SPOR 



























</TEXT>
</DOC>
