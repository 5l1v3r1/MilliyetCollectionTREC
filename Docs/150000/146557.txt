<DOC>
<DOCNO> 146557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun54.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan canlı yayın yapan muhabir, aslında oraya hiç gitmedi mi 
</HEADLINE>
<TEXT>

     Afrika ülkelerinden Swaziland'da, savaş nedeniyle Irak'tan canlı yayın yapan devlet radyosu muhabirinin, Irak'a hiç gitmediği iddiasıyla parlamentoya soru önergesi verildi. 
     Temsilciler Meclisi'nde, Milletvekili Jojo Dlamini, Enformasyon Bakanı Mntomzima Dlamini'den, ''savaş muhabirinin'' Swaziland'da olduğu halde, neden Irak'taymış gibi gösterilerek halka yalan söylendiğini sordu. 
     Dlami de, olayın araştırılacağını açıkladı. 
     Muhabir Phesheya Dube, geçen hafta radyoda, Bağdat'ta olduğu şeklinde yansıtılarak, ''canlı'' haberler verdi. Programı yöneten Moses Matsebula, sık sık Dube'ye, ''füzelerden korunabilecek güvenli bir yer bulmasını'' salık verdi ve Dube'nin hayatından endişe duyduğunu belirtti. 
     Radyo, konuyla ilgili henüz bir açıklama yapmadı. 
     





</TEXT>
</DOC>
