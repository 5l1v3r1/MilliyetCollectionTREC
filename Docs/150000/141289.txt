<DOC>
<DOCNO> 141289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo11.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, evindeki maçlarda başarılı bir performans sergiliyor. 
</HEADLINE>
<TEXT>

     Birinci Süper Futbol Ligi'nde Galatasaray ile Fenerbahçe arasında yarın yaplacak derbi maç öncesi Galatasaray, evindeki lig maçlarında başarılı bir performans sergiliyor. 
     Sezon başından beri Ali Sami Yen Stadı'nda toplam 9 lig maçı yapan sarı-kırmızılı ekip, bunlardan 8'ini kazanırken, yalnızca Beşiktaş ile yapılan karşılaşmayı yitirdi. 
     Evindeki maçlarda toplam 18 gol atan ''Cim Bom'', kalesinde ise yalnızca 5 gol gördü. 
     Mecidiyeköy'de bu sezon yaptığı lig maçlarında kalesinde 1 maçta 2 gol birden görmeyen Galatasaray, son 4 maçında da 1'er gol yedi. 
     
     ALİ SAMİ YEN STADI'NDA GALATASARAY 

     Galatasaray'ın bu sezon ligde evinde yaptığı maçlarda aldığı sonuçlar şöyle 
Galatasaray-Samsunspor 4-1 
Galatasaray-Bursaspor 2-0 
Galatasaray-Kocaelispor 2-0 
Galatasaray-İstanbulspor 2-0 
Galatasaray-Diyarbakırspor 1-0 
Galatasaray-Göztepe 3-1 
Galatasaray-Trabzonspor 2-1 
Galatasaray-Beşiktaş 0-1 
Galatasaray-Malatyaspor 2-1 

     
     FENERBAHÇE, DEPLASMANDA ZORLANIYOR 

     Fenerbahçe ise, son yıllarda olduğu gibi bu sezon da deplasmanlarda yaptığı maçlarda genelde başarılı bir görüntü çizemiyor. 
     Sezon başından itibaren rakip sahalarda toplam 9 lig maçına çıkan sarı-lacivertli ekip, bunlardan yalnızca 3'ünü kazanırken, 2'sini yitirdi, 4'ünde ise berabere kaldı. 
     Deplasmanlarda toplam 12 gol atan ''Sarı Kanaryalar'', kalesinde de aynı sayıda gol gördü. 
     Rakip sahadaki son galibiyetini 23 Kasım'da İzmit'te Kocaelispor'u 2-1 yenerek alan Fenerbahçe, daha sonra Diyarbakırspor maçını yitirdi, Ankaragücü ile de berabere kaldı. 
     Deplasmanda yaptığı 9 maçtan 5'inde gol atan Fenerbahçe, kalesinde ise yalnızca 2 maçta gol görmedi. 
     
     DEPLASMANDA FENERBAHÇE 

     Fenerbahçe'nin ise bu sezon ligde rakip sahalardaki performansı şöyle 
Trabzonspor-Fenerbahçe 0-0 
Gaziantepspor-Fenerbahçe 3-3 
Malatyaspor-Fenerbahçe 2-0 
Altay-Fenerbahçe 1-3 
Gençlerbirliği-Fenerbahçe 1-1 
Samsunspor-Fenerbahçe 1-3 
Kocaelispor-Fenerbahçe 1-2 
Diyarbakırspor-Fenerbahçe 3-0 
Ankaragücü-Fenerbahçe 0-0 

     
</TEXT>
</DOC>
