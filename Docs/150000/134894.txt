<DOC>
<DOCNO> 134894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/astro/index.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal gerginlikler 
</HEADLINE>
<TEXT>

     Bugün duygusal anlamda çalkantılı ve mutlu olmakta, dinginlik sağlamakta zorlanabileceğimiz enerjiler mevcut. Yeni girişimler için yarın sabahı beklemekte fayda var. Koç'lar fikirlerini ifade etmekte zorlanabileceği bir günde. Olayları kontrol edemediğinizi hissedebilirsiniz. Boğa için maddi kaygılardan ve güven endişesinden dolayı topluluklar içinde rahat hareket edemediği, ileriye yönelik kendini çok fazla iyimser hissedemediği bir gün olabilir. İkizler kendini belirsizlikler içinde hissedebilir. Kişiliğini korumaya çalışırken aynı anda ilişkileri dengede tutabilmek çabası duygusal gelgitler yaşamanıza sebep olabilir. Yengeç burcu kendini geliştirecek konulara ilgi gösterdiği bir günde olsa da korkuları ve sağlıkla ilgili endişeleri rahatlamasını ve yeni deneyimlere açık davranmasını engelleyebilir. Aslan'lar kendi yaratıcılığını göstermek için aldığı sorumlulukları dengelemeye çalışırken kendini fazlasıyla karamsar bir ruh halinde bulabilir. Başak burcu iş hayatındaki sorumluluklarla evdeki gerginlikler arasında kalabilir. Bugün ortağınıza ve eşinize güven verici davranışlar sergilemeniz zor. Terazi'ler günlük rutinlere takılabilir, ancak karamsarlığı ve fikirsel uyuşmazlıkları elindeki işlere de konsantre olmasını engelleyebilir. Akrep'ler aşkta dengesiz davranabilir. Maddi konularda risk almaya meyilli ancak bir o kadar da kararsız olmanız sıkıntı verici olabilir. Yay burcunun bugün aklı evde kalabilir. İkili ilişkilerde yaşadığı denge oturtma çabası evle ilgili kararlarını da karmaşaya sokabilir. Oğlak aşırı çalışmanın ve endişelerin getirdiği zihinsel yorgunluğu yaşayabilir. Öte yandan yakın çevreniz ve kardeşlerinizle daha fazla ilgilendiğiniz bir gün geçirebilirsiniz. Kova'lar için maddi kaygıları ön plana aldığı bir gün. Kendisi için yapmak istediği yatırımlarla başkalarıyla beraber yapması gereken faaliyetler arasında kalabilir. Balık evdeki sorumluluklarla işteki sıkıntılar arasında kaldığını hissedebilir. Kendini ön plana almak istediği için duygusal gerginlik hissedebilir. 
     
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
