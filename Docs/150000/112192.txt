<DOC>
<DOCNO> 112192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sondun03.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri mülteci kampına girdi... 2 ölü, 10 yaralı... 
</HEADLINE>
<TEXT>

     Gazze Şeridi'nin güneyindeki Refah mülteci kampına giren İsrail askerlerinin açtığı ateşte, 2 Filistinli öldü, 10 Filistinli yaralandı. 
     Görgü tanıkları, ölenlerin 11-16 yaşlarında olduğunu söylerken, İsrail radyosu ölenlerin yaşlarının 17 ve 20 olduğunu duyurdu. 
     Tanıklar, İsrail askerlerinin Refah mülteci kampına, 20'den fazla tank, birkaç cip ve saldırı helikopterlerinin desteğinde iki yönden girdiklerini ve makineli tüfekle ateş açtıklarını belirtmişti. 
     Bu arada, İsrail askerlerinin Batı Şeria'da sürdürdüğü operasyonlarda, gece boyunca 70'den fazla Filistinli'nin gözaltına alındığı belirtildi. 
     İsrail ordusundan yapılan açıklamada, operasyonun devam ettiği belirtildi. 
     Ordu, sadece Ramallah'ta 55 kişinin gözaltına alındığı operasyonun, başta Hamas olmak üzere genel olarak terör altyapısını hedef aldığını açıkladı. 
     





</TEXT>
</DOC>
