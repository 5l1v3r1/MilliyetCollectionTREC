<DOC>
<DOCNO> 149473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/spor/spo02.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanın halinden Başkan anlar 
</HEADLINE>
<TEXT>

Fenerbahçe camiası pazartesi günkü zirveye kilitlendi. Toplantıya davetli eski başkanlar yaklaşımı olumlu bulurken, Çırağan'da en büyük eleştirilerin Ali Şen'den gelmesi bekleniyor 
     YALÇIN TÜRK 

     Gecikmiş çağrı 
     KAOS içindeki Fenerbahçe'de Başkan Aziz Yıldırım'ın camiaya yaptığı zirve çağrısı olumlu tepki aldı. Kimilerince "gecikmiş bir çağrı" olarak değerlendirilse de ileriye dönük bir adım görülen harekete, çağrılı başkanlar katılacaklarını açıklarken, Çırağan'daki buluşmada en sert eleştirinin yine Yıldırım öncesi son başkan olan Ali Şen'den gelmesi bekleniyor. 
     
     Kaya'dan destek 
     MUHALİF grupların uzun zamandır kongreye gitmesi için baskı yaptığı Yıldırım'a en büyük destek başkan adaylığını açıklayan Davut Dişli'nin dayısı Tahsin Kaya'dan geldi. Kaya, kendi zamanında da bu tip toplantılar yapıldığını vurgulayarak, "Kimsenin yönetimi istifaya zorlama hakkı yoktur. Çıkış yapanlar artistik yapıyorlar. Yönetimin yatırımları ortada" dedi. 
     
     'Reklam zamanı değil' 
     GÜVEN Sazak da yönetimin hareketini olumlu karşılarken, "Çoğunluğun düşüncelerini almak hep bir adım daha fazla öne gitmenin başlangıcıdır" diye konuştu. Metin Aşık ise "Yıldırım'ın bizle neleri paylaşacağı önemli. Bu yönetim için elimizden geleni yaparız. Başkanlığa aday olmak başka, başkanlık yapmak başka" diye görüş bildirdi. 
     
Zirve için ne dediler      Ali Şen Eski Başkan 
     Aziz Yıldırım ya da ekibinin bugün yeni başkan adayını belirleme yetkisi yoktur. Yıldırım'ın yeni başkanı seçme hakkı da yoktur. Pazartesi günkü toplantıya katılacağım ve tüm görüşlerimi orada açıklayacağım. 
     
     Metin Aşık Eski başkan 
     Aziz Yıldırım'ın bizimle neleri paylaşacağı çok önemli. Bu yönetim için elimizden geleni yaparız. Artık reklam zamanı değil. Her Fenerbahçe üyesi başkanlığa aday olabilir. Ama Fenerbahçe başkanlığını yapmak başka şeydir. Ben memnuniyetle bu işlerin içinde olurum. Onur duyarım. 
     
     Güven Sazak Eski Başkan 
     Yönetimin hareketi olumlu bir karar. Herkes fikir ve önerilerini söyleyecek. Başkan ve ekibi de bunu değerlendirecek. Aslında her zaman bu tip organizasyonların yapılması gerekir. 
     
     Şenes Erzik UEFA Asbaşkanı 
     Bu çağrının yapılması gerektiğini en başta ben söyledim. Bu tarihi bir fırsat. Zirve, kulübün geleceği açısından olumlu sonuçlar doğuracaktır. Katılımcıların açık sözlülükle görüşlerini dile getirmesi gerekir. 
     
     Tahsin Kaya Eski Başkan 
     Fenerbahçe takımı ilk kez kötü günler yaşamıyor ki. Seçime daha bir yıl var. Kongre zamanı herkes kimi destekliyorsa ona oy verir. Bu yönetimin yaptığı yatırımlar ortada. Herkes oturduğu yerde otursun. Fenerbahçe'ye birşey olmaz. 
     
Rebrov oynamıyor      Sağ dizinden sakatlığı bulunan Ukraynalı yıldız bugün forma giyemeyecek 
     GENÇLERBİRLİĞİ maçının hazırlıklarını dün yaptığı antrenmanla tamamlayan ve kampa giren Fenerbahçe'de sakatlığı düzelmeyen Rebrov forma giyemeyecek. Sağ dizindeki problemi düzelmeyen Ukraynalı yıldızın dışında İsmail Güldüren de maç kadrosuna alınmadı. Genel Koordinatör Tamer Güney, genç oyuncular Bilal, Erman, Semih ve Fahri de kamp kadrosuna dahil etti. 
     
Davut Dişli resmen aday      ALTYAPI Derneği Başkanı Davut Dişli dün Fenerbahçe başkanlığına adaylığını koydu. Kararını bir basın toplantısıyla açıklayan Dişli, "Camia bu kaos ortamında adaylığımı koymam için büyük baskı yaptı. Kimseye bağlanıp, 'ben adayım' demedim. İnandığım için bugünlere geldik. Bundan sonra grupların desteğini isteyeceğim. Göreve gelirsek Fenerbahçe taraftarı mutlu olacak" dedi. 
     
Fenerbahçe - Gençlerbirliği      Kadrolar 
     FENERBAHÇE 
     Rüştü 
     Ali Güneş 
     Ümit 
     Erman 
     Mirkoviç 
     Hakan 
     Kemal 
     Johnson 
     E.Albayrak 
     Tuncay 
     Semih 
     Vladimir 
     
     GENÇLERBİRLİĞİ 
     Gökhan 
     El Saka 
     Ümit 
     Deniz 
     Okan 
     Thomas 
     Mustafa 
     A.Hassan 
     Serkan 
     Veysel 
     Bülent 
     
     STAT Şükrü Saracoğlu, SAAT 19.00, 
     HAKEM Serdar Tatlı, TV Lig TV, CEZALI Fatih, Ceyhun F.Bahçe , Filip G.Birliği , SAKAT Rebrov Fenerbahçe , Youla, M'Bayo Gençlerbirliği 
     
İstatistik TOPLAM O G B M A Y 59 22 25 12 94 69 En farklı galibiyeti 5-0 19 02 1994 En farklı yenilgisi 1-4 16 05 1997 En gollü maçları 3-4 09 05 1993 Son galibiyeti 2-0 18 11 2001 Son yenilgisi 1-3 26 08 2000 Son beraberliği 1-1 27 10 2002      
     Not Fenerbahçe'ye göre 
     


SPOR 





























</TEXT>
</DOC>
