<DOC>
<DOCNO> 103765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/son/sontur12.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da duvar altından üç işçi çıkartıldı... 
</HEADLINE>
<TEXT>

     Gaziosmanpaşa'da, çöken duvarın altından yaralı olarak kurtarılan 3 işçiden 1'inin hayati tehlikesi bulunduğu bildirildi. 
     Karayolları Mahallesi Galeri Caddesi 638. Sokak'ta yıkılan duvarın altında kalan Kenan Karaca, Muhittin Sansar ve Baba Sarı, kaldırıldıkları Özel Bilge Hastanesi'nde tedavi altına alındı. 
     Hastane yetkilileri, Karaca'nın hayati tehlikesi bulunduğunu ve yoğun bakım servisine alındığını belirterek, Sansar ile Sarı'nın sağlık durumlarının ise iyi olduğunu söylediler. 
     Bu arada, hastanede gazetecilerin sorularını yanıtlayan Baba Sarı, yol genişletme çalışması yaptıklarını ve kendisinin ustabaşı olduğunu anlatarak, 638. Sokak girişinde demir bağlantılarını kestikleri perde duvarın üzerinde çay içtiklerini bildirdi. Sarı, bu sırada duvarın, yanındaki bir merdivenle birlikte ters döndüğünü ve altında kaldıklarını kaydetti. 
     





</TEXT>
</DOC>
