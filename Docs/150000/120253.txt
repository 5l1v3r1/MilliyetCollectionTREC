<DOC>
<DOCNO> 120253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sontur02.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara - İstanbul Otoyolu'nda kaza 1 ölü, 12 yaralı 
</HEADLINE>
<TEXT>

     Ankara-İstanbul Otoyolu'nda meydana gelen kazada 1 kişi öldü, 2'si ağır 12 kişi de yaralandı. 
     Sabah saatlerinde Ankara -İstanbul Otoyolu'nun 65. kilometresindeki Çeltikçi Mevkii'nde, sürücüsünün kimliği henüz belirlenemeyen Metro Turizm'e ait 34 MO 490 plakalı yolcu otobüsü, aynı yönde gitmekte olan Fadullah Göçen'in kullandığı 06 GGE 22 plakalı kamyona arkadan çarptı. 
     Kazada, otobüs sürücüsü, yardımcısı ve bir yolcu ağır, 12 yolcu da hafif yaralandı. Ağır yaralanan yolcu Halil İbrahim Alkan, hastaneye kaldırılırken yolda öldü. 
     Otobüs sürücüsü, yardımcısı ve 6 yaralı yolcu Trafik Hastanesi'ne, 4 yaralı da Numune Hastanesi'ne kaldırılarak tedavi altına alındı. Yaralılardan otobüs sürücüsü ile yardımcısının durumlarının ağır olduğu öğrenildi. 
     Kazayla ilgili soruşturma başlatılırken, kamyon sürücüsü gözlem altına alındı. 
     





</TEXT>
</DOC>
