<DOC>
<DOCNO> 123113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yasam/yas00.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeğe çevrenizden önce siz not verin 
</HEADLINE>
<TEXT>

3. Ders Öncelikle toplumsal baskılardan, başkalarının doğrularından’ kurtulun... Erkeğinizi kendi isteklerinize’ göre seçin 
     Doğru erkeği bulma kursu - 3 
İlhan Uçkan 

     "Doğru kadın olun, doğru erkeği siz kapın " günü bugün... Zira kapanın elinde kalıyor, mutlu yuvalarında daha kaliteli bir hayat için hiç durmadan çalışıyorlar. Öyle "Buldum, bitti. Oh, hayat ne rahat..." halleri yok yani... 
     Kendiniz için ne aradığınızı, nasıl bir sevgiliye ihtiyacınız olduğunu, kimin size gerçekten iyi geleceğini sizden daha iyi kimse bilemez. Ama bunu bilmek, dahası açık açık görebilmek, öyle söylendiği kadar kolay bir şey de değildir. Önünüzde sayısız engel var. Toplumsal kabul görme arzunuz, yalnızlığınızı acilen en alasından bir karşı cinsle paylaşma, herkes gibi olma’ ihtiyacınız, mutluluğu yüzünden okunan bir arkadaşınız, seyrettiğiniz bir film... Daha çok var... 
     
     Önce kendiniz olun 
     Bu onay alma’ ihtiyacı nasıl mı engel oluyor size Öncelikle, yaşadığınız hayat sizin hayatınız. Kimseye benzemeyen, tek tip olmayan bir yaşantının içinde, size ait ihtiyaçların olduğu, cevapları sadece sizin bulacağınız sorularla örülmüş, yaşanmış ama diğer yandan modayla, medyayla, sistem tarafından tektipleştirilmeye çalışılan bir hayat. İçinden çık çıkabilirsen... 
     Bunların arasından ne kadar sıyrılabilirseniz, ne kadar sizden olmanızı istedikleri kişi olmak yerine kendinizi bulabilirseniz, dahası kendinizi yaratabilirseniz’, o kadar kısa zamanda aradığınız, mükemmel, aslında tam size göre’ olan erkeği de bulacaksınız demektir. 
     
     3 yanlış 1 doğruyu götürmez 
     Mükemmel erkek, yani masalların beyaz atlı prens’i aslında sizin sevdiğiniz herhangi bir erkektir’. Bir eksik, iki fazla, ama tam size göre. Burada 3 yanlış 1 doğruyu götürmez, bazen o 1 doğru tam size denk gelendir. Tam aradığınızdır. "İki yanlıştan bir şey olmaz " der geçersiniz. Yoksa siz kendinizin mükemmel olduğunuzu mu zannediyorsunuz Mükemmel insan var mı 
     Hayatınızı şöyle bir gözden geçirin. Neler yaşıyorsunuz Ne kadarını gerçekten istediğiniz için yaşıyorsunuz Çevrenizdeki insanların ne düşündüğü sizin için çok mu önemli İçinizden geçeni yüksek sesle söyleyebiliyor musunuz En önemlisi de ne istediğinizi biliyor musunuz Bunlara cevap verdikten sonra, kendiniz için mükemmel olabilecek insanı da rahatlıkla kalabalıkların arasından seçebilirsiniz. 
     
     Başarıdan önce mutluluk 
     Aslında, kadın ya da erkek, hepimizin istediği şey, bizi doğru ve yanlışlarımızla sevecek, şefkatle kuşatacak, hayatın içindeki duruşumuza saygı gösterecek insandır. Bunlardan sonrası hakikaten hayatımızda aksesuar görevi görmekten, kendimizi küçük şımartmalarla kuşatmaktan başka bir şey değil. Olsa da olur, olmasa da. Ama doğru insanı bulup hayatı birlikte yaşamaya başlayınca daha bir keyifle sarılıyor insan her şeye. Amaç, "Önce başarılı olup sonra da mutlu olacağım " düşleri yerine "Önce mutlu olayım, o zaman nasılsa başarılı olacağım" haline dönüşüyor. Başka türlüsünü söyleyenin hayatına bir bakın, her şey yolunda mı, yoksa kendini mi kandırıyor 
     
     Kaçırmayın... 
     Bunların hepsi doğru erkeği’ bulmanız için düşünmeniz gereken şeyler. Zira siz daha ne istediğinizi tam olarak bilmezken, bulduğunuz ya da elinizden kaçırdığınız erkeğin doğru’ mu, yanlış’ mı olduğunu nereden bileceksiniz 
     O çevrenizde gördüğünüz ya da kapılmış dediğiniz doğru erkek’ler kafalarını kullanan kadınların yanında rahatça uzanmış televizyon seyredip çekirdek çitliyor. Tatile gidip, geleceklerinin nasıl güzel olacağının hayallerini kuruyorlar. Bu dediklerimi yapmayanlar varsa, h l gözleri fıldır fıldır dışarıda, kendilerine doğru kadın’ arıyorlarsa, zaten kendileri de yaşadıkları ilişkide doğru erkek’ değiller. 
     Yarın doğru erkeği’ nasıl mükemmel erkek’ haline getireceğinizi, gözünü nasıl dışarıdaki potansiyel doğru kadın’ tercihlerinden uzak tutacağınızı öğrenmek için son dersimizi kaçırmayın 
     
Uğraşmaya değer erkeğin özellikleri      Öyle her erkek de, uğraşınca hepimiz için doğru erkek’ olmuyor. Hangi erkek uğraşmaya değer ’ Buna da bir bakmakta oldukça büyük yarar var 
     1- Küçük bir problemle karşılaşınca kaçıp gitmeyen erkek. 
     2- Size, sorunlarınız, hayatınız, beklentilerinizle ilgili destek olan erkek. 
     3- Ailenizden, arkadaşlarınızdan köşe bucak kaçmayan erkek. 
     4- Planlarınızdan konuşurken "İşim var, gitmem lazım " deyip, ortadan günlerce kaybolarak, "Benim üstüme fazla gelme " sinyalleri vermeye çalışmayan erkek. 
     5- "Herkes kendi hayatını yaşasın, birbirimizi sıkboğaz etmeyelim, sen kendi evinde, ben kendi evimde yaşayayım " edebiyatı yapmayan, tam tersine yanınıza koşarak gelip üzülerek ayrılan erkek. 
     6- "Kıskanç kadınlara hiç dayanamam " demek, "Kıskanacağın çok kadın olacak " demektir. Doğru erkek’ siz her kıskandığınızda, kendini size daha yakın hisseden erkektir. 
     7- Doğru erkek’, sizi bütün kusurlarınızla seven, sizin de zaaflarıyla, kusurlarıyla sevdiğiniz erkektir. Başkasına nasıl göründüğü kimin umurunda ... Birbirinize iyi’ geliyorsanız, denk geldik’ türünde cümleler kuruyorsanız, dahasını ne yapacaksınız 
     
Kendine güvenen kadın testi      Aslolan, eksik olan şey, kendinize duyduğunuz güven. Aşağıdaki sorulara cevap vermeyi deneyin. Kendinizi iyi hissedeceğiniz cevapları verinceye kadar tekrar tekrar cevaplayın. 

</TEXT>
</DOC>
