<DOC>
<DOCNO> 145297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/soneko20.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
UniCredito Italiano Faizlerin artması 4 milyar ek maliyet getirir 
</HEADLINE>
<TEXT>

     Ekonomik araştırma bülteni New Europe Weekly Monitor, Türkiye'de borçlanma faiz oranlarında, geçen günlerde yaşanan artışın, 2003 yılı genelinde yaklaşık 4 milyar dolar ilave maliyet getireceğini bildirdi. 
     Avrupa'nın en büyük finans kuruluşlarından UniCredito Italiano Grubu tarafından yayınlanan New Europe Weekly Monitor'de yayınlanan analize göre, Hazine'nin, 2003 için tahmin ettiği yüzde 45'lik ortalama faiz oranının, 2003 genelinde yüzde 55 ortalamasına çıkması, 4 milyar dolarlık bir ek maliyet oluşturacak. 
     Analizde, bundan sonra, TBMM'nin, 2003 yılı bütçesine ilişkin yaptığı çalışmaların da piyasalarca yakın bir şekilde takip edildiği ve bütçenin, 9 Nisan'da yapılacak yüklü iç borç geri ödemesi öncesinde önem taşıdığı vurgulandı. 
     Analizde, IMF İcra Direktörleri Kurulu'nun da, muhtemelen Nisan ayının ilk yarısında toplanarak, Dördüncü Gözden Geçirme'yi ele alacağı ifade edildi. 
     




</TEXT>
</DOC>
