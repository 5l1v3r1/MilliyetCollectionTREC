<DOC>
<DOCNO> 106689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/spo09.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş’tan Ada’ya gözdağı 
</HEADLINE>
<TEXT>

     GALATASARAY’IN tecrübeli oyuncusu, Milli Takım’daki tüm arkadaşlarının nisanda İngiltere ile oynayacakları maçı sabırsızlıkla beklediğini söyledi. Hasan Şaş, "Geçmişin acısını çıkartmak ve tarihimizin en büyük yenilgilerini bize yaşatan İngizleri yenmek hepimizin en büyük hedefi, amacı ve rüyası" açıklamasını yaptı. Sakaryaspor’a başsağlığı dileyen Hasan, "Kaza haberini öğrendiğimde kanım dondu. Allah kimsenin başına vermesin" dedi. 
     
Alpay çark etti      ASTON Villa’dan ayrılacağını açıklayan ve her fırsatta bu konuda ısrarcı olduğunu vurgulayan Alpay Özalan, kulübü ile sözleşme imzalamaya hazırlanıyor. Milli oyuncumuz, Daily Mail Gazetesi’nde çıkan demecinde, İngiliz kulübünü bırakmayı hiç düşünmediğini savundu ve "Kulübümü çok seviyorum. Yönetimle görüştüm. Aramızda ufak pürüzler kaldı. Önümüzdeki hafta imza atacağım" diye konuştu. 
     
Favori Ankara      A Milli Takım’ın Slovakya ile Ali Sami Yen Stadı’nda oynadığı maç sırasında tribünlerde değişik gruplardan bazı oyunculara ve kulüplere gösterilen tepki federasyonu harekete geçirdi. Liechtenstein ile oynanacak Avrupa Şampiyonası elemelerindeki üçüncü maçın İstanbul dışında bir kentte yapılmasını planlayan federasyonun, Ankara ve Diyarbakır arasındaki tercihini Başkent’ten yana kullanacağı öğrenildi. Yetkililer, Diyarbakır Atatürk Stadı’nın UEFA normlarında olmadığını ifade ettiler. 
     



 SPOR 


























</TEXT>
</DOC>
