<DOC>
<DOCNO> 135610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/guncel/gun12.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrı, AB’ye giremedi 
</HEADLINE>
<TEXT>

Uzun süredir Avrupa Birliği içinde tartışma yaratan din konusu, anayasayı hazırlayan Avrupa Konvansiyonu tarafından AB değeri olarak sayılmadı 
     GÜVEN ÖZALP Brüksel 

     Genişlemiş haliyle Avrupa Birliği’nin AB üzerine oturacağı kuralları içeren anayasayı hazırlama çalışmalarını yürüten Avrupa Konvansiyonu, belgenin ilk 16 maddesinin taslak halini yayımladı. Anayasa’nın belki de en tartışmalı konusunu oluşturan AB’nin değerlerine ilişkin 2. maddede dine ve Tanrı’ya atıf yapılmadı. 
     Uzun süredir tarışma yaratan ve Birlik içinde kamplaşmalara neden olan din konusu, AB değeri olarak gösterilmezken, daha genel kavramlara yer verildi. Konvansiyon Başkanı Valery Giscard d’Estaing tarafından açıklanan belgede 2. madde şu şekilde formüle edildi "Birlik, tüm üye ülkelerin ortak değerleri olan insan onuruna saygı, özgürlük, demokrasi, hukukun üstünlüğü ve insan haklarına saygı üzerine kurulmuştur. Amacı hoşgörü, adalet ve dayanışmanın uygulanmasıyla barış içinde bir toplumdur." 
     Konvansiyon tarafından hazırlanan anayasa maddelerinde AB’nin ortak değerleri paylaşan, bunlara saygı duyan ve geliştirilmelerine katkıda bulunacağı konusunda taahhüt altına giren her Avrupa devletine açık olduğu da ifade edildi. 
     



 GÜNCEL 
























</TEXT>
</DOC>
