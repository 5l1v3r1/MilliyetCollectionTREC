<DOC>
<DOCNO> 108366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/ekonomi/eko04.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazakları, Alarko havalandıracak 
</HEADLINE>
<TEXT>

Kazakistan’ın başkenti Astana’nın havalimanını Alarko yapacak. 215 milyon dolarlık projede temel atıldı 
     EVRİM ERGİN Astana 

     Başkentini Almata’dan Astana’ya taşıyan Kazakistan, yeni başkentinin uluslararası havalimanını Alarko’ya yaptırıyor. Önceki gün temeli atılan 215 milyon dolarlık projeyi Alarko, Siemens, Marubeni ve İngiliz Laing konsorsiyumu gerçekleştirecek. Proje mart 2005’te tamamlanacak. 
     
     Garih’in bileti 
     Üzeyir Garih’in bu projede çok fazla emeği olduğunu belirten Alarko Holding Yönetim Kurulu Başkanı İshak Alaton, "Hayatta olsaydı bu mutluluğu o yaşayacaktı" dedi. Alarko yöneticileri de Garih’in öldürüldüğü gün çantasından çıkan biletin Kazakistan bileti olduğunu söylediler. 
     
     Devekuşu gibiyiz’ 
     Alaton gazetecilerle sohbetinde de bürokratik engellerden yakındı. Ankara - İstanbul demiryolu projesinin iki yıldır bekletildiğini hatırlatan Alaton, "37 yıl vadeyle, yüzde 0.2 faizle kredi aldık. Bürokrasi yüzünden adım atamıyoruz" dedi. . 
     Alaton, Türkiye’nin ya Almanya, İsveç gibi tam demokratik bir ülke, ya da Kazakistan gibi otokratik bir ülke olması gerektiğini söyledi. Alaton, "Devekuşu gibi ortadayız. İkisi de olamıyoruz" dedi. 
     



 EKONOMİ 


















</TEXT>
</DOC>
