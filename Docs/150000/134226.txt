<DOC>
<DOCNO> 134226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/spor/spo15.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Diyarbakır’da mutlu son      Kriz çözüldü 
     DİYARBAKIRSPOR’DA, eski başkan Ali İhsan Kaya’nın alacağı olan 4 trilyon 600 milyarın 60’ını hibe etmesi ve geriye kalanı 2004’e kadar istemeyeceği garantisi vermesi üzerine, yönetim krizi çözüldü. Diyarbakırlı işadamı Mehmet Kaya’nın girişimleri ile sonuçlanan yönetim kaosundan sonra Mücahit Can ve Selahattin Altındağ yönetimi devralmak için liste çalışmalarına başladılar. 
     Yeni ikili 
     CAN ile Altındağ’ın pazartesi göreve başlayacakları, gelecek pazar yapılacak olağanüstü kongreden sonra resmen işbaşına gelecekleri öğrenildi. Yeşil - Kırmızılı futbolcular bu gelişmeyi sevinçle karşılarken, hafta sonu İstanbul Ataköy Tesisleri’nde idmanlara başlayacakları bildirildi. Diyarbakır’da olan Ümit Kayıhan’ın da İstanbul’a geleceği bildirildi. n M.ALİ SABUNCU 
     
Kocaelispor’a 6 yeni isim      KÖRFEZ ekibi, Antalya kampında denediği ve beğendiği 4 Gürcü futbolcu, Atilla ve Savaş ile dün sözleşme imzaladı. Yönetim, Givi Dıdeva ile 3.5, Zaza Janashıa, Revaz Kemaklıdze, Grigol Imedadze, Siirtspor’da oynayan Atilla Güneş ve Yimpaş Yozgatsporlu Savaş Kaya ile birer yıllık mukavele yapıldığını açıkladı. Bu arada yedeklerin yer aldığı kadro, Darıca Gençlerbirliği’ne 2 - 1 yenildi. 
     
Yordanov "Bana kimse kızmasın"      İSTANBULSPOR’A transfer olan Kocaelisporlu Yordanov, Körfez’de yaşadığı maddi sıkıntılar nedeniyle bu yolu tercih ettiğini söyledi. Yıldız futbolcu, Kocaeli yönetiminin kendisine ücret konusunda net bir yanıt veremediğini belirtti, "Beni Türk futboluna, Hikmet Karaman kazandırdı. O’nun Kocaelispor’dan ayrılması bardağı taşıran son damla oldu. Kimse bana kızmasın. Ancak profesyonellik gereği bunu yapmak zorundaydım" dedi. 
     
Samsunspor’da imza günü      KARADENİZ ekibi, renklerine kattığı Nijeryalı Adepoju ile bugün sözleşme imzalayacak. Ayrıca idmanlara çıkmasına rağmen transferi netlik kazanmayan Brezilyalı Sousa’ya da, maç başına ücret teklifini yanıtlaması için bugüne kadar süre verildi. Bu arada Futbol Şube Sorumlusu Suat Çalık, Fenerbahçeli Cem Karaca haberlerini doğrulamadı. 
     
Serkan’dan 2.5 yıllık sözleşme      ADANASPOR, geçen sezon Gaziantepspor’a giden Volkan’ın, ardından sezon başında Kocaelispor’a transfer olan ve yeniden Turuncu - Beyazlı ekibe dönen kardeşi Serkan’la 2.5 yıllık sözleşme imzaladı. Genç futbolcu, yeniden takımıyla birlikte olmaktan mutluluk duyduğunu söyledi. 
     
Gençler berabere      18 yaşaltı Milli Takımımız, Antalya’nın Serik ilçesinde yaptığı özel maçta Rusya ile 1 - 1 berabere kaldı. Orhan’ın tek golümüzü attığı maçı Ümit Milli Takım Teknik Direktörü Raşit Çetiner, Milli Takım Menajeri Can Çobanoğlu, Milli Takım Altyapı Sorumlusu Gündüz Tekin Onay’ın dışında 3 bin civarında seyirci izledi. 
     
Elazığspor 3 puana kilitlendi      LİGDEKİ erteleme maçında pazar günü Göztepe ile karşılaşacak Elazığspor, galibiyete kilitlendi. Bordo - Beyazlı futbolcular, mutlaka üç puan almaları gerektiğini belirterek, "Tek isteğimiz, taraftarlarımızın bizi yalnız bırakmaması ve 90 dakika desteklemeleridir" dediler. Bu arada Oliviera Sandra’nın transferi, yüksek yetiştirme bedeli nedeniyle gerçekleşemedi. 
     
     
     



 SPOR 


























</TEXT>
</DOC>
