<DOC>
<DOCNO> 144762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun53.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri Kuzey Irak'taki bir havaalanına indi mi 
</HEADLINE>
<TEXT>

     Irak Kürdistan Yurtseverler Birliği'nden IKYB bir yetkili, Amerikan özel güçlerine mensup çok sayıda askerin, dün gece Kuzey Irak'a inen 4 uçakla bölgeye geldiğini ileri sürdü. 
     Adının açıklanmasını istemeyen IKYB yetkilisi, yaptığı açıklamada, ''Aralarında özel güçlere mensup askerler de bulunan çok sayıda Amerikan askerinin, 4 uçakla Kuzey Irak'a indiğini ve tüm bölgeye konuşlandığını'' ifade etti. Yetkiliye göre uçaklar, Süleymaniye yakınlarındaki bir havaalanına indi. 
     Amerikan özel güçlerinin Kuzey Irak'ta bulunduğu daha önce açıklanmıştı, ancak Süleymaniye'deki havaalanının kullanıldığı, Kürt kaynaklarınca ilk kez bildiriliyor. 
     Bir başka Kürt kaynağına göre, bölgeye 280 asker indi ve bu askerlerin büyük bölümü Halepçe çevresinde, Ensar El İslam örgütünun bulunduğu bölge yakınlarında mevzilendi. 
     AFP-OK-İO 15 24 23 03 03 
     





</TEXT>
</DOC>
