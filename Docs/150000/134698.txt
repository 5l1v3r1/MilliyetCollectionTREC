<DOC>
<DOCNO> 134698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/asiy.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Barış çabaları uzarsa bu yıl savaş olmaz 
     Derya SAZAK 

Barış görüşmeleri nisan ayına sarkarsa bu yıl savaş olmayacağını söyleyen emekli büyükelçi Sanberk, "Türkiye’nin attığı adımlar çok yerinde" diyor 
ABD bu savaştan vazgeçebilir mi Ertelemeden söz ediliyor. 
     Türkiye barış girişimlerini sürdürebilirse savaş olmayabilir. Yalnız Arap ülkeleriyle değil, AB ve Rusya Federasyonu ile İstanbul Konferansı benzeri toplantılar düzenleyebilir. Etkin dış politikada Türkiye gibi bir ülke şu anda kendisine yakışanı yapıyor. Barışçı yönde inisiyatif aldık. Almaya ile Fransa’nın ortak çıkışı, Fischer’in İstanbul ziyareti, bunlar önemlidir. Savaş önlenirse bunun kredisi Türkiye’ye ait olacaktır. Başbakan Gül’ün Washington ve Moskova’ya giderek barışçı çabaları sürdürmesi gerekiyor. Bu çabalar nisana kadar sürerse bu yıl savaş olmaz. Gelecek yıl da yeni şartlar doğar. Türkiye bu diplomasiyi oluştururken ABD ile karşı karşıya gelmemeli. 
     
     DOSTLUK YÜKÜMLÜLÜĞÜ 
Nasıl olacak Bush, Saddam dosyasını kapatmak istiyor. 
     Bugün yaşadığımız dünyada dış politika çelişki yönetimidir. ABD ile Türkiye’nin çıkarlarının tamamıyla örtüştüğü ya da ayrıldığı noktalar var. ABD ile Almanya ve Fransa arasında yaşananlara bakın. Türkiye de bu çerçeveye oturuyor. Türkiye, ABD’nin stratejik ortağıysa, yalnış gördüğü konuları anlatması, uyarması bir dostluk yükümlülüğüdür. Türkiye bunu yaparak, olası bir savaşta hayatını kaybetme riski olan herkesi, o arada Amerikan askerlerinin de hayatını koruyor. Ankara’nın bu duyarlılığı ABD’nin Clinton yönetimine yakın demokrat kesimlerinde çok iyi anlaşılıyor. 
     
     SADDAM, IRAK’IN SORUNU 
Saddam’lı bir barış olasılığı hala geçerli mi 
     Saddam yönetiminin kalması şu demek Türkiye yanı başında kitle imha silahlarına sahip olduğu yönünde çok büyük şüphe bulunan bir ülkenin tehdidi altında. 1980’lerde Özal Tahran’da iken İran’a bombalar gönderdi. Böyle sorumsuz bir liderin iktidarda kalması ne bölge istikrarı ne de o ülke açısından arzu edilir. Ama darbe girişimini tetikleyecek girişime Türkiye önayak olmaz. Saddam’ın geleceği Irak halkına kalmış bir sorundur. Birinci Körfez Savaşı’nın üzerinden 12 yıl geçti, o zamandan bu yana sadece güç kullanarak çözüm aranıyor. Bu ne ahlaken ne hukuken kabul edilemez. 
     
ABD tek başına da operasyon yapabilirBM Silah denetçileri ek süre istiyor. ABD buna rağmen tek başına operasyon yapabilir mi 
     Yapabilir. Ama bunun bedelini hem ABD, hem dünya hem de Türkiye öder. 
     
ABD, Irak’a saldırırsa Türkiye müdahalenin dışında kalabilir mi 
     Kalamaz. Askeri makamlarımızın her türlü olasılığa karşı tüm hazırlıkları yapması gerekir. Ancak ondan önce bir dost olarak ABD yönetimi barış konusunda uyarılmalıdır. Her şeye rağmen ABD Irak’a girerse Türkiye kendini savaşın içinde bulur. 
     
Çevremize demokrasi ihraç edebilmeliyizSavaş çıkarsa NATO devreye girecek mi 
     NATO kararı çıkacağını sanıyorum. Bu karar askeri açıdan fazla bir şey ifade etmez, sadece TBMM kararı açısından iç politikamıza yardımcı olur. Yıllarca uykuya yattığımız için Avrupa’daki güvenlik yapılanmalarının hep NATO içinde olacağını düşündük, oysa AB içinde oldu. 
     Türkiye dış politikasında hep güvenliği eylem aracı olarak kullandı. Kullanmadığı şeylar var Demokrasi, insan hakları, sivil özgürlükler. AKP’ye düşen misyon, demokrasiyi öne çıkarmak. Demok-rasiyi çevrenizdeki ülkelere ihraç edeceksiniz. 
     
Coğrafi federasyon Irak için en iyi çözümYıllarca önce güvenlik, sonra demokrasi dedik. Şimdi ABD aynı konumda. 
     Niye onları kendi silahıyla vurmak istemiyor Türkiye Büyükelçilerimiz dünya televizyonlarında demokrasi mesajı versin. 
     
Irak’ın geleceğiyle noktalayalım. 
     Türkiye coğrafi bölgeye dayalı bir federasyonun bayraktarlığını yapabilir. Kuzey Irak’taki Kürtlerin federasyona gitmesi güneydeki Şiilerin de benzer isteklerini ve dolayısıyla İran’ın etkisini artıracak. Çare merkezi Irak’a bağlı olacak kuzeyde bir coğrafi federasyondur. 
     
Gizli niyetleri varBush yönetimine tepkilerin hızla arttığını belirten Sanberk, ABD’nin 2 gizli niyetinin İsrail ve petrol olduğunu söylüyor 
Irak operasyonu nasıl olacak 
     ABD, 11 Eylül’e dek gücünü Atlantik Topluluğu’nun 15 ülkesinden alırdı. Artık NATO üyeleri, ABD’nin müdahale edeceği krizlerde yanında olmaya özen gösterdiği müttefikler olmaktan çıkıyor. Bölgelere ve tehdidin niteliğine göre ABD yeni koalisyonlar kurmaya başladı. Afganistan’da Özbekistan, Türkmenistan, hatta bir ölçüye kadar Çin ve Rusya Federasyonu’ydu. Afganistan koalisyonunda İran’la sorunlar bile buzdolabına konuldu. Ortadoğu’da ise Türkiye’nin rolü çok önem kazanıyor. Körfez ülkeleri, Suudi Arabistan ve Ürdün’deki rejimlerle ABD’nin iyi ilişkileri var. 
     
     ABD İSRAİL’DEN VAZGEÇMEZ 
Hedef Saddam’dan kurtulmak mı, Irak petrolleri üzerine oturmak mı 
     ABD, rejim değişsin istiyor ama Post - Saddam’ senaryoları üzerine de konuşmuyor. 
     
Irak politikasının arka planında ne var 
     Irak’ta savaşı gerekçeleştiren koz yok. Bush inandırıcı olamıyor. Uluslararası kamuoyunda giderek kemikleşen ABD karşıtı dalga büyüyor. Söylenmeyen niyetler var. Bunlar petrol ve İsrail’dir. ABD’nin petrol yolları üzerinde hukuken yetki sahibi olmadığı tek yer Boğazlar. Bakü - Ceyhan yapıldığı zaman ki Türkiye ile ABD’nin çıkarları örtüşmektedir, geriye çok önemli Irak petrolleri kalıyor. 
     
İsrail faktörü... 
     İsrail’in gelecekteki konumu, petrolden daha önemli bir gerekçe. ABD, İsrail’i birinci derecede tehdit algılaması içinde görmektedir. Aslında İsrail dine dayalı bir demokrasi. Orada da köktendinci Yahudilik mevcut. Filistin’e karşı uyguladığı şiddet ortada. Buna rağmen ABD, İsrail’den vazgeçemez. 
     
Irak’ta askeri müdahale kararında İsrail lobisi’nin de etkisi var mı 
     Mümkün. Filistin meselesinin çözülmesi için ABD, Irak’ı bir tehdit olarak algılıyor. Bush’un şer üçgeni’ diye nitelediği ülkeler arasında İran da bulunuyor. Bana göre yanlışlık burada, ABD önce Irak diyor. Oysa Clinton’ın yaptığı gibi barış sürecini zorlayarak ve İsrail’deki Şaron rejimi üzerinde de baskı yaparak Filistin meselesi çözülse ABD dünyada bu kadar yalnız kalmaz. 
     
ABD’nin bölgesel planlarında harita değişikliği de var mı 
     Şu anda yok. Öyle bir harita değişikliğinin Pandora’nın kutusu’nu açacağı belli. Denize çıkışı olmayan, petrole sahip bir Kürt devletinin yaşamasına ne İran, ne Suriye ne de Türkiye izin verecek. 
     
ABD’nin beklentileri artıyor. Hükümetin ve TBMM’nin karar verme zamanı gelmedi mi 
     Washington’da düşünce kuruluşlarına gittik, Dışişleri’nde Marc Grossman’la görüştük. Türkiye’nin ABD beklentileri konusunda ayak sürüdüğüne yönelik bir hava var. Resmi düzeyde ise söylenen şu ABD savaş kararı almadan Türkiye’den kuzey cephesi konusunda bir taahhütte bulunmasını istemeyecektir. 
     
NATO’nun askeri fonksiyonu bitti...ABD, Irak politikasında giderek yalnızlaşıyor. Türkiye’nin kararı tarihi önemde. Siz Washington ve Londra’daki düşünce kuruluşlarıyla temaslarda bulundunuz. Dışarıdan Ankara’nın tutumu nasıl gözüküyor 
     Türkiye kendi menfaatlerini koruyacak bir yol izliyor. İstanbul’da Ortadoğu ülkeleriyle yapılan konferans önemliydi. ABD ile diyaloglar da sürdürülüyor. Hükümet çok yönlü değerlendirmeler içinde. ABD’nin Irak stratejisini anlamak için 11 Eylül sonrası geliştirdiği bölgesel güvenlik koalisyonlarına bakmak gerekiyor. Soğuk savaş süresince ABD’nin dış politikasındaki temel uluslararası kurumlar, BM ve NATO’ydu. Sovyetler dağıldıktan sonra NATO’nun kolektif askeri örgüt olarak gücünün giderek azaldığına tanık olduk. 11 Eylül’den itibaren NATO, AGİT’e benzer siyasi örgüte dönüşmeye başladı. Eski Doğu Bloku ve Baltık cumhuriyetleri de üye olduktan sonra NATO’nun askeri fonksiyonu ortadan kalktı. Kosova, NATO’nun yaptığı son askeri harekattır. 
     



 SİYASET 















</TEXT>
</DOC>
