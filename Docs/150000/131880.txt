<DOC>
<DOCNO> 131880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/dunya/dun02.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ta savaş kaçınılmaz değil 
</HEADLINE>
<TEXT>

     DIŞ HABERLER SERVİSİ 

     BM Silah Denetim Komisyonu UNMOVIC Başkanı Hans Blix, Bağdat’ta yaptığı açıklamada "Irak’ta savaş kaçınılmaz değil" dedi. 
     Uluslararası Atom Enerjisi Ajansı Başkanı Muhammed El Baradey ile birlikte Irak başkentine gelişinde konuşan Blix, şimdiye kadar Brüksel, Paris ve Londra gibi birçok başkentte temaslarda bulunduklarını ve savaşın kaçınılmaz olduğuna inanmadığını ifade etti. "Denetim sürecinin barışçı bir altenatif olduğunu" söyleyen Blix, Irak’ta hakaret etmek veya küçük düşürmek için bulunmadıklarını belirtti. 
     
     Dört başlık daha 
     Blix ayrıca, Bağdat’ta dün görüştüğü Iraklı yetkililerin, dört boş kimyasal füze başlığı daha bulduklarını söylediğini aktardı. Ancak bu başlıkların ne zaman ve nerede bulunduğu açıklanmadı. 
     El Baradey ise Iraklı yetkililerle dün yaptığı görüşmeyi "yapıcı" olarak nitelendirdi ve "İlerlemeler sağlıyoruz" dedi. 
     



 DÜNYA 












</TEXT>
</DOC>
