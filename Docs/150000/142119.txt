<DOC>
<DOCNO> 142119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/guncel/gun08.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Harek t üç noktadan izlenecek 
</HEADLINE>
<TEXT>

     BARKIN ŞIK Ankara 

     Genelkurmay Başkanlığı, Irak harek tını üç noktadan izleyecek. Katar, Suudi Arabistan ve Kuveyt’e gelecek hafta gönderilmesi planlanan askeri heyetler, Irak operasyonuyla ilgili gelişmeleri Ankara’ya rapor edecek. Bağdat’a düzenlenecek operasyonun ana kararg hı Katar olacak. Harekatı yönetecek ABD Merkez Kararg hı Komutanı Tommy Franks, Florida’daki kararg hını Katar’a kaydırırken, Genelkurmay Başkanlığı, buraya bir albay başkanlığında 12 kişilik heyet gönderecek. Heyet, Bağdat’a Basra Körfezi, Akdeniz, kuzey ve güney cephelerinden düzenlenecek operasyonları izleyecek. 
     
     BÖLGELERE DAĞILACAK 
     ABD’nin Basra Körfezi ve Akdeniz’de uçak gemileri ve denizaltıları, Kuveyt’te de Katar’a bağlı Daho ve Arifyan kampları ile Al Salem ve Al Jaber hava üsleri bulunuyor. Irak’a güneyden girecek kara birliklerinin de konuşlandığı Kuveyt’e gidecek Türk heyeti, hava ve kara harek tıyla ilgili gelişmeleri izleyecek. Suudi Arabistan’daki Prens Sultan Hava Üssü’nden yapılacak hava akınlarını ise bir başka Türk heyeti takip edecek. 
     
Modernizasyon’ sıkı kontrol altında      GENELKURMAY Başkanlığı, ABD’nin modernizasyon çalışmalarını mutabakat zaptına uygunluğu açısından yakından izliyor. Belgede karara bağlanan konuların dışında ABD askerlerine herhangi bir izin verilmezken, limanlara yanaşacak gemiler bir hafta önce Genelkurmay Başkanlığı’na bildiriliyor, yanaşmadan önce yükleri kontrol edilerek boşaltma işlemine geçiliyor. ABD askerlerine, belgede izin verilen bölgeler dışında hareket olanağı da tanınmıyor. Söz konusu işlemler, bölgedeki askeri yetkililerce Ankara’ya "ivedi olarak" rapor ediliyor. 
     
Sivil giysili 300 ABD askeri geldi      Güneydoğu’ya sevkiyatların hız kazandığı İncirlik Hava Üssü’ne dün sivil bir yolcu uçağıyla yaklaşık 300 ABD askeri geldi. Amerikan sivil taşımacılık şirketi Air Transport Association ATA şirketine ait sivil yolcu uçağı dün 16.00 sıralarında üsse indi. Askeri malzeme ve özel eşyalarının bulunduğu torba ve çantalarla gelen askerler, kalacakları yerlere yaya gitti. Askerlerin, ABD’nin Almanya’daki üssünden geldikleri sanılıyor. 
     
     TEK PAKETTE TÜM TALEPLER 
     Bu arada ABD Savunma Bakanı Donald Rumsfeld, dün Genelkurmay Başkanı Richard Myers ile düzenlediği basın toplantısında, Washington’ın Türkiye’den taleplerinin bir arada "paketlendiğini" ve bunun içinde hava, kara operasyonlarıyla, uçuş hakkının da bulunduğunu belirtti. Rumsfeld, kuzey cephesini açma kararlılığını da bir kez daha vurguladı. 
     



 GÜNCEL 






















</TEXT>
</DOC>
