<DOC>
<DOCNO> 116607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur25.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP'den bisitletli seçim turu 
</HEADLINE>
<TEXT>

     ÖDP Genel Başkanı Ufuk Uras ve partililer, bisikletle seçim turu attı. 
     Uras ve beraberindeki bir grup partili Arnavutköy, Ortaköy ve Dolmabahçe güzergahıyla bisikletle, bir grup partili de Mecidiyeköy'den yürüyerek Taksim Gezi Parkı önünde buluştu. 
     Burada, vatandaşlara parti programlarını dağıtan, halay çeken ve "İnadına aşk, inadına devrim ve sosyalizm", "Yaşasın özgürlük, dayanışma" sloganları atan partililer adına Uras bir konuşma yaptı. 
     Siyasi partilerin seçim çalışmaları kapsamında oluşturduğu araç konvoylarına, çevre, gürültü kirliliğine ve siyasi kirliliğe karşı böyle bir tur gerçekleştirme yoluna gittiklerini belirten Uras şunları söyledi 
     "Biz, bisikletlerimizle buraya geldik. Ama bunları IMF'cilerin, Baykal'cıların kondisyon bisikletleriyle karıştırmayın. Onlar boşa pedal çeviriyor. Öfkeniz ÖDP'de barış, dostluk, mutluluk, iktidar olsun." 
     





</TEXT>
</DOC>
