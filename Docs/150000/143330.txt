<DOC>
<DOCNO> 143330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/spor/spo15.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kral’a teklif      BLACKBURN Rovers’a transfer olduktan sonra ilk kez geçen hafta forma şansı bulan Hakan Şükür’e kontratı uzatma önerisinde bulunulacak. Blackburn çalıştırıcısı Greame Souness, "Bence Hakan gelecek sezon da İngiltere’de forma giymeli. Onun bize, bizim de ona ihtiyacımız var" ifadesini kullandı. 
     
Okan savaşıyor’      INTER’İN Como’yu 4-0 yendiği maçta 90 dakika forma giyen Okan Buruk için İtalyan basını, "Orta saha ve ileride savaşıyor" yorumunu yaptı. Teknik Direktör Cuper’in Como maçında Okan’ı önce orta sahanın sağında, ileri ikilinin hemen arkasında oynatması, yarınki Bayer Leverkusen maçının bir provası olarak değerlendirildi. 
     
FIFA’dan yenilik      DÜNYA futbolunun patronu FIFA, orta hakemle yardımcı hakemlerin, radyo sinyalleriyle görüşerek, iletişimi güçlendirmesini amaçlanıyor. Sistem ilk olarak Haziran ayında oynanacak olan Konfederasyon kupasında denenecek. 
     
Sobadan kurtuldular      LETONYA’DA yapılacak Avrupa Şampiyonası için kampta bulunan Serbest Güreş Milli Takımı sporcuları, katalitik sobalardan kurtuldu. Akçakoca Spor Salonu’ndaki kalorifer peteklerinin yenilenmesiyle ısıtma problemi çözüldü. 
     
UEFA Denizli’de      UEFA heyeti, sezon sonunda zemini sentetik çimle kaplanacak olan Denizli Atatürk Stadı’nı inceledi. Müsabakalar Bölümü Müdürü Rene Eberle, UEFA’nın Türkiye, Rusya, Hollanda, İsveç ve Avusturya’da sentetik çim çalışması yaptığını, TFF’nin başvurusu üzerine Türkiye’de de Denizli Atatürk Stadı’nın seçildiğini söyledi. 
     
Hietanen’e af      EŞİ Riiena’nın kıskançlık sorunu nedeniyle Denizlispor Teknik Direktörü Rıza Çalımbay’ı bile kızdıran Hietanen’e af çıktı. Finlandiyalı oyuncu yarın Galatasaray maçında yer alabilecek. 
     
Halilagiç şoku      ADANASPORLU Halilagiç’in dizindeki problem nedeniyle ameliyat olacağı ve en 6 hafta sahalardan uzak kalacağı belirtildi. Turuncu - Beyazlılar ayrıca 3 maç ceza alan İbrahim için Tahkim Kurulu’na itirazda bulundu. 
     
Şampiyonlar Ligi’nde bugün      C GRUBU 
     19.30 Milan - Borussia Dortmund 
     19.30 Lokomotiv Moskova R.Madrid 
     D GRUBU 
     21.45 Basel - Juventus 
     21.45 Deportivo - M.United 
     



 SPOR 























</TEXT>
</DOC>
