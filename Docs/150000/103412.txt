<DOC>
<DOCNO> 103412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sontur08.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir trafik kazası İzmir trafiğini kilitledi... 
</HEADLINE>
<TEXT>

     İzmir'de meydana gelen zincirleme kazada 8 kişi yaralandı. Kentin önemli geçiş noktasını oluşturan Ankara Caddesi 2 saat trafiğe kapandı, kilometrelerce uzunlukta araç konvoyu oluştu. 
     Alınan bilgiye göre, Bornova İlçesi'nin Manisa-Ankara karayolu üzerinde bulunan Osman Kibar Kavşağı yakınlarında zincirleme kaza meydana geldi. 
     Altı otomobil ve bir kamyonun birbirine girdiği kazada, araçlarda bulunan Ahmet 29 ve İpek Şık 27 , Kadriye Güden 17 , Hale Azizoğlu 15 , Sevcan Ulaş 39 , Fevzi Ulaş 6 , Aziz Özdişbudak 51 ve Ramazan Yavuz 40 yaralandı. 
     Kazada, bir otomobilde sıkışan Sevcan-Fevzi Ulaş, Büyükşehir Belediyesi Arama Kurtarma Sağlık AKS-110 ekiplerince kurtarıldı. 
     Yaralılar, Ege Üniversitesi Tıp Fakültesi Hastanesi'nde tedavi altına alındı. 
     Kentin önemli giriş-çıkış noktasını oluşturan Ankara Caddesi, kaza nedeniyle yaklaşık iki saat trafiğe kapanınca, kilometrelerce uzunlukta araç konvoyu oluştu. 
     Bölgedeki hastanelere hasta taşıyan bazı ambulanslar, güvenlik güçlerinin müdahalesiyle yola devam edebildiler. 
     Yol, araçların olay yerinden kaldırılmasından sonra trafiğe açıldı. 
     





</TEXT>
</DOC>
