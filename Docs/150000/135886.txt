<DOC>
<DOCNO> 135886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yasam/yas01.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylem mum gibi eridi 
</HEADLINE>
<TEXT>

Sarhoş genç, yolcularını indiren THY uçağını dinamite benzettiği 10 mumla iki saat boyunca rehin aldı. Özel tim, 15 saniyelik operasyonla iki hostesi kurtardı 
     MUSTAFA BAKACAK, SERHAT ÜNAL, TAHSİN AKSU, MUSTAFA KURTARAN İstanbul, TOLGA ŞARDAN Ankara Fotoğraflar YURTTAŞ TÜMER, AHMET DUMANLI 

     Malatya - İstanbul seferini yapan Ankara aktarmalı THY uçağı, Atatürk Havalimanı’nda yolcuları indikten sonra, iki hostesiyle birlikte, yolcu Ali İlker Durbak tarafından rehin alındı. Yaklaşık 2 saat ecel terleri döktüren Urbak, özel timin operasyonuyla etkisiz hale getirildi. Aşırı alkollü olduğu öne sürülen Urbak’ın 10 mumu birleştirip dinamit görüntüsüne benzeterek eylemi gerçekleştirdiği anlaşıldı. Uçakta, Suriye Devlet Başkanı Beşar Esad’la görüşmek üzere Şam’a gidecek olan Başbakanlık Dış Politika Başdanışmanı Prof. Dr. Ahmet Davutoğlu da vardı. Aksu uçağı saat 20.05’te Atatürk Havalimanı’na indi. 207 yolcu, uçağı boşalttı. Ankara’dan uçağa binen Urbak ise, herkes indikten sonra dinamit görüntüsü verilmiş mumlarla iki hostesi rehin aldı. Korsan, bir ara dinamitin fitilini ateşliyor izlenimi vermek için mumların uçunu yakıp söndürdü. Bir süre sonra hostesler aracılığıyla iletişim sağlandı. Urbak, yakıt ikmalinin ardından Moskova’ya hareket edilmesini istedi. İki saatlik bekleyişin ardından özel tim, körükten ve acil çıkış kapılarından içeri girdi. Urbak, tim mensuplarını karşısında görünce direnmeden teslim oldu. Yaklaşık 15 saniye süren operasyonun ardından gözaltına alınan Urbak’ın bir örgütle bağlantısı tespit edilemedi. 
     
Beni öldürmeyin’      Eylemin başlamasının ardından İstanbul Emniyet Müdür Yardımcısı Şefik Kul’la beraberinde 3 emniyet görevlisi uçağa girdi. Durbak’la görüşmeye başlayan polis, öncelikle ikna yolunu seçti. Bir saate yakın süren konuşmada eylemcinin ABD’nin olası Irak operasyonunu protesto etmeye çalıştığı anlaşıldı. Durbak, ikna sırasında "Önce Vietnam, sonra Türkiye. Türkiye’nin toprakları satılık değil" diye bağırdı. İkna görüşmeleri sırasında özel tim gizlice uçağın kapısından içeri sızdı. Durbak, özel timin uçağa girişinden korkarak, üzerindeki ceketi atıp "Beni öldürmeyin" diyerek teslim oldu. Durbak’ın olası Irak harek tını konu eden 32. Gün programını izleyerek etkilendiği ve "savaşa hayır" eylemini kafasına koyduğu öğrenildi. Moskova’daki ikinci sevgilisinin yanına gitmek için çabaladığı belirlenen Durbak’ın bu amaçla 3 Şubat tarihli İstanbul-Moskova uçak bileti aldığı ancak biletin yandığı tespit edildi. 
     



 YAŞAM 




















</TEXT>
</DOC>
