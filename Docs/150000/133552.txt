<DOC>
<DOCNO> 133552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/siyaset/siy01.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’de üç istifa’ tartışması 
</HEADLINE>
<TEXT>

AKP, Siirt’te yenilenecek seçimlerde üç adayını da istifa ettirmeyi planlıyor. Erdoğan, "MYK beni aday yaparsa hazırım" dedi 
     ABDULLAH KARAKUŞ Ankara 

     AKP Genel Başkanı Tayyip Erdoğan, Siirt seçimlerinde, listenin ilk sırasındaki yerinden istifa edeceğini açıklayan Mervan Gül’ün yerine aday olmayı planlarken, "daha çok oy" için diğer iki adayın da istifa etmesi tartışmaya açıldı. Grup Başkanvekili Faruk Çelik, "Üç aday birden istifa edebilir" derken, Genel Başkan Yardımcısı Hayati Yazıcı, şimdilik böyle bir uygulamayı düşünmediklerini söyledi. Çelik, Erdoğan’ın aday olması için sadece ilk sıradaki Gül’ün istifasının yeterli olacağını belirterek, "Ancak listedeki diğer iki arkadaşın durumu ne olur, bilemiyorum. Onlarla ilgili durum tartışılacak" diye konuştu. Yazıcı ise üç adayın istifa etmesine gerek olmadığını kaydetti. Listeden bir istifa ve yerine bir kişinin gelmesinin yeteceğini dile getiren Yazıcı şunları söyledi "Başsavcının, üç adayın da istifa etmesi yönünde görüşü var. Ancak bunu yanlış biliyor, karıştırıyor. Eğer o ilde ön seçim yapılsaydı, liste yenilemek için üç adayın da istifa etmesi gerekirdi." 
     
     Erdoğan MYK karar verir 
     Erdoğan, Siirt’te milletvekili adayı olup olmayacağına yönelik bir soru üzerine, listelerde boşalma olması halinde Merkez Yürütme Kurulu’nun adaylığına karar vereceğini söyledi. Erdoğan,öMYK tarafından aday yapılırsam adayım, hazırım" dedi. 
     
     



 SİYASET 












</TEXT>
</DOC>
