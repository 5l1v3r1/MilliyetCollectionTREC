<DOC>
<DOCNO> 146864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur16.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın koca tuz ruhu ile dehşet estirdi... 
</HEADLINE>
<TEXT>

     İzmit'te Gültepe Mahallesi'nde 23 yaşındaki Mecit Yeşildağ, eve geldiğinde çamaşır yıkadığı için kapıyı kendisi yerine baldızı açtığı için sinirlenerek eşi, baldızı ve kayınvalidesinin üzerine tuzruhu attı. Kayınvalidesi ve baldızının gözünü, eşinin de ellerini tuz ruhuyla yakan Mecit Yeşildağ, tutuklandı. 
     Olay Gültepe Mahallesi Koçal Sokak 74 numaralı evde meydana geldi. Geçimini seyyar CD satarak sağlayan Mecit Yeşildağ, önceki gün 16.00 da eve geldi. Kapıyı çaldığında, 23 yaşındaki eşi Rahşan Yeşildağ, o sırada çamaşır yıkadığı için aynı evde yaşayan kızkardeşi 19 yaşındaki Yasemin Gülkan'a seslenerek kapıyı açmasını istedi. Kapıyı eşi yerine baldızının açmasına sinirlenen Mecit Yeşildağ, Ben eve geldiğimde kapıyı sen açacaksın'' diyerek, eşi Rahşan Yeşildağ ı dövmeye başladı. Öfkesine hakim olamayan Mecit Yeşildağ, tuvalet temizliğinde kullanılan tuzruhu dolu şişeyi mutfaktan alıp, 3 yaşındaki çocuğu Denizhan'ın üzerine dökmeye kalkıştı, ancak aile fertleri engel oldu. 
     Asabi bir kişiliğe sahip olduğu belirtilen Mecit Yeşildağ, bu kez elindeki tuzruhunu, çocuğunu elinden alan kayınvalidesi Gülpaze Gülkan ile baldızı Yasemin Gülkan'ın başlarından aşağıya boşalttı. Daha sonra da eşi Rahşan Yeşildağ'ın yüzüne dökmek istedi. Genç kadın kenara kaçınca tuz ruhu sadece ellerini yaktı. 
     Çığlıklar üzerine yardıma gelen komşular, Mecit Yeşildağ'a müdehale etti. Mecit Yeşildağ, evden kaçarken, eşi Rahşan Yeşildağ, kayınvalidesi Gülpaze Gülkan ve baldızı Yasemin Gülkan, İzmit Devlet Hastanesi'ne kaldırıldılar ve ilk tedavilerinin ardından taburcu edildi. 
     Doktorlar, kayınvalide Gülpaze Gülkan ın 2 gözünün, baldız Yasemin Gülkan ın 1 gözünün görme yeteneğini önemli ölçüde kaybetme tehlikesiyle karşı karşıya kaldığını ve uzun süre tedavi görmeleri gerektiğini söylediler. Rahşan Yeşildağ, eşi Macit Yeşildağ ın kendisini sürekli dövdüğünü, boşanma davası açacağını söyledi. 
     Polisin takibi sonucu yakalanan Mecit Yeşildağ, çıkartıldığı nöbetçi mahkemede tutuklandı. 
     





</TEXT>
</DOC>
