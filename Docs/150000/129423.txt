<DOC>
<DOCNO> 129423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/spo04.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer temkinli 
</HEADLINE>
<TEXT>

Trabzonspor Başkanı, şampiyonluğa bir an önce ulaşma arzusunun kendilerine 4-5 yıl kaybettirdiğini söyledi, "Hedefe sağlam adımlar atarak yürüyeceğiz" dedi 
     Acele etmeyeceğiz’ 
     TRABZONSPOR Başkanı Özkan Sümer, uzun vaadede başarı projesiyle yola çıktıklarını açıkladı. Sümer, hemen şampiyon olma arzusunun kendilerine 4 - 5 yıl kaybettirdiğini dile getirip, "Acelecilik bize pahalıya patladı. En önemli sorumluluğumuz, acelecilikten uzak bir yapıyla birlikte hedefe koşmak. Toplumu şampiyonluk için gecikmediğimiz yolunda ikna edemedik" diye konuştu. 
     
     Güven sarsıldı’ 
     SÜMER, beklentilerin gerçekleşmemesinin kulüp üzerinde güvensizlik ortamı yarattığını da açıklayan Sümer, "Artık temkinli ve ne yapacağını bilen bir düşünceyle hareket ediyoruz" dedi. Trabzonspor Başkanı sözlerini şöyle noktaladı "Camianın inancını sağlamak, mali yeterliliği sağlamak en önemli görevlerimiz. Yönetim olarak kolları başarı için sıvadık." 
     
     Futbolculara su yok 
     ANTALYA kampında çalışma disiplinini önplana çıkartan Trabzonspor Teknik Direktörü Samet Aybaba, futbolcularına göz açtırmıyor. Aybaba, çalışmalardan önce Bordo - Mavili oyunculara su içmelerini yasakladı. Tecrübeli hoca, "Bunu gizli gizli yaparsanız, sahaya çıkar, boş yere çalışırsınız" uyarısında bulundu. Öte yandan sabah idmanı otelin yanındaki sahaya alındı. 
     FUTBOLCULAR sabah yapılan kros çalışmasında oldukça zorlandı. Yüksek tempo nedeniyle Gökdeniz ve Yavuz’un midesi bulandı. Selahattin ve Metin Aktaş, karın ağrısı çektiklerini söylemelerine rağmen çalışmaya çıktı. Öte yandan kampa geç katılan Sommers ile Lee Young’dan savunmaları istendi. İki futbolcuya ceza verilmesinin gündemde olduğu öğrenildi. 
     
     Yabancıların karnesi kötü 
     TRABZONSPOR tarihi boyunca kadrosuna kattığı 49 yabancı futbolcudan ancak 5’inden yararlanırken, 35 futbolcu hayal kırıklığı yarattı. 9 yabancı ise vasatın üzerine çıkamadı. Bu dönem içinde Bordo - Mavili taraftarların gönlünde iz bırakan isimler Şota, Nemsadze, Cyzio, Aurelio ve kaleci Petkoviç oldu. 
     GEÇEN sezon transfer edilen Sommers ile bu yıl Bordo - Mavili renklerine katılan Lee Young, beklenen performansı gösteremedi. Büyük umutlarla Karadeniz’in yolunu tutan Pfaff, Campbell, Lange, Jamarauli, Misse Misse, Shaaka, Oliviera, Eduardo, Tetteh, Jarko, Löebe, Thomacz ve Salazar gibi isimler ise hayal kırıklığı yaratıp döndü. 
     



 SPOR 


























</TEXT>
</DOC>
