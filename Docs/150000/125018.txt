<DOC>
<DOCNO> 125018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo16.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyasporlu Hasan Özer Sevinç gösterim yanlış anlaşıldı... 
</HEADLINE>
<TEXT>

     Malatyasporlu Hasan Özer, Trabzonspor ile oynadıkları maçta attığı gol sonrasında yaşadığı sevinç gösterisinin yanlış değerlendirildiğini söyledi. 
     Özer yaptığı açıklamada, Trabzonspor maçında takımı 2-1 yenik durumdayken uzatma dakikalarında attığı golle haklı bir sevinç yaşadığını, fakat bu sevincin yanlış değerlendirilerek, Trabzonspor Kulübü'ne yapılmış gibi yansıtıldığını bildirdi. 
     Daha önce Trabzonspor'da 3 yıl forma giydiğini ve kulüple hiçbir probleminin olmadığını ifade eden Özer, şöyle dedi 
     ''Trabzonspor'dan ayrıldıktan sonra bu kulübe karşı birçok kez oynadım ve goller attım. Fakat attığım o gollerde, yaşadığım gol sevinçlerinden sonra bu maçtan dolayı yapılan polemikler o maçlarda yapılmadı. Bu da Trabzonspor ile herhangi bir problemimin olmadığının kanıtıdır. Geçen yıl Rizespor'da kiralık oynadığım dönemde, Gaziantepspor'a attığım gol sonrası sevinç de yanlış değerlendirilmiş ve sanki Gaziantepspor Kulübü'ne karşı hakaret etmişim gibi lanse edilmişti. 11 yıldır profesyonel olarak oynadığım bu ligde hiçbir kulüp veya şahısla da problemim olmamıştır. Bu yüzden basında hakkımda çıkan olumsuz haberlerden üzüntü duymaktayım.'' 
     





</TEXT>
</DOC>
