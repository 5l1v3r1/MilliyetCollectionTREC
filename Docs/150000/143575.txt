<DOC>
<DOCNO> 143575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/yazar/asik.html </URL>
<DATE> 2003/03/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Firmaya teslim 
</HEADLINE>
<TEXT>

     AKP Samsun milletvekili Musa Uzunkaya ve 42 arkadaşı, bundan bir ay kadar önce, Mercedes otobüslerinde üretim hatası bulunup bulunmadığının araştırılması için Meclis Başkanlığı’na bir önerge verdi. Benzer bir önerge de, birkaç gün sonra 57 imzayla CHP’den geldi. İki önerge birleştirildi. Gündeme alındı. Ancak garip bir gelişme oldu. Önce 15 gün ertelenen önerge 1’i hariç önergede imzası bulunanlar dahil, AKP’li milletvekillerinin oylarıyla reddedildi. 
     Acaba önerge veren 42 AKP’liden 41’i neden yoldan döndü İşte CHP Grup Başkan Vekili Oğuz Oyan’ın yanıtı 
     "Konunun araştırılması Mercedes firmasının işine gelmiyordu. Benim inancım o ki, firma Recep Tayyip Erdoğan’a, Erdoğan da milletvekillerine baskı yaparak önergeyi reddettirdi." 
     Bir firmanın baskılarına bile direnemeyen bir lider ve partisi ABD’den gelen baskılara nasıl dayanabilir 
     
     Bush’un dünyayı Saddam’dan kurtarması mümkün. Peki dünyayı Bush’tan kim kurtaracak 
E. Sağ 
     
     ABD’nin dostluğu da pazara kadar değil mezara kadar 
     
Patlıcan      ABD vatandaşlarının Doğu ve Güneydoğu Anadolu’daki 23 ilden ayrılmasını tavsiye etti... Bizim o illerde yaşayan vatandaşlarımız ne olacak Onların canı can değil mi Elbet can, hatta patlıcan... 
     Türk Hükümeti de hiç kuşkunuz olmasın o illerdeki vatandaşlarımızla ilgili önlem alıyor... Ve alacaktır... Her yurttaşın evinin duvarına bilumum dualar, nazar boncukları, maşallah yazılı levhalar asılacaktır. 
     
Erkan Mumcu, Milli Eğitim Bakanı’yken fotoğrafının okullara asılması için talimat vermişti. Şimdi, Kültür Bakanı oldu, ister misiniz tüm müzelere heykelinin dikilmesi talimatını versin. 
     
     Çanakkale geçilmez... Mardin geçilir... 
Akif Kökçe 

İmaj da gitti...      Güvenlik Konseyi’nin Afrikalı üyeleri Gine, Angola ve Kamerun ile Meksika, Şili ve Pakistan’a ABD envai çeşit baskı yaptı. Fakat bu ülkeleri Güvenlik Konseyi’nde kendi tasarısına oy vermeye ikna edemedi. Bu ülkeler de fakir. Onların da inip çıkan borsaları var. Ama ABD önünde borsamız düşüyor, faizimiz yükseliyor diye diz çökmediler. Üstelik onların Irak’la komşu olmak gibi bir handikapları da yoktu. Gelecekte yüzleri kızarmazdı... Türk Hükümeti ise ABD’yi uzun süre oyaladıktan sonra birden teslim bayrağını çekti. Tezkere ikinci denemede geçtiği takdirde TBMM dayatmayı görünce geri basan bir Meclis kimliği kazanacak... 
     
     Türkiye’nin BM kararı doğrultusunda hareket edeceği hem Çankaya toplantılarında ifade edildi. Hem Tayyip Erdoğan birkaç kez söyledi. 
     ABD bastırınca BM kararı falan unutuldu... Dış dünya sözümüze ne kadar güvenir bundan sonra 
     Ayrıca Deniz Baykal’ın şu tespitini akılda tutmalı 
     "BM kararı olmadan savaşa destek verirsek yarın bize karşı bir savaş halinde BM’ye gidecek yüzümüz kalır mı " 
     
Vatikan...      Vatikan radyosundan yaptığı açıklamada "Savaş barışa karşı bir cinayettir" diyor Piskopos Raffaele Martino... 12 yıldır bizden ekmek isteyen bir halka bombalarla yanıt veriyoruz, diye ekliyor. 
     Vatikan’ın Bağdat Büyükelçisi başkenti terk etmeyen 4 elçiden biri... 
     Katolik Vatikan Irak’ı savunuyor. 
     İslamcı AKP iktidarı ise ABD’nin katliamına omuz veriyor. 
     ABD destekli İslamcılığın Müslümanlık ve insanlıkla ne ölçüde ilgili olduğu bilvesile tabak gibi gözler önüne seriliyor. 
     
     
     Başbakan Erdoğan bakanlara "Bana cek - cak’lı cümle kurmayın" demiş. Devamı da şöyle olmalı 
     "Ben vatandaş değilim ki o cümleleri yutayım." 







Saddam nasıl ölecek 


Hiiiç enseyi karartmayın... 


Firmaya teslim 


Amaç çatışması 


Barış toplumu haline gelmek 


Yabancı dille eğitim 


Euroyu kim sevdi 


18 Mart’a bakın hele 


Çıkarlar öne çıkınca... 


Liderlerin deneği olduk 


Başbakan gazete okumazmış... Varsın okumasın 


Kılavuzu piyasa olanın... 


Yeni Amerikan Yüzyılı Projesi 


Harp zammı simit’ten başladı 


Gönül, ABD’yi yumuşatmak için devrede 


</TEXT>
</DOC>
