<DOC>
<DOCNO> 137374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sontur23.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankeserlü telefonlar "uyanık"ların hedefi 
</HEADLINE>
<TEXT>

     Zonguldak Türk Telekom Müdürü Halil Aksoy, ücretsiz görüşebilmek uğruna değişik yöntemler deneyen bazı vatandaşların, ankesörlü telefonların bozulmasına neden olduğu bildirildi Aksoy, cep telefonlarının hızla yaygınlaşmasına karşın ucuz görüşme hizmeti verdiklerinden, tercih edilen ankesörlü telefonlarda ''ücretsiz nasıl görüşürüm'' diye değişik yöntemler deneyenlerin, makinelerin arızalanmasına neden olduklarını söyledi. 
     Jetonlu telefon makinelerinin yerine kullanılan manyetik kartlı cihazların günlük kontrollerinin yapılmasına karşın, teknik özellikleri nedeniyle de zaman zaman arızalanabildiğini belirten Aksoy, şöyle konuştu 
     ''Kentte 595 adet ankesörlü telefonla hizmet veriyoruz. Çok fazla sayıda kullanıcının tercih etmesinden, zaman zaman bozulan cihazlarımızı ekiplerimiz kısa sürede tamir ediyor. Ancak, bazı vatandaşlar özellikle tenha bölgelerdeki telefon kulübelerinin camını kırarak, cihazların kablosunu koparıyorlar. Makinelere kasıtlı olarak zarar verilmesi haberleşmeyi aksatabiliyor. Günde yaklaşık 13 adet makine, kullanıcının hor kullanması nedeniyle bozuluyor. Ayrıca, ücretsiz görüşme yöntemlerinin denenmesi de arızaların temel nedenini oluşturuyor. Tamir edilen makinelerin içinde, lokuma bile rastlanıyor.'' 
     





</TEXT>
</DOC>
