<DOC>
<DOCNO> 138489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/magazin/yazdud.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence yaşamının amazonları 
</HEADLINE>
<TEXT>

Hayat Bilgisi’ muhteşem, Pembe Patikler’e ne oldu, bayram geldi neyime, Gecce’nin oskarları, Baci, 5. Kat, Friends Trends, Safran, La Pergola’nın gizli kahramanları... 
     Efendim, ben de üç günlük bir bayram tatili yaptım. Ama tatili evde, elimde televizyon kumandası, o kanaldan bu kanala gezerek geçirdim. Keyif de aldım. Öncelikle Kanal D’de perşembe günü yayınlanan, Perran Kutman’ın başrolünü oynadığı Hayat Bilgisi’ adlı diziyi çok beğendim. Asmalı Konak’, Çocuklar Duymasın’, Pembe Patikler’ benim ve sevgili Yazgülü Aldoğan’ın favori dizilerimizdi. Yalnız ikimizin mi Çevremdeki pek çok arkadaşımın da. Şimdi de Hayat Bilgisi’ne takıldık. Ama Pembe Patikler’in aniden yayından kaldırılmasına çok üzüldük. Nasıl olur yaaa Oya Aydoğan, Pakize Suda, Halil Ergün ve tüm oyuncular o kadar başarılıydılar ki. Tabii dizinin senaristi Necef Uğurlu’yu da unutmamak lazım. Valla zaman geliyordu, izlerken ya kaçırırsam diye tuvalete bile gidemiyordum. Haksızlık bu. Dizinin yapımcısı Osman Yağmurdereli kardeşim Bence sen, bu diziyi, değerini bilecek başka bir kanala pazarla lütfen. Bizleri de mahrum bırakma. Neyse, dedim ya bol bol televizyon izledim. TRT’yi de çok beğendim. Bir Başka Gece’, Mehpare Çelik’in sunduğu TSM konseri, Kanıt’ adlı dizi çok güzeldi. Bu arada Ayşe Kulin’in Nefes Nefese’sini de bitirdim. Kim ne derse desin, Ayşe Kulin’in kalemine sağlık. Evet, üç günlük bayram tatili biraz da hüsranla bitti. Yalnızlık zaten zor. Bir de hastalandım mı Aslında sağlık sorunlarımı bu köşeye aktarmamak için kendime söz vermiştim. Ama çıkarılacak o kadar ders var ki. Malumunuz midemde gastrit-ülser ve reflü gibi sorunlarım var. Perşembe günü midemde bir sancı başladı. Ama nasıl Dayanılmaz. Doktorum ve aynı zamanda yakın dostum olan Mehmet Tekinel, Kars’daydı. Başkası olsa hastaneye gidip yatardı. Rahatsız etmek istemediğim için kimseye söylemedim. Ne can dostum İzzet Çapa’yı, ne sırdaşım İsmail Akkaya’yı, ne burnumun dibinde olmasına rağmen kardeş kadar sevdiğim Cenk Eren’i aradım. Ama pazar günü ağrı o kadar arttı ki şeytan "Başına sık bir kurşun, rahatla" dedi. Sonunda Mehmet’i aradım. Bana göre Tekinel, Türkiye’nin yetiştirdiği ender bilim adamlarından biri. İnsanı rahatlatıyor bir kere. İki ilaç verdi. Günlerden pazar. Bütün gazetelere baktım, nöbetçi eczane listesi yok. Halbuki eskiden vardı. Sabahın 09.00’unda atladım arabaya, indim İstinye’ye. Sahil boyunca on tane eczane var ama hiçbiri nöbetçi değil. Nihayet buldum. Yeniköy Bağlar Mevki’ndeki Eren Eczanesi nöbetçiymiş. Düşünün İstinye, Sarıyer ve Yeniköy’de tek bir eczane nöbetçi. Eczaneye girdim, onda da aradığım ilaç yokmuş. Çünkü biri 40 milyon liraymış. Ancak sipariş üzerine getiriyorlarmış. Sahibi Sabri Gönül telefona sarıldı ama depoları Gaziosmanpaşa’da. Saat 11.00 oldu. Ben sancıdan ölüyorum, bekleme olanağım yok. Levent ve Etiler’de turladım. Sonunda saat 12.30’da 4. Levent’teki Aslı Eczanesi’nde aradığım ilacı buldum. Aynı gün sevgili Yazgülü Aldoğan’ın dünya tatlısı oğlu Deniz de hastalanmış. İstanbul kazan, Yazgülü kepçe nöbetçi eczane aramış. Eczaneler hep hastaneye yakın yerlerde olur ya, tam üç hastane gezmiş. Her birinin çevresinde 20-30 eczane olmasına rağmen biri bile nöbetçi değilmiş. İstanbul artık metropol oldu. Tabii ki gazeteler nöbetçi eczane listesi yapamazlar, sayfalar dolup taşar. Ama hastane çevrelerinde en az bir eczane nöbette olmalı bence. Bu arada ilaçlar o kadar pahalı ki Allah fakire, fukaraya acısın. Ve Allah kimseyi benim gibi yalnız komasın. Evet, gelelim sadede. Yarın Ritz-Carlton’da Türkiye’nin en iyi magazin portalı olan, sevgili Kenan Erçetingöz’ün sahibi olduğu gecce.com’un Geleneksel Mekan Oscarları’ dağıtım töreni var. Sahnelerin muhteşem ikilisi Nükhet Duru Cenk Eren ile Mehmet Ali Erbil de geceye renk katacaklar. İyi olursam gideceğim, dedikoduları sizlere aktarırım. Efendim, İstanbul gece yaşamının kadınların elinde olduğunu biliyor muydunuz Aynen öyle. Buyrun yazımıza... 
     
İyi oyuncu ve iyi aşçı Yasemin Alkaya, 6 lisan bilen Kraliçe Rose Kar      Yasemin Alkaya oyunculuğunu beğendiğim bir isim. Yemekleri ise enfes. Acayip titiz ve genç yaşında başarılı işlere imza atmış. 1964 yılında doğmuş. Ankara Devlet Konservatuvarı’nda bale eğitimi almış, ardından İstanbul Devlet Konservatuvarı Tiyatro Bölümü’nü bitirmiş. 1993 yılında adı Teatrofil’ olarak değişen Oyuncular Tiyatro Grubu’nu kurmuş. Sinemaya Yer Demir, Gök Bakır’ adlı filmle başlayan Yasemin 1996’da Mum Kokulu Kadınlar’ adlı film ile Antalya ve Adana Film Festivalleri’nde En İyi Kadın Oyuncu ödülleri dahil olmak üzere 4 ödül aldı. Ayrıca Uçurtmayı Vurmasınlar’, Ölmeye Yatmak’ adlı filmler ve Çatısız Kadınlar’ adlı dizide de önemli roller üstlendi. 1994 yılında kurduğu tiyatroya destek sağlamak amacıyla 5. Kat’ı açtı. Küçük yaşlardan beri yemek yapmaya meraklı olan Yasemin, muhteşem manzaralı mekanında gazeteci, yazar ve oyuncuları ağırlıyor. Mekanın mönüsünü de Hint, Thai, Çin, İtalyan, Türk mutfağının seçme yemeklerinden hazırlıyor. Hepsi muhteşem lezzetli. Yasemin’in en büyük özelliği, yemeklerde doğal ve taze malzemeler kullanması, ev yapımı soslara yer vermesi. 5. Kat’ta yemekten önce, kendi yapımları olan ekmeğin ve özel zeytinyağın tadına mutlaka bakın. Telefon numarası 0212 293 37 74. Ve Rose Kar. Kraliçe lakabını ben taktım ona. Can dostum İzzet Çapa’nın yanındaki tek kadın yönetici ve çok başarılı. Davranışları, konuşması asil mi asil. Müşterilerin gözbebeği. İtalyan bir anne ile Ermeni bir babanın kızı. Orta ve liseyi St. Pulcherie ve St. Benoit’da okumuş. California Art Design’dan mezun olan Rose, Home Store’da 5 yıl ithalat müdürlüğü yapmış. 6 lisan bilen Rose iki çocuk annesi. Ama ona sorarsanız İzzet’le beraber tam üç çocuğu var. İzzet’le dengeyi çok iyi kurmuş. "İzzet Çapa önce dost, arkadaş, sırdaş ve en son patron" diyen Rose, onun tüm mekanlarının koordinasyonunu yürütüyor. 
     
Eğlence dünyasının asi kızı Altan, Sevil’e ayrılık yaradı      8 yıl önce Beyoğlu Balo Sokak’taki Şömine Pavyonu, Huşper Akyürek’le yeniden yaratarak Safran’ı hizmete sokan Altan, yaz sezonunda da Safran’ı Boğaz’ın kraliçesi Reina’da açmıştı. Safran, artık Celal Çapa’nın sahibi olduğu Liman Lokantası’nın yerinde. Aslı Altan’ın mekanı. İstanbul’da sanat, sosyete, medya dünyasından tüm ünlü isimlerinin uğrak yeri olan mekanda yemek yemek ve içki içmek müthiş keyifli. Harika bir Boğaz manzarası var. Altan bence işinde çok başarılı ve titiz. Onu hep tesadüfler başarıya ulaştırmış. Oyunculukta tesadüfler sonucunda yakaladığı başarıyı, Safran’ın açılışı sırasında da yaşamış. Aslında Safran’ı kendisi eğlensin diye açmış. Gecenin belli saatlerinde yaptığı DJ’lik sayesinde gerçekten de eğleniyor. Safran’ın mutfağı, Müzeyyen Senar’ın bir zamanlar sanatçı olan kızı Feraye’ye emanet. Buranın patlıcanlı pilavı ve mantısı muhteşem. Telefon numarası 0212 292 39 92. Zincirlikuyu’da bulunan ve genellikle iş çevrelerinin rağbet ettiği La Pergola’nın işletmecisi Sevil Özdikmen, bildiğiniz üzere Günay’ın sahibi Günay Tuncel’in eski eşi. Aslında Sevil’e ayrılık yaramış. "Şu an hem mutlu hem başarılıyım" diyor. Patronları Necdet Göral ile Celal Altınel de ondan çok memnunlar. 150 kişiyi rahatlıkla alabilen mekanın mönüsünde ev yapımı makarnalar, salatalar ve pizzalar var. Tatlılar ise gerçek birer felaket. Mutfak, müşteriler tarafından izlenebiliyor. İşini severek yaptığını belirten Sevil Özdikmen mekandan erken ayrılıyor. Çünkü saat 22.00’de müşteri oturmuş, rahatlamış oluyor. Telefon numarası 0212 274 74 99. 
     
Tekstilden kebapçılığa...      Davud Dişli’nin sahibi olduğu, merkezi Kadıköy’de, şubesi ise Levent’te bulunan Baci sevdiğim bir mekan. Levent’teki yerin işletmecisi Pelin Günaydın. Pelin, Girne’de UCNC Üniversitesi’nde işletme okumuş. Ailesinin asıl işi tekstilmiş. Paris’te Fransız ortaklı bir tekstil firmaları var. Pelin bu firmanın da designer’ı. İstanbul’da imalat yapıp Paris üzerinden yurt dışına satıyorlarmış. 1993 yılında Fransız ortakları Paris’te bir restoran açmalarını teklif etmiş ama Paris’te zor olacağını düşündüğü için İstanbul’da uluslararası mutfaklı bir restoran açarak işe keyif olsun diye başlamışlar. Önce Bursalı Kebap olarak hizmet vermişler. Ardından da Baci’nin şubesini açmışlar. Dekorasyon Ali Türker imzalı. Oturma grupları olarak sedirler, ahşap masalar ve özel deri kaplı sandalyeler bulunuyor. Gelen misafirler evlerinde bulmak istedikleri huzurlu ortamı Baci’de yakalıyorlar. Yeşillikler içinde hizmet veren şirin bir villa. Alt kat 70 kişilik. Üst katta da 35 kişilik VIP salonu var. Ayrıca öğle yemeklerinde iş yerlerine fix menü uygulanıyor. Pazar günleri de pizza days’ yapılıyor. Her pazar 2 kişilik fix pizza mönü sunuluyor. Ge enler arasında Ece Erken, Mahsun Kırmızıgül, Şansal Büyüka, Can Tanrıyar, Petek Dinçöz, Tuğba Özay, Güneri Cıvaoğlu, Gökberk Ergenekon, Nazan Şoray, Metin-Adnan Şen, Erdal Matraş, Murat Polat, Derya Baykal-Ferhan Şensoy var. Hareketli bir yer. Zaten Pelin sıcakkanlı bir insan, konuklarla anında dost oluyor. O da gece yaşamını sevenlerden. Bu yüzden de zevk alarak çalışıyor. Levent Baci’nin telefon numarası 0212 264 63 98. Evet efendim, bugünlük de bu kadar. Kısmetse cumartesi günü amazonların devamında ve birbirinden hareketli, renkli İstanbul gecelerinde buluşmak üzere... Hoş kalın, her zaman mutlu yaşayın. 
     
     



 MAGAZİN 











</TEXT>
</DOC>
