<DOC>
<DOCNO> 121361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko27.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Halka açık şirketlerin karları düştü... 
</HEADLINE>
<TEXT>

     Halka açık şirketlerin performanslarında son yıllarda ciddi düşüş görülüyor. 
     Türkiye Sermaye Piyasası Aracı Kuruluşları Birliği TSPAKB tarafından açıklanan sermaye piyasası verilerine göre, geçen yıl 231 olan kar eden şirket sayısı, bu yılın 9 ayında 190'a geriledi. Kar edenlerin toplam karı da 3.8 milyar dolar düzeyinden 2 milyar dolara indi. 
     Halka açık şirketlerin piyasa değeri toplamı da, 1999 yılı sonundan bu yana yaklaşık 3 yılda 114.2 milyar dolardan 42.7 milyar dolara düştü. 
     Endeks ve işlem hacminde de büyük düşüşler kaydedildi. 
     9 ay itibariyle toplam 190 katrilyon 850 trilyon lira olan yurtiçi tasarrufların 123 katrilyon 989 trilyon lirasını mevduat oluşturuyor. Sabit getirili menkul kıymetler 49 katrilyon 550 trilyon, hisse senedi 17 katrilyon 311 trilyon lira olarak hesaplandı. 
     Ayrıca, 95 katrilyon 409 trilyon liralık da altın stoku bulunuyor. 
     Menkul kıymet stoklarının 140 katrilyon 290 trilyon 726 milyar lirası hazine bonosu devlet tahvilinde değerlendirilirken, 12 katrilyon 141 trilyon 122 milyar lirası ise hisse senedi olarak yer alıyor. 
     





</TEXT>
</DOC>
