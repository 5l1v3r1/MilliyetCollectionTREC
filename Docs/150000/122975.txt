<DOC>
<DOCNO> 122975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun02.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Denktaş ve Klerides'in cevabını inceliyor... 
</HEADLINE>
<TEXT>

     BM yetkililerinin, KKTC Cumhurbaşkanı Rauf Denktaş ve Kıbrıs Rum kesimi lideri Glafkos Klerides'in Perşembe günü ilettikleri Annan planıyla ilgili görüşlerini incelemeye aldıkları bildirildi. 
     BM kaynakları ''İki liderin çekincelerini içeren belgelerin Lefkoşa'da, BM'nin Kıbrıs Özel Temsilcisi Alvaro de Soto ve yardımcıları tarafından incelendiğini'' açıkladılar. BM'nin Annan planında, liderlerin itirazları doğrultusunda değişiklik yapması ve bunları Kopenhag zirvesinden önce taraflara sunması bekleniyor. 
     Diplomatik kaynaklar, BM'nin, liderlerin itirazlarını içeren belgeleri karşı taraflara da ileteceklerini belirtiler. Böylece Kıbrıs Türk ve Rum tarafları, diğer kesimin hangi hususlara itiraz ettigi konusunda bilgi sahibi olacaklar. 
     BM, Kopenhag zirvesinden önce liderlerin, çözüm konusunda ilke anlaşmasına varmalarını ümit ediyor. Ancak liderler, anlaşmadan önce itiraz noktaları üzerinde müzakere yapılması gerektiğini açıklamış bulunuyorlar. 
     





</TEXT>
</DOC>
