<DOC>
<DOCNO> 126397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sonspo04.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknik direktörlerin birinci yarı karnesi... 
</HEADLINE>
<TEXT>

     Birinci Süper Lig'e, 18. hafta maçlarının ardından ara verilirken, bu dönemde 8 takım sezona başladığı teknik direktörüyle yollarını ayırdı. 
     Fenerbahçe, çalkantılı bir süreçten sonra Alman teknik direktörü Werner Lorant ile yollarını ayırmayı kararlaştırırken, ilk yarı tamamlanmadan Elazığspor, Bursaspor, Samsunspor, Diyarbakırspor, Göztepe, Kocaelispor ve en son olarak da Gaziantepspor, teknik adam değişikliğine gitti. 
     Bu takımlardan Gaziantepspor, henüz yeni bir teknik adamla anlaşma yapmadı. 
     Bu ekiplerin eski ve yeni teknik direktörleri ile görev yaptıkları hafta sayıları şöyle 

Fenerbahçe Werner Lorant 16 , Oğuz Çetin 2 
Kocaelispor Hikmet Karaman 8 , Güvenç Kurtar 10 
Samsunspor Gjorgi Jovanovski 16 , Sakıp Özberk 2 
Elazığspor Giray Bulak 4 , Erol Tok 13 
Bursaspor Nejat Biyediç 14 , Erdoğan Arıca 4 
Diyarbakırspor Hüseyin Kalpar 5 , Ümit Kayıhan 13 
Göztepe Ali Osman Renklibay 4 , Mustafa Fedai 13 
Gaziantepspor Gigi Multescu 17 
     
     LİGDE YALNIZCA 2 YABANCI TEKNİK ADAM KALDI 

     Sezon başında 6 olan yabancı teknik direktör sayısı son değişikliklerle birlikte 2'ye düştü. Fenerbahçe, Samsunspor, Bursaspor ve Gaziantepspor, yabancı teknik direktörlerden vazgeçerken, henüz teknik direktörü belli olmayan Gaziantepspor dışındaki kulüpler yerli antrenöre döndü. 
     Birinci Süper Lig'de Beşiktaş ile Ankaragücü ise sezona başladıkları Rumen teknik direktörleriyle yollarına devam ediyorlar. 
     
     2 DE TEKNİK SORUMLU VAR 

     Birinci Süper Lig'de Fenerbahçe ve İstanbulspor'da henüz teknik direktör diplomaları olmayan Oğuz Çetin ile Aykut Kocaman görev yapıyor. 
     18 haftalık ilk bölümü geride kalan Birinci Süper Lig'de sezona başladıkları teknik adamlarla devam eden ekipler ise şunlar 

Beşiktaş Mircea Lucescu 

     Galatasaray Fatih Terim 
Ankaragücü Mihai Stoichita 
Gençlerbirliği Ersun Yanal 
Trabzonspor Samet Aybaba 
Malatyaspor Ziya Doğan 
Denizlispor Rıza Çalımbay 
Adanaspor Bahri Kaya 
İstanbulspor Aykut Kocaman 
Altay Ümit Turmuş 
     





</TEXT>
</DOC>
