<DOC>
<DOCNO> 118215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yazar/sazak.html </URL>
<DATE> 2002/11/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP’den Tayyip formülü 
</HEADLINE>
<TEXT>

     Kim ne derse desin, üç buçuk yıl Meclis dışında kalmak CHP’ye yaramış Sevinçli bir telaş içindeler. Daha ilk günden öğretmenin gözüne girmeye çalışan öğrenci gibi, Baykal, yenileri düzene sokuyor, sınıfa ağabeylik yapıyor. Her soruya parmak kaldırıyor. 
     En çaylak öğrenci bile bunun iki senelik’ psikolojisi olduğunu bilir ama sesini çıkarmaz. 
     Seçimden tek başına’ iktidar çıkan AKP de öyle yapıyor. 
     AKP, yeni parlamentoda 363 milletvekiliyle neredeyse Anayasa’yı değiştirecek’ çoğunluğa sahip bir parti. CHP ise azınlıkta Tayyip Erdoğan ve arkadaşları 3 Kasım gecesinden itibaren muhalefeti’ de yanlarına almak üzere öylesine akılcı başlangıç yaptılar ki, CHP lideri, Erdoğan’la girdiği yarışta seçimi kaybettiğini unuttu. İktidar benim elimde, başbakan olmasam ne çıkar’ söylemiyle formül üzerine formül üretiyor. Ki, Tayyip Erdoğan biran önce başbakanlık koltuğuna otursun 
     Seçimden zaten tek başına’ iktidar çıkmış bir ülkede, başbakan tayini’ muhalefetin işi midir 
     Meclis’te 3 - 4 parçalı siyasi tablo olsa muhalefet liderinin bu uğraşları sonunda ortaya seçenek çıkması doğal karşılanabilir. Ne koalisyona gidilecek ne de başbakanlık sırası Baykal’a gelecek 
     Sorun AKP’yi ilgilendirmektedir. 
     İsterlerse Erdoğan’ın önünü açabilirler. Erdoğan’ın yasaklı hali’ demokrasiyle bağdaşmıyor. AKP yönetimi de partisini yüzde 35 oyla iktidara taşıyan liderinin yasağını anayasal yoldan kaldırmaya uğraşıyor. Siyasi irade Meclis’e taşınmalı.’ Olmazsa geçici bir başbakan atanır 
     CHP’nin, Erdoğan’ın durumu henüz AKP yönetimi içinde tartışılırken Anayasa’dan ara seçime bir dizi formül üretmesi aşırı gayretkeşlik’ olmuyor mu 
     Cumhurbaşkanı Sezer, Anayasa’nın 109’uncu maddesinin bir kişi için değiştirilmesine karşı. Erdoğan ve arkadaşlarının referandumu göze almaları zor. AKP yönetimi belki de Abdullah Gül’ün adaylığında karar kılacak. 
     Yetki sanki Erdoğan’a değil de, Baykal’a verilmiş gibi CHP’nin bu konuda kendini bağlaması doğru mudur 
     Madem CHP lideri açısından Erdoğan’ın tartışmalı’ genel başkanlığı sorun yapılmayacaktı, niye seçim kampanyası Başbakanı belli olmayan partiye oy vermeyin’ sloganı üzerine kuruldu 
     Tamam, Deniz Bey hırçınlıktan’ çok çekti, muhalefet dozunu düşürdü, üslubunu yumuşattı ama bütün bunlar AKP’ye teslim olma’ anlamına gelmez. 
     Erdoğan’la Anayasa pazarlığında CHP’nin sözde koz’ olarak sunduğu bir madde var Seçim süresini 4 yıla çekmek. 
     AKP’nin 363 üyeyle cumhurbaşkanı seçmesi önlenecekmiş 
     Erdoğan’a başbakanlık yolu, ileride Çankaya’ya çıkmasın diye mi açılıyor. 
     Hadi canım sende... 
     Varsayalım, Cumhurbaşkanı 2 yıl sonra istifa etti, Köşk boşaldı, yenisini kim seçecek bugünkü AKP Grubu değil mi 
     Atı alan Üsküdar’ı çoktan geçti. 
     
     







Kemalizm ve Atatürk 


Paralar veriliyor mu, paralar... 


Sezer 109’a kapalı 


Erdoğan, Bush ve Saddam... 


AKP’nin faiz - dışı fazlada net olması gerek 


Sözen’in oyu ve asabı bozuk bir adam... 


CHP’den Tayyip formülü 


Düşme, üstünden geçerler 


AKP’nin önündeki fırsat ve tehlike 


AKP yapacaklarını iyi niyetle sıralıyor ama paramız sınırlı 


</TEXT>
</DOC>
