<DOC>
<DOCNO> 144880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/eko06.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüm blokajda değil hukukta’ 
</HEADLINE>
<TEXT>

Yatırımcı mağduriyetinin saklama sisteminde yapılacak hukuksal değişikliklerle önleneceğini söyleyen Tanör, Bazen blokaj yatırımcıyı korumaya yetmez’ dedi 
     EBRU SUNGUR 

     Geçtiğimiz günlerde Data Menkul Değerler’in sahibi İbrahim Sezgin’in müşterilere ait hisse senetlerini kendi hesabına geçirerek ortadan kaybolması, sermaye piyasasının kanayan yarası yatırımcı mağduriyetini bir kez daha gündeme getirdi. 
     Galatasaray Üniversitesi Öğretim Görevlisi Reha Tanör, saklamadan kaynaklanan sorunların ancak sistemdeki hukuksal eksikliklerin giderilerek çözülebileceğini vurgulayarak, "Takasbank’ta yapılan müşteri ismine saklama değil, müşteri adına bilgilendirmedir" dedi. 
     
     Yasanın tasarımı eksik 
     Tanör, Takasbank’ta, ücret ödeyen yatırımcı olmasına rağmen, müşterinin aracı kurum olduğunu söyledi. 
     Saklama sisteminde tarafların karşılıklı hak ve yükümlülüklerini düzenleyen hukuksal sistemin eksik tasarımlandırıldığını belirten Tanör, şöyle devam etti "Blokajın yeterli olmayacağı durumlar da ortaya çıkabilir, örneğin düzenleyici ve denetleyici kurumlardan gelecek bir yazı dahi yatırımcının menkul kıymetinin muhafaza edilmesini önleyebilir. Bu temel eksiklik giderilmedikçe ve saklatanla saklayanın karşılıklı hukuksal hak ve yükümlülükleri sağlam esaslar üzerinde birbirleriyle örtüştürülmedikçe yatırımcının hesabına blokaj koyması belirli haller için gereklidir ama genelde yeterli bir çözüm oluşturamaz." 
     
Bize akılcı kapitalizm gerek’      Tanör, bankaların Fon’a alınmasıyla ilgili şunları söyledi 
     "Bankaların Fon’a alınmasına karşıyım. Mevduat güvencesi sürdükçe, batıranlar sistemin yaptırımlarıyla karşı karşıya bırakılmadıkça, kara paranın vergisiz kazancın üstüne gitmekten çekinildikçe, vergi ödeyenler ödemeyenlerin affedilmesiyle cezalandırıldıkça ekonominin güçlü biçimde işlemesi mümkün olmaz. Bu solcu söylemlerin değil, akılcı kapitalizmin gerekleridir." 
     


SİYASET 




















</TEXT>
</DOC>
