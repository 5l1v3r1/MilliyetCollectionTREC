<DOC>
<DOCNO> 123296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/yazar/ulagay.html </URL>
<DATE> 2002/12/08/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
IMF ile ilişkilerde sürprizler olabilir mi 
</HEADLINE>
<TEXT>

     IMF Avrupa 1. Bölge Direktörü Michael Deppler’in, AKP hükümetiyle tanışma turları sonrasında düzenlediği basın toplantısını dikkatle izledim. Yeni hükümetin birkaç bakanıyla görüşen Deppler’in ilk izlenimleri, beklenenin ötesinde açıklayıcıydı bence ve IMF ile ilişkilerin nasıl sürebileceği konusunda iyi bir fikir veriyordu. Deppler’in açıklamaları kısmen basında da yer aldı ama ben önemli olduğununu düşündüğüm bu açıklamalardan kendi edindiğim izlenimleri ortaya koyarak IMF - Türkiye ilişkilerinin geleceği konusunda bir öngörü yapmaya çalışacağım. 
     İlk izlenimim şu Bu tanışma ziyaretinde AKP hükümetiyle IMF arasında yakın bir işbirliğinin ilk adımları atıldı. Artık AKP de, her Allahın günü IMF’ye söverek mastürbasyon ihtiyacını giderenlerin gözünde "vatanı ve milleti IMF’ye peşkeş çekenler" arasında sayılabilirdi. 
     Deppler’in umduğundan çok daha uyumlu ve IMF ile işbirliğine hazır bir hükümet bulduğu her halinden belli oluyordu. AKP hükümetiyle IMF’nin temel yaklaşımlardaki görüşleri gayet iyi örtüşmüş, hemen her konuda gözgöze bakabilecekleri anlaşılmıştı. 
     
Programın öncelikleri      Deppler, birbuçuk yıldır uygulanmakta olan programın enflasyon, büyüme, kur ve faiz cephelerinde hedeflenen de öte bir başarı gösterdiğini vurgularken bu uygulamanın, temel doğrultusu hiç bozulmadan, devam etmesi gerektiğini de ortaya koydu. IMF, son kredi dilimi askıya alınmadan önce gündeme getirdiği koşulların hiç birinden de vazgeçmiş değildi. 
     Deppler’in açıklamaları, bazı AKP’li bakanların da katkılarıyla başlatılan tartışmalara son noktayı da net bir şekilde koyuyordu aslında. Buna göre uygulanmakta olan programın değişmeyecek olan öncelikleri şunlardı 

</TEXT>
</DOC>
