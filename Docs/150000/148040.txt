<DOC>
<DOCNO> 148040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/yasam/yas06.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
73’lük geline kısmet yağdı 
</HEADLINE>
<TEXT>

Üç katlı bir evi ve emekli maaşı olan Ayşe Hanım’ın taliplerinden biri 24 yaşında bir üniversiteli... 
     Bursa’da huzurevini ziyaret eden eski Devlet Bakanı Melda Bayer’den "eş" isteyen 73 yaşındaki Ayşe Mübeccel Övün’e, aralarında 24 yaşında bir üniversite öğrencisinin de bulunduğu çok sayıda erkekten evlilik teklifi geldi. 
     Eşi Şükrü Övün’ü 42 yıl önce kaybeden ve bir daha evlenmeyen Övün, Bursa’da üç katlı apartmanı ve SSK’dan emekli maaşı olmasına rağmen huzurevinde kalmayı tercih ediyor. Biri Fransa’da öğretmen, diğeri İstanbul’da bilgisayar uzmanı iki kızı olan Övün, altı yıldır huzurevinde kalıyor. Boş zamanlarını şiir yazarak geçiren ve yakında bir kitap çıkaracağını söyleyen Övün şunları söylüyor 
     "Evlenmeyi düşünüyorum ama istediğim gibi birini bulmak çok zor. Damat adayının sosyal ve kültürel etkinliklere önem vermesi gerek. " 
     


YAŞAM 


















</TEXT>
</DOC>
