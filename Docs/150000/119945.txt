<DOC>
<DOCNO> 119945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sondun14.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna fakir ve iyi komşu arıyor... 
</HEADLINE>
<TEXT>

     Ünlü pop şarkıcısı Madonna, komşularından rahatsız olduğu için gelir düzeyi daha düşük bir bölgeye taşınmaya karar verdi. 
     Alman Rheinische Post gazetesinin internet sitesinde yayınlanan habere göre, Madonna, Beverly Hills'deki villasını, yakınındaki villanın sahibi çok gürültü yaptığı için satacak. 
     Madonna'nın komşusunun aylardır villanın dış cephesini yenilediği için çok gürültü yaptığı belirtilen haberde, ünlü şarkıcının şikayet mektubunda, oğlunun aylardır öğlen uykusu uyuyamadığını, eşinin çalışamadığını, kendisinin de ne meditasyon yapabildiğini ne de başka bir şeye konsantre olabildiğini yazdığı kaydedildi. 
     Haberde, Madonna'nın komşusunun bu şikayet mektubuna aldırmadan inşaat işlerine devam ettiği belirtildi. 
     Madonna, ''İnsanların evlerini saraylara dönüştürmek için gerekli paraya sahip olmadığı bir bölgeye taşınacağız. Hem oradaki komşular çok daha güler yüzlü'' diye konuştu. 
     





</TEXT>
</DOC>
