<DOC>
<DOCNO> 105997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/siyaset/siy05.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani yine saçmaladı 
</HEADLINE>
<TEXT>

Alman Die Zeit gazetesine konuşan KDP lideri, "PKK’ya saygımız var. Hayatımızı verir, Kerkük’ü vermeyiz. Türkiye’ye karşı savaşırız" dedi 
     Irak Kürdistan Demokratik Partisi KDP lideri Mesut Barzani, Alman haftalık Die Zeit gazetesine yaptığı açıklamada,"PKK’ya saygımız var, ama birbirimizin işine karışmayız" dedi. 
     Barzani, "Türk hükümeti, nerede bir Kürt devleti kurulursa yıkarız’ diyor. Ne düşünüyorsunuz " sorusuna "Bunlar boş tehditler. Biz Türklere topraklarımızın bir milimetresini bile bırakmayız. Bunun için sadece askerlerimiz değil, kadın, çocuk ve yaşlılarımız da savaşır" karşılığını verdi. 
     "Böyle bir savaşın Türkiye’ye büyük zarar vereceğini" öne süren Barzani, "Bir Kürt intifadası’ sokaklarımızı Türk ordusu için mezar haline getirir. Türkiye bunun yerine ülkedeki 15 milyon Kürt’ün haklarını korusun" görüşünü savundu. 
     Türkiye’nin, "Kürt halkına" ambargo uyguladığını öne süren Barzani, "Türkiye yıllardır suyumuzu kesmeye çalışıyor. Ancak nasıl geliştiğimizi görünce hayal kırıklığına uğradı" ifadesini kullandı. 
     Öncelikli hedeflerinin Saddam’ı düşürmek olduğunu, bunun için de ABD’lilerle görüştüklerini belirten Barzani, "Kerkük’ü vermeyiz. Kerkük, Kürdistan’ın kalbi olarak kalacaktır" dedi. 
     



 SİYASET 















</TEXT>
</DOC>
