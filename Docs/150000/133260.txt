<DOC>
<DOCNO> 133260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun15.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, De Soto ile görüştü... 
</HEADLINE>
<TEXT>

     KKTC Cumhurbaşkanı Rauf Denktaş, BM Genel Sekreteri Kıbrıs Özel Temsilcisi Alvaro De Soto ile bugün de biraraya gelerek, Genel Sekreter Kofi Annan'ın Kıbrıs'ta taraflara sunduğu plan üzerindeki çalışmalarını tamamladı. 
     Cumhurbaşkanı Denktaş, görüşmenin sonunda yaptığı açıklamada, ''BM ile çalışmalarımızı bitirdik, bunları kendi aramızda tanzim edeceğiz ve Rum Yönetimi lideri Glafkos Klerides ile yapacağımız görüşmelerde bunlardan aldığımız açıklamalar ışığında önerilerimizi sunacağız'' dedi. 
     Bir gazetecinin, ''Çalışmalarımızı bitirdik'' derken neyi kastettiğini sorması üzerine, Denktaş şunları söyledi 
     ''Bunlardan istediğimiz, dediğim gibi bu öyle akıllıca yazılmış, öyle ince şeylerle dolu bir belgedir ki, okuduğunda bunu anlarsın, bu tarafa bakarsın, anladığın yanlıştır veya tutmuyor. Bunları karşılaştırarak, bunu yazan insanlar olarak ne anlam verdiniz, ne yapmak istiyordunuz, bu mu, bu mu Üç-dört noktaya çekilebilir, hangisidir, neyi düşünüyordunuz Açık olmayan yerlerde değiştirilmesi gereken öneriler yaptık. Dolayısıyla faydalı bir egzersiz oldu.'' Klerides ile yarın saat 17.00'de görüşeceğini hatırlatan Denktaş, bu görüşme öncesinde Kara Kuvvetleri Komutanı Orgeneral Aytaç Yalman ve Dışişleri Bakanı Yaşar Yakış ile biraraya gelerek çalışmalar yapacağını kaydetti. 
     Denktaş-De Soto görüşmesine iki taraftan heyetler de katıldı. 
     





</TEXT>
</DOC>
