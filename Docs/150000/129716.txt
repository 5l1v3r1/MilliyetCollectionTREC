<DOC>
<DOCNO> 129716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/heper.html </URL>
<DATE> 2003/01/09/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Savaşta Türkiye’nin artıları, eksileri 
</HEADLINE>
<TEXT>

     Ama Başbakan Gül’ün bir başka eksendeki "barış trafiği" de sürüyor. 
     Gül’ün elinde, öncelikle bir plan yok. Kimi neyle ikna ediyor, belli değil. 
     Türkiye yıllardır bölgede inisiyatif kullanamıyor. Gül bunu 3 - 5 günde nasıl telafi edebilir, merak ediyorum. 
     Üstelik Mısır, Ürdün, hatta Suudi Arabistan gibi Arap ülkeleri Gül’e ne derlerse desinler, sonuçta ABD’nin istediğini yaparlar. Geçmiş bunu gösteriyor. 
     Ayrıca Gül’ün tutumu ABD’ye tavır gibi algılanırsa, bu çıkarlarımız açısından iyi sonuç verir mi 
     
     ANKARA ABD askerlerinin Türkiye’den Kuzey Irak’a girmesine izin vermezse Saddam’ı koruyan bir konuma düşmez mi 
     O zaman, "stratejik ortaklık" diye bir şey kalır mı 
     Bu arada, Washington, Ankara’ya rağmen Irak’ı işgal ederse, bu yeni komşu ABD, artık Türkiye’ye dost olur mu 
     Savaşa seyirci kalan bir Türkiye, savaş tazminatlarından da mahrum kalacaktır. Savaş sonu bölgenin yeniden şekillenmesinde de söz sahibi olamayacaktır. Ankara’nın Musul - Kerkük sorunu, Türkmenlerin geleceği, Kürt devleti ve Irak petrollerinden anlaşmalara bağlı olarak istenecek pay konusunun da üzerine bir bardak su içmekten başka yapacağı bir şey kalmayacaktır. 
     Sonuç olarak Türkiye’nin savaşa yardımcı olmaması halinde uğrayacağı zarar, ortak olması halinde uğrayacağı zarardan çok olacaktır. 
     
     ANKARA asker vermeden de bu savaşa çeşitli katkılarda bulunabilir. Ama yüz bine yakın ABD askerini sınırlarımız içinde ve Kuzey Irak’ta "görmek" yerine, kabul edilebilir bir sayıdaki ABD askeriyle, onlardan daha çok miktardaki Türk askerinin Kuzey Irak’ta olması Türkiye’nin çıkarına uygun olacaktır. 
     Tabii, Türkiye’nin gerçek çıkarı hiç tartışmasız barıştadır. 
     Temennimiz yukarıda saydığımız, tartıştığımız ihtimallerin hiçbirinin gerçekleşmemesi ve sihirli bir elin barışı sağlamasıdır. 
     Tabii bu arada barışla savaş arasında ne yapmak istediği pek de belli olmayan, kararsız hükümetin, çelişkilerden kurtulup, büyük Türkiye’ye yakışır bir kararlılık içinde görülnmesidir. 
     
     NOT 
AYIPTIRAlman vakıfları hakkında dava açıldı. 
Bu, bir bakıma hukuki, bir bakıma siyasi bir olay. 
Ama bu ciddi olayı sulandıranlar var 
Ankara’daki "Konrad Adenauer Caddesi"nin tabelasını selamsız, sabahsız söküp atanlar. 
Ayıptır. 

     TÜRKİYE, SEN BÜYÜKSÜN 
Ağlayan lider      Genç TV muhabirinin mikrofon uzattığı kişi, bir dönemin en şöhretli liderlerinden, Cezayir’in ilk Cumhurbaşkanı Ahmet bin Bella... 
     Soruyu bırakın, cevaba bakın 
     "Türkler bizi İspanyollardan kurtardı. Hiçbir zaman sömürge gözüyle bakmadı. 
     Dünya Kupası’nda Türkiye’nin üçüncü oluşunu heyecanla izledim. Milli Marşınız çalınırken ağladım" 
     Ve bu noktada o koca lider İstiklal Marşımızın melodisini, hiç bozmadan uzun süre mırıldanıyor ve gözlerinin nemini siliyor. Ben de... 
     Türkiye büyüklüğünün farkında değil... 
     
     BRAVO AKP 
Emekli zammı      İşçi ve Bağ - Kur emeklilerine zam her şeye rağmen takdir edilmeli. 
     "Kaynak nerede" sorusu ayrı bir konu. 
     Hep "IMF programının sosyal yanı eksik" denilip durulmadı mı 
     Program delinmiş de olsa "sürünen kesim"in yüzü güldürülmüş oldu. 
     Üstelik "programı bir defa delmekle bir şey olmaz" ki... 
     
     TEVAZU 
Karadağlı’nın oyunu      "Çocuklar Duymasın"ın başrol oyuncusu Tamer Karadağlı kaçamakları ile gündemi işgal ediyor. 
     Bu dizi, çok tuttu. Senaryosu çok sıcak olduğu için. Tabii bir de Havuç var. 
     Bana, senelerce izlediğim "Ses Tiyatrosu"ndaki Sadık Şendil’in yazdığı veya uyarladığı oyunları hatırlatıyor. 
     Tamer Karadağlı’yı "Ferhunde Hanımlarödan da biliyorum. O günden bugüne oyunculukta mesafe almasa da tevazudan uzaklaşmakta bayağı mesafe almış görünüyor. 
     
     







Yine hukuk 


Karşıyaka’daki son atlı tramvaylar 


Neşter keser mi 


Kıbrıs ve değişiklik 


Gül’ün söylemi ile eylemi 


Musul Kerkük geceleri 


Poker yüzü 


TRT’den nasıl istifa ettim 


Türk siyasetinin ekonomiye kazandırabileceği Nobel 


Savaşta Türkiye’nin artıları, eksileri 


Nasıl bir politika 


İki yılda bir vergi affı 


Devletin has evlatları 


Hükümet üstü liderlik 


Tayyip Bey muhalefet lideri gibi 


Özel finans kurumları 


Hadi bunu da kurtarın 


</TEXT>
</DOC>
