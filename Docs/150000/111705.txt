<DOC>
<DOCNO> 111705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/guncel/gun01.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam, Aslı’dan döndü 
</HEADLINE>
<TEXT>

Yurtkur’un yüzde 100 zam isteği, 200 bin yurt öğrencisini temsil eden Aslı Sağır’a takıldı. Sağır, Yurtkur üyelerini yüzde 25’lik artışa razı etti 
     BAHAR ATAKAN Ankara 

     Yüksek Öğrenim Kredi ve Yurtlar Kurumu Yurtkur , yurt ücretlerine yüzde 100 zam yapmak istedi ancak küçük bir engele takıldı. 200 bin yurt öğrencisini temsil eden Aslı Sağır 21 , "Her şey öğrenci için" diyerek saatlerce tartıştığı Yurtkur Yönetim Kurulu üyelerini yüzde 25’lik artışa ikna etti. 
     Yurtkur’a bağlı yurtlarda 2000’de yapılan temsilcilik seçimlerinde 4 aday finale kaldı. En yüksek öğrenci oyunu alan Sağır, dönemin Milli Eğitim Bakanı Metin Bostancıoğlu tarafından temsilci seçildi. 
     
     Üyelerle saatlerce tartıştı 
     Yönetim Kurulu’ndaki 7 üyeden biri olan Sağır, zammın aşağı çekilmesi için aralarında rektörlerin de bulunduğu üyelerle saatlerce tartıştı. Üyeleri etkilemeyi başaran Gazi Üniversitesi öğrencisi Sağır’ın zammın aşağı çekilmesi isteği Yurtkur Yönetim Kurulu Başkanı ve Gazi Üniversitesi Rektörü Prof. Rıza Ayhan’ın onayıyla yürürlüğe girdi. Böylece, yurt ücretleri 3 aylık 90 milyon lira olarak belirlendi. 
     



 GÜNCEL 






















</TEXT>
</DOC>
