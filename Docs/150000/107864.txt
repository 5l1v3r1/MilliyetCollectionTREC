<DOC>
<DOCNO> 107864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sondun04.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 41 kişi, susamlı keke karışan fare zehirinden öldü... 
</HEADLINE>
<TEXT>

     Çin'de 41 kişinin kahvaltıda yedikleri susamlı kek ve pastalardan zehirlenerek ölmesine, fare zehrinin neden olduğu anlaşıldı. 
     Resmi yayın organı China Daily, ülkenin orta kesimlerindeki Nanjing kentinde, yüzlerce kişinin de zehirlenme teşhisiyle hastaneye kaldırılmasından sonra yapılan araştırmanın ilk sonuçlarına göre, kurbanların aldığı gıdalarda fare zehri olduğunun tespit edildiğini bildirdi. 
     Resmi Çin ajansının internet sitesinde önceki gün yayınlanan bir haberde, Nanjing kentinde aynı kahvaltıyı yapan çoğu inşaat işçisi ve öğrenci 400'ü aşkın kişinin hastaneye kaldırıldığı bildirilmişti. 
     Zehirli keklerin, Heshengyuan Soy Milk restoran zincirine ait bir dükkandan satın alındığı, ölü sayısının artmasından endişe edildiği belirtilmişti. 
     





</TEXT>
</DOC>
