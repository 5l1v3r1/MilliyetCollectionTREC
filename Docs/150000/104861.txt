<DOC>
<DOCNO> 104861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo26.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor da memnun... 
</HEADLINE>
<TEXT>

     Denizlispor Teknik Direktörü Rıza Çalımbay, UEFA Kupası 1. turunda eşleştikleri Fransa'nın FC Lorient takımıyla ilk maçı kendi sahalarında oynayacaklarını belirterek, ''İlk maçta galip gelip, turu atlamak istiyoruz'' dedi. 
     Çalımbay, Fransa'nın FC Lorient takımının geçen yıl Fransa Kupası'nı kazanmasına rağmen, ligden düştüğünü söyledi. 
     Rakipleri konusunda ayrıntılı bilgiyi Pazar günü oynayacakları Fenerbahçe karşılaşmasından sonra alacağını kaydeden Çalımbay, ''FC Lorient, Bülent Üçüncü'nün eski takımı. Bu takımı iyi tanıyor. Bu bizim için önemli bir avantaj. İlk maçı kendi sahamızda oynayacağız. Bu nedenle ilk maçta mutlaka galip gelip, turu atlayan taraf olmak istiyoruz'' dedi. 
     Bülent Üçüncü ise yaptığı açıklamada, 1995-1999 yılları arasında FC Lorient takımında yer aldığını belirterek, ''O dönem ki kadrodan bir çok oyuncunun gittiğini biliyorum. Güçlü bir takım değil. Turu atlayacağımızı düşünüyorum. Bana göre şanslı bir kura çektik'' diye konuştu. 
     FC Lorient, 4. hafta itibariyle Fransa 2. Ligi'nde 7 puanla 5.sırada bulunuyor. 
     





</TEXT>
</DOC>
