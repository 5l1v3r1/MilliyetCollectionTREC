<DOC>
<DOCNO> 104724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/ekonomi/eko11.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye de sınavla işçi alacak 
</HEADLINE>
<TEXT>

     Merkezi sınavla işçi alımına ilişkin uygulamanın kapsamına belediyeler, özelleştirme kapsamındaki KİT’ler ve il özel idareleri de alındı. Kamu Kurum ve Kuruluşlarının Daimi Kadrolarına İlk Defa İşçi Olarak Alınacaklar Hakkında Uygulanacak Sınav Yönetmeliği değiştirildi. 
     Buna göre, yasayla kurulan fonlar, kefalet sandıkları, sosyal güvenlik kuruluşları, bütçenin transfer tertibinden yardım alan kuruluşlar, il özel idareleri ve belediyelerin müessese ve işletmeleri, özelleştirme kapsamındaki kuruluşlar ve özel bütçeli kuruluşlar da artık sürekli işçilerini merkezi sınav sonuçlarına göre alacaklar. Daha önce bu kapsamda sadece, genel ve katma bütçeli daireler ile bunlara bağlı döner sermayeli kuruluşlar, il özel idareleri, belediyeler kamu iktisadi teşebbüsleri ve bağlı ortaklıkları bulunuyordu. 
     
     18 yaş şartı aranacak 
     Sınavla işe alınacak işçilerin 18 yaşını tamamlamış olması şartı aranacak. Kaçakçılık, ihale ve alım satımlara fesat karıştırma ile devlet sırlarını açığa vurma suçlarından hüküm giymiş olanlar kamuya sürekli işçi olarak alınmayacaklar. 
     
     



 EKONOMİ 




















</TEXT>
</DOC>
