<DOC>
<DOCNO> 118159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/guncel/gun99.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Tayyip Erdoğan klişeye uymuyor’      YORGO KIRBAKİ Atina 

     Yunanistan Dışişleri Bakanı Yorgo Papandreu, Avrupalıları, Tayyip Erdoğan hakkında özenli değerlendirme yapmaya çağırdı. Papandreu "Bazı Avrupalılar, Erdoğan’ın İslamcı bir partiden geldiğini, AKP’nin seçim zaferinin Türkiye için rota değişimi anlamı taşıdığını dolayısıyla Türkiye açısından Avrupa’nın bittiğini söyleyebilirler. Ama bu hata olur" dedi. 
     
     KIBRIS’I ÇÖZEBİLİR 
     Papandreu, "To Vima" gazetesindeki demecinde, Erdoğan için "İslamcı bir partiden geliyor olabilir ancak aynı zamanda demokratikleşme ve Avrupa yanlısı" ifadesini kullandı. Papandreu, "Erdoğan, Kıbrıs sorununun çözüm ihtimalinden söz ediyor. Oysa Türkler daha düne kadar Kıbrıs sorununu çözülmüş sayıyorlardı" diye konuştu. 
     
AKP’li milletvekilleri lojmana geçmeyecek      AKP’li milletvekilleri Meclis lojmanlarında oturmama kararı aldı. Daha önce lojmanların satılacağını açıklayan Tayyip Erdoğan, milletvekillerine "Lojmanlarda oturmamanızı rica ediyorum" dedi. AKP’lilerden lojmanlarda oturmama sözü alan Erdoğan, "Karar verdik. Millet bizi komşu olarak görmek, bizlerle kucaklaşmak istiyor. Doğru bir adım oldu. Size teşekkür ediyorum" diye konuştu. 
     
Şehit pilotun cesedi bulundu      Sapanca Gölü’ne düşen Donanma’ya ait askeri helikopterde şehit olan Deniz Pilot Kıdemli Yüzbaşı Zafer Dinmez’in cesedi dün enkazın 200 metre açığında çamura saplanmış olarak bulundu. Cengiz Topel Havaalanı’nda bugün düzenlenecek askeri törenin ardından Dinmez’in cenazesi, memleketi Balıkesir’de toprağa verilecek. 
     
ÖSS’ye başvurular bugün başlıyor      Milyonlarca gencin kaderini belirleyecek 2003 ÖSS’ye başvurular bugün başlıyor. Başvurular, 25 Kasım Pazartesi günü mesai saati bitiminde sona erecek. Başvuru belgeleri, ÖSYM merkezleri ile okul müdürlüklerinden 3.5 milyon karşılığında alınabilecek. 2003-ÖSS 15 Haziran, Yabancı Dil Sınavı ise 22 Haziran’da yapılacak 
     
Çağrıcı’nın avukatı DGM’de yargılanacak      Yargıtay 9. Ceza Dairesi’nde 30 Ocak 2002’de görülen İslami Hareket Örgütü’nün temyiz duruşmasında sanık İrfan Çağrıcı’nın savunmasını yaparken kendisini "imam" ilan eden avukat Abdurrahman Sarıoğlu, DGM’lik oldu. "Laik devletin Müslümanları yargılama yetkisi yoktur" diyen Sarıoğlu hakkında, Yargıtay’ın şik yeti üzerine Ankara DGM Başsavcılığı’nca dava açıldı. 
     
Eski Bakan Çelebi böbreğini bağışladı      Türk Böbrek Vakfı, tarihi Binbirdirek Sarnıcı’n-da iftar yemeği verdi. Eski Bakan Işın Çelebi’ nin de katıldığı yemekte, komedyen Atilla Arcan, böbreğini vakfa bağışladığını açıkladı. Arcan’ın "Siz de bağışladınız mı " sorusu üzerine Çelebi, "böbreğini şimdi bağışladığını" söyledi. "Bir böb-rek, bir hayat" kampanyası kapsamında vatandaş-ların da böbrek bağışında bulunmaları istendi. 
     
Antalya’ya yılın ilk karı yağdı...      Havaların soğumasıyla birlikte Antalya’nın kayak merkezi Saklıkent’e sezonun ilk karı dün yağdı. Antalya’ya 40 kilometre mesafede bulunan Saklıkent’te kar seviyesinin kasım ayı sonuna kadar kayak yapılabilecek düzeye ulaşması bekleniyor. Öte yandan, Batman’da önceki gece aralıksız yağan sağanak yağmur su baskınlarına yol açtı. 
     



 GÜNCEL 


















</TEXT>
</DOC>
