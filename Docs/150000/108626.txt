<DOC>
<DOCNO> 108626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/akyol.html </URL>
<DATE> 2002/09/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Light’ Türkiye 
</HEADLINE>
<TEXT>

     DEĞERLİ diplomatlarımızdan Onur Öymen’i Milliyet gazetesinde ağırladım. Kendisi İstanbul 2. bölgeden CHP adayıdır ama biz dış politikayı konuştuk. 
     İspanya’nın AB’ye girmek için nasıl çalıştığını anlattı. 
     Yıl 1982 Sosyalist Gonzales tek başına iktidara gelmiş. 
     İspanya’nın AB’ye girmesine Almanya karşıdır, çünkü milyonlarca İspanyol’un iş bulmak için üşüşmesinden korkuyor. 
     Yunanistan karşıdır, çünkü Akdeniz ürünlerinde rakip. 
     Fransa karşıdır, çünkü etnik Bask milliyetçiliğini kurcalıyor 
     İngiltere de karşıdır, çünkü Cebelitarık Boğazı’nda ihtilafı var. 
     Öymen devam ediyor 
     - Başbakan Gonzales Avrupa başkentlerinde adeta mek n tuttu. Özellikle bu dört ülkenin başbakanlarıyla defalarca görüştü... İspanya tümüyle seferber edildi. Sonunda Gonzales hepsini ikna etti.. 
     Ve İspanya 1986’da AB’ye üye oldu Milli geliri yirmi yılda 5 bin dolardan 15 bin dolara çıktı 
     
     TÜRKİYE’NİN üyeliği için öncelikle Almanya’yı, Fransa’yı ve İngiltere’yi mutlaka ikna etmemiz, kozlarımızı göstermemiz şart. 
     Sosyal Demokrat Verheugen daha üç gün önce Baykal’a "Schröder’le, Blair’le, Chirac’la görüşün, onları ikna edin önce" demedi mi 
     Öymen devam ediyor 
     - Beş yıldır bu ülkelerle başkakan düzeyinde bir ilişkimiz olmadı AB üyeliği süreci sadece diplomatlarla, bakanlarla yürütülemez. Başbakanların ağırlığı başkadır. Bütün devlet ve toplum olarak, Türkiye’nin bütünüyle ağırlığını koymalıyız. Çünkü bu nihayet bir pazarlık meselesidir. 
     Bu noktada sevgili Tamer Karadağlı’nın "lihgt erkek" terimi aklıma geldi "light Türkiye" diye düşündüm içim yanarak... 
     "Yönetemeyen demokrasi", yani koalisyonlara mahk m bu siyasi sistem, gerçekten güçlü bir ülke olan Türkiye’yi "light" durumuna düşürmektedir on yıldır... 
     
     ÖYMEN, toplumumuza h kim olan bir psikolojiden yakınıyor 
     - Biz kusurluyuz, Avrupalıların haklı psikolojisi de Türkiye’nin ağırlığına, mücadele gücüne zarar veriyor. 
     Öymen Atatürk, İnönü ve Menderes dönemlerinde Türkiye’nin "kararlı durarak, bütün ağırlığını koyarak ve risk alarak" büyük diplomatik başarılar elde ettiğini anlattı, örnekler verdi. 
     Remzi Kitabevi’nden yeni çıkan kitabında bunları anlatıyor. İmzalayıp bana da armağan ettiği kitabının adı, her şeyin özeti gibi "Silahsız Savaş, Bir Mücadele Sanatı Olarak Diplomasi." 
     Mücadele güç ister Her şeyden önce irade gücü 
     Öymen aralık ayında Türkiye’ye bir tarih verilmesinden pek ümitli değil. Aday ülkelerin hepsiyle masaya oturulmuşken Türkiye’nin önüne bir de "tarih verme" aşamasının konulmasını başlı başına haksız buluyor, "seçimlerden hemen sonra Türkiye seferber olursa sonuç alabiliriz" diyor. 
     Ama korkarım ki "yönetemeyen demokrasi" öyle aktif davranmamıza imk n vermeyecektir. 
     İşte Mesut Yılmaz canını dişine takıp koşturuyor. Ama "güçlü bir siyasi irade" olmayınca, İspanya’nın aldığı sonucu Türkiye’nin alması zor 
     Güçlü bir ülke "yönetemeyen demokrasi" elinde nasıl "light" düşer İşte böyle 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
