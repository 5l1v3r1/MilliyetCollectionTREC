<DOC>
<DOCNO> 137540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/sonspo09.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Portekiz'e gitti... 
</HEADLINE>
<TEXT>

     UEFA Kupası 4. tur ilk maçında Portekiz'in FC Porto takımı ile karşılaşacak Denizlispor, özel uçakla bu ülkeye hareket etti. 
     Yeşil-siyahlı kafilede Denizli Belediye Başkanı Ali Aygören, Denizli Cumhuriyet Başsavcısı İsa Fırat Küpeli, Milli Eğitim Müdürü Ekrem Ekici, Gençlik ve Spor İl Müdürü Mehmet Ali Babacan, Denizli Sanayi Odası Meclis Başkanı Süleyman İlgeri, yöneticiler, yönetici eşleri, davetliler, teknik kadro ve 20 futbolcu yer alıyor. Basın mensuplarıyla birlikte 110 kişinin bulunduğu özel uçak, Çardak Havaalanı'ndan hareket etti. 
     Futbolcuların hareket öncesi moralli oldukları gözlenirken, teknik direktör Rıza Çalımbay, bu turun kendileri açısından lig şampiyonluğu kadar önem taşıdığını, son sözü sahada futbolcuların söyleyeceğini belirtti. 
     





</TEXT>
</DOC>
