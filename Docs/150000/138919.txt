<DOC>
<DOCNO> 138919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun26.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sevgilisinden olan çocuğunu aç ve susuz bırakıp öldürmüş 
</HEADLINE>
<TEXT>

     Türk sevgilisinden olan 2 yaşındaki Alişan adlı çocuğunu aç ve susuz bırakarak ölümüne neden olan Alman kadın Veronika W. 22 , Berlin Eyalet Mahkemesi tarafından ömür boyu hapis cezasına çarptırıldı. 
     Rusya doğumlu Veronika W'nin, 17 yaşında fahişelik yapmaya başladığı, başka erkeklerle birlikte olabilmek ve partilerde eğlenebilmek için Alişan'ı evde yalnız bırakarak ölümüne neden olduğu bildirildi. 
     Mahkeme yargıcı Ralph Ehestaedt, ''Yiyecek, içecek ve ışık olmadan bir çocuğun aramızda yaşaması ve Berlin'in göbeğinde ölmesi, tahmin edilemeyecek kadar kötü bir olay. Annesi, düzenli yaşamından nefret ediyordu ve erkeklerle eğlenceden oluşan eski yaşantısına dönmek istedi. Eve döndüğünde oğlunun öldüğünü tahmin etmesi gerekirdi. Buna rağmen, oğluna bakmadan evden çıktı gitti ve eğlenmeye devam etti'' dedi. 
     Alişan'ın cesedi, geçen ay başında, komşuların evden kötü koku geldiğini polise haber vermesiyle bulunmuş, evde yiyecek ve içecek bulamadığı için acı çekerek öldüğü tahmin edilen Alişan'ın yanı başında yaklaşık 250 kirli bebek bezi bulunmuştu. 
     





</TEXT>
</DOC>
