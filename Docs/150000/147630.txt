<DOC>
<DOCNO> 147630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/ekonomi/eko05.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan işadamlarıyla ekonomiyi değerlendirdi 
</HEADLINE>
<TEXT>

     ANKARA Milliyet 

     Başbakan Recep Tayyip Erdoğan, Irak savaşı sürecinde Türk ekonomisinin son durumunu işadamlarıyla değerlendirdi. Savaşın ekonomi üzerindeki olumsuz etkilerinin değerlendirildiği toplantıda, borç yükünün hafifletilmesi ve kaynak sıkıntısının aşılması için alınacak önlemler tartışıldı. 
     Dışişleri Konutu’ndaki toplantıya Erdoğan’ın yanı sıra Dışişleri Bakanı ve Başbakan Yardımcısı Abdullah Gül, Devlet Bakanı Ali Babacan, Maliye Bakanı Kemal Unakıtan ve Adalet Bakanı Cemil Çiçek katıldı. Başbakan Yardımcısı Abdullatif Şener’in katılmaması ise dikkat çekti. Toplantıda, Doğan Holding Yönetim Kurulu Başkanı Aydın Doğan, Türkiye Odalar ve Borsalar Birliği TOBB Başkanı Rifat Hisarcıklıoğlu, Türk Sanayicileri ve İşadamları Derneği TÜSİAD Başkanı Tuncay Özilhan ile Rahmi Koç da, iş dünyasını temsil etti. 
     
     Erdoğan geç katıldı 
     Gül’ün ev sahipliğinde 20.30’da başlaması planlanan yemeğe Erdoğan, TBMM’deki Anayasa değişikliği oylamasında yaşanan sıkıntılar nedeniyle yarım saat geç katıldı. 
     Toplantıda işadamları hükümetin tedbirler paketine yönelik görüşlerini bildirildi. Erdoğan da, ekonomik problemlerinin aşılmasında hükümetin kararlılığını bir kez daha vurguladı ve alınacak tedbirlerin tamamının serbest piyasa kuralları içinde gerçekleşeceğini kaydetti. 
     


SİYASET 


















</TEXT>
</DOC>
