<DOC>
<DOCNO> 140082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sondun26.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kıbrıs Özel Koordinatörü Thomas Weston, Kıbrıs'tan ayrıldı... 
</HEADLINE>
<TEXT>

     ABD Dışişleri Bakanlığı Kıbrıs Özel Koordinatörü Thomas Weston, Kıbrıs konusuyla ilgili olarak geçen 10 günü, ''Ada'nın bölünmüşlüğüne son verme çabası'' olarak niteledi. 
     Rum radyosunun haberine göre, ülkesine dönmek üzere bugün Kıbrıs'tan ayrılan Weston, Larnaka Havaalanı'nda yaptığı açıklamada, ''bundan sonraki adımın, her iki tarafın BM Genel Sekreteri Kofi Annan'a çözüm yönünde bir referandumu kabul edip etmediklerini bildirecekleri Lahey'e gitmek olduğunu'' söyledi. 
     ''Son günlerdeki gelişmelerden cesaret aldığını'' ifade eden Weston, kendisinin de katıldığı KKTC'deki mitingin, ''Kıbrıs Türklerinin çözüme ilişkin kararları için demokrasi mesajı verdiğini'' belirtti. Weston, mitinge katılışının ''demokrasiye güçlü bir destek'' olduğunu söyledi. 
     





</TEXT>
</DOC>
