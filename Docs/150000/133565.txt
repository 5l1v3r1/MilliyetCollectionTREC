<DOC>
<DOCNO> 133565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/spor/spo02.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER KAPANIŞ 
</HEADLINE>
<TEXT>

Ara transferde birbirinden kaliteli yıldızları renklerine bağlayan Fenerbahçe, finali Gaziantepsporlu Kemal ile yaptı. Sadettin Saran ile dün masaya oturan Celal Doğan genç oyuncuyu resmen verdiklerini açıkladı 
     YALÇIN TÜRK 

     Yıldırım çözmüştü 
     FENERBAHÇE ara transferi Gaziantepsporlu Kemal’i de renklerine katarak tamamladı. Başkan Aziz Yıldırım’ın cumartesi günü Celal Doğan ile yaptığı telefon görüşmesi sonrası genç oyuncunun bonservis sorununu çözmesinin ardından dün Futbol Şube Sorumlusu Sadettin Saran ödeme planını görüşmek üzere Gaziantepspor Başkanı ile Ritz Carlton Oteli’nde bir kez daha bir araya geldi. 
     
     2.1 milyon dolar 
     GALATASARAY’IN da uzun süredir istediği Kemal için 250 bin doları peşin, geri kalanı bir yıl vadeli 2.4 milyon dolar ödenecek. Celal Doğan, genç yıldızı Fenerbahçe’ye verdiklerini resmen açıklarken, Ümit Milli Takım kampında bulunan Kemal’in perşembe günü İstanbul’a gelerek 2.5 yıllık sözleşme imzalayacağı belirtildi. Kemal cuma günü de antrenmanlara başlayacak. 
     
     Kemal Aslan kimdir 
     24 Ekim 1981 Gaziantep doğumlu. Alt yapıdan 2000 - 2001 sezonunda A takıma yükseldi. Aynı sezon 32 maçta görev yaptı, 3 gol, 4 asist ile oynadı. 2001 - 2002’de ise 30 karşılaşmada sahaya çıkan Kemal sezonu 2 gol, 7 asist ve bir kırmızı kartla tamamladı. 2002 - 2003’te ise 16 maçta 4 gol attı, 5 asist yaptı. 11 kez A Genç Milli Takım’da oynayan genç oyuncu, 20 kez Ümit Milli Takım formasını giydi, iki gol kaydetti. 
     
Rebrov’un imzası bugünUkraynalı yıldız dün yazışmaların bitmemesi üzerine imza atamadı 
     HÜSEYİN YAVUZ 

     İNGİLTERE’NİN Tottenham Kulübü’nden kiralanan Ukraynalı yıldız Rebrov iki kulüp arasındaki yazışmaların tamamlanmaması üzerine dün resmi sözleşme imzalayamadı. Fenerbahçe yönetimi Rebrov’un bugün imza atacağını açıklarken, Ukraynalı yıldız dün sabah katıldığı antrenmanda yine şık hareketlerle göz doldurdu. 
     ÇALIŞMA bitiminde özel frikik idmanı da yapan Rebrov isabetli şutlarıyla dikkat çekti. Antrenmana Kocaelispor maçında forma giyen oyuncular katılmazken, Serhat, Yusuf ve Ogün kondisyoner Marrone yönetiminde çalıştı. Sakatlığı geçen Serhat da şut çalışmasında formda gözüktü. 
     
Tam sınırdayızOğuz Çetin’in göreve gelmesinden sonra aradığı huzuru bulan Hakan Bayraktar, "Beşiktaş maçında ya patlayacağız, ya dibe ineceğiz" dedi 
     MESUT KONUKÇU 

     İkinci bahar 
     LORANT döneminde fiziği yetersiz diye bir kenara itilen Hakan Bayraktar, Oğuz Çetin ile ikinci baharını yaşıyor. Ön liberoda oynamayalı uzun zaman olduğunu ifade eden Hakan, "Bu nedenle ilk maçlarda tereddütlüydüm. Ancak bunu kısa sürede atlattım. Nihayet gerçek yerimde oynuyorum. Sadece ben değil, herkes kendi yerinde bulunuyor. Böyle olunca da herşey daha güzel oluyor" diye konuştu. 
     
     Eskiye dönüş 
     GAZİANTEPSPOR’DAKİ çizgisine yeniden ulaştığını kaydeden Hakan, "Benim en çok sevdiğim şey, koşmak, mücadele etmek, arkadaşlarıma servis yapmaktır. Bu özelliğim ve güvenim geri geldi. Birinin, size ihtiyacı olduğunu hissettirmesi çok güzel bir duygu. Siz de bunu görünce mutlu oluyorsunuz, elinizden geleni yapıyorsunuz. Arkadaşlık ilişkileri de çok gelişti" ifadesini kullandı. 
     
     Herşey yolunda’ 
     YENİ sistemin temelinde sürekli top çevirmenin yattığını da sözlerine ekleyen tecrübeli oyuncu, "Bazıları yan top yaptığımız, geriye oynadığımız için eleştirebilir. Bunun hiç önemi yok. Topun bizde kalması önemli. Herşey yerli yerine oturdu. Beşiktaş maçını kazanırsak daha da güzel olacak. Biz şu anda tam sınırdayız. Ya patlayacağız, ya dibe ineceğiz" dedi. 
     
Vladimir’e tam not      SARI - Lacivertli yöneticiler, Kocaelispor ile oynanan hazırlık maçında kısa süre görev almasına rağmen olumlu hareketler yapan Rus oyuncu Vladimir’e tam not verdi. Asbaşkan Nihat Özbağı, "Sürekli hareketli olması, rakip savunmayı şaşırtıyor. İsabetli transfer olduğunu gösterdi" dedi. Murat Özaydınlı ise "Bencilliği yok. Top alıp veriyor. Çalışkan" ifadesini kullandı. 
     
Ortega’ya serum      KOCAELİSPOR maçında forma giyemeyen ve dünkü antrenmana da katılmayan Arjantinli oyuncu nun ağır bir bağırsak enfeksiyonu geçirdiği belirtildi. Evinde dinlenen ve serum bağlanan Ortega’nın halsiz düştüğü belirtilirken, kulüp doktorları yıldız futbolcunun pazar günü oynanacak Beşiktaş maçında görev alabileceğini açıkladılar. 
     
Washington’da çözüm      MEHMET ÇİFTÇİ 

     KALP spazmı geçiren ve uzun süredir ülkesinde bulunan Washington’un Amerika vizesi sorununu yine Fenerbahçe Kulübü çözdü. Washington’un menajeri Ricardo, Sarı-Lacivertliler’in kendilerine vize problemini çözdüklerine dair faks gönderdiğini ve bu faks üzerine hemen harekete geçerek bu hafta içinde Washington ile birlikte ABD’ye gideceklerini söyledi. 
     RİCARDO, Washington’un futbolu bırakmasını gerektirecek herhangi bir sağlık sorunu bulunmadığından emin olduğunu söyledi. Brezilyalı menajer Amerikalı doktorlardan alacakları raporla önümüzdeki hafta İstanbul’a geleceklerini, ikinci yarı başlamadan Washington’un Fenerbahçe ile yeniden antrenmanlara çıkacağını vurguladı. 
     



 SPOR 
























</TEXT>
</DOC>
