<DOC>
<DOCNO> 110250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/spor/spo02.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant’ın yüzü güldü 
</HEADLINE>
<TEXT>

Alman hoca, iki gol yemelerine rağmen oyundan memnun olduğunu söyledi, "Oyuncularıma söz söyletmem" dedi 
     FENERBAHÇE Teknik Direktörü Werner Lorant, maça iyi başlayamadıklarını, erken yedikleri golün oyunu etkilediğini söyledi. Alman hoca, "Basit hatalar yapıyoruz. Bu alışkanlığımızdan kurtulmamız lazım. Tek endişem bu. Sonuçtan ve takımdan memnunum. Çünkü hep ileriye oynadık, gol pozisyonları ürettik ve galip geldik. Oyuncularıma söz gelsin istemem" diye konuştu. 
     BASINLA ilgili bir sorunu olmadığını da sözlerine ekleyen Lorant, "Artık huzur istiyoruz. Toplantıyı erken kesmemin nedeni, başka söyleyeceğim şey yoktu. Medyaya karşı değilim. Hepiniz iyi insanlarsınız. Herşey, kurallar ve ölçülere göre olsun yeter. Amacım takımla baş başa kalmak. Önümüzde iki önemli maç var ve tek başımıza çalışmamız gerekiyor" ifadelerini kullandı. 
     
Rüştü yoğun bakımda      FENERBAHÇE’NİN deneyimli, ancak sakatlıktan dolayı sorunlu kalecisi Rüştü, Solna ile oynanacak olan UEFA Kupası rövanş maçına kadar tedavi olacak. Bu nedenle yıldız file bekçisini, Elazığspor’a karşı oynatmayan Lorant, Oğuz’a görev verdi. Maç sabahı yapılan çalışmada kendini deneyen, ancak karın kaslarındaki ağrıları dinmeyen Rüştü’nün, büyük bir olasılıkla bugün Almanya’ya gidecek 
     RÜŞTÜ’NÜN, Almanya’da tedaviye başlayacağı ve perşembe günü oynanacak AIK Solna maçına kadar İstanbul’a döneceği açıklandı. Rüştü’yü, iğne ile Elazığspor maçında oynatabilecekken Almanya’ya gitmesini isteyen Lorant, kaleci antrenörü Nurettin Yıldız’ın onayını alarak kaleyi Oğuz’a teslim ederken, Solna maçında ne pahasına olursa olsun deneyimli kaleciye görev verme kararı aldı. 
     
SAHA KAPANACAKHakem İsmet Arzuman’ın son 15 dakikada yaptırdığı üç anons ve gözlemci ile federasyon temsilcisinin raporları nedeniyle Fenerbahçe Şükrü Saraçoğlu Stadı bir maç ceza alacak 
     CEMAL ERSEN 

     İki anons yaktı 
     FEDERASYONUN yeni sezonda uygulamaya koyduğu küfür ve kötü tezahürat talimatının ilk kurbanı Fenerbahçe olacak. Elazığspor karşılaşmasında, SarıLacivertli taraftarların hakeme yönelik küfürleri, Şükrü Saraçoğlu Stadı’nın bir maç kapatılmasına yol açacak. Karşılaşmanın ikinci yarısının son 15 dakikasında hakem İsmet Arzuman’ın, Futbol Müsabaka Talimatı’nın "küfür ve kötü tezahürat" başlıklı 29. maddesinin verdiği yetki ile yaptırdığı 1 ve 2. anonslar Fenerbahçe’nin başını yakacak. 
     
     Para cezası da var 
     İSMET Arzuman’ın küfüre karşı yaptırdığı iki anons, gözlemci Engin Kurt ve federasyon temsilcisi Süreyya Özkefe’nin yazacağı raporlarla desteklenecek ve Fenerbahçe’nin cezası kesinleşecek. Ayrıca Disiplin Talimatı’nın 22. maddesine göre, Sarı - Lacivertli kulübe, 1 ve 2. anonslar yüzünden 1 milyar lira para cezası da gelecek. Ancak bu ilk iki anonstan sonra sahaya atılan tehlikeli maddeler nedeniyle yapılan üçüncü anons, Fenerbahçe’ye verilecek para cezasını ikiye katlayacak ve 2 milyar olacak. 
     
     İtiraz kurtarmadı 
     FENERBAHÇE, Galatasaray ve Beşiktaş, Futbol Federasyonu tarafından sezon başında yürürlüğe koyulan "küfür ve kötü tezahürat" başlıklı talimat maddesine, sadece hakem raporuyla ceza verilmesi nedeniyle itiraz etmiş, Tahkim Kurulu da iptal etmişti. Ancak Federasyon, ligin 5. haftasından itibaren, Tahkim Kurulu’nun isteği doğrultusunda, raporlara gözlemci ile temsilciyi dahil etmiş, maddeyi yeniden yürürlüğe koymuştu. Böylece yeni talimat ilk olarak Fenerbahçe’yi yaktı. 
     
Yıldırım sert çıktı      BAŞKAN Aziz Yıldırım, hakem İsmet Arzuman’ın üç kez anons yapmasına sinirlendi. Türkiye’nin her stadında sahaya pet şişe atıldığını söyleyen Yıldırım, "Bunlar için anons mu yaptırılır. Ortega’nın düşürülmesi penaltıydı, ama vermedi. Artık hakemlerin, federasyonun ve bizlerin şapkaları öne koyma zamanı geldi. Yoksa daha vahim olaylar yaşarız" ifadelerini kullandı. 
     FENERBAHÇE’NİN tecrübeli defans oyuncusu Ümit Özat da maç sonrası hakemin yönetimine tepki gösterdi. Ümit, "Hakemlerin futboldan anlaması ve futbola yakın insanlar olması lazım. Ofsaytı ve faulleri yorumlayarak görmeniz, çok önemli bir şey. Hakemler çok değişik mesleklerden geliyorlar. Futboldan anlamayan insanların futbolu yorumlaması zordur" diye konuştu. 
     
NOTLAR      Rapajc’e erteleme 
     SARI - Lacivertli kulübün dün yapılması gereken Yönetim Kurulu toplantısı, bugüne ertelendi. Geçtiğimiz hafta içinde FIFA’ya başvurarak, alacaklarını tahsil etmeye çalışan ve tepki toplayan Rapajc’in durumunu görüşmesi beklenen yöneticiler, kararı bugün alacaklar. 
     
     Hakan sakat 
     SON taktik antrenmanda sakatlanan Hakan Bayraktar takımdaki yerini alamadı. Lorant, Solna maçını dikkate alarak, on birini değiştirdi. Alman hoca sağda Ali Güneş’e yer verdi. 
     
     Yine el ele 
     SARI - Lacivertli taraftarlar, son iki maçta olduğu gibi Lorant ile yardımcısı Oğuz Çetin’i el ele tribünlere davet etti. Bu ikili de davete uydu. 
     
     Şeref turu 
     MAÇ öncesinde tulumbacılar seyirciye bir gösteri yaparken, modern giysili itfaiyeciler stadda Fenerbahçe bayrağıyla şeref turu attılar, taraftarlardan alkış aldılar. 
     
     İsmail’den fedakarlık 
     SAKATLIĞI nedeniyle ABD’de ameliyat olan İsmail Güldüren dün İstanbul’a döndü. Genç oyuncu sahalara dönmesinin altı ayı bulacağını söyledi, "Bu sezon takıma faydalı olamadım. Bedava bir yıl sözleşmemi uzatabilirler" dedi. 
     
     AIK galip 
     UEFA Kupası’nda Fenerbahçe’nin ilk turdaki rakibi AIK Solna kendi sahasında oynadığı lig maçında Landskrona’yı 3-1 yendi. Sarı-Lacivertliler’in gollerini Nilson, Hogh ve Nordin’den geldi. 
     
     



 SPOR 





























</TEXT>
</DOC>
