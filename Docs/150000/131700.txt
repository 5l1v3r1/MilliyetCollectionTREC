<DOC>
<DOCNO> 131700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sonspo06.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Mısırla berabere kaldı, golü Lukunku attı... 
</HEADLINE>
<TEXT>

     Galatasaray ile Mısır A Milli arasındaki özel karşılaşma 1-1 sona erdi. 
     Kahire Stadı'ndaki maçta, sarı-kırmızıların golünü 58. dakikada yeni transfer Ali Lukunku atarken, Mısır'ın gölünü ise 17. dakikada Herzim Emam kaydetti. 
     Galatasaray sahada, Mondragon, Bülent Korkmaz, Emre, Berkant Dk. 46 Batista , Hasan Şaş Dk. 88 İlker , Pinto, Ayhan Dk. 75 Mehmet Polat , Cihan, Ümit Davala, Ali Lukunku, Ergün tertibiyle yer aldı. 
     Sarı-kırmızılı ekipte, Cihan, Hasan Şaş ve Ümit Davala sarı kart gören oyuncular oldu. 
     Mısır Milli takımında Gençlerbirliği'nde top koşturan El Saka ve Ahmet Hassan 90 dakika sahada yer alırken, Malatyasporlu Ayman ise 77. dakikada oyundan alındı. 
     
     MAÇTAN NOTLAR 
     -Karşılaşmaya, Ezher Üniversitesi'nde okuyan Türk öğrenciler ağırlıkta olmak üzere Kahire'de yaşayan Türk taraftarlar ilgi gösterdi. 
     -Maçı, Türkiye'nin Kahire Büyükelçisi Korkmaz Haktanır ve elçilik görevlileri de izledi. 
     Galatasaray kafilesi ve Mısırlı futbolcular, karşılaşmadan sonra Karya Müzesi'ndeki firavun mumyaları bölümünü ziyaret etti. 
     Kahire Büyükelçiliği, bu akşam Galatasaray onuruna Cezira Sheraton Oteli'nde yemek verecek. 
     





</TEXT>
</DOC>
