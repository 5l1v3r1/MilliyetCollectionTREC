<DOC>
<DOCNO> 121771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yazar/uras.html </URL>
<DATE> 2002/11/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Şener’in Naylon Holding’i ödül aldı 
</HEADLINE>
<TEXT>

     İstanbul Defterdarlığı’nın tespitlerine göre, İstanbul’da, haklarında sahte ve yanıltıcı belge düzenlemek ve kullanmakla ilgili rapor bulunan mükellef sayısı 29 bin 805’tir. 
     Bunların 7 bine yakını yani 6 bin 935’i naylon fatura üretiyor, 5 bin 995’i bu sahte belgeleri kullanıyor. Bazıları da hem üretip, hem kullanıyor. Bunların sayısı da bin 574’tür. 
     Maliyecilere göre, bir şirketin naylon faturacı olup olmadığı konusundaki en belli başlı özellik olan belge ve defterlerin kayıp olmasıdır. Sadece İstanbul’da defter ve belgelerim kayboldu diyerek Maliye’nin denetiminden kaçan mükellef sayısı 6 bin 656’dır. 
     
     8.142 naylon faturacı 
     Vergi dairelerinin kendiliğinden naylon faturacı olarak belirledikleri firma adedi ise 8 bin 142’dir. 429 şirketin belgeleri taklit edilirken, mükellefiyetleri bulunmayan ancak üçüncü kişiler veya diğer tüzel kişilikler aracılığıyla sahte belge organizasyonu içerisinde bulunan ve sahte fatura ticareti yapanların sayısı da 74 kişidir. 
     Sayın okuyucularım, naylon bebek, naylon çorap, naylon torba... Naylon İngilizceden dilimize yerleşmiş, kimyasal bir maddenin ismi. Naylon, yaşamımıza naylon çorap olarak girdi. Derken, naylon fatura ve giderek de naylon holding yaşamımızın bir parçası oldu. Naylon fatura, gerçekte mevcut olmayan bir mal için, vergi kaçırmak amacıyla düzenlenmiş sahte belgeye, halk tarafından verilen isimdir. 
     
     Sahtek rlık tezgahı 
     Naylon Holding ise, sadece naylon fatura düzenlemek ve hayali ihracat yapmak amacıyla oluşturulmuş bir sahtekarlık tezgahıdır. 
     Nedim Şener, uzun süredir Milliyet Ekonomi’de, naylon fatura ve hayali ihracat konularını haberleştirdi. Sadece onunla kalmadı, haber peşinde koşarken derlediği belgeleri "Naylon Holding" başlığı altında bir kitapta topladı. 
     Sedat Simavi Vakfı tarafından 26 yıldır düzenlenen yarışmada yılın en başarılı gazetecisine verilen "Sedat Simavi Ödülü"ne bu yıl Nedim Şener layık görüldü. Nedim Şener, 1994 yılından bu yana Milliyet gazetesinde "sade muhabir" olarak görev yapıyor. Türkiye Gazeteciler Cemiyeti’nden 1997 yılında "Mansiyon", 1999 ve 2000 yıllarında da "Ekonomi Dalında Yılın Gazetecisi" ödülünü aldı. Nedim Şener, Türk ekonomisinin baş belası yolsuzluk üzerine uzmanlaşmış bir araştırmacı gazeteci. Bundan önce Dünyada ve Türkiye’de Altın, Dünya Yayınları, 1994 ve Tepeden Tırnağa Yolsuzluk Metis Yayınları, 2001 kitapları yayımlandı. 
     Nedim Şener, Naylon Holding isimli kitabında Om Yayınevi, 2002 naylon faturanın ve naylon holdingin ekonomiye olumsuz etkilerini anlatıyor. Nedim Şener diyor ki 
     
     Çok büyük gelir sağlıyorlar 
     Naylon faturayı basanların katlandığı tek maliyet, matbaa masrafıdır. Buna karşılık naylon faturanın getirisi, üzerinde yazılı tutarın yüzde 5 ile 15’i arasında değişmektedir. Bu da yüz milyarlarca hatta trilyonlarca liralık fatura düzenleyen bir kişi ya da organize bir grup için çok büyük bir gelir anlamına gelir. 
     Peki naylon fatura üretenler varsa, bunları talep edenler kimlerdir Ve naylon fatura ne işi yarar. Bu soruların tümüne Noylon Holding kitabında yanıt veriliyor. 
     Nedim Şener, Naylon Holding’de hayali ihracatla başlayan, naylon faturanın yaygınlaşması ve nihayet naylon fatura ve hayali ihracat işinin holdingleşmesiyle sona eren gelişme sürecinde ortaya çıkan çarpıklıkları kitabında belgelere dayalı olarak hikaye ediyor. 
     Sedat Simavi ödülünü alan bu güzel kitabı, sayın okuyucularıma tavsiye ederim. 
     
     







Tokalaşma, İslam ve laiklik 


Köhne bir plağa takılmış iğne ve küreselleşme süreci 


Şahin geliyor 


Yalçınbayır’ın anayasa yaklaşımı 


Her şeyin başı Kıbrıs 


Next year inşallah 


Eğitimde ilk reform isteği evden 


Tam saha pres 


Türbanda, "kamusal alan" nerede başlar 


Şiir okumanın şiir yazmanın faturası... 


Tarihle randevu 


CHP’yi 19’un altında bırakan zihniyet 


E her’alde yani Savaşa Hayır 


Şener’in Naylon Holding’i ödül aldı 


</TEXT>
</DOC>
