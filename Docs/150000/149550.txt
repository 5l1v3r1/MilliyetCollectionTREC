<DOC>
<DOCNO> 149550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun41.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld Saddam Hüseyin rejimi tarih oldu 
</HEADLINE>
<TEXT>

     ABD Savunma Bakanı Donald Rumsfeld, Irak'ta Saddam Hüseyin rejiminin tarih olduğunu söyledi. 
     Rumsfeld, Amerikan NBC televizyonuna verdiği demeçte, Saddam Hüseyin ve yandaşlarının bir daha asla iktidara dönemeyeceğini belirterek, ''Bu rejim ebediyete kadar tarih olmuştur'' ifadesini kullandı. 
     Saddam Hüseyin'in ülkeyi artık yönetmediğini bildiklerini söyleyen Rumsfeld, ''Bu büyük bir başarıdır'' dedi. 
     Buldukları Amerikalı savaş esirlerine de değinen Rumsfeld, bulunan Amerikan askerlerinin sayısının 7 olduğunu, bunlardan 2'sinin kurşunla yaralandığını, ancak durumlarının iyi olduğunu ve ailelerine haber verilmekte olduğunu kaydetti. 
     Öte yandan Amerikan Fox televizyonuna demeç veren Amerikan Merkez Karargahı Komutanı General Tommy Franks, bu haftadan itibaren Irak'ın başkenti Bağdat'a gidebileceğini söyledi. 
     Franks, Bağdat'taki Amerikan birlikleriyle görüşmek üzere buraya gitmeyi planlayabileceğini belirtti. 
     





</TEXT>
</DOC>
