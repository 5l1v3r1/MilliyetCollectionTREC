<DOC>
<DOCNO> 105500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/soneko18.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesi yapıldı 
</HEADLINE>
<TEXT>

     Hazine Müsteşarlığı bugün gerçekleştirdiği 140 ve 301 gün vadeli bono ihalesinde toplam 2 katrilyon 287.3 trilyon liralık net satış yaptı. 
     Hazine'nin kısa vadeli bono ihalesine daha yüksek teklif gelirken, bu vadedeki ihalesinde net satış 1 katrilyon 541.6 trilyon lira, 301 gün vadeli bono ihalesinde ise net satış 745.7 trilyon lira oldu. 
     140 gün vadeli bono ihalesine toplam 2 katrilyon 261.1 trilyon liralık, 301 gün vadeli ihalesine de 1 katrilyon 504.3 trilyon liralık nominal teklif gelirken, 140 gün vadeli ihalede 1 katrilyon 853.8 trilyon liralık nominal satış, 301 günlük ihalede ise 1 katrilyon 148 trilyon liralık nominal satış gerçekleşti. 
     Öte yandan, bono ihalelerinde yıllık basit ortalama faiz 140 günlükte yüzde 52.64, 301 günlükte yüzde 65.24 olarak gerçekleşti. İhalelerde bileşik faiz ise sırayla yüzde 61.5 ve yüzde 68.5 oldu. 
     Hazine, ihale öncesinde de kamu kuruluşlarına 140 ve 301 günlük bonolardan toplam 173.9 trilyon lira, piyasa yapıcılarına da 55 trilyon liralık net rot satışı yapmıştı. 
     Kamuya, 140 günlük bono ihalesinde 98.9 trilyon lira, 301 gün vadeli bono ihalesinde 75 trilyon liralık satış gerçekleşti. 
     Bu arada, Hazine Çarşamba valörlü olarak yaptığı borçlanmalara karşılık piyasaya 2 katrilyon 815 trilyon liralık borç ödemesi yapacak. 
     





</TEXT>
</DOC>
