<DOC>
<DOCNO> 102175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/spor/spo01.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal affetmiyor 
</HEADLINE>
<TEXT>

Yönetim, hakemlere her karşılaşmada ayrılan 25 kişilik kontenjanı iptal etti. 
     SİYAH - Beyazlı kulübün Bursaspor maçını yöneten Metin Tokat ile yaşadığı sürtüşme, diğer hakemleri de olumsuz etkiledi. İstanbullu hakemlerin İnönü Stadı’ndaki idmanlarını protesto nedeniyle değil, Beşiktaş’ın isteğiyle Kasımpaşa’ya aldığı ortaya çıktı. 
     YÖNETİCİLER, İnönü Stadı’nda haftada iki gün idman yapan hakemlere kapılarını tamamen kapattı. Bununla da yetinmeyen Siyah - Beyazlılar, hakemlere ikinci bir darbeyi vurdu. Yönetim kurulu, her maçta ayrılan 25 kişilik hakem kontenjanını kaldırdı. 
     
100. yılın en güzel renkleri      Siyah - Beyaz 
     BEŞİKTAŞ, 100. yıl kutlamalarında yeni bir ilke imza atmaya hazırlanıyor. Çalışmalarını ara vermeden sürdüren yönetim, camianın önde gelen isimleri ile hazırlanan projeler hakkında bilgi alış verişi yapıyor. Ümraniye’deki tesislerin tamamlanmasında büyük payı bulunan Nevzat Demir, Siyah - Beyaz renkleri taşıyan dünyanın önde gelen takımların tespit edilip, Türkiye’ye getirilmesi önerisinde bulundu. 
     
     Demir’in teklifi 
     NEVZAT Demir, Türkiye’nin çeşitli illerinde gerçekleştirilecek turnuvayla kutlamaların daha da anlam kazanacağını söyledi. Turnuvada final maçının ise İstanbul’da yapılması planlanıyor. 100. yıl komitesi Demir’le işbirliği yaparsa, organizasyona Newcastle United İngiltere , PAOK Yunanistan , Juventus İtalya , Rosenborg Norveç , Mönchengladbach Almanya ve A.Mineiro Brezilya gibi kulüpler çağrılacak. 
     
Amaral gole kilitlendi      CENGİZ MALGIR 

     ANTRENMANLARDAKİ hırsıyla dikkati çeken Brezilyalı yıldız, liglerde hiç golü bulunmadığını hatırlattı, Beşiktaş’ta fileleri havalandıracağını iddia etti. Kısa sürede uyum sürecini aşan, İstanbul’a ailesinin gelmesiyle rahatlayan Amaral, dün oğlu Zinho ile kırılan dişi için Beşiktaş’taki Denİstanbul Diş Kliniği’nin yolunu tuttu. Amaral, oğlunun İtalya’da futbol okuluna gittiğini belirterek, "Şimdi aynı ortamı burada yaşayacak. Eminim ki o, büyük futbolcu olacak. Beşiktaş formasıyla ilk golümü atmak istiyorum" diye konuştu. 
     
Yalnızlık tak etti Pancu, Kocaelispor maçında İlhan Mansız ya da Nouma ile birlikte oynamak istediğini açıkladı 
     BURSASPOR karşısında Lucescu’nun tek forvet olarak sahaya sürdüğü Daniel Pancu, her pozisyonda iki ya da üç savunma oyuncusu ile mücadele ettiği için çok zorlandığını açıkladı. Bu durumun kendisini yorduğunu ifade eden Rumen golcü, "Kocaeli maçında İlhan ya da Pascal ile oynamayı çok isterim. Ama son kararı hocam verecek. Yine tek forvetsin’ derse, bana sahaya çıkıp, gol atmak düşer" dedi. 
     
Lucescu rahatladıRumen teknik adam, sakatların iyileşme sürecine girmesiyle neşesinekavuştu. Kocaeli maçında Sergen ve Yasin’in oynayabileceği açıklandı 
     Olumlu gelişmeler 
     KOCAELİSPOR maçında taraftarına üç puan armağan etmek isteyen Siyah - Beyazlı takımda sakat oyuncuların durumlarındaki olumlu gelişmeler teknik heyetin yüzünü güldürdü. Sergen ve Yasin’in forma giyecek duruma geldiği, Ahmet Dursun ve İlhan Mansız’ın da durumlarının iyi olduğu bildirildi. İlhan Mansız iki gün dinlendirilirken, diğer sakatlar Sergen, Yasin ve Ahmet Dursun sağlık ekibi gözetiminde maça hazırlanıyorlar. 
     
     Hasret bitiyor 
     BEŞİKTAŞ’TA yeniden yuvaya dönen Sergen Yalçın, Serdar Topraktepe ve Pascal Nouma, uzun bir aradan sonra İnönü Stadı’nda taraftarın önüne çıkmaya hazırlanıyor. Lucescu’nun görev vermesi durumunda Sergen 1918, Serdar 1181, Nouma da 455 günlük bir ayrılıktan sonra Siyah - Beyazlı tribünlerle kucaklaşacak. Beşiktaş, üç oyuncunun da veda maçlarından üç puan çıkarmış, Serdar ve Nouma’da noktayı birer golle koymuştu. 
     
Ali Cansun’a forma yakın      FORVETTE İlhan Mansız ve Ahmet Dursun’un sakatlığı, Nouma’nın ise henüz tam olarak hazır duruma gelememesi gözleri genç yıldıza çevirdi. Kocaeli maçında çift forvetle sahaya çıkması beklenen Lucescu’nun, Ali Cansun’a ilk on birde yer vermesi bekleniyor. İsviçre kampında yıldızlaşan, Ümraniye’deki çalışmalarda da attığı gollerle göze giren genç yetenek, "hazırım" mesajını gönderdi. 
     
İnönü Stadı şölene hazır      SÜPER Lig’in ikinci haftasında Kocaelispor maçında taraftarın karşısına çıkacak olan Beşiktaş, İnönü Stadı’nda muhteşem şovlarla karşılanacak. Taraftarlar, stadı gelin gibi süsleyip, şölen hazırlıklarını tamamladı. Karşılaşmaya Siyah - Beyaz formalarla gelecek olan taraftarlara girişte konfeti ve flama dağıtılacak. Futbolcular sahaya çıkarken ve her golden sonra tribünlerde meşaleler yakılacak. 
     
Tempo düştü      TEKNİK Direktör Mircea Lucescu, sakatlıkların artmasından çekindiği için antrenman sayılarını bire düşürdü. Önceki gün akşamki çalışmayı iptal eden Rumen hoca, dün de takımına tek idman yaptırdı. Ümraniye Tesisleri’nde öğleden sonra yapılan antrenmanda Lucescu oyuncularına fazla yüklenmedi, Kocaelispor maçının taktik çalışmalarına ağırlık verdi. 
     
Gözler Avrupa’da      TRANSFERİ bir oyuncu alarak kapatmayı hedefleyen Beşiktaş, gözünü Avrupa kulüplerine dikti. Yönetim, kulüplerin dün kesin kadrolarını ülke federasyonlarına bildirilmesi üzerine araştırma başlattı. Siyah - Beyazlılar serbest kalan oyuncularla temas kurmak için harekete geçti. 
     
Kombine mesaisi      BEŞİKTAŞ’TA kombine kart satışının Kocaeli maçına kadar öğle tatilleri ve akşam saat 22.00’ye kadar süreceği bildirildi. Kulübün resmi web sitesinde yapılan açıklamada, sezonluk karta sahip olmak isteyen taraftarların bu saatler arasında kartlarını satın alabilecekleri duyuruldu. 
     



 SPOR 























</TEXT>
</DOC>
