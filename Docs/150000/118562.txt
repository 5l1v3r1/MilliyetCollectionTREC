<DOC>
<DOCNO> 118562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/spor/spo01.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'HİÇ ÇEVİK DEĞİLİM' 
</HEADLINE>
<TEXT>

Özel Ata Koleji’nin paneline katılan Sergen, "Atatürk’ün, ben sporcunun zeki, çevik ve ahlaklısını severim sözüne futbolcular sahip mi " şeklindeki bir soruya, "Çevikliğim yok" yanıtını verdi 
     ORHAN YILDIRIM 

     Kırıp, geçirdiler 
     BEŞİKTAŞLI Pascal Nouma ve Sergen Yalçın, Asbaşkan ve Futbol Şube Sorumlusu Yıldırım Demirören’in sahibi olduğu Özel Ata Koleji’nde düzenlenen panele katıldılar. İki futbolcu da öğrencilerin sorularına ilginç cevaplar verirken, salonu gülmekten kırıp geçirdi. Nouma, kendisi için bestelenen "Fransa’da doğdu, Beşiktaşlı oldu, helal olsun sana Pascal Nouma" şarkısına Türkçe eşlik etti. 
     
     Bu yıl şampiyonuz’ 
     FRANSIZ yıldız, "Beşiktaş şampiyon olacak. Elazığ kolay kura. Niye bu kadar sevildiğimi bilmiyorum. Ama siz de psikopatsınız, ben de, bu yüzden iyi anlaşıyoruz. Beşiktaş taraftarı Kadıköy’e kavga etmek için gitmemeli" diye konuştu. Soru yağmuruna tutulan Sergen Yalçın da, bir kaza olmazsa şampiyonluğa ulaşacaklarını belirtirken, "İnönü’deki baskı güvenimizi kırıyor" yorumunu yaptı. 
     
     Futbolum enteresan’ 
     SERGEN bir kız öğrencinin, "Atatürk, ben sporcunun zeki, çevik ve aynı zamanda ahlaklısını severim sözüne futbolcular sahip mi " sorusuna, "Sahip olmayanlarda var. Mesela bende çeviklik yok" karşılığını verdi. Sergen, "Atatürk ilke ve inkılapları futbolculara faydalı oluyor mu sorusunu ise, "Bu soru üstünde bayağı çalışmışsınız. Benim futbolum enteresan olduğu için faydasını çözemedim" diye yanıtladı. 
     
Pancu müjdesi      SİYAH - Beyazlı takımda sol baldırındaki çekme nedeniyle önceki gün yapılan antrenmanı yarıda bırakan Pancu’nun MR’ı çekildi. Rumen oyuncuda ciddi bir probleme rastlanmazken, Alaves maçında oynayabileceği belirtildi. Kulüp doktoru Ayhan Optur, Sergen’in de büyük bir olasılıkla forma giyebileceğini açıkladı. Beşiktaş, Alaves maçının hazırlıklarını dün yaptığı antrenmanla sürdürdü. 
     
Fransız Pascal      UEFA Kupası’nda Alaves ile oynanacak 2. tur rövanş maçını yönetecek Fransız hakem Pascal Garibian, Pascal Nouma’yı şaşırttı. Yıldız oyuncu, uzun yıllar Fransa’da top oynamasına rağmen Garibian ile şimdiye kadar hiç karşı karşıya gelmediğini söyledi, "Hiç maçımı yönetmedi. Kısmet İstanbul’daymış. Kendisine maçtan önce hoşgeldin hocam diyeceğim" dedi. Bu arada Beşiktaşlı taraftarlar Alaves maçına büyük ilgi gösteriyor. Kapalı ve eski açık tribün biletlerinin tamamen bittiği açıklandı. 
     



 SPOR 























</TEXT>
</DOC>
