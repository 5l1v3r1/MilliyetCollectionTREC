<DOC>
<DOCNO> 136981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sontur29.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kıza düğün salonunda tecavüz ettiler... 
</HEADLINE>
<TEXT>

     Kayseri'de, evden kaçan bir genç kıza, kendilerini polis olarak tanıtarak bir düğün salonunun gelin odasında tecavüz eden ve zorla fuhuş yaptıran 10 kişi yakalandı. 
     Yaklaşık 20 gün önce evden kaçan E.U'ya 17 kendilerini polis olarak tanıtan Remzi B. ve Mehmet A, bir düğün salonunda çalışan arkadaşları Mustafa U. ile birlikte düğün salonunun gelin odasında tecavüz ettiler. 
     Bu kişilerin ellerinden kurtulan E.U, yardım istediği Özlem K'nin erkek arkadaşı Hacı K. tarafından da tecavüze uğradı. Daha sonra Özlem K. tarafından Erkilet Beldesi'ndeki bir bağevinde 3 gün zorla alıkonulan E.U, evde kimsenin olmadığı bir sırada kaçtı. 
     Yardım istediği arkadaşı Ömer K. tarafından da tecavüze uğrayan ve para karşılığı fuhuş yapan Filiz Ç. ve Emel İ'nin evine götürülen E.U, burada da fuhuş yapmaya zorlandı. 
     E.U, bir ihbarı değerlendiren Kayseri Emniyet Müdürlüğü Ahlak Büro Amirliği ekiplerince fuhuş batağından kurtarılırken, kendisine tecavüz eden ve zorla fuhuş yaptıran, aralarında Ferhat G. ve Erhan S. isimli kişilerin de bulunduğu 10 kişi yakalandı. 
     





</TEXT>
</DOC>
