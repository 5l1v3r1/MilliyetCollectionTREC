<DOC>
<DOCNO> 121956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/theper.html </URL>
<DATE> 2002/11/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Başka yol yok 
</HEADLINE>
<TEXT>

Yazlık daire komşularımın bir kısmı balkonlarını kapattı. Ben de size yazdım, siz de dava açın dediniz. Ben de dava açtım. Keşif esnasında hakim, bilirkişiye "Hiç güneş görmeyen" balkonun olumsuz etkisi bulunup bulunmadığını sordu. Bilirkişi de, güneş görmeyen balkonun ısı yönünden etkilenmeyeceğine dair rapor verdi ve temyiz etmemin bir sonuç vermeyeceğini söyledi. Şimdi ben kararı temyiz etmeyeyim mi İdare mahkemesine gideyim mi 
     Ş. D. - İstanbul 

     Ben 31 yıllık hukukçuyum, tam 23 senedir bu köşeyi yazıyorum, 20 senedir de bilirkişilik yapıyorum, böyle bir ifade ile ilk defa karşılaşıyorum. 
     Birincisi, balkon kapatma işi Kat Mülkiyeti Kanunu’nu ilgilendirir, görevli mahkeme sulh hukuk mahkemesidir. İkincisi, bir hakim bir karar verir ama tarafları yönlendiremez, yani "Sen bu kararı boşuna temyiz etme" diyemez. Temyiz sizin yasal hakkınızdır. Siz temyiz edersiniz, kararı Yargıtay verir. 
     Şayet sizin sitede balkon kapatmalar bir proje tadilatı ile oluyorsa bu projenin proje belediyeden tasdikli ise iptalini talep idare dava konusudur. Ancak projeye aykırı balkon kapatmalarda davaya sulh hukuk mahkemesi bakar. Deyin ki davada usuli bir hata yaptınız ve yine kabul edin ki usuli nedenle davanız reddoldu. Bu davanın zaman aşımı yoktur, usulüne uygun yeni bir dava açarsınız ve hakim bu davaya da bakar. Bu iş ısı meselesi falan da değildir, projeye aykırılık varsa, eski hale getirme kararı verilir. Bu davalara da bırakın hukukçu olarak bakmayı, bilirkişi olarak sayısız raporlar vermişimdir ve bunun başka yolu yoktur. 
     
     
     







Liberal tarafsızlık 


Melih Cevdet Anday 


Yeni kimliğimiz 


Askerlerin sitemi ve dikkati 


Tarih içinde tarih ayıbı 


Kopenhag Formula 1'i 


Noel baba mı, Nasrettin Hoca mı 


Öğrenci affı ve rektörlük seçimleri 


Bir öğrenegörsün aşkı Ağacı o vakit seyredin... 


Zorunlu tasarruf açmazı 


Melih Cevdet 


Almanya formül arıyor 1 


Arjantin’e biraz bereket gönderelim 


Başka yol yok 


Fitre ve zekat 


</TEXT>
</DOC>
