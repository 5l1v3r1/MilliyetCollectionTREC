<DOC>
<DOCNO> 146605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sonspo12.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray... Berkant, attığı gollerle dikkat çekiyor... 
</HEADLINE>
<TEXT>

     Trabzonspor'u İsmail Gökçek'in jübile maçında 3-1 yenen Galatasaray, hafta sonunda Diyarbakırspor ile deplasmanda oynayacağı lig maçının hazırlıklarına, 1 günlük aradan sonra başladı. 
     Teknik Direktör Fatih Terim yönetiminde, Florya Metin Oktay Tesisleri'nde gerçekleştirilen ve yaklaşık 2 saat süren antrenmanda futbolcular fizik-kondisyon hareketlerinin ardından dar alanda 3 takım halinde çift kale maç oynadılar. 
     Milli takımlarda bulunan oyuncular haricindeki tüm futbolcuların katıldığı idmanda Berkant, attığı gollerle dikkat çekerken, Fatih Terim maç sırasında istediği hareketleri yapamayan Pinto'yu uyardı. 
     Antrenman maçında, futbolcuların hırslı ve istekli olmaları dikkat çekti. 
     Galatasaray, Diyarbakırspor maçının hazırlıklarını bu akşam yapacağı antrenmanla sürdürecek. 
     





</TEXT>
</DOC>
