<DOC>
<DOCNO> 112347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/siyaset/siy03.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’de 500 bin rozet siparişi 
</HEADLINE>
<TEXT>

     EZELHAN ÜSTÜNKAYA Ankara 

     Partilerin seçim telaşına düştüğü bugünlerde, CHP’de bir başka sıkıntı yaşanıyor. Partiye yeni katılımların devam etmesi ve halkın seçim gezisine çıkan adaylardan sürekli altı ok rozeti istemesi nedeniyle, CHP’de rozet telaşı yaşanıyor. Yoğun talep nedeniyle rozet stokları tükenen CHP, çareyi yeni rozet bastırmakta buldu ve ilk aşamada 500 bin rozet siparişi verdi. CHP’nin anlaştığı rozetçiler, şimdi siparişleri yetiştirmek için günde 20 bin adet rozet hazırlamak için 3 vardiya çalışıyor. 
     Halkın "altı ok" rozetine rekor talebinin nedeni, kamuoyu araştırmalarında CHP’nin AKP ile başa baş çekişmesi olarak gösteriliyor. 
     CHP’nin matbaaları da bu sıralar durmak bilmiyor. CHP, bugüne kadar CHP Genel Başkanı Deniz Baykal’ın seçmenlere göndereceği 5 milyon mektup, 33 milyon broşür, 100 bin seçim bildirgesi ve 2 milyon afiş bastırdı. 
     CHP’li yöneticiler, örgütün talebine yetişmekte sıkıntı çektiklerini belirtti. 
     



 SİYASET 















</TEXT>
</DOC>
