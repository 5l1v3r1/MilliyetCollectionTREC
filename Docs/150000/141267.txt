<DOC>
<DOCNO> 141267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko33.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl GSMH'da yüzde 5 büyüme bekleniyor 
</HEADLINE>
<TEXT>

     Bu yıl tarımda yüzde 0.5, sanayide yüzde 5.6, hizmetlerde yüzde 5.9, toplamda yüzde 5 büyüme bekleniyor. 
     Devlet Planlama Teşkilatı'nın DPT hazırladığı ''Genel Ekonomik Hedefler ve Yatırımlar 2003'' raporuna göre, bu yıl gayri safi milli hasılada GSMH yüzde 5 büyüme sağlanması planlanıyor. 
     Büyüme hızları tarımda yüzde 0.5, sanayide yüzde 5.6, hizmetlerde ise yüzde 5.9 olarak hedefleniyor. 
     Bu yıl gayri safi yurtiçi hasılada da GSYİH yüzde 5.1 oranında büyüme bekleniyor. 
     2003 yılında GSYİH'nin yüzde 12.8'ini tarım, yüzde 29.2'sini sanayi, yüzde 58'ini ise hizmetlerin oluşturması planlanıyor. 
     Bu yıl için öngörülen GSMH rakamı 354 katrilyon 575 trilyon lira olarak belirlenirken, bunun dolar karşılığı 200.3 milyar dolar olarak hesaplandı. 
     Yıl ortası nüfus ise 70 milyon 877 bin kişi olarak tahmin edilirken, kişi başına gelirin de 2 bin 826 dolar olacağı planlandı. 
     
     FİYAT GELİŞMELERİ 

     Öte yandan, 2003 yılı için GSMH deflatörü milli gelir enflasyonu yüzde 24.4, yıllık ortalama toptan eşya fiyatları endeksi TEFE yüzde 25.2, tüketici fiyatları endeksi TÜFE yüzde 24.7, yıl sonu TEFE yüzde 17.4, TÜFE ise yüzde 20 olarak hedeflendi. 
     
     ÖDEMELER DENGESİ 

     Öte yandan, bu yıl cari işlemler dengesinin 3 milyar 489 milyon dolar tutarında açık vereceği tahmin edildi. 
     İhracat 39 milyar 350 milyon dolar, bavul ticareti 4 milyar 569 milyon dolar, ithalat 55 milyar 580 milyon dolar, turizm gelirleri 8 milyar 575 milyon dolar, işçi gelirleri 2 milyar 277 milyon dolar, dış borç faiz ödemeleri de 7 milyar 501 milyon dolar olarak belirlendi. 
     
     KAMU KESİMİ 

     Kamu kesimi borçlanma gereği ise 35 katrilyon 497 trilyon lira olarak belirlendi. 
     2003 yılında toplam kamu faiz ödemeleri 67 katrilyon 873 trilyon lira, toplam kamu özelleştirme gelirleri 3 katrilyon 717 trilyon lira olarak hedeflendi. Faiz ödemeleri hariç kamu kesimi borçlanma gereği ise - eksi 32 katrilyon 376 trilyon lira olarak hesaplandı. 
     
     KAYNAK HARCAMA DENGESİ 

     Cari fiyatlarla bu yıl için GSMH 354 katrilyon 575 trilyon lira olarak belirlenirken, 14 katrilyon 934 trilyon liralık dış kaynakla birlikte, toplam kaynakların 369 katrilyon 509 trilyon lira olacağı hesaplanıyor. 
     Bu yıl 19 katrilyon 199 trilyon lirası kamu, 45 katrilyon 124 trilyon lirası da özel sektör olmak üzere, toplam 64 katrilyon 324 trilyon liralık sabit sermaye yatırımı hedefleniyor. 
     8 katrilyon 63 trilyon liralık stok değişimi ile birlikte, toplam yatırımların 72 katrilyon 387 trilyon lirayı bulması bekleniyor. 
     Bu yıl ayrıca 45 katrilyon 238 trilyon lirası kamu, 251 katrilyon 883 trilyon lirası da özel kesim olmak üzere, toplam tüketimin de 297 katrilyon 122 trilyon lira olması hedefleniyor. 
     





</TEXT>
</DOC>
