<DOC>
<DOCNO> 117470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/magazin/amag.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim mankenler çıldırmış olmalı 
</HEADLINE>
<TEXT>

Bir prezervatif tanıtımında rol almaları için mankenlerden fiyat alan reklam şirketi, 75 ile 150 bin dolar arası istekleri duyunca şaşırdı 
     YAŞAR ÇAKMAK 

     MANKENLERİN, bir prezervatif markasının reklamında yer almak için istedikleri fiyatlar kampanyayı yürüten Pen Ajans D’Arcy’nin yöneticilerini şoke etti Reklam şirketi, ajanslarla temasa geçip çalıştıkları mankenlerin isimlerini istedi. Firma, Çağla Şıkel, Şenay Akay, Tuğba Özay, Aysu Baçeoğlu, Tülin Şahin, Nefise Karatay ve Didem Taslan’ı seçip bu mankenlerin televizyon reklamı, billboardlar ve prezervatiflerin ambalajı için çıplak poz vermeleri halinde isteyecekleri ücreti sordu. Mankenler bir yıllık kampanya için 75 ile 150 bin dolar arasında değişen fiyatlar istedi. 
     AYSU Baçeoğlu bu konu hakkında "Ben profesyonelim. 150 bin dolar fiyat çektim. Çıplak poz da vermem dedim. Yurtdışında birçok ünlü manken bu tür kampanyalarda yer alıyor" açıklamasını yaptı. Kampanya ile ilgilenen Yöntem Akmen ise şunları söyledi "Ortada daha ne ürün, ne de reklam var. Bu şekilde olursa zaten kampanyada Türk manken olmayacak. Biz bu söylenen fiyatlara Tyra Banks’ı oynatırız. İki gün sonra adı ne gibi bir olaya karışacağını bilmediğimiz bir mankene 75 ile 150 bin dolar arasında para vereceğimize dünyaca ünlü bir top modelle çalışırız." 
     



 MAGAZİN 














</TEXT>
</DOC>
