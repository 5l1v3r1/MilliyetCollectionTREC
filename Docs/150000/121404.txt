<DOC>
<DOCNO> 121404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo26.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da Trabzonspor maçı hazırlıkları... 
</HEADLINE>
<TEXT>

     Gaziantepspor, hafta sonu Trabzonspor ile yapacağı maçın hazırlıklarını, tek çalışmayla sürdürdü. 
     Teknik direktör Gigi Multescu yönetiminde, kendi tesislerinde çalışan kırmızı-siyahlılar, saha içinde hafif bir ter koşusunun ardından, Multescu, oyuncularla kısa bir toplantı yaptı. Toplantının ardından, zamana karşı koşu yaptırdı. 
     Multescu, Trabzonspor'dan çekinmediklerini, rakiplerinin kendilerinden çekinmesi gerektiğini, ligdeki hedeflerinin devam ettiğini, tüm maçları kazanmayı hedef olarak çizdiklerini vurgulayan Multescu, şöyle konuştu 
     ''Tüm maçları kazanmak, zirve yarışını sürdürmek ve Türkiye Kupası'nda final oynamak gibi hedeflerimiz var. Göztepe yenilgisini unutmalıyız. Trabzonspor maçını önemsiyoruz ve mutlaka kazanmalıyız. Yenilirsek, Trabzonspor'a ligde yakalanırız.'' Antrenmanda futbolcuların neşeli oldukları gözlenirken, takım kaptanı milli kaleci Ömer, Göztepe yenilgisinin yolun sonu olmadığını belirterek, ''Takım olarak yolumuza emin adımlarla devam ediyoruz. Göztepe maçı bir kazaydı'' dedi. 
     Trabzonspor'u yenerek zirve mücadelesinde geriye düşürmek istediklerini kaydeden Ömer, ''Taraftarımıza kendimizi affettireceğiz'' diye konuştu. 
     Bu arada çalışmaya, daha önce kadro dışı bırakılan, ancak son bir kez şans verilen Mustafa Şahintürk ile sakat olan Viola, Maxim ve Şevki de katıldı. 
     





</TEXT>
</DOC>
