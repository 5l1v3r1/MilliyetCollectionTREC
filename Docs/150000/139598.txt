<DOC>
<DOCNO> 139598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/spo06.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HOROZ EVE DONDÜ 2-2 
</HEADLINE>
<TEXT>

Yeşil-Siyahlılılar, UEFA Kupası’nda ilk maçta fark yediği Portekiz’in Porto takımıyla rövanşta yenişemedi, ancak puan alıp, 4. turda Avrupa’ya başarıyla veda etti 
     DENİZLİSPOR, UEFA Kupası 4. turunda deplasmanda 6 - 1 yenildiği Portekiz’in Porto takımıyla evinde 2 - 2 berabere kaldı, Avrupa’da havlu attı. İlk yarıda eline geçen fırsatları değerlendiremeyen temsilcimiz Derlei’nin 43. dakikadaki golüyle devreyi 1 - 0 yenik kapadı. 52. dakikada Ersen Martin skora dengeyi getirdi. 58. dakikada Mustafa Özkan’ın kafası Denizlispor’u 2 - 1 öne geçirdi. Bitime dört dakika kala Heinen’in hatasından iyi yararlanan Clayton skoru belirledi. 
     
     Maçın karnesi 
     HAKEMLER Claude Colombo, Frederic Arnault, Philippe Begague 
     DENİZLİSPOR Heinen 5 - Servet 7 , Kratochvil 6 , Özgür 6 , Ali Tandoğan 7 , Serdal 6 , Bülent Ertuğrul 4 İlyas Dk.46 5 , Mustafa Özkan 7 , Hakan Çimen 4 , Ersen Martin 6 , Bencik 5 Serhat Dk.79 4 
     YEDEKLER Soner, Mustafa Sert, Cengiz, Mustafa Keçeli, Olcay 
     PORTO Vitor Baia 6 - Ricardo Costa 6 , Jorge Costa 4 , Carvalho 6 , Mario Silva 6 , Derlei 7 , Alenichev 7 , Bozsaky 6 , Deco 5 Marco Fereira Dk.73 5 , Jankauskas 5 Helder Dk.82 , Cesar Peixoto 6 Clayton Dk.80 
     YEDEKLER Esprinto, Emmanuel Silva, Maniche, Capucho 
     GOLLER Derlei Dk.43 , Ersen Martin Dk.52 , Mustafa Özkan Dk.58 , Clayton Dk.86 
     SARI KARTLAR Hakan Çimen, Serdal Denizlispor 
     
Çalımbay üzgün      DENİZLİSPOR Teknik Direktörü Rıza Çalımbay, kupaya galibiyet ile veda etmek istediklerini, ancak bunu başaramadıkları için üzgün olduğunu söyledi. Çalımbay, "İlk yarıda istediklerimizi gerçekleştiremedik ve kötü bir gol yedik. İkinci yarıdaki oyundan memnunum. İmkansızlıklara karşın çok şeyler başardık ve Türkiye’ye UEFA Kupası’nda güzellikler yaşattık. Hep güçlü takımlarla oynadık ama Denizli’nin adını Avrupa’da duyurduk. Futbolcularıma teşekkür ediyorum" dedi. 
     



 SPOR 


























</TEXT>
</DOC>
