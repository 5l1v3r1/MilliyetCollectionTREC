<DOC>
<DOCNO> 106748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun30.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum ordusunun "Nifikoros" tatbikatına Yunan uçakları da katılacak 
</HEADLINE>
<TEXT>

     Rum Milli Muhafız Ordusu'nun RMMO , 29 Ekim-3 Kasım arasında yapmayı planladığı yıllık ''Nikiforos-2002'' tatbikatına, Yunan savaş uçaklarının da katılacağı açıklandı. 
     ''ABD'nin tatbikatın iptali amacıyla devreye girdiği'' yönündeki basın haberlerini yorumlaması istenen bir Rum yetkili, ''Nikiforos tatbikatı, 29 Ekim-3 Kasım arasında yapılacak'' dedi. 
     İsmi açıklanmayan Rum yetkili, şunları söyledi 
     ''Aynı tarihlerde Yunanistan'ın Toksotis tatbikatı da yapılacak. Yani Yunan Deniz Kuvvetleri'ne ait gemiler ve hava kuvvetlerine ait savaş uçakları, epey yıldan beri yapıldığı şekilde 3 Kasım'daki tatbikatın son safhasına katılacak. Geçen yıl Toros tatbikatıyla aynı anda yapılan Türk Hava Deniz tatbikatı yapılmadığı için Toksotis tatbikatı da yapılmadı. Nikiforos tatbikatının son safhası, yine Mari Tatlısu yakınlarındaki deniz bölgesinde yapılacak ve çıkarma harekatı ve düşman uçaklarının göğüslenmesi senaryoları tatbik edilecek.'' 
     





</TEXT>
</DOC>
