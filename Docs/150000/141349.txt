<DOC>
<DOCNO> 141349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur21.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Genel Kurulu, üç üniversitenin rektör adaylarını belirledi 
</HEADLINE>
<TEXT>

     Yükseköğretim Kurulu YÖK Genel Kurulu'nda, Kütahya Dumlupınar, Çanakkale 18 Mart ve Afyon Kocatepe üniversitelerinin rektör adayları belirlendi. 
     YÖK Başkanı Prof. Dr. Kemal Gürüz'ün başkanlığında toplanan YÖK Genel Kurulu, yaklaşık 2 saat sürdü. 
     Alınan bilgiye göre, toplantıda, Kütahya Dumlupınar, Afyon Kocatepe ve Çanakkale 18 Mart üniversitelerinin rektör adayları tespit edildi. 
     Dumlupınar Üniversitesi Rektörlüğü sırasında soruşturmayla görevinden alınan Prof. Dr. İsmail Hakkı Düğer'in yerine vekaleten atanan Prof. Dr. Güner Önce, YÖK'ün rektör adayları listesinde birinci sırada yer aldı. 
     Üniversitede yapılan seçimlerde, Prof. Dr. Güner Önce, oyla, 60 oy alan Prof. Dr. Mehmet Tevfik Bayar'ın gerisinde kalmıştı. Prof. Dr. Bayar, YÖK'ün Cumhurbaşkanlığı'na sunduğu listeye alınmazken, üniversite seçimlerinde 25 oyla 3. sırada yer alan Prof. Dr. Şafak Güngör ikinci ve 5 oyla 5. sırada yer alan Prof. Dr. Sami Denker de 3. sıraya yerleştirildi. 
     Çanakkale 18 Mart ve Afyon Kocatepe üniversitelerinde gerçekleştirilen rektör aday adayı seçim sonuçlarının sıralamasına ise uyuldu. Buna göre, Çanakkale 18 Mart Üniversitesi rektör adayları listesinde Prof. Dr. Ramazan Aydın ilk, Prof. Dr. Rüçhan Arık 2, Prof. Dr. Tamer Kumuk ise 3. sırada yer aldı. 
     Afyon Kocatepe Üniversitesi'nde de yine üniversite seçimlerine uygun olarak Prof. Dr. Halim Sözbilir ilk, Prof. Dr. Şan Özalp 2, Prof. Dr. Özcan Gökce 3. sırada yer aldı. 
     
     DEKAN ATAMASI 
     YÖK Genel Kurulu'nda 12 fakülteye dekan ataması yapıldı. Atamalar şöyle 
     Erciyes Üniversitesi Yozgat Fen-Edebiyat Fakültesi'ne Prof. Dr. Yunus Akçamur, Çanakkale 18 Mart Üniversitesi Biga İktisadi ve İdari Bilimler Fakültesi'ne Prof. Dr. Ali Akdemir, 9 Eylül Üniversitesi Mühendislik Fakültesi'ne Prof. Dr. Cüneyt Güzeliş, İstanbul Teknik Üniversitesi Fen-Edebiyat Fakültesi'ne Prof. Dr. Nihat Berker, Karadeniz Teknik Üniversitesi Tıp Fakültesi'ne Prof. Dr. İbrahim Özen, Kocaeli Üniversitesi Eğitim Fakültesi'ne Prof. Dr. Servet Kimbilir, Mersin Üniversitesi Mühendislik Fakültesi'ne Prof. Dr. Cemil Cengiz Arcasoy, Mimar Sinan Üniversitesi Fen-Edebiyat Fakültesi'ne Prof. Dr. Esin Küntay, Muğla Üniversitesi Teknik Eğitim Fakültesi'ne Prof. Dr. Muhammed Eltez, 19 Mayıs Üniversitesi Veterinerlik Fakültesi'ne Prof. Dr. Haluk Muğlalı, Sakarya Üniversitesi İlahiyat Fakültesi'ne Prof. Dr Suat Cebeci, 100. Yıl Fen-Edebiyat Fakültesi'ne Prof. Dr. Hasan Ceylan. 
     





</TEXT>
</DOC>
