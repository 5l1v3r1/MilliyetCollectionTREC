<DOC>
<DOCNO> 124339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/yasam/yas05a.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kınalı Kar’ çekimlerine belediyeden para engeli 
</HEADLINE>
<TEXT>

Bursa Yıldırım ilçesinin DSP’li başkanı Altınöz, tarihi Cumalıkızık Mahallesi’ni kullanacak ekipten günlük 200 milyon lira para istedi 
     ÜMİT ÖZEL-CEYHUN KÖSE Bursa DHA 

     KANAL D’NİN izlenme rekorları kıran "Kınalı Kar" dizisinin çekimleri, belediye engeline takıldı. Bursa’nın Yıldırım İlçesi Belediye Başkanı DSP’li Ramazan Altınöz, tarihi Cumalıkızık Mahallesi’ni kullanan ekibin, encümen kararı uyarınca günde 200 milyon vermesi halinde çekimlere izin vereceğini açıkladı. 
     ALTINÖZ, konuyla ilgili olarak şunları söyledi "Cumalıkızık 700 yıllık tarihini koruyor. Bunun için biz de bazı hamam, kahve ve binaları onararak büyük harcama yaptık. Bu masrafın karşılanması için restorasyon yaptığımız binaların önündeki ticari amaçlı çekimlerden günde 200 milyon para alıyoruz. Bu herkes için geçerli." 
     YAKLAŞIK dört aydır devam eden "Kınalı Kar" dizisinin çekimleri iç mek n ve beledeyinin onarım yapmadığı binaların dışında devam ederken, dizinin yapım koordinatörü İlksen Fırat ile Tansu Şahin, sorunu çözüme kavuşturmak amacıyla Altınöz ile görüşeceklerini söylediler. 
     



 YAŞAM 





















</TEXT>
</DOC>
