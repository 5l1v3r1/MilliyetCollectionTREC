<DOC>
<DOCNO> 131110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/guncel/gun00.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter’de 5 tutuklama 
</HEADLINE>
<TEXT>

SSK’daki yolsuzlukla ilgili gözaltına alınan 39 kişiden 5’i tutuklandı. Sanıklardan Kemer Country’nin sahibi Mehmet Edin, ifadesini manevi işkence altında verdiğini iddia etti 
     GÖKÇER TAHİNCİOĞLU Ankara 

     SSK’ya fahiş fiyatla tıbbi malzeme satışı yapan firmalarla bu malzemelerin alımını yapan doktorlara yönelik düzenlenen Neşter Operasyonu’nda şu ana kadar gözaltına alınan 39 kişiden sadece Kemer Country’nin sahibi Mehmet Edin, baskı altında ifade verdiğini iddia etti. 
     
     FİRMA TEMSİLCİLERİ 
     Operasyonun ilk aşamasında malzeme satan firmaların temsilcisi 27 kişi gözaltına alındı. DGM’de sorgulanan 27 kişiden 11’i tutuklanması istemiyle DGM Yedek H kimliği’ne sevk edildi. H kimlik, İbrahim Erdoğan, Mehmet Edin, Cezmi Mutlu, Fahri Örküp ve İsmail Uğur’un tutuklanmasına karar verdi, diğer 6 kişi ise serbest kaldı. 
     Böylece, operasyonun ilk aşamasını tamamlayan savcılık ikinci aşamada sağlık çalışanlarıyla doktorlara yönelidi. 6’sı doktor toplam 12 kişi geçtiğimiz günlerde gözaltına alındı. Bu kişilerden 4’ü dün DGM Savcılığı’nda ifade verdi. Savcılık, biri doktor dört kişiyi ifadelerini aldıktan sonra serbest bıraktı. Gözaltındaki aralarında ünlü doktorların da bulunduğu 8 kişi ise bugün DGM’ye çıkartılacak. 
     
     BASKI GÖRDÜM’ 
     Şu ana kadar gözaltına alınan 39 kişiden sadece Edin, manevi işkence gördüğünü iddia etti. Edin, savcılık ve emniyetin işkence iddialarına karşı özel dikkat gösterdiği soruşturmada DGM Yedek H kimliği’nde verdiği ifadede, savcılık ve emniyetteki ifadesini baskı altında alındığını belirterek, manevi işkence gördüğünü söyledi. 
     

</TEXT>
</DOC>
