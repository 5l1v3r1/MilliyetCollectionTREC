<DOC>
<DOCNO> 110844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/dunya/dun03.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri o adamı vursa iyi olur 
</HEADLINE>
<TEXT>

     WASHINGTON Milliyet 

     ABD Kongresi Irak’la olası bir savaşın üç ay içinde bütçeden 272 milyar dolar götüreceğini hesaplarken, Bush yönetiminin Irak halkının Saddam’ı bir kurşunla bertaraf etmesinden yana olduğu ortaya çıktı. 
     Beyaz Saray Sözcüsü Arie Fleischer, Irak’ta rejim değişikliğinden memnun olacaklarını yinelerken, Irak lideri Saddam Hüseyin’e yönelik bir suikastı savunup savunmadığına ilişkin soruya, "Ne şekilde olursa olsun, rejim değişikliğini memnuniyetle karşılarız" karşılığını verdi. 
     Ari Fleischer, Irak’ta savaşın maliyetine ilişkin bir soru üzerine, Saddam Hüseyin’in sürgüne gitmesi ya da suikasta uğramasının, eğer bu halkın attığı bir kurşansa, daha ucuz ve tercih edilir olacağını söyledi. 
     Sözcü, "Irak halkı sorunu kendi eline alırsa, kimse gözyaşı dökmeyecek’’ diye konuştu. Amerikan yasaları yabancı liderlere suikast yapılmasını yasaklıyor. 
     



 DÜNYA 












</TEXT>
</DOC>
