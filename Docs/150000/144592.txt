<DOC>
<DOCNO> 144592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sontur03.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu ve Güneydoğu'daki hava sahası sivil uçuşlara kapatıldı 
</HEADLINE>
<TEXT>

     Irak savaşı nedeniyle Türk hava sahasının ABD uçaklarına açılmasından sonra Doğu ve Güneydoğu Anadolu Bölgelerindeki bazı hava sahaları sivil uçuşlara kapatıldı. 
     Buralara yapılacak uçak seferlerinin "özel izne bağlı olarak sürdürüleceği" bildirildi. 
     DHMİ yetkililerinden alınan bilgiye göre, dün akşam saatlerinde Türk hava sahasının ABD uçaklarına açılmasından sonra "yayımlanan notam" gereğince Malatya, Gaziantep, Şanlıurfa, Diyarbakır, Elazığ, Muş ve Van ile Adana hava sahası sivil uçuşlara kapatıldı. 
     Yetkililer, buradaki havaalanlarına yapılacak sivil uçuşların "özel izne bağlı olarak sürdürüleceğini" kaydettiler. 
     Türk Hava Yolları THY yetkilileri de şu an için THY'nin Güneydoğu Anadolu Bölgesine düzenlediği iç hat seferlerinde "bir aksama ve sefer iptalinin söz konusu olmadığını", "uçuşların özel izinle sürdürüldüğünü" belirttiler. 
     Öte yandan, hava sahasının açılmasından sonra çok sayıda ABD uçağının Türk hava sahasını kullanarak geçiş yaptığı öğrenildi. 
     





</TEXT>
</DOC>
