<DOC>
<DOCNO> 114920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/son/sontur16.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı Yüksel'in avukatı Aray'a inceleme 
</HEADLINE>
<TEXT>

     Ankara Barosu, Ankara Cumhuriyet Savcılığı'na atanan Nuh Mete Yüksel'e, bürosunda "komplo" düzenlendiği iddia edilen avukat Tuğrul Aray hakkında inceleme başlattı. 
     Baro Başkanı Semih Güner, yaptığı açıklamada, Ankara Barosu avukatlarından Tuğrul Aray'ın olayda adının geçmesi üzerine, Hakimler ve Savcılar Yüksek Kurulu'ndan HSYK konuya ilişkin bilgi istediklerini ifade etti. 
     HSYK'dan gelecek bilgi ve belgeler doğrultusunda yasal işlem başlatacaklarını belirten Semih Güner, gerek görülürse, Yönetim Kurulu'nun konuyu Disiplin Kurulu'na getirebileceğini kaydetti. 
     Güner, "Bu olaylar, avukatlık mesleğinin zedelenmesine neden oluyor. Böyle bir olayın avukatlık mesleğinin icra edildiği bir yerde yapıldığının iddia edilmesi bile rahatsızlık yaratıyor" dedi. 
     





</TEXT>
</DOC>
