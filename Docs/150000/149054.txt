<DOC>
<DOCNO> 149054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sondun19.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IKDP "Musul düşmedi. Görüşmeler sürüyor" 
</HEADLINE>
<TEXT>

     Irak Kürdistan Demokratik Partisi IKDP Sözcüsü Hoşyar Zebari, Musul'daki Iraklı komutanlarla Amerikalılar arasında, kentin çatışma olmadan teslim edilmesi için görüşmelerin sürdüğünü, kentin henüz düşmediğini söyledi. 
     Zebari, AFP'ye yaptığı açıklamada, ''Aralarında Irak ordusu 5. Müfreze komutanları, vali ve önemli aşiretlerin liderlerinin bulunduğu Musul'daki Iraklılar, dün IKDP lideri Mesud Barzani'ye bir heyet gönderdiler ve Barzani'den, kentin çatışma olmadan Amerikalılara teslim etmeleri için aracı olmasını istediler'' dedi. 
     Zebari, ''Şu mesajı dün öğleden sonra Amerikalılara ilettik Musul teslim olmak istiyor'' diye konuştu. 
     Amerikalıların, savaşın sürmesi nedeniyle Iraklıların resmi bir şekilde teslim olmasını istediklerini belirten Zebari, ''Musul halkına, mallarını koruyacağımıza ve güvenliklerini sağlayacağımıza dair güvence verdik'' dedi. Musul'dan Barzani'ye dün gece de bir heyet gönderildiğini kaydeden Zebari, görüşmelerin sürdüğünü söyledi. 
     Zebari, kentin henüz Amerikan güçleriyle peşmergelerin denetimine geçmediğini ve bugün kenti denetimlerine alabileceklerini belirtti. 
     





</TEXT>
</DOC>
