<DOC>
<DOCNO> 124171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko21.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yüzde 0.28 arttı... 
</HEADLINE>
<TEXT>

     Kopenhag Zirvesi'nden gelecek haberi bekleyen Borsada Ulusal-100 Endeksi 12,600-12,800 aralığında sıkıştı ve önceki kapanışa göre 35.94 puan artışla 1. seansı 12,753.22 puandan tamamladı. Hisse senetlerinin ortalama değer artışı yüzde 0.28 olarak gerçekleşti. 
     Seans, 20.08 puan düşüşle 12,697.20 puan seviyesinden açıldı. Yatay seyirdeki açılışın ardından endeks uzun süre yaklaşık 100 puanlık bir bantta dalgalandı. Endeks, seansın ilk yarısını 90.19 puan düşüşle 12,627.09 puandan geçti ve seansı 12,753.22 puandan tamamladı. 
     Endeks, seans içinde en düşük 12,588.91 puana gerilerken, en yüksek değer olarak da 12,793.51 puanı gördü. 
     Kapanışta mali endeks 67.19 puan artışla 16,080.65 puana, sanayi endeksi 74.78 puan artışla 12,201.90 puana yükselirken, hizmetler endeksi 81.87 puan düşüşle 8,089.10 puana geriledi. 
     Böylece önceki kapanışa göre mali grup hisseler ortalama yüzde 0.42, sanayi grubu hisseleri ortalama yüzde 0.62 oranında değer kazanırken, hizmetler grubu hisseleri ortalama yüzde 1.00 oranında değer yitirdi. 
     İşlem gören toplam 281 hisse senedinden 118'i değer kazanırken, 59'u değer yitirdi. 104 hissenin fiyatında ise değişiklik olmadı. 
     Seansta, 147 trilyon 34 milyar 987 milyon liralık işlem hacmi oluştu. 
     Akbank, Turkcell, Yapı ve Kredi Bankası, Koç Holding ve Doğan Holding en yoğun işlem gören hisseler oldu. 
     





</TEXT>
</DOC>
