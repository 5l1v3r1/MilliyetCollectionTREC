<DOC>
<DOCNO> 124066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/magazin/amag.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Benim de hatam var ben de insanım’ 
</HEADLINE>
<TEXT>

İngiltere Başbakanı’nın eşi Cherie Blair, dolandırıcılıktan sabıkalı birini mali danışman yapmakla suçlanınca, savunmasını gözyaşlarıyla yaptı 
     NEVSAL ELEVLİ Londra 

     İngiliz televizyonlarında yayımlanan açıklamasında kendisine yönelik suçlamaları haksız’ olarak niteleyen İngiltere Başbakanı Tony Blair’in eşi Cherie, "Benim üzerimde bir politik tartışma yaratmak Tony’ye de, hükümete de büyük haksızlık" dedi. Blair, "Basın benim bir yargıcı etkilemeye çalıştığımı, konumumu bir yargıç üzerinde kullanmaya kalktığımı söylemeseydi susacaktım ama konuşmaya mecbur oldum" diye konuştu. Cherie Blair, her insan gibi kendisinin de hataları olabileceğini söyledi. 
     
     Uzak arkadaş 
     Yakın arkadaşı Carole Caplin’in erkek arkadaşı Peter Foster ile iş ilişkisine girmesine de değinen Cherie şöyle konuştu "Yakın arkadaşlarımı hep çok dikkatli seçmişimdir. Carole Caplin de her zaman çok güvendiğim bir arkadaşım olmuştur. Arkadaşlarımın arkadaşlarını seçmek ise benim sorumluluğum olmamalı." 
     Dolandırıcılıktan hüküm giyen Avustralyalı mali danışman Peter Foster’ın Cherie’nin Bristol’de iki daire satın almasına aracılık yaptığı ve 69 bin sterlin indirim sağladığı ortaya çıkmıştı. Cherie Blair’in bu yardım karşılığında Peter Foster hakkındaki sınır dışı kararını kaldırtmak için duruma müdahale etttiği ileri sürülüyor. 
     
Birlikte duş yaptılar      10 yıldır Cherie Blair’e hem moda hem giyim, hem güzellik danışmanlığı yapan Carol Chaplin, Blair’in en yakın dastlarından biri olarak da tanınıyor. 40 yaşındaki eski çıplak ve porno modeli Carol, Cherie’yi zayıflattı, giyim tarzını değiştirdi ve ailenin bir ferdi gibi oldu. İngiliz basını, yakınlık ilişkilerinin jimnastik salonunda birlikte ve üstsüz duş aldıklarına kadar geliştiğini ve Carol’un Cherie’ye seks gücünü artıracak yöntemleri öğrettiğini öne sürmüştü. 
     



 MAGAZİN 











</TEXT>
</DOC>
