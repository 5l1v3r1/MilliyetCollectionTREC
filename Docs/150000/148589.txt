<DOC>
<DOCNO> 148589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/soneko11.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En ucuz meyve çilek.. 
</HEADLINE>
<TEXT>

     Seralarda yetişen ve kilogramı 1 milyon liradan satılan çilek, en ucuz meyve oldu. 
     Ancak görünümleri biraz farklı. Her yıl biraz daha irileşen çilekler bu yıl elma büyüklüğüne erişti. 
     Kayseri Sebze ve Meyve Komisyoncuları Derneği Başkanı Mustafa Yücel, üretim miktarındaki artış ve piyasadaki istikrarsızlık nedeniyle çilek fiyatlarının düştüğünü belirtti. 
     Kayseri'ye günlük ortalama 30 ton çilek girişi olduğunu kaydeden Yücel, şu bilgileri verdi 
     ''Türkiye'de çilek Anamur başta olmak üzere, Alanya, Mersin ve Antalya'nın Mersin'e yakın kesimlerindeki seralarda yetiştiriliyor. Bu yıl üretim miktarının artması ve talep eksikliği nedeniyle çilek fiyatları ucuzladı. Kayseri halinde 700-800 bin lira olan çileğin kilosu piyasada 1 milyon liradan satılıyor.'' Çileğin en ucuz meyvelerden biri haline geldiğini ifade eden Yücel, ''Bu mevsimde en fazla satılan Washington cinsi portakalın kilogramı halde 700 bin-1 milyon lira piyasada 1-1.5 milyon liradan, elmanın kilogramı halde 600 bin-1 milyon lira piyasada 1-1.8 milyon liradan satılıyor'' dedi. 
     





</TEXT>
</DOC>
