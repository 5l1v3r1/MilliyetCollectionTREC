<DOC>
<DOCNO> 115021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yazar/tamer.html </URL>
<DATE> 2002/10/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dr. Stock, genlerinizle oynamak istiyor 
</HEADLINE>
<TEXT>

     Dünyanın önde gelen üniversitelerinden UCLA’nın Tıp Fakültesi’nde genetik teknolojileri direktörü olan Dr. Gregory Stock, Ulusal Kalite Kongresi’nin dün sabahki oturumunda tam 1.5 saat hiç durmadan konuştu. Bir gün önce Francis Fukuyama’da olduğu gibi ben yine gazetedeki odamda masamın başına kurulup, CNN Türk’ten izledim Dr. Stock’u. Fukuyama’dan daha ilginç olduğu kesin. Zira genetik bilimi gibi az bilinen bir konu etrafında dolaştı. 
     Örneğin şöyle bir soru ortaya attı Dr. Stock 
     "Biz dünyayı değiştiriyoruz da kendimizi neden değiştirmeyelim Kültürel, sosyolojik ya da zihinsel değişimi kasdetmiyorum, genetik özelliklerimiz açısından kendimizi değiştirebiliriz. Dahası yalnızca kendi evrimimizi sağlamakla yetinmeyip, yerküredeki bütün yaşamı dönüştürebiliriz. Faresiyle, maymunuyla, yarasasıyla, yediğimiz sebze - meyveleriyle, bitkileriyle..." 
     Dr. Stock’a bakacak olursanız zaten pek çok açıdan doğal olmayan bir ortamda yaşıyoruz 
     
50 bin yıldır aynıyız      "Fotoğraf makinesinden internet teknolojisine, uçaktan uzay aracına çevremizdeki her şey insan icadı değil mi Hal böyleyken, bunlardan yararlanan insanın kendisi neden 50 bin yıldır hiçbir değişikliğe uğramadan ortalıkta dolaşsın ki İlaçlarla ömrümüzü uzatırken sorun yok da, işin içine genetik dönüşüm girince mi problem oluyor " 
     Dr. Stock için genlerle oynamak, mutfakta kurabiye pişirmek kadar kolay sanki 
     "Evet, bizlerin 50 bin yıl önceki insandan en ufak bir farkımız yok. Ama genlerin bizim kaderimiz olmadığını da biliyoruz artık. Mesela siz kendinizde olmayan bazı özelliklerin çocuklarınızda olmasını istemez misiniz " 
     Belki isteyebilirim, ama çocuğumun genlerini değiştirerek değil. Boyunu da uzatabilirmişim, IQ’sunu da yükseltebilirmişim, daha fazla risk alabilir hale de getirebilirmişim, hayatının hiçbir döneminde obezite derdi de olmazmış... 
     En cazibi, şu obezite meselesi. Ye - ye şişmanlama, oh ne ala 
     Dr. Stock, klonlamaya karşı çıkan, genetik açıdan değişime uğratılmış yiyecekleri ülkesine sokmayan çoğu AB ülkesini biraz örümcek beyinli buluyor galiba. Özellikle Almanya’nın bu konulardaki muhafazakarlığını eleştiriyor. 
     
İlaç devleri sıkışık      "Neyse ki İngiltere ve Belçika var" demeye getiriyor. 
     Naçizane fikrimi soracak olursanız, benim de Dr. Stock’a itirazım var. Yeni ilaç geliştirmekte tıkanmış ve maddi açıdan sıkışmış uluslararası ilaç devlerinin sözcüsüymüş gibi geldi bana her nedense. Ar - Ge’ye döktükleri milyarlar hızla arttığı halde, geliştirilebilen yeni ilaç sayısı çarpıcı biçimde düşen ilaç devlerinin tek umudu genetik gibi duruyor. 
     Biz istesek de, istemesek de kulaklarından fışkıracak kadar bol parası olan birileri klonlamayı da, genetik taramayı da, embriyoda hastalıklı hücrelerin tespit edilip sağlıklı olanlarla değiştirildikten sonra döllenmeyi de sipariş edecek. Ama korkmayın, bu acayip pahalı olacak egzersizin tüm dünyayı sarması falan asla mümkün değil. Parası bol olanlar, kendi aralarında bu küçük oyunu da oynayıp eğlenebilirler. 
     
İlaç kullanmak iyidir      Dam üstünde saksağan demeyin. Dr. Stock’u dinlerken, size mutlaka "ilaç kullanmaktan çekinmeyin" demeliyim diye düşündüm. Çevreme bakıyorum, pek çok dostum - tanıdığım, değişik hastalıklarla boğuştuğu halde, çıkarıp tek bir kapsül verdiğinizde sanki marifetmiş gibi biraz da tepeden bakarak "Ben çok mecbur olmadıkça ilaç kullanmam" diyor. 
     Oysa ben yıllardan beri hiç de mecbur olmadan, yaşam kalitemi artırmak adına periyodik olarak bazı ilaçları kullanmakta hiçbir sakınca görmüyorum. Yakın çevremdekilere de sadece fiziki değil, psikolojik sorunları olduğunda da çekinmeden ilaca başvurmalarını öneririm. İsterseniz bu konuyu bir başka gün daha uzun tartışırız. 
     
     







Hukuk devleti .. 


Brugge’deki maç ve idare lambası... 


Çorum ve Aykal 


Kanadoğlu ve AKP 


Hukuk reformu, hatta hukuk devrimi 


Kol boyu derbi 


Başbakan’dan üniversiteli gençlere müjde 


Bozuk düzene karşı feryat 


Barometre hafif yükselirken... 


Yargı kararlarına saygılı olmalıyız ama... 


Kampanya 


Dr. Stock, genlerinizle oynamak istiyor 


Anketler seni söyler, dillerde nağme adın 


Vergi yükü zenginden fakire kayıyor 


</TEXT>
</DOC>
