<DOC>
<DOCNO> 149430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/dunya/dun05.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Basra'yı şeyh yönetiyor      İngiliz ordusunun Basra'yı geçici olarak yönetmekle görevlendirdiği Şeyh Muzahim Mustafa Kenan el Tamimi'nin Irak ordusundan emekli bir yarbay ve Baas Partisi üyesi olduğu ortaya çıktı. El Tamimi'nin göreve atanmasının ardından Basralılar protesto yürüyüşü düzenledi. 
     
Bush, Suriye'yi uyardı      ABD Başkanı George Bush, Suriye'ye, "bu ülkeye sığınmış bulunan ve aranmakta olan tüm Iraklıları teslim etmesi" çağrısında bulundu. Bush, bir hastanede yatan yaralı Amerikan askerlerini ziyaretinde yaptığı açıklamada, "Suriye'den bu konuda tam işbirliği beklediklerini" belirtti. 
     
Arananlar için ödül      ABD ordusunun, Iraklı üst düzey yetkililerin yakalanmasını sağlayacak her türlü bilgiyi getirene "uygun" miktarda ödül vereceği bildirildi. Katar'daki Amerikan Merkez Komutanlığı'ndan General Vincent Brooks, "Irak'ın kitle imha silahlarıyla ya da silahların gizlendiği yerlerle ilgili bilginin de ödüllendirileceğini" söyledi. 
     


DÜNYA 












</TEXT>
</DOC>
