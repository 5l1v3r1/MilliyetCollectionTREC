<DOC>
<DOCNO> 124579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/spor/spo15.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Emre’nin çocuk gibi yüzü var’      İTALYAN sinema ve kabarelerinin ünlü üç komedyeni Aldo Baglio, Giovanni Storti ve Giacomo Poretti, yeni filmlerinde Inter’den Emre Belözoğlu’nu oynatamamalarına üzüldüklerini söylediler. Çizme’nin ünlü üçlüsü, "Yeni filmimize Emre çok iyi giderdi. Çünkü çocuk gibi yüzü var" dediler. 
     
Büyükuncu havlu attı      6. Avrupa Kısa Parkur Yüzme Şampiyonası ikinci gününde 50 metre sırtüstü seçmelerinde yarışan Derya Büyükuncu ve Emre Çelik elendi. Derya Büyükuncu 25.76 saniyelik derecesiyle 27 sporcu içinde 19. olup yarı final hakkını elde edemezken, Emre Çelik ise 26.88 saniyeyle 27. ve son sırada kaldı. 
     
Gencerler’e UEFA’dan görev      UEFA Hakem Komitesi, FIFA kokartlı Türk yardımcı hakem Koray Gencerler’e 26 Ocak - 2 Şubat 2003 tarihleri arasında Mısır’da yapılacak olan Meridyen Turnuvası’nda görev verdi. Turnuvada İngiltere, İspanya, Fransa, İsviçre, Mısır, Nijerya, Mali ve Burkina Faso Milli Takımları mücadele edecek. 
     
Yerli hocaya güven tam      SÜPER Lig yerli teknik adamlara kaldı. Alman Lorant, Boşnak Biyediç ve Makedon Jovanovski’nin görevlerinden alınmasından sonra, takımlarda 15 Türk teknik adam görev alırken, diğer üç takımın hocası da Rumen. Beşiktaş’ta Lucescu, Gaziantep’te Multescu ve Ankaragücü’nde Stoichita çalışıyor. 
     
Hentbolda bugün      EHF Kupası 4. Turu 
     19.30 BM Altea - ASKİ 
     İlk maç 26 - 21 Altea 
     Çalenç Kupası 
     17.00 Beşiktaş - V.Kielce 
     Süleyman Seba Spor Salonu 
     İlk maç 34 - 28 Kielce 
     
100 tesise bir ek daha      İSTANBUL Gençlik ve Spor İl Müdürü Vedat Bayram’ın girişimiyle başlatılan "100 gönüllü, 100 tesis" projesi kapsamında yapımı tamamlanan Bahçelievler Stadı ile spor salonu Devlet Bakanı ve Başbakan Yardımcısı Mehmet Ali Şahin tarafından dün hizmete açıldı. Açılış töreninden sonra Beşiktaş ile Galatasaray süper genç futbol takımları arasında özel maç yapıldı. 
     



 SPOR 



























</TEXT>
</DOC>
