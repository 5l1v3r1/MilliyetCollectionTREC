<DOC>
<DOCNO> 148955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/dunya/dun08.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Necef’te Şii lider öldürüldü 
</HEADLINE>
<TEXT>

     Irak’ın tanınmış Şii liderlerinden Abdülmecid El Hui, dün Necef’te bir camiye düzenlenen saldırıda öldürüldü. Hui Vakfı’nın yetkilisi Ali Cebr, Reuters’a yaptığı açıklamada, Abdülmecid El Hui’nin öldürülmesinden sonra Necef’te gerginliğin artacağını söyledi. El Hui’nin yeğeni Cevad El Hui ise, Abdülmecid El Hui’nin Necef’teki İmam Ali Camii’ne saldıran kalabalık tarafından bıçaklanarak öldürüldüğünü ifade etti. Görgü tanıkları ise, El Hui’nin yanı sıra Şii bir mollanın da Şiilerin kutsal mek nlarının bulunduğu Necef kentinde dün düzenlenen saldırıda öldüğünü söyledi. El Hui, Londra’dan geçen hafta Necef’e gelmişti. 
     


DÜNYA 


















</TEXT>
</DOC>
