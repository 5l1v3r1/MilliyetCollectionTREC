<DOC>
<DOCNO> 125257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sontur09.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl Akgündüz'ün itirazı reddedildi... 
</HEADLINE>
<TEXT>

     Yüksek Seçim Kurulu YSK , Fadıl Akgündüz'ün Siirt seçimlerinin yenilenmesi kararına yaptığı itirazı reddetti. 
     A.A muhabirinin aldığı bilgiye göre, 3 Kasım seçimlerinde Siirt'ten bağımsız milletvekili seçilen ve Siirt seçimlerinin yenilenmesi kararı üzerine milletvekilliği düşen Fadıl Akgündüz, YSK'nın seçimlerin yenilenmesine ilişkin kararına itiraz etti. 
     YSK, Fadıl Akgündüz'ün itirazını reddetti. Bu karara gerekçe olarak YSK kararlarının ''kesin nitelik taşıdığı'' gösterildi. 
     YSK, Siirt'in Pervari ilçesi Doğanköyü'nde toplam 706 seçmenin kayıtlı olduğu 17, 18 ve 19 numaralı sandıklarda sandık kurulları usulünce oluşturulmadığı için oy kullanılamadığı gerekçesiyle, Siirt'te 3 Kasım'da yapılan Milletvekili Genel Seçimi'nin yenilenmesine karar vermişti. 
     





</TEXT>
</DOC>
