<DOC>
<DOCNO> 136922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sondun22.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak konulu Arap Zirvesi 22 Şubat'ta yapılacak... 
</HEADLINE>
<TEXT>

     Mısır hükümeti basın merkezinden yapılan açıklamada, Irak ve Filistin sorunlarının ele alınacağı olağanüstü Arap zirvesinin, 22 Şubat'tan sonra Mısır'ın Şarm El Şeyh kentinde yapılacağı duyuruldu. 
     Merkezden yapılan yazılı açıklamada, Arap dünyasında haftanın cumartesi günüyle başladığı hatırlatılarak, 22'siyle başlayacak hafta olağanüstü Arap zirvesinin yapılacağı belirtildi. 
     Açıklamada, zirvenin kesin tarihi belirtilmezken, ''Kesin tarih Arap dışişleri bakanlarının acil toplantısı sırasında, bugün ya da yarın belirlenecek'' denildi. 
     Mısır Devlet Başkanı Hüsnü Mübarek, dün 22 Şubat ile başlayan hafta olağanüstü Arap zirvesi yapılmasını önermişti. 
     





</TEXT>
</DOC>
