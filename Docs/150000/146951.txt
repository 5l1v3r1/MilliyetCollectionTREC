<DOC>
<DOCNO> 146951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/yasam/yas20.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Çıktı, altı günde üç kapkaç yaptı      Kapkaç suçundan yattığı cezaevinden altı gün önce tahliye edilen Memduh Özek 20 , üç kapkaç olayına karışınca yeniden yakalandı. 
     Asayiş Şube Müdürlüğü ekipleri, hafta sonunda Beyoğlu, Esenler, Kadıköy ve Bağcılar’da gerçekleşen altı kapkaç olayıyla ilgili, altı kişiyi gözaltına aldı. Zanlılardan Memduh Özek’in 20 , 24 Mart’ta kapkaç suçundan tutuklu bulunduğu Metris Cezaevi’nden tahliye olduğu, ardından da Esenler’de üç kapkaç yaptığı anlaşıldı. Özek’in, kapkaç yapmadan önce uyuşturucu ve uyarıcı hap aldığı belirtildi. Cezaevinden çıktıktan sonra parasız kaldığını belirten Özek, "Bu nedenle para bittikçe yeni kapkaç yaptım. Para kazanmak için başka yol bilmiyorum. Sonunda tekrar yakalandım" dedi. 
     
Hamalların isyanı halde kan döktü      Kadıköy’deki Küçükbakkalköy Hali’nde, çalıştıkları işyerinin kapatılmasına tepki gösteren iki hamal silaha sarılınca, bir kişi öldü, bir kişi de yaralandı. 
     Hamallar Maşaallah Tekin ile Yüksel Öztosun, işsiz kalacaklarını söyleyerek dükk nın kapatılmamasını istediler. Gece sebze ve meyve getiren Mustafa Kurban 36 ve Atil Çetinkaya ile tartışan iki hamal, birden silahlarını çekti. Tekin’in silahından çıkan kurşunlar Kurban ile Çetinkaya’ya isabet etti. İçerenköy Çınar Hastanesi’ne kaldırılan Kurban hayatını kaybederken, Çetinkaya ilk müdahalenin ardından Haydarpaşa Numune Hastanesi’ne sevk edildi. Tekin ve Öztosun gözaltına alındı. 
     
Kuyumcu soyuldu, film gibi izlediler      Bağcılar’da bir kuyumcunun camını kıran maskeli üç kişi, 15 adet altın bileziği alarak kaçtı. Halkalı Caddesi 104 numarada bulunan Özge Kuyumculuk’a dün 14.00 sıralarında beyaz renkli bir otomobille gelen maskeli üç kişi, içeride bulunan işyeri sahibi Şevket Yıldırım, kardeşi Sezai Yıldırım ile kadın müşterinin şaşkın bakışları altında vitrin camını kırdı. 
     Vitrinde bulunan 15 adet altın bileziği alan üç kişi, aynı araçla kaçtı. Polis, hırsızların yakalanması amacıyla bölgede geniş çaplı operasyon başlattı. 
     


YAŞAM 


















</TEXT>
</DOC>
