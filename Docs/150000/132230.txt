<DOC>
<DOCNO> 132230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sonspo14.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Antalya'da coşkuyla karşılandı... 
</HEADLINE>
<TEXT>

     Galatasaray, ligin ikinci yarısının son hazırlık kampı için bugün uçakla Antalya'ya gelirken, sarı-kırmızılı taraftarlar kafileyi coşkulu bir şekilde karşıladı. 
     Antalya Havalimanı'nı adeta stada çeviren yaklaşık 100 kişilik taraftar grubu, meşaleler yakarak takımlarını karşıladı. Taraftarlar özellikle teknik direktör Fatih Terim ve yeni transfer Haim Revivo'ya sevgi gösterilerinde bulunup, İsrailli futbolcuya ''Hoş geldin'' dedi. Teknik direktör Terim ise taraftarın ilgisi yüzünden aracına güçlükle binebilirken, sürekli imza dağıtmak durumunda kaldı. Taraftarlar, Galatasaray'ı tezahüratlarla kalacağı Gloria Resort Otel'e uğurladı. 
     Galatasaray, Antalya Belek'teki kampı süresince iki hazırlık maçı yapacak. Katılacağı turnuvadaki ilk maçını 23 Ocak Perşembe günü saat 20.30'da Romanya'nın Rapid Bükreş takımıyla yapacak olan Galatasaray, 25 Ocak Cumartesi günü de Çek Cumhuriyeti'nin Slavia Prag takımıyla oynayacak. 
     





</TEXT>
</DOC>
