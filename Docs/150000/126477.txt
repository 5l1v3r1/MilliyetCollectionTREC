<DOC>
<DOCNO> 126477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/guncel/gun02.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Kartalı’nın hedefi çevreci tatbikat 
</HEADLINE>
<TEXT>

Konya’da, Anadolu Kartalı Projesi kapsamında yabancı askerlere verilecek eğitimde çevreye zararlı mühimmat kullanılmayacak... 
     ÖNAY YILMAZ İstanbul 

     Türk Silahlı Kuvvetleri’nin TSK , Konya’da "Anadolu Kartalı" projesiyle yabancı devletlerin askerlerine vereceği savaş eğitimi, "çevreci" olacak. Uluslararası eğitim sahasında yapılacak tatbikatlarda çevreye zarar vermemeyi hedefleyen TSK, indirgenmiş uranyum içeren mermi gümüş mermi ile kimyasal, nükleer, biyolojik madde içeren mühimmatı kullanmayacak. 
     
     SİMÜLASYON ANA ESAS 
     Tatbikatlarda, elektronik dalgaların çevreyi etkileyebileceği de dikkate alınacak. Bunun için dünyadaki benzer eğitim merkezlerinde standart olarak faaliyet gösteren "Çevre Analiz Koruma Birimi" oluşturulacak. Mühimmat kullanımının yarattığı yüksek maliyetler ve çevresel risklerin en aza indirilmesine yönelik olarak geliştirilmiş eğitim sahası olduğu için simülasyon ana esas olacak. 
     
     HER YIL 4 KEZ YAPILACAK 
     Uçuş eğitimlerinde "orta irtifa" kullanılacak. Her yıl dört kez yapılması planlanan bu eğitimlerin Türkiye’ye milyonlarca dolar döviz kazandırması planlanıyor. Bu proje, ABD’nin aynı amaçla yıllardır yaptığı ve büyük paralar kazandığı Red Flag Kırmızı Bayrak projesinin benzeri olacak. 
     



 GÜNCEL 



















</TEXT>
</DOC>
