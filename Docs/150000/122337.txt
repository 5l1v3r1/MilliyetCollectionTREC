<DOC>
<DOCNO> 122337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur08.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcu, maç sırasında gözaltına alındı... 
</HEADLINE>
<TEXT>

     Türkiye İkinci Lig A Kategorisi'nde dün oynanan Sivasspor-İstanbul Büyükşehir Belediyespor karşılaşmasının ikinci yarısında, konuk takımın futbolcusu Bayram Oral, polis tarafından gözaltına alındı. 
     4 Eylül Stadı'nda oynanan Sivasspor-İstanbul Büyükşehir Belediyespor karşılaşmasının 2. yarısında, teknik direktör tarafından oyundan çıkarılan Bayram, Sivas Emniyet Müdürlüğü Asayiş Şubesi İnfaz Bürosu ekiplerince gözaltına alınarak, Cumhuriyet Başsavcılığı'na götürüldü. 
     Futbolcu Bayram Oral'ın, 2000 yılında Sivas'ta oynanan Sivasspor-Diyarbakırspor karşılaşmasından sonra çıkan olaylarda, eski Sivasspor yöneticisi Necati Karadağ'a saldırarak darp ettiği gerekçesiyle gözaltına alındığı öğrenildi. 
     Bayram hakkında, Sivas Asliye Ceza Mahkemesi tarafından verilen gıyabi tutuklama kararı olduğu bildirildi. Bayram, savcılıkta ifadesi alındıktan sonra serbest bırakıldı... 
     





</TEXT>
</DOC>
