<DOC>
<DOCNO> 147772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sontur05.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçelievler'de zincirleme kaza... 2 kişi öldü, 6 kişi yaralandı 
</HEADLINE>
<TEXT>

     Bahçelievler'de meydana gelen zincirleme trafik kazasında 2 kişi öldü, 6 kişi yaralandı. 
     Bakırköy'den Topkapı yönüne giden Ertekin Aydoğmuş'un 25 kullandığı 34 TC 3581 plakalı otomobil, E-5 Karayolu Güngören Kavşağı'nda bariyerlere çarptı. 
     Ardından takla atarak karşı şeride geçen otomobil, Sadri Özer idaresindeki, Taksim-Bakırköy hattında çalışan 34 TZB 22 plakalı dolmuş minibüsün üzerine çarpıp yere düştü. 
     Aynı yönde giden, Erol Ergeneli yönetimindeki 34 EE 360 plakalı, İpek Ergönül idaresindeki 34 BGU 46 plakalı ve Nedim Huyuşen'in kullandığı 34 BC 6831 plakalı otomobiller de bu araçlara ve birbirlerine çarptı. 
     Kazada, minibüsteki yolcular Arif Ergülten 66 olay yerinde, Serap Güneş 35 de kaldırıldığı Dr. Sadık Onuk Bakırköy Eğitim ve Araştırma Hastanesi'nde öldü. 
     Minibüsteki diğer yolculardan Dinçer Evrensel, Gökhan Gönüllü ve Deniz Demir, otomobil sürücüleri Ertekin Aydoğmuş ile Erol Ergeneli ve yanındaki Hayriye Ergeneli yaralandı. 
     Yaralılardan Aydoğmuş İstanbul Üniversitesi Tıp Fakültesi Hastanesi'ne, Gönüllü, Evrensel ve Demir Özel Haznedar Hastanesi'ne, Erol ve Hayriye Ergeneli de Özel Yeşilyurt Hospital'a kaldırıldı. 
     Aydoğmuş'un sağlık durumunun ciddiyetini koruduğu, diğer yaralıların hayati tehlikesi bulunmadığı belirtildi. 
     





</TEXT>
</DOC>
