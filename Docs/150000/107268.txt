<DOC>
<DOCNO> 107268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sontur11.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
''Akli dengem yerinde değil'' diyerek kurtulmak istedi... 
</HEADLINE>
<TEXT>

     Samsun'da, 6 yıl önce küçük bir çocuğa tecavüz suçundan yargılanırken akli dengesinin yerinde olmadığı gerekçesiyle bir yıl tedavi görüp serbest kalan sanık, benzer suçtan yine tutuklandığı davada, akli dengesinin yerinde olmadığını ileri sürdü. 
     İstasyon Mahallesi'nde, yaklaşık 3 ay önce cami tuvaletinde Y.Ü. 7 adlı erkek çocuğuna tecavüz ettiği gerekçesiyle tutuklanan Kenan Ömer Ünalan'ın yargılanmasına devam edildi. 
     Samsun 2. Ağır Ceza Mahkemesi'nde, ''küçük yaştaki çocuğu alıkoymak ve tecavüz etmek'' suçundan yargılanan Kenan Ömer Ünalan, hakkındaki suçlamaları kabul etmeyerek akli dengesinin yerinde olmadığını ileri sürdü. 
     Hakkında, Ruh ve Sinir Hastalıkları Hastanesi'nce düzenlenen ''akli dengesi yerindedir'' yolundaki rapora itiraz eden sanık ve avukatı, 6 yıl önce benzer suçtan yargılandığı davada aynı hastanede tersi bir rapor düzenlediğini söyledi. 
     Rapora itiraz edeceklerini belirten sanık Avukatı Mevlüt Oyvad Sevindik, ''Müvekkilim 1996 yılında benzer suçtan yargılanmıştı. Yargılanma süresinde söz konusu hastane sanık hakkında cezai ehliyeti yoktur şeklinde rapor vermişti. Bu nedenle 1 yıl tedavi gördü. Yine tedavi edilmesi gerekir'' dedi. 
     İtirazı uygun gören mahkeme heyeti, sanığın Adli Tıp Kurumu'na gönderilerek burada akli dengesinin yerinde olup olamadığının araştırılmasına karar vererek duruşmayı erteledi. 
     





</TEXT>
</DOC>
