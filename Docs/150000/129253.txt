<DOC>
<DOCNO> 129253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sondun06.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar, Kuzey Kore'yi, Saddam'dan tehlikeli buluyor... 
</HEADLINE>
<TEXT>

     ABD'de yapılan son kamuoyu yoklamalarına göre Amerikan halkının büyük bölümü, Irak'ın, nükleer silahlar geliştirdiğini itiraf eden Kuzey Kore'ye oranla daha büyük tehdit oluşturduğuna inanıyor. 
     Amerikan ABC News televizyonunun yaptırdığı bir kamuoyu yoklamasına göre, ankete katılanların yüzde 55'i, Irak'ın çok büyük tehdit olduğuna, yüzde 35'i ise Kuzey Kore'nin tehdit oluşturduğuna inanıyor. 
     CNN-USA Today-Gallup kamuoyu yoklamasına göre ise Amerikalıların yüzde 56'sı, Irak'a karşı kara birliklerinin kullanılmasını destekliyor. ABC anketine göre, her 10 kişiden 6'sı, Kuzey Kore'ye karşı kara birliklerinin kullanılmasına karşı çıkıyor. Gallup anketinde, Amerikalıların yüzde 55'i Irak'taki durumun ''savaşa değer'' olduğunu söylerken, yüzde 40'ı bu görüşe karşı çıktı. Anketlerde, Irak'ta savaş olması halinde asker kaybının ne olabileceği yönündeki bir soruya halkın yüzde 45'i ''3 binden az'' yanıtını verdi, yüzde 3'ü ise ''Binden az'' dedi. 
     Anketlere katılanların yüzde 50'si, ABD Başkanı George Bush'un birinci önceliğinin ekonomi olması gerektiğini, yüzde 50'si ise birinci önceliğin Irak'a verilmesi gerektiğini söyledi. ABC anketi, 1044 yetişkin arasında 2-5 Ocak günleri, CNN-USA Today-Gallup anketi 3-5 Ocak günleri yapıldı. Her iki anketin de yüzde 3 yanılma payı bulunduğuna dikkat çekildi. 
     





</TEXT>
</DOC>
