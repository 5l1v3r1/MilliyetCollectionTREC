<DOC>
<DOCNO> 146012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sonspo09.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, taraftarlarına güveniyor... 
</HEADLINE>
<TEXT>

     İkinci Futbol Ligi A Kategorisi'nde zirve mücadelesi veren Konyaspor, hafta sonunda Antalyaspor ile yapılacak maçta taraftarların desteğini bekliyor. 
     Teknik direktör Hüsnü Özkara, ligde zirve yarışının kızıştığını ve şampiyonluk mücadelesi veren takımların puan kaybına tahammülü kalmadığını söyledi. 
     Bu nedenle Antalyaspor maçının, kendileri açısından büyük önem taşıdığını vurgulayan Özkara, kendi sahalarında yapacakları maçtan mutlak galibiyet hedeflediklerini kaydetti. 
     Hafta sonunda yapılacak maçta taraftarlara büyük görev düştüğünü ifade eden Özkara, ''Daha önce kendi sahamızda yaptığımız maçlarda seyircinin desteği bizim etkili oyunumuzda önemli faktör oldu. Hedeflediğimiz Birinci Süper Lig yolunda taraftarımızın Antalyaspor maçında da aynı desteği vereceğine inanıyorum'' dedi. 
     Takımın havasının yerinde olduğunu ve bugün yapılacak antrenmandan sonra maç saatini beklemeye çekileceklerini belirten Özkara, Antalyaspor maçını kazanarak iyi bir seri yakalamak istediklerini sözlerine ekledi. 
     




</TEXT>
</DOC>
