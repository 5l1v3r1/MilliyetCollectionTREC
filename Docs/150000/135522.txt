<DOC>
<DOCNO> 135522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sonspo15.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da, Bursaspor maçı hazırlıkları... 
</HEADLINE>
<TEXT>

     Samsunspor, hafta sonunda yapacağı Bursaspor maçının hazırlıklarını sürdürüyor. 
     Nuri Asan Tesisleri'nden çalışmalarını sürdüren Karadeniz ekibi, teknik direktör Sakıp Özberk göziteminde bugün tam kadro, ağırlıklı şut çalışması yaptı. Teknik direktör Özberk, Serkan, Hakkı, Oktay ve Celil'e serbest vuruş, diğer oyunculara da şut çalışması yaptırdı. 
     Futbolcuların performansından çok memnun olduğunu belirten Özberk, ''Bursaspor maçına en iyi biçimde hazırlanmaya çalışıyoruz'' dedi. 
     Tüm oyuncuların istekli olmasının kendisini sevindirdiğini ifade eden Özberk, ''Bursaspor maçıyla birlikte iyi bir çıkış yakalayacağımıza inanıyorum'' diye konuştu. 
     Öte yandan dünkü idmanda, teknik direktör Özberk ile tartışarak idmanı yarıda bırakan Celil'in durumuna değinen genel menajer Süleyman Hurma ise, aile içinde bu tür sorunların olabileceğini ve şu an için hiçbir sorunun olmadığını söyledi. 
     Bu arada bugünkü idmanı izleyen Samsun Büyükşehir Belediye Başkanı Yusuf Ziya Yılmaz da Samsunsporlu oyunculara destek verdi. 
     





</TEXT>
</DOC>
