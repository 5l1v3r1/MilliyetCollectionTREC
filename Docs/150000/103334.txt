<DOC>
<DOCNO> 103334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun10.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'da patlama "Filistinli kadın öldü.." 
</HEADLINE>
<TEXT>

     Batı Şeria'nın Sayda köyünde, bir tavuk çiftiliğinde meydana gelen patlamada bir Filistinli kadının öldüğü, oğlunun da yaralandığı bildirildi. 
     Filistinli güvenlik yetkilileri, çiftliğin İslami Cihad'ın aranan üyesi Ahmed Yasin adlı kişiye ait olduğunu kaydettiler. 
     Yetkililer, Yasin'in aynı ismi taşıyan Hamas lideriyle ilgisi olmadığını belirttiler. 
     Öte yandan, Filistin İçişleri Bakanı Abdürrezak El Yahya'nın, Hamas ve İslami Cihad'ı, İsrail'deki saldırılarını durdurmaya ikna etmek amacıyla yenilenen çabalar çerçevesinde Gazze'de bulunduğu bildirildi. 
     Filistinli 12 grubun da, ortak bir siyasi platform belirlemek üzere bugün Gazze'de görüşmelere yeniden başlaması bekleniyor. 
     Görüşmeler, Hamas ve İslami Cihad'ın, İsraillilere yönelik saldırılara son verilmesini isteyen ve İsrail'in tanınmasını ima eden maddelere karşı çıkması nedeniyle bu ay başında kesilmişti. 
     





</TEXT>
</DOC>
