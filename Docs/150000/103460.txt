<DOC>
<DOCNO> 103460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/magazin/amag.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dillerarası’ Sezen Aksu 
</HEADLINE>
<TEXT>

Efes ve Aspendos’ta 160 kişilik orkestra çalacak Sezen Aksu, Rumca, Ermenice, İbranice ve Kürtçe şarkılar söyleyecek 
     MAGAZİN SERVİSİ 

     DMC’DEN çıkardığı son albümünde "Şarkı Söylemek Lazım" diyen Sezen Aksu, Efes ve Aspendos’ta vereceği iki konserde "Türkiye Şarkıları"nı seslendirecek. 30 Ağustos’ta Efes Antik Tiyatro’da, 1 Eylül’de ise Aspendos Antik Tiyatrosu’nda vereceği konserlerde, Anadulu mozaiğini, sadece yorumlayacağı eserlerle değil, dekor olarak da sahneye yansıtacak. 
     
Her dilden, her gönülden      "POPUN Kraliçesi"nin imza atacağı konserlerde İzmir Devlet Opera ve Bale Orkestrası’nın yanı sıra, Feriköy Vartanat Ermeni Kilise Korosu, Lospaşaroz Sefaradis Musevi Çocuk Topluluğu, Orino Rum Müzik Topluluğu ile Enderun Klasik Türk Müzik Topluluğu ve Diyarbakır Büyükşehir Belediyesi Çocuk Korosu da sahne alacak. Kimi zaman Aksu, bu koro ve toplulukların yorumlayacağı Ermenice, Rumca, İbranice ve Kürtçe parçalara eşlik edecek, kimi zaman da onlar, sanatçıyla Aksu parçalarını söyleyecek. 
     



 MAGAZİN 














</TEXT>
</DOC>
