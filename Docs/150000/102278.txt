<DOC>
<DOCNO> 102278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sontur05.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanlığı 30 bin öğretmen alıyor... 
</HEADLINE>
<TEXT>

     Milli Eğitim Bakanlığı'nın MEB 30 bin kişilik öğretmen kadrosu için başvurular, 19 Ağustos Pazartesi günü başlıyor. Başvurular, 31 Ağustos Cumartesi gününe kadar sürecek. 
     Öğretmen adayları başvuru belgelerini, Adana, Afyon, Ankara, Antalya, Bolu, Bursa, Çanakkale, Çorum, Denizli, Diyarbakır, Edirne, Elazığ, Erzincan, Erzurum, Gaziantep, İstanbul, İzmir, Kayseri, Kırklareli, Kocaeli, Konya, Malatya, Samsun, Siirt, Sivas, Trabzon, Şanlıurfa, Van ve Zonguldak illerinde kurulan bürolardan, bankaya 6 milyon lira yatırarak alabilecekler. Belgelerin 31 Ağustos Cumartesi gününe kadar teslim edilmesi gerekiyor. 
     32 branşta yapılacak 30 bin öğretmen ataması için bin 554 kişinin başvurması bekleniyor. 
     Öğretmenliğe ilk defa atanacak adayların, 1 Ocak 1963 ve daha sonraki bir tarihte doğmuş olmaları gerekiyor. 
     
     İNGİLİZCE İÇİN KOŞULLAR 
     İngilizce öğretmenliğine başvuracak adayların ise şu koşulları taşımaları gerekiyor 
     -Lisans öğrenimini İngilizce yapan yurtiçindeki veya YÖK tarafından aynı alana denkliği kabul edilen yurtdışındaki yükseköğretim kurumlarından mezun olmak, -İngilizce Öğretmenliği sertifikası bulunmak, -Eğitim fakültelerinin batı dilleri Almanca ve Fransızca öğretmenlik programlarından mezun olup en az 40 kredilik İngilizce almış olmak, -Ortaöğretim alan öğretmenliği yüksek lisans programı veya öğretmenlik meslek bilgisi Pedagojik formasyon veya 33 kredilik ilköğretim sınıf öğretmenliği sertifikası programını bitirmiş olmak. 
     
     KİMLER BAŞVURABİLECEK 
     Öğretmenlik için belirlenen koşulları taşıyan şu durumdaki kişiler başvuruda bulunabilecek 
     -DMS, KMS ve KPSS'ye katılarak, belirtilen düzeyde puan alanlar. Birden fazla puanı olanlar, en yüksek puan aldıkları sınav sonucuna göre başvurabilecekler 
     -Daha önce öğretmenlik görevinde bulunup, adaylıkları kaldırıldıktan sonra bu görevinden ayrılanlar, -Kamu kurum ve kuruluşlarında 657 sayılı Devlet Memurları Kanunu kapsamında devlet memuru statüsünde adaylığı kaldırılmış olanlardan, halen görevine devam edenler ile adaylıklarının kaldırılmasından sonra bu görevinden ayrılanlar, -Öğretmenlik için son başvuru tarihine göre yükseköğretim kurumlarında öğretim üyesi, öğretim görevlisi, okutmak ve araştırma görevlisi olarak en az 2 yıl süreyle çalışmış olanlar, -Halen askerlik görevini yapmakta olanlar, -Atama yapılacak alana kaynak oluşturan bir yükseköğretim programının 2001-2002 öğretim yılında son sınıfta olup yaz okuluna veya bütünlemeye kaldıklarını belgelendirenler. Bu durumdakilerin atamaları, mezun olmaları koşuluyla yapılacak. Bu adaylar, mezuniyet belgelerini, atama tarihinden önce Milli Eğitim Bakanlığı Personel Genel Müdürlüğü'ne ulaştıracaklar , -Türkçe, Türk Dili ve Edebiyatı, Bilgisayar, Rehberlik ve İngilizce öğretmenliklerinden emekli olanlar Atanmaları durumunda emekli aylıkları kesilecek . 
     





</TEXT>
</DOC>
