<DOC>
<DOCNO> 107186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun09.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı Necdet Tekin Tiflis'te 
</HEADLINE>
<TEXT>

     Milli Eğitim Bakanı Necdet Tekin, resmi ziyaret için bu sabah saatlerinde Gürcistan'ın başkenti Tiflis'e geldi. 
     Kafkas ülkelerinin katılacağı eğitim konulu uluslararası toplantı için Tiflis'e gelmesi planlanan Tekin'in ziyareti, toplantının iptal edilmesi nedeniyle ikili eğitim ilişkilerinin ele alınacağı resmi ziyarete dönüştü. 
     Toplatıya Türkiye ve Yunanistan, gözlemci olarak katılacaktı. 
     Diplomatik gözlemciler, uluslararası toplantının iptaline rağmen Tekin'in Tiflis'e gelmesini Türkiye'nin Gürcistan'a verdiği önemin göstergesi olarak değerlendiriyor. 
     Temasları çerçevesinde bugün Gürcistan Parlamentosu Başkanı Nino Burjanadze tarafından kabul edilmesi beklenen Tekin, iki ülke eğitim bakanlıkları arasındaki ilişkiler konusunda protokol imzalayacak. 
     





</TEXT>
</DOC>
