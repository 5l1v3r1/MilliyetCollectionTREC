<DOC>
<DOCNO> 117991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sontur03.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç fiyatlarına yüzde 10 zam 
</HEADLINE>
<TEXT>

     Sağlık Bakanı Osman Durmuş, ilaç fiyatlarına yüzde 10 oranında zam yapıldığını bildirdi. 
     Durmuş, yaptığı açıklamada, İlaç Endüstrisi İşverenleri Sendikası İEİS yöneticileriyle biraraya geldiklerini belirterek, ilaç fiyatlarına yapılacak artış konusunu değerlendirdiklerini söyledi. 
     Sendika yetkililerinin ilaç fiyatlarının yüzde 15 artırılmasını, aksi takdirde mağdur duruma düşeceklerini belirttiklerini kaydeden Durmuş, artışın, kendisinin talebiyle yüzde 10 olarak belirlendiğini kaydetti. 
     İlaç fiyatlarına 3 ayda bir, Toptan Eşya Fiyat Endeksi'ne TEFE göre artış yapıldığını hatırlatan Durmuş, bu ayki TEFE oranının yüzde 12.99 olduğunu ancak kendisinin bu oranın ilaç fiyatlarına etkisini yüzde 10'a indirdiğini bildirdi. 
     Durmuş, bu artışın, yarından itibaren 1 Ocak 2003 tarihine kadar geçerli olacağını belirtti. 
     İlaç fiyatlarına en son Nisan ayında zam yapılmıştı. 
     





</TEXT>
</DOC>
