<DOC>
<DOCNO> 119884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/siyaset/siy10.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşir Atalay için her kafadan bir ses 
</HEADLINE>
<TEXT>

Erdoğan, Beşir Atalay’ın, Sezer istediği için Devlet Bakanlığı’na kaydırıldığını söylerken Gül, "Değişiklikler benden geldi" dedi 
     AYDIN HASAN SERHAT OĞUZ 

     Ankara Milletvekili Beşir Atalay’ın, Milli Eğitim Bakanlığı’ndan Devlet Bakanlığı’na kaydırılmasına ilişkin AKP’den yapılan üç açıklama da birbiriyle çelişti. Recep Tayyip Erdoğan, önceki akşam Madrid’de Atalay’ın Sezer’in itirazı üzerine Milli Eğitim Bakanlığı’ndan Devlet Bakanlığı’na kaydırıldığını söyledi. Başbakan Abdullah Gül ise, dün yaptığı açıklamada, "Milli Eğitim Bakanlığı ve Turizm Bakanlığı ile ilgili değişiklikler benden gelmiştir. Hepsi de en yakın arkadaşlarımdır. Atalay’ın Başbakanlık’ta yanımda olmasını ben tercih etmişimdir" dedi. Aynı soruları İstanbul’da da yanıtlayan Gül, "bu konunun basında abartılı şekilde ele alındığını" ileri sürerek, şunları söyledi 
     
     HİÇBİR İSİM EKLENMEDİ’ 
     "Baştan götürdüğüm liste içinde hiçbir arkadaşım çıkartılmamıştır ve bir isim de eklenmemiştir. Bazı arkadaşlarımızla ilgili karşılıklı bir mutabakat içinde, görev yerlerinde değişiklikler yapılmıştır. Ama şunu bir kez daha söylemek isterim özellikle Atalay ile Başbakanlık’ta çalışmayı çok arzu ettim. Bu açıdan yapılan değişiklikler abartıldığı gibi değil." Gül, "Atalay listede Milli Eğitim Bakanı olarak mı yer alıyordu Atalay bu görevi istememiş, doğru mu " sorusuna da, "Hepsi doğru. Sayın Cumhurbaşkanımızla karşılıklı bir mutabakat içerisinde bazı düzenlemeler yaptık. Kendisinin arzusu o şekildeydi" yanıtını verdi. 
     
     AÇIK İTİRAZ OLMADI’ 
     Gül, Kanal D’de de, Sezer’in, Atalay’ın ismine doğrudan itiraz etmediğini belirterek, şöyle konuştu "Cumhurbaşkanı olumlu yaklaştı. Bir zamanlar Türkiye’de birçok şey politize olmuştur. Bu çerçeve içinde Beşir Bey değil, birçok siyasi olacaktır. Toplumun çok tanıdığı insanlar bile görevlerinden alınabilir, bu olmuştur. Doğrudur. Ben arzu ettim. Ben Cumhurbaşkanı’na açık söyledim, kendisinin de açık bir itirazı olmadı." 
     
Atalay da ayrı telden çaldı Milli Eğitim’i istemeyen benim...      NAMIK DURUKAN 

     Beşir Atalay, Milliyet’e yaptığı açıklamada, Milli Eğitim Bakanlığı’nı Gül’ün önerdiğini, ancak kendisinin kabul etmeyip affını istediğini ifade etti. Atalay, "Önceki gün öğleden sonra Başbakan aradı. Seni Milli Eğitim Bakanı yapmayı düşünüyorum’ dedi. Ben de Katiyen istemiyorum, ne olur beni düşünmeyin’ dedim" açıklamasını yaptı. Atalay, listedeki değişikliklerle ilgili olarak da, "Keşke yanlış anlaşılmalar olmasaydı. Benim Milli Eğitim Bakanlığı’ndan Devlet Bakanlığı’na kaydırılmam olayını Başbakan’a sormak lazım. Benim dışımda gelişen bir olay" diye konuştu. 
     
     
     



 SİYASET 




















</TEXT>
</DOC>
