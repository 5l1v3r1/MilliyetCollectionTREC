<DOC>
<DOCNO> 134535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/guncel/gun08.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazali’ kazandı Osmanlı kaybetti 
</HEADLINE>
<TEXT>

Üç ünlü İslam düşünürü arasında geçen asırlar önceki tartışmayı günümüze uyarlayan YÖK Başkanı Kemal Gürüz, "Biz insan aklını her şeyden üstün tutan İbni Rüşd ve İbni Sina’nın yanındayız" dedi 
     ÖNAY YILMAZ İstanbul 

     Sakarya Üniversitesi’nde yaptığı konuşmada, "Türkiye’de molla rejiminin olmasını isteyenler, Türkiye Cumhuriyeti’ni çağdaş çizgiden saptırmak isteyenler, entarisiyle dolaşıp Vahabi bataklığı özleminde olanlar vardır" diyerek dikkatleri üzerine çeken YÖK Başkanı Prof. Dr. Kemal Gürüz, bu kez de eski bir tartışmayı günümüze taşıdı. 
     
     Mücadele bu mücadeledir 
     Gürüz, üç büyük İslam düşünürünün, asırlar önce yaptığı ve İslam leminde büyük bir yol ayrımına yol açan tartışmayı "son yaşanan olayları" neden göstererek, yeniden gündeme getirdi. Gürüz, "Bir daha bizim dünyamızda, Gazali’nin, İbni Rüşd ile İbni Sina’ya galebe çalmasına müsaade etmeyeceğiz. Mücadele bu mücadeledir" dedi. Günümüz Türkiyesi’nde yaşanan mücadeleyi, bu üç büyük İslam düşünürü arasında yaşanan mücadeleye benzeten Gürüz, "Bu mücadeleyi nasıl yürüteceksiniz " sorusuna, "İşte konuşuyoruz. Yapacak başka bir şey yok" diye yanıt verdi. 
     
     Üç düşünürün tartışması 
     Gürüz, İslam düşünürleri arasındaki mücadeleyi şöyle anlattı "11 ve 13. yüzyıllar arasında üç büyük İslam düşünürü var. Bir tarafta İbni Sina, bir tarafta İbni Rüşd, diğer tarafta da Gazali var. Gazali de büyük adam. İbni Rüşd ile İbni Sina, insan aklının her şeyin üzerinde olduğunu savunuyor. İnsan aklının süzgecinden geçmeyen hiçbir şeyin değeri olmadığını söylüyorlar. Yani akılcılık, rasyonalizmden yanalar. 
     
     İnsan aklı ermez 
     Buna karşılık Gazali ortaya çıkınca kargaşa başlıyor. Gazali de büyük adam, felsefeci. Bu iki düşünürün fikirlerine hayır’ diyor. Gazali, Kuranıkerim’de yani kutsal kitapta ne yazıyorsa odur, insan aklı falan bunun altındadır. İnsan aklı buna ermez’ diyor." 
     Bu felsefe savaşını, Batı dünyasında İbni Sina ile İbni Rüşd’ün kazandığını belirten Gürüz, "Bunun arkasından rönesans, reform, bilimsel devrim, aydınlanma çağı, sanayi devrimi, ikinci büyük bilimsel devrim, yani çekirdek fiziğindeki patlama, bilgi toplumu aşaması geliyor. Batı medeniyetinin altında, çok ama çok önemli büyük ağırlığı olan iki Müslüman düşünür yatıyor. Birisi İbni Sina, 10-11. yüzyıllarda yaşıyor, Horasanlı bir Türk. Diğeri ise Endülüslü Arap bir Müslüman olan İbni Rüşd. Bu ikisi Batı medeniyetinde çok önemli yeri olan insanlar" dedi. 
     
     Cumhuriyet açığı kapattı 
     İbni Rüşd’ün Latince adının "Averrhoes", İbni Sina’nın ise "Avicenna" olduğunu kaydeden Gürüz, "Şimdi bunlar bizim dünyamızdaki savaşı ise kaybediyorlar. Uzun süre sük n, huzur oluyor ama yaratıcılık da ölüyor. Huzur ve sük n aşağı yukarı Osmanlı’nın yükselme devrinin sonuna kadar sürüyor. Ondan sonra Batı’da o gelişmeler olurken, biz tamamen geride kalıyoruz. Reform, rönesans, bilimsel devrimin hepsinin dışında kalıyoruz, ta ki cumhuriyete kadar. Türkiye, cumhuriyet dönemiyle 70-80 senede bu açığı büyük ölçüde kapattı" diye konuştu. 
     



 GÜNCEL 




















</TEXT>
</DOC>
