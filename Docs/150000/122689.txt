<DOC>
<DOCNO> 122689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/soneko31.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ve Yunanistan'a radar projesi... 
</HEADLINE>
<TEXT>

     Devlet Hava Meydanları İşletmesi Genel Müdürlüğü'nün 7 ayrı bölgedeki ''hava radar kontrol sistemini'' kuran İtalya, NATO finansmanlı önemli bir savunma sanayi amaçlı radar projesini daha üstlendi. 
     NATO'nun Türkiye ile Yunanistan arasındaki mevcut ilişkilerin geliştirilmesini sağlamak ve yakınlaşmasına katkı vermek amacı ile iki ülkeye tavsiye ettiği toplam 5 adet radar sistemi ihalesine yönelik sözleşme geçtiğimiz günlerde imzalandı. 
     Milli Savunma Bakanlığı'nın gerçekleştirdiği toplam 70 milyon dolarlık radar projesi kapsamında Türkiye'de 4 adet, Yunanistan'da ise bir adet uzun menzilli hava savunma radarı kurulacak. 
     Yapım çalışmalarına 1000 gün sonra başlanılacak olan toplam 5 adet radar sistemi 1350 günde tamamlanarak hizmete alınacak. 
     Bu arada 5 adet hava savunma radar sistemi projesinin uygulamaya alma ve sözleşme sonrasındaki ilk önemli toplantının da 9 Aralık 2002 Pazartesi günü tarihinde Roma'da yapılacağı öğrenildi. Toplantıya Türk ve Yunan yetkililerinin yanı sıra radar sistemi yapımını üstlenen İtalyan Alenia Marconi firma yetkilileri de katılacak. 
     İmzalanan sözleşme gereğince, Alenia Marconi ürettiği radarların işleme girdiği andan itibaren 4 yıldan 19 yıla kadar bakım garantisi verildiği belirtildi. Geçmişte de Türkiye ile anlaşmalar imzalayan Alenia Marconi, İtalyan Finmeccanica ve İngiliz BAE Systems ortaklığından oluşuyor. 
     





</TEXT>
</DOC>
