<DOC>
<DOCNO> 146260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sontur29.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da kazan patlaması sonucu iki katlı fabrika çöktü... 
</HEADLINE>
<TEXT>

     Adana'da, bir maya fabrikasının kazan dairesindeki patlama sonucu 2 katlı bina çöktü. Enkaz kaldırma çalışmaları devam ediyor. 
     Alınan bilgiye göre, Merkez Seyhan İlçesi'nde Onur Mahallesi 121. Sokak'ta bulunan Askat Ekmek Katkı Maddesi İmalathanesi'nin kazan dairesinde, henüz belirlenemeyen bir nedenle patlama meydana geldi. 2 katlı binanın çöktüğü olayda, göçük altından şu ana kadar 6 yaralı çıkarıldı. 
     Yaralılar, Adana SSK, Numune ve Çukurova Üniversitesi Tıp Fakültesi Balcalı hastanelerinde tedavi altına alındılar. 
     Çöken binada enkaz kaldırma çalışmaları devam ediyor. 
     Olay yerine gelerek Adana Emniyet Müdürü Hüseyin Çapkın, yaralanan 6 kişinin enkaz altından çıkarıldığını, ölen olup olmadığının henüz belirlenemediğini bildirdi. 
     




</TEXT>
</DOC>
