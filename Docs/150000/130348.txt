<DOC>
<DOCNO> 130348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun19.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakan Yardımcısı, Kuzey Kore'ye gitti 
</HEADLINE>
<TEXT>

     ABD Dışişleri Bakan Yardımcısı James Kelly, Kuzey Kore ile yaşanan nükleer krizle ilgili görüşmelerde bulunmak üzere bugün Güney Kore'nin başkenti Seul'e gitti. 
     James Kelly, yarın sabah Mavi Saray'da, Güney Kore Devlet Başkanlığı görevini gelecek ay devralacak Roh-Moo-hyun ile biraraya gelecek. 
     Kelly, Seul'e vardığında gazetecilere, görüşmelerin olumlu geçeceğine inandığını belirtti. 
     ABD Dışişleri Bakan Yardımcısı Kelly, daha sonra Çin, Endonezya, Singapur ve Japonya'yı ziyaret edecek. 
     Öte yandan, Kuzey Kore'nin resmi yayın organlarında bugün yer alan yazı ve yorumlarda, ''ABD'nin varlığını Kore Yarımadası'ndan temizlemek için'' bütün Korelilere birleşme çağrısı yapıldı. 
     Gözlemciler, Kuzey Kore'nin bu açıklamasını, Güney Kore ve ABD arasındaki farklılıklardan yararlanma girişimi olarak yorumladılar. 
     Pyongyang yönetiminin açıklamalarında, gizli nükleer silah programları olduğu şeklindeki Amerikan iddiası reddedilirken, ABD'nin meydan okumaya devam etmesinin bölgeyi ateşe sürükleyeceği ileri sürüldü. 
     





</TEXT>
</DOC>
