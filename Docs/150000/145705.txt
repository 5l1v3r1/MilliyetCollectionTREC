<DOC>
<DOCNO> 145705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun42.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AFP "Peşmergeler, Kerkük'te bir Irak mevzisini ele geçirdi" 
</HEADLINE>
<TEXT>

     Irak Kürdistan Yurtseverler Birliği IKYB peşmergelerinin, Kerkük'e giden yol üzerindeki bir mevziyi, Irak birliklerinin terk etmesinin ardından ele geçirdiği bildirildi. 
     Bölgedeki AFP muhabiri, Irak birliklerinin, denetimleri altındaki bir sıradağdan çekildiklerini ve bunun üzerine peşmergelerin Irak güçlerinin boşalttığı bölgeye ilerleyerek, Kerkük yolu üzerindeki mevziyi ele geçirdiklerini duyurdu. 
     Peşmergelerin ele geçirdiği mevzinin, Irak'ın kuzeyinde Kürt grupların denetimindeki bölgeyle Bağdat'ın kontrolündeki bölge arasındaki sınır hattı yakınlarında yer aldığı belirtiliyor. 
     Bölgedeki sıradağlarda çok sayıda peşmergenin devriye gezdiği kaydedildi. 
     




</TEXT>
</DOC>
