<DOC>
<DOCNO> 139435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/soneko35.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, Irak'ın boşluğunu doldurmaya hazır... 
</HEADLINE>
<TEXT>

     Petrol İhraç Eden Ülkeler Örgütü'nün OPEC , savaş yüzünden Irak petrolünün kesilmesi durumunda doğacak boşluğu dolduracağı bildirildi. 
     OPEC Genel Sekreteri Alvaro Silva, OPEC'in böylesi durumda, ithalatçı ülkeleri olağanüstü durum stoklarını kullanmaya mecbur bırakmayacak bir arz miktarını garanti edeceğini söyledi. 
     OPEC Genel Sekreteri, Viyana'da düzenlediği basın toplantısında, kartelin piyasaların istikrarı koruyacak güçte olduğunu da belirtti. 
     Silva, petrol fiyatlarındaki son yükselişle ilgili olarak ise bunun arzdaki herhangi bir sorundan değil, piyasa spekülasyonlarından kaynaklandığını ifade etti. 
     Uluslararası piyasalarda ABD hafif petrolünün varil fiyatı bugün 38.22 dolarla, 1990 Körfez krizinden bu yana en yüksek düzeye çıkmıştı. O dönemde ise petrol fiyatları 41.15 doları bulmuştu. 
     





</TEXT>
</DOC>
