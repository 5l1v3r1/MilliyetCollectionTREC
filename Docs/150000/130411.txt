<DOC>
<DOCNO> 130411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sontur23.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, ABD eski büyükelçisi Mark Parris ile görüştü... 
</HEADLINE>
<TEXT>

     ABD'nin eski Ankara Büyükelçisi Mark Parris, işadamı Ali Şen ve sanatçı Adnan Şenses, AK Parti Genel Başkanı Recep Tayyip Erdoğan'ı ayrı ayrı ziyaret etti. 
     Erdoğan'ın Üsküdar'daki ofisine gelen Parris, burada yaklaşık 1 saat kaldı. 
     Çıkışta gazetecilere açıklama yapan Parris, ''ziyareti sırasında herhangi bir mesaj ya da bilgi alışverişi olmadığını, gelişinin tamamen ziyaret amaçlı olduğunu'' belirterek, şunları kaydetti 
     ''Washington'dan herhangi bir mesaj getirmedim. Buraya Amerika Devleti'nin isteğiyle ve Birleşik Devletler'in arzusuyla gelmedim. Sayın Erdoğan belediye başkanıyken, ben de elçiydim. Ziyaret amaçlı geldim.'' Bu arada işadamı Şen ile sanatçı Şenses de, AK Parti Genel Başkanı Recep Tayyip Erdoğan'ı Üsküdar'daki ofisinde ziyaret ettiler. 
     





</TEXT>
</DOC>
