<DOC>
<DOCNO> 138136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yasam/yas10.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere karşı günde bir elma 
</HEADLINE>
<TEXT>

İngiliz bilim adamları, çocukken çok meyve tüketmenin, özellikle de günde en az bir elma yemenin kanser riskini önemli ölçüde azalttığını ortaya çıkardı 
     DIŞ HABERLER SERVİSİ 

     Çocuklarınıza bol meyve yedirin 
     İNGİLTERE’DE yapılan bir araştırma, günde bir elma yemenin kanser riskini önemli ölçüde azalttığını gösterdi. Uzmanlar, ebeveynlere çocuklarını her türlü hastalığa karşı korumak için bol bol meyve yedirmeyi öneriyor. İngiliz bilim adamlarının 60 yaş üzerindeki 4 bin kişi üzerinde yaptığı araştırmaya göre, çocukken çok fazla meyve yiyenlerin ilerleyen yıllarda kansere yakalanma riski, az yiyenlere göre üçte bir oranında azalıyor. 
     
     Kanserden ölen sayısı az çıktı 
     SÖZ konusu 4 bin kişinin 1937-1939 yılları arasındaki beslenme alışkanlıklarını inceleyen bilim adamları, tıbbi kayıtlardan bu kişilerden hangilerinin kanserden öldüğünü buldu. Çocukken meyve yeme alışkanlığına sahip olanlarda kanser nedeniyle ölüm oranı çok daha düşük çıktı. Sebze tüketiminin kanser riskini azalttığı yönünde bulguya ise rastlanmadı. Uzmanlara göre bunun nedeni o yıllarda sebzenin çok fazla haşlanarak tüketilmesi... 
     



 YAŞAM 





















</TEXT>
</DOC>
