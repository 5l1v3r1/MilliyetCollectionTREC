<DOC>
<DOCNO> 146644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/ekonomi/eko04.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek vergiler yetmedi 
</HEADLINE>
<TEXT>
Bağış havuzu ve savaş tahvili geliyor 
Bir memurun gönderdiği bağış kabineyi ağlatınca savaş tahviline yol göründü. Kabinede milletvekillerinin de bağış kampanyasına öncülük etmesi görüşüldü 
     ELÇİN ERGÜN Ankara 

     Başbakan Tayyip Erdoğan, Bakanlar Kurulu’nda hükümete maaşının yarısını bağışlayan bir memurun mektubunu okuyunca kabine üyeleri gözyaşlarını tutamadı. Bakanlar, savaş zararları için bağış kampanyası ve özel tahvil önerince seçeneklerin araştırılması için Devlet Bakanı Ali Babacan başkanlığında bir komisyon kuruldu. 
     Erdoğan, dünkü Bakanlar Kurulu’na elinde sarı bir zarfla geldi ve İstanbul’dan bir memurun kendisine mektubunu okudu. Mektupta yer alan "1 milyar 60 milyon lira maaş alıyorum. Size güveniyorum. Savaş döneminde hepimize bazı fedakarlıklar düşüyor. Savaş bitene kadar maaşımın yarısı olan 530 milyonu size gönderme kararı aldım" ifadeleri Başbakan Yardımcısı Mehmet Ali Şahin başta olmak üzere, bazı bakanların gözyaşlarını tutamamalarına neden oldu. 
     
     Ulusal Dayanışma Tahvili’ 
     Bakanlar, mektubun ardından neler yapılabileceğini değerlendirdiler. Bazı bakanlar, Bağış, doğru olmaz. Vatandaş uzun vadeli borç versin, ulusal dayanışma tahvili çıkarılsın’ önerisinde bulundu. Bu tahvilin üç - beş yıl vadeli olması, gelen kaynağın sadece borç ana parasını kapatmak için kullanılması üzerinde duruldu. Tartışmalardan sonra Babacan başkanlığında bir komisyon kuruldu. Komisyon önce orman arazilerinin satışı konusunda çalışma yapacak. 
     
     Milletvekilleri bağışlasın’ 
     Bazı bakanlar ise bağış kampanyası açılmasını önerdi. Bu bakanlar, kampanyaya milletvekillerinin öncülük etmesinin doğru olacağını söylediler. Kampanya düzenlenmesi durumunda birçok şaibenin gündeme gelebileceğine dikkat çekilince bağış yapanların adlarının internetten yayınlanması da önerildi. 
     
     Barajlar da satılacak 
     Bu arada Başbakan Erdoğan da ek kaynaklarla ilgili açıklama yaparken barajların halka açılacağını söyledi. Erdoğan, "Bu hafta gelecek ek kaynaklar noktasında özelleştirme, orman vasfını yitirmiş araziler, barajlar ve enerjiyle ilgili atacağımız adımlar var. Bunlar acil olarak kamuya, piyasaya açılacaktır" dedi. 
     
KİM NE ÖNERDİ      Savaş için ortaya çıkacak kaynak ihtiyacı için ilk öneri ASO Başkanı Zafer Çağlayan’dan geldi. Çağlayan "savaş tahvili" önerdi. Arkasından yeni öneri geldi. Bunlar şöyle 
     
     Altın sertifikası çıkarılsın’ 
     ATO Başkanı Sinan Aygün, bağış için gönül havuzu’ndan sonra, 1 ya da 4 yıl vadeli, yüzde 5 faizli sertifika karşılığı altın sertifikası çıkarılması’ önerisinde bulundu. 
     
     Sigaraya ek vergi koyalım’ 
     Ekonomistler Platformu, sigaraya yönelik ek vergilerle kısa vadede vergi gelirlerini artırmayı hedefleyen bir proje hazırladı. 
     
     2 saat fazla çalışalım’ 
     Şanlıurfa Ticaret ve Sanayi Odası Başkanı İsmail Demirkol ise yerli malı tüketme ve hergün ülke için fazladan iki saat çalışmayapılmasını önerdi. 
     
     K r ortaklığı olsun’ 
     MÜSİAD Başkanı Ali Bayramoğlu, "Gelir getiren kamu kuruluşlarına k r ortaklığı ile yatırımcı çekilsin" dedi. 
     
     Servetin yüzde 20’si’ 
     Sanko Holding Yönetim Kurulu Başkanı Abdulkadir Konukoğlu, "Servetimizin yüzde 20’sini verirsek borçtan kurtuluruz" dedi. 
     
     Birer maaş verelim’ 
     Memur - Sen, birer maaşı tutarında beş taksitle bağışta bulunmaya çağırdı. 
     
     Kumarbaza para verilmez’ 
     İTO Başkanı Mehmet Yıldırım, "Memleket sevgisi istismar edilmesin. Öneriler kumarcı babaya ya da delik havuza kaynak sağlamaktan farklı değil. 
     


SİYASET 





















</TEXT>
</DOC>
