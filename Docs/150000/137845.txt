<DOC>
<DOCNO> 137845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/magazin/amag.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Barbaros Şansal’ın yapmadığı kalmadı’ 
</HEADLINE>
<TEXT>

Umut Akyürek olaylı Japonya seyahatini Milliyet’e anlattı nişanlısı Oktay Ertuğrul ise "İyi ki ben de gitmiştim, yoksa Şansal birini kesin Umut’un sevgilisi yapmıştı" dedi 
     DENİZ ALTUNTAŞ 

     Tokyo’daki 2003 Türkiye Yılı’ etkinliklerinde konser veren Umut Akyürek, Yıldırım Mayruk’un yardımcısı Barbaros Şansal’ın çıkardığı olaylar nedeniyle tatsız başlayan Japonya seyahatinin mutlu son’la noktalandığını söyledi. Akyürek’in nişanlısı Oktay Ertuğrul ise "İyi ki bu seyahate görevli olarak ben de katıldım. Yoksa Barbaros Şansal, kesin birini Umut’un sevgilisi yapmıştı" dedi. Şansal hakkında dava açacaklarını açıklayan Akyürek, yaşadıklarını söyle anlattı 
     
     Barbaros Şansal’ın iddia ettiği gibi Osman Çetintaş size göz kalemi aldı mı Uçak sizin için bekletildi mi 
     Mankenler, sazcılar, makyöz dahil bütün Türk ekibi, uçağa VIP’ten alındı. Uçağın kalkmasına çok zaman vardı. Osman Bey Free shop’a gitmek isteyenler buyursun’ dedi. Yetkililer ancak üç kişinin gidebileceğini söyledi. Her bir grubu temsilen ben, Barbaros Şansal ve Erkan Özerman, Osman Bey’le free shop’a geçtik. Geçerken herkesin siparişini aldık. Gittik istenenleri aldık. Free shop’ta en fazla 15 dakika kaldık. Buna herkes şahittir. Barbaros Bey gerçekleri söylemiyor. Uçağın bekletilmesi mümkün mü Başbakan mıyım 
     
     Mankenlere tehdit.. 
     Şansal, Osman Çetintaş’ın size şık olduğunu iddia etti... 
     Kesinlikle öyle bir şey yok. Osman Bey beni tanımıyordu bile. Yıldırım Mayruk onu arayıp "Umut Akyürek gelecekte çok büyük bir sanatçı olacak" demiş Tokyo’dan önce sadece bir kere görüştük. 
     
     Seyahatte size ayrıcalık yapıldı mı 
     Söylediği gibi VIP’te uçmadım. Uçsam bile bu Barbaros Şansal’ı ilgilendirmez. Dönüş uçağında da en arkada oturdum. Kimseye ayrıcalık yapılmadı. Barbaros Bey, Tokyo’ya gelse de ipleri ele geçiremeyeceğini anladı, o yüzden uçaktan indi. Şansal, Ben olmasam defile gerçekleşemez’ dedi. En büyük ihaneti Yıldırım Mayruk’a yaptı. Bu kadar yalanı nasıl söyledi Barbaros Bey’den dolayı başlangıçta kötü hatıralar yaşadık. Bunların olacağını bilseydim gitmezdim. 
     Barbaros Bey, Japon Büyükelçiliği’ni aramış ve İmparatorun adını kullanıyorlar’ diye faks çekmiş. Mankenleri arayıp, Defileye çıkmayacaksınız’ diye tehdit bile etmiş. Ekip olarak hakkında maddi ve manevi tazminat davası açacağız. 
     
     Prens davet etti’ 
     Konseriniz nasıl geçti 
     Ülkemi en iyi şekilde temsil ettiğime inanıyorum. Japon Prensi Naruhito, konser bitmeden ayrılacakmış ama sonuna kadar bekledi ve alkışladı, iltifat etti. Ve beni tekrar Japonya’ya davet etti. İnşallah ekimde yine gidip konser vereceğim. Büyükelçi Solmaz Ünaydın, durumu Mucize gerçekleşti’ diye yorumladı. 
     
Nişanlıdan ağır sözler      Oktay Ertuğrul, kendisi de görevli olduğu için nişanlısı Umut Akyürek’le Japon prensinin huzuruna çıktığını belirterek, şöyle konuştu "Konservatuvar mezunuyuz. Barbaros Bey gibi Sarıyer’deki yalıdan Teşvikiye’ye gidip gelmiyoruz. Onun gibi abuk sabuk partilerin adamı değiliz." 
     



 MAGAZİN 












</TEXT>
</DOC>
