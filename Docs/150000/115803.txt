<DOC>
<DOCNO> 115803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sonspo15.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina, 3. ligde de krizde 
</HEADLINE>
<TEXT>

     İtalya'nın en köklü takımlarından olan Fiorentina, 3. ligde de kriz yaşamaya devam ederken, Teknik Direktör Pietro Vierchowod'un görevine son verildiği açıklandı. 
     İtalya Futbol Ligi'nde geçen sezon 2. lige düştükten sonra bütçe açığından dolayı bu lige kabul edilmeyip, 3. ligin de altında olan C2 liginde mücadele etmek zorunda olan Fiorentina, burada da krizden kurtulamıyor. İlk haftalarda aldığı iyi sonuçların ardından son 4 haftadır arka arkaya puan kaybeden Fiorentina, ilk çözüm olarak teknik direktörünü değiştirdi. 
     Vierchowod'un görevine son veren kulübün yeni teknik direktör olarak Alberto Cavasin'i seçtiği belirtildi. 46 yaşındaki Cavasin, geçen sezon Lecce takımını çalıştırmıştı. 
     Bu arada, bu sabah erken saatlerde ''sahte iflas'' suçundan savcılık emriyle evde göz hapsine alınan Fiorentina Başkanı Vittorio Cecchi Gori'nin depresyonda olduğu açıklandı. İtalyan sinema dünyasının tanınmış yapımcılarından olan Gori'nin avukatı Bruno Ricciotti, göz hapsinde olan Gori'yi Roma'daki evinde ziyaretinden sonra basına açıklamasında, ''Yaşanan hadiseden dolayı normal olarak çok endişeli ve depresyon içinde'' dedi. 
     





</TEXT>
</DOC>
