<DOC>
<DOCNO> 118947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/ekonomi/eko04.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak’a vergi kaçakçılığı davası 
</HEADLINE>
<TEXT>

Halis Toprak ve 14 sanığa, Nihat Saydan’a sahte adlar kullanılarak Toprakbank’tan para ödendiği ve açık kapatmak için yanıltıcı belge düzenlendiği gerekçesiyle dava açıldı 
     SEMRA PELEK İstanbul 

     Elkonulan Toprakbank’ın eski sahibi Halis Toprak’la kızları Yeşim Toprak, Ayla Toprak Zengin ve Yener Dinçmen’in de aralarında bulunduğu 14 sanık hakkında Şişli Savcılığı’nca "devleti vergi kaybına uğrattıkları" iddiasıyla bir yıldan üç yıla kadar hapis istemiyle dava açıldı. 
     Şişli Cumhuriyet Savcısı Sait Kunt’un hazırladığı iddianemeyle açılan davada, Maliye Bakanlığı Gelirler Genel Müdürlüğü müşteki olarak yer aldı. Sanıkların suç tarihinde Toprakbank’ta yönetim kurulu başkan ve üyeleri, genel müdür ve yardımcılığı görevinde bulunduğu belirtildi. Toprakbank’ın 1999-2000 işlemlerini inceleyen gelirler kontrolörlerinin düzenlediği rapora dayanılarak hazırlanan 13 Kasım 2002 tarihli iddianamede şöyle denildi 
     
     Yanıltıcı fatura kullanıldı’ 
     "Banka tarafından 15 Eylül 1998 ile 16 Eylül 1999 arasında Türkiye Futbol Federasyonu’na Nihat Saydan’a 757 bin 500 Amerikan Doları ve 17 milyar lira ödendiği, bu paraların sahte adlar altında bilinmeyen kişilere ödenen paralar şeklinde gösterilerek ve muhasebe hilesi yapmak suretiyle, gizlenmek istenmesiyle 2000 yılında muhteviyatı itibariyle yanıltıcı faturaları bilerek kullandıkları, 
     Yine mükellef kurumun 100 bin Amerikan Doları açığını kapatmak için Metal Ahşap Sanayı ve Ticaret AŞ’den 2000 yılı 4., 5., 6., ve 7. vergilendirme dönemlerinde 1 Haziran 2000 ve 3 Temmuz 2000 tarihli faturalarla 25 Mayıs 2000 ve 11 Nisan 2000 muhteviyatı itibariyle yanıltıcı belgeler kullanıldı." 
     
     



 EKONOMİ 























</TEXT>
</DOC>
