<DOC>
<DOCNO> 127712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/spor/spo04.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DA SİLVA PİŞMAN 
</HEADLINE>
<TEXT>

Trabzon ile ipleri olaylı bir şekilde koparıp, Elazığspor’a giden Brezilyalı futbolcu dönüş için yeşil ışık yaktı, "Kulübümden istemeden koptum" yorumunu yaptı 
     Şanssızlık yaşadım’ 
     TRABZONSPOR’A geçen sezon başında gelen daha sonra olaylı bir şekilde Elazığspor’a transfer olan Brezilyalı forvet oyuncusu Robson Da Silva, pişman olduğunu açıkladı. Sambacı, "Trabzonspor formasını yeniden giymek isterim. Hiç istemediğim halde buradan koptum. Böyle bir sonla karşılaşmak beni üzüyor. Şanssızlıklar bir türlü peşimi bırakmadı" diye konuştu. 
     
     Kulübü çok özledim’ 
     TÜRKİYE’YE çok alıştığını da açıklayan Da Silva, yeni doğan kızına Yasemin ismini verdiğini söyledi. Brezilyalı futbolcu sözlerini şöyle noktaladı "Trabzonspor’u çok özlüyorum. Dilerim bir gün yeniden bu takımda forma giyme şansını yakalarım. Hedefim ikinci yarıda Elazığspor formasıyla kendimi yeniden ispat edip, beklentilere cevap verebilmek." 
     
     Yıldız değil işçi lazım’ 
     TRABZONSPOR Başkan Yardımcısı Bahri Köse, arayışların yıldız oyuncudan çok, takıma katkı sağlayacak isimler üzerinde yoğunlaştığını açıkladı. Köse, "Fenerbahçe, Ortega’yı, Revivo’yu aldı. Şu anda ne tür sıkıntılarla boğuştukları ortada. Galatasaray’da Felipe göklere çıkarıldı, ama sonra sorunlu oyuncu oldu. Bu nedenle biz daha temkinli davranıyoruz" dedi. 
     
Trabzonspor’da Yong kayıplarda 
     İstatistikler kötü 
     SEZON başında Güney Kore’den kiralık olarak transfer edilen Lee Yong, bulduğu şansları kötüye kullandı. 850 bin dolara mal olan Güney Koreli futbolcu, sadece 3 maçta ilk on birde yer aldı. Bu karşılaşmaların 2’sinde ise Samet Aybaba tarafından oyundan çıkarıldı. Lee Yong, ligde oynanan 12 karşılaşmada ise sakatlık ve formsuzluk nedeniyle kadroya giremedi. 
     
     Sommers de kayıp 
     BELÇİKA’DAN büyük umutlarla transfer edilen Hans Sommers de Yong’dan farklı bir tablo çizemedi. Sommers, Türkiye Kupası dahil olmak üzere 2 maçın sadece 1’inde 90 dakika oynayabildi. 6 karşılaşmada oyuna sonradan giren tecrübeli futbolcu sahada toplam 322 dakika kaldı. Aybaba’nın çok ağır olduğu için tercih etmediği Sommers, rakip fileleri de bir kez havalandırdı. 
     



 SPOR 






















</TEXT>
</DOC>
