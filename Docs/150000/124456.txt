<DOC>
<DOCNO> 124456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo21.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan komedyenler Filmimizde Emre'nin oynamasını isterdik 
</HEADLINE>
<TEXT>

     İtalyan sinema ve kabarelerinin ünlü 3 komedyeni Aldo Baglio, Giovanni Storti ve Giacomo Poretti, yeni filmlerinde FC Inter'den Emre Belözoğlu'nu oynatamamalarına üzüldüklerini söylediler. 
     Aldo, Giovanni, Giacomo olarak sürekli birlikte çalışan komedi üçlüsünün son filmi ''Al, John ve Jack'in efsanesi'' İtalya'da bugün gösterime girdi. 
     ABD'de bir gangster grubunun öyküsünü anlatan ve güldürü filminin basına tanıtımı yapan Aldo, Giovanni, Giacomo, ''Emre'yi istiyoruz'' dediler. 
     Koyu bir FC Inter taraftarı olarak tanınan üçlü, bugün La Gazzetta dello Sport gazetesinde yer alan röportajlarında ''Setinizde kimin olmasını isterdiniz '' sorusuna, ''Emre'' yanıtını verdiler. 
     3'lünün arasında geçen söyleşide şunlar söylendi 
     Giovanni ''Emre filmde olurdu çünkü o da bizim gibi küçük'', Giacomo 2 yıl önce Inter'in partisinde Emre'yi hatırlıyor musun , Giovanni ''Ne sempatikti'', Giacomo ''Elbette, Türkçe konuştuğu için de. Biz konuşuyorduk, konuşuyorduk, o bizi dinliyordu ve daha sonra Türkçe yanıt veriyordu. Eğlenceliydi. Gerçekten eğlenceliydi'', Aldo ''Emre, filmimizde iyi giderdi. Çünkü bebek bir yüzü var.'' Öte yandan İtalyan komedi üçlüsü, FC Inter'de sürekli görmek üstedikleri futbolcuları ''Emre ve Morfeo'' olarak gösterip, ''Dalmat da var. Cuper'in niye onu sağ kanatta oynattığını anlamıyoruz. Ortada daha iyi'' dediler. 

     
</TEXT>
</DOC>
