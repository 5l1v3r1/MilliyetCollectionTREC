<DOC>
<DOCNO> 123842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/guncel/agun.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbanlarına sarılık bulaştırmış olabilir 
</HEADLINE>
<TEXT>

Özçelik, sorgusu sırasında Hepatit B virüsü taşıdığını söyleyince polis, 15 kurbanın ailesini arayıp uyardı 
     ELVAN EZBER M. AKİF ERDEM 

     Üsküdar Nöbetçi 2. Sulh Ceza Mahkemesi’nce tutuklanarak Kartal Özel Tip Kapalı Cezaevi’ne konulan Yaman Özçelik, ilk gecesini tek kişilik müşahede odasında geçirdi. Özçelik’in polisteki sorgusunda, Hepatit B virüsü taşıyıcısı olduğunu söylemesi üzerine Asayiş Şube Müdürlüğü Gasp Büro Amirliği de harekete geçti. Polis, Özçelik’in tecavüz ya da tecavüz teşebbüsünde bulunduğu 15 kurbanının ailelerini arayarak, çocuklarını sağlık kontrolünden geçirmelerini istedi. 
     
     19 GÜN TEDAVİ GÖRDÜ 
     Ümraniye’de bulunan Özel Çamlıca Hayat Hastanesi Başkekimi Uzman Dr. Namık Kemal Tartanoğlu, Yaman Özçelik’in 11 Ekim 2000 tarihinde yüksek ateş, bulantı, kusma gibi şik yetlerle kendi hastanelerine yatırıldığını ve burada "akut viral hepatit" teşhisi konulduğunu söyledi. Hastanede 19 gün yatarak tedavi gören Özçelik’te Hepatit B tespit edildiğini kaydeden Tartanoğlu, sözlerini şöyle sürdürdü 
     
     TEHLİKE ÇOK BÜYÜK 
     "Yaman Özçelik’in, taburcu olduktan sonra belli sürelerde test yaptırması gerekiyordu. Ama bir daha hastanemize gelmedi. Özçelik, Hepatit B taşıyıcısı olabilir. Hepatit B, kandan ve cinsel ilişkiden bulaşan bir hastalıktır. Bu nedenle, eğer taşıyıcıysa hastalığını mağdur çocuklara da bulaştırmış olabilir. Asayiş Şube Müdürlüğü’ne telefon ve faksla sanığın bu durumunu bildirdik. Mağdurların mutlaka Hepatit B testlerini yaptırması gerekiyor." 
     
Güvenli diye Kartal’da...      Kartal Cumhuriyet Başsavcısı Yusuf Ulu, geceyi tek kişilik müşahede odasında geçiren Özçelik’i bizzat gördüğünü ve moralinin iyi olduğunu söyledi. Bu tür tecavüz suçlarını işleyenlerin genelde Ümraniye Cezaevi’ne konulduğunu, ancak daha güvenli olduğu gerekçesiyle Kartal’ın tercih edildiğini belirten Ulu, "Yargılanması sonuçlanmayan her tutuklu masumdur" dedi. 



 GÜNCEL 











</TEXT>
</DOC>
