<DOC>
<DOCNO> 126891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/dunya/adun.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2003’e kötü miras 
</HEADLINE>
<TEXT>

Her yıl olduğu gibi, 2002’nin ilk dakikalarında da bütün dünya, yeni yılın insanlığa barış, huzur ve mutluluk getirmesi dileklerinde bulunmuştu. Ancak bu umut dolu dilekler, geride bırakmaya hazırlandığımız yıl içinde yaşanan acıların ve terör olaylarının önüne geçemedi. 2002, bir önceki yıl ABD’ye düzenlenen 11 Eylül saldırılarının ardından gelen terör ve terörle savaşın şiddetli gelgitleriyle şekillendi. 
Kanlı tiyatro baskını      Kalaşnikovlu ve bombalı Çeçen militanlarca Moskova’daki bir tiyatroda 23 Ekim’de başlayan rehin alma olayını bitirmek için iki gün sonra baskın düzenleyen Rus güvenlik güçlerinin uyutucu fentanil gazı kullanması, 50’si militan, yaklaşık 170 kişinin ölümüne neden oldu. 
     
     DANIEL PEARL 
     23 Ocak 2002’de Pakistan’da aşırı dinciler tarafından kaçırılan ABD’li gazeteci Daniel Pearl, kafasına silah dayanmış görüntülerinin yayımlanmasından bir süre sonra kafası kesilerek öldürüldü. 
     ARAFAT 
     Filistin lideri Yaser Arafat, eylül ayında İsrail birliklerince kuşatılan ve günlerce dünyayla bağlantısı kesilen Ramallah’taki kararg hında, elektrikler de olmadığı için pilli lambaların ışığında çalıştı. 
     
     BALİ 
     Endonezya’nın Bali Adası’ndaki bir gece kulübüne 13 Ekim’de düzenlenen, çoğu turist 180 kişinin öldüğü bombalı saldırıyı Cemaa İslami adlı örgüt üstlendi. 
     
     KESKİN NİŞANCI 
     John Allen Muhammed, oğluyla ABD’de Washington ve civarında ekim ayı içinde tüfeğiyle 10 kişiyi öldürdükten sonra yakalandı. 
     UKRAYNA 
     27 Temmuz’da Ukrayna’nın Lviv kenti semalarında gösteri yaparken izleyicilerin üstüne çakılan SU - 27 savaş uçağı, 76 kişinin ölümüne neden oldu. 
     



 DÜNYA 










</TEXT>
</DOC>
