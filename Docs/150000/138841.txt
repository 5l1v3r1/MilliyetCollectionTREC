<DOC>
<DOCNO> 138841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/siyaset/siy04.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YEK’ten Genelkurmay üyesi çıkıyor’ 
</HEADLINE>
<TEXT>

Milli Eğitim Bakanı Mumcu’yla birlikte 27 öğretim üyesinin üzerinde çalıştığı ve yüksek öğretim kurumlarını düzenleyen Anayasa’nın 130. ve 131. maddeleri yeniden yazıldı 
     BAHAR ATAKAN Ankara 

     Milli Eğitim Bakanı Erkan Mumcu başkanlığında buluşan öğretim üyeleri, Anayasa’nın yükseköğretim kurumları ve üst kuruluşlarını düzenleyen 130. ve 131. maddesini yeniden yazdı. Mevcut 130. maddedeki "üniversitelerin güvenlik hizmeti devletçe sağlanır" ifadesi taslak metinde çıkarılırken, Yükseköğretim Eşgüdüm Kurulu’nun YEK üye sayısı 17’den 21’e yükseltildi. Anayasa Hukuku profesörü Zafer Üskül, YEK’ten Genelkurmay üyesinin çıkarılacağını savunarak, "Gürüz, yerini sağlam tutmak için arkamda asker var imajını hep yaymaya uğraştı" dedi. 
     
     27 kişiyle çalıştı 
     Mumcu ile 27 öğretim üyesi hafta sonu atölye çalışmasının ilk bölümünü tamamladı. Bakanlar Kurulu’na çarşamba günü sunulacak taslağa son şeklinin verilemediğini açıklayan Mumcu, "Öğretim üyelerinin oybirliğiyle anayasa tasarı metnini yeniden ürettik. Hiçbir değişiklik gerektirmeyecek biçimde tamamladık. Bitirebileceğimizi umuyordum, bitmedi" diye konuştu. 
     Mumcu, taslaktaki "Öğretim dili Türkçe’dir" ifadesinin değişikliğe uğradığını vurguladı. Üniversitelerarası Kurul’un ÜAK ölçüt geliştirme yaklaşımının korunduğunu anlatan Mumcu, "Yeni bölümlerin açılmaması kuralını koymak yerine yabancı dille öğretim yapan yeni programların açılabilmesine imk n sağlayan ama gözetilmesini ÜAK ve YEK’e bırakan yaklaşımı benimsedik" dedi. 
     Çalışma grubu üyesi Üskül de "Üniversiteler kendi güvenlik örgütünü kurabilsin diye güvenlik hizmetleri devletçe sağlanır’ hükmünü çıkardık" diye konuştu. 
     



 SİYASET 















</TEXT>
</DOC>
