<DOC>
<DOCNO> 118616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun15.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya, ABD'den milyarlarca dolarlık F-16 talep edecek... 
</HEADLINE>
<TEXT>

     Polonya, hava kuvvetlerini Kuzey Atlantik İttifakı NATO standartlarına getirebilmek için milyarlarca dolarlık F-16 savaş uçakları sipariş etmesi bekleniyor. 
     Avrupa'nın iki rakip savaş uçağına karşı Amerikan hükümetinin Polonya nezdinde yoğun lobi faaliyetleri sonunda, Polonya'nın Lockheed Martin şirketinden F-16 savaş uçakları alımı karşılığı 15 yıla kadar vadeyle 3.8 milyar dolar kredi açıldı. 
     Polonya'nın savaş uçağı alımı ihalesine, İsveç'in Saab şirketinin Gripen jetleri, İngiliz BAE Systems ve Fransız yapımı Mirage 2000 savuş uçakları da katılıyor. 
     Amerikan Lockheed Martin'ın F-16 paketinde modern silahlar ve pilotların eğitiminin yanı sıra, toplamı 5.5 milyar dolara varan Polonya'ya teknoloji transferi, bu ülkenin askeri ve sivil sanayine yatırımlar gibi ekstra sözleşmeler yer alıyor. 
     ABD yönetimi Polonya'ya birkaç ikinci el C-130 nakli uçağı da satmayı istiyor. Polonya'nın ordu modernizasyonu için 2008'e kadar toplam 48 savaş uçağına ihtiyacı var. 
     Macaristan ve Çek Cumhuriyeti, savaş uçağı yenilemesinde İsveç yapımı Gripen'leri tercih etmiş, fakat, Çek Cumhuriyeti hükümeti, geçen yazki sel felaketi nedeniyle yeniden inşa ve imar için para gerekince bu siparişi iptal etti. 
     





</TEXT>
</DOC>
