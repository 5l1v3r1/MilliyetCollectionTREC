<DOC>
<DOCNO> 142086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur23.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne oldu bize.. Yine küçük yaşta kız, yine tecavüz... 
</HEADLINE>
<TEXT>

p    Uşak'ta 15 yaşında fuhuş batağına sürüklenen M.A.'ya tecavüz ettiği iddiasıyla 4 kişi tutuklandı. 
     M.A.'nın avukatı kanalıyla savcılığa suçduyurusunda bulunması üzerine başlatılan soruşturma genişletildi. M.A.'ya tecavüz ettiği öne sürülen Uşak Bayındırlık ve İskan Müdürlüğü'nde görevli işçiler Kudret Dağ ve Levent Girgiç ile pide salonu işletmecisi Uğur Çambel ve garson Soner Alkan gözaltına alındı. Dağ, Girgiç, Çambel ve Alkan, sorguları tamamlandıktan sonra çıkarıldıkları mahkemece, Küçük yaşta kızı alıkoydukları ve ırzına geçtikleri' iddiasıyla tutuklandı. Bülent Sarı hakkında da gıyabi tutuklama kararı verildi. M.A.'nın avukatı Ali Eryılmaz, suçluların cezalarını çekmesi için tüm yasal yollara başvuracaklarını söyledi. 
     Uşak Emniyet Müdürlüğü Çocukları Koruma Şubesi'nde koruma altında tutulan M.A.'nın, 2 yıldan bu yana sürekli evden kaçtığını belirten annesi S.A., ile babası R.A., çaresizliklerini dile getirdi. Kızları üzerinde büyük baskı kurmadıklarını, parasal sorunları bulunmadığını belirten manav baba R.A., Büyük kızım M. kardeşini de kandırıyor, sürekli evden kaçıyorlardı. 15-20 kez bu konuda polise kayıp dilekçesiyle başvurdum. Kızlarımı Antalya, Isparta, Elazığ ve İstanbul gibi yerlerden buldum. Bunlar canları sıkıldığı zaman kaçıyor. Ama onlardan faydalananlar da cezasını çekmeli. Yaşadığımız sıkıntılar, başka ailelere örnek olsun. Çocuklarını gözlerinin önünden ayırmasınlar'' dedi. 
     





</TEXT>
</DOC>
