<DOC>
<DOCNO> 145387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/guncel/gun11.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

İkinci dost ateşi’ Patriot bataryasına      Geçtiğimiz pazar günü bir Amerikan Patriot füze bataryasının Kuveyt sınırında İngiliz Tornado GR4 uçağını vurup iki pilotun ölümüne yol açmasının ardından, savaşın ikinci "dost ateşi", bir ABD F - 16’sından, kendisine kilitlenen bir Amerikan Patriot füze bataryasına açıldı. Necef kentinin güneyinde meydana gelen olayda, F - 16’nın "dost ateşinde" ABD askerleri arasında kayıp verilmediği bildirildi. ABD Merkez Komutanlığı’nın Katar’daki karargahından bir sözcü, F - 16’nın, üzerine kilitlenen bataryaya AGM - 88 HARM anti radyasyon füzesi attığını söyledi. Amerikan F - 16 uçağının, sistemin radarına hasar verdiği belirtildi. Bunun, dost ve düşman hedeflerini ayırt etmede açıkça başarısız olduğu görülen Patriot füze bataryalarının dahil olduğu ikinci olay olduğu kaydedildi. 
     

</TEXT>
</DOC>
