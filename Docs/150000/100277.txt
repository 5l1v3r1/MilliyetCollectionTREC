<DOC>
<DOCNO> 100277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun07.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu, 2 Filistinli militanı öldürdü. 
</HEADLINE>
<TEXT>

     İsrail ordusunun, Batı Şeria'da 2 Filistinli militanı öldürdüğü bildirildi. 
     Görgü tanıkları, İsrail helikopterinin bu sabah Batı Şeria'nın Cenin kenti yakınlarında öldürdüğü militanlardan birinin, El Fetih'in silahlı kanadı El Aksa Şehitleri Tugayı'nın yerel komutanlarından 23 yaşındaki Ali Acuri olduğunu belirttiler. 
     Görgü tanıkları, militanlara Cebaa köyüne cipleriyle girdikleri sırada İsrail helikopterinden makineli silahlarla ateş açıldığını, ikinci militanın cesedinin çok kötü biçimde yanması nedeniyle kimliğinin belirlenemediğini söylediler. 
     İsrail istihbarat birimlerinin Ali Acuri'nin geçen ay 2 intihar komandosunu İsrail'e gönderdiğinden şüphe ettikleri bildirilirken, İsrail ordusundan ise saldırıyla ilgili olarak bir açıklama yapılmadı. 
     





</TEXT>
</DOC>
