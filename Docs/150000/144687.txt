<DOC>
<DOCNO> 144687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yasam/yas10.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç tilki bekçilere sığındı 
</HEADLINE>
<TEXT>

     ERDOĞAN KUMRU Ardahan DHA 

     Kar nedeniyle aç kalan bir tilki ile 4 yavrusu, Ardahan’ın Posof ile Damal ilçeleri arasındaki Telekom’a ait Radyolink İstasyonu’nun bekçilerine sığındı. Ahmet Erdem ve Süleyman Kızılkaya adlı bekçiler de, pencerenin önüne yiyecek bırakmaya başladı. Açık bırakılan kapıdan içeri giren tilki ile dost olduklarını anlatan Erdem, şöyle konuştu "Bize güvenen, buradaki günlerimizi renklendiren tilkiyi besleme kararı aldık, yemek artıklarını vermeye başladık. Önceleri günde bir kez, sadece sabahları yemek almak için geliyordu. Bize fazla yaklaşmıyordu. Son zamanlarda akşam saatlerinde de gelmeye başladı. Bir gariplik olduğunu anladık. Bir sabah dört yavrusuyla geldi yakınlaştılar. Biz de çok sevdikleri şekerleri elimizle yedirdik. Tilki, çevreye bir yabancının geldiğini görünce hemen pencerenin önüne gelerek, bizi haberdar ediyor." 
     



 YAŞAM 


























</TEXT>
</DOC>
