<DOC>
<DOCNO> 140430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/guncel/gun19.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mühendislerin aklı ekranda 
</HEADLINE>
<TEXT>

Çağla Balcı solda ve Dilek Telatar, Meteoroloji Mühendisliği’ndeki kız öğrencilerin çoğunun bu bölümü televizyona çıkmak için seçtiği görüşünde. 
     ELİF KORAP İstanbul 

     Bir arkadaşım meteoroloji mühendisliği yaz, televizyona çıkar, hava durumunu okursun, demişti. Yazdım ve televizyona da çıktım.’ Bu sözler, üç yıldır NTV’de meteoroloji mühendisi olarak görev yapan Dilek Çalışkan Telatar’a ait. 
     İki genç meteoroloji mühendisi Çağla Balcı ve Dilek Telatar, aynı gün NTV’de çalışmaya başladılar. 
     
     Mankenler gitti... 
     "Geldiğimizde burada iki manken vardı" diyen mühendislere göre, Meteoroloji Mühendisliği’ndeki kız öğrencilerin yüzde 80’i televizyona çıkmak istiyor... Meteoroloji mühendislerine güvenin arttığını belirten Balcı ise "Manken arkadaşlar Ankara’dan alınan verilerle dışarıda yağmur yağarken, güneşli’ gibi şeyler söyledikleri için biz geldik. Onları suçlamıyorum, ama buna bir dur denmesi gerekiyordu" diyor. 
     Mühendisler son zamanlarda yapılan hava tahminleri için şöyle konuştu "Sayemizde onlar da kendilerine çekidüzen verdiler. Meteoroloji İşleri, yanlış tahmin yapmaktan korkuyor. Yarın tek bir damla yağmur gördüyse, yarın yağmurlu diyor." 
     



 GÜNCEL 


















</TEXT>
</DOC>
