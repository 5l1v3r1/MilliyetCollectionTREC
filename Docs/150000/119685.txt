<DOC>
<DOCNO> 119685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yazar/akyol.html </URL>
<DATE> 2002/11/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP’nin üçlüsü 
</HEADLINE>
<TEXT>

     TAYYİP Erdoğan, Abdullah Gül ve Bülent Arınç... Bu sacayağından biri kırılırsa ötekilerin işi zorlaşır. 
     Siyasette "kardeşlik, kader birliği, dava arkadaşlığı" gibi kavramlar elbette çok önemlidir ama yetmez... Siyasetin tabiatında ihtilaf vardır. 
     Kan ve ateş sınavını kol kola veren Milli Mücadele liderleri, "zaferöden sonra ihtilafa düştüler, acılar yaşadılar. 
     İslam tarihinde "on müjdelenmiş isim" arasında bile, "zaferöden sonra siyasi ihtilaflar çıkmış, çatışmışlardı. 
     Üçlünün tavrı, başka bakımdan da önemli. İşte, dünkü Milliyet’te Derya Sazak’a Murat Belge’nin söyledikleri 
     "AKP’nin yüzde 35 oyla iktidara gelmesi sosyolojik bir olgu. Bu toplum Müslüman. Gittikçe ılımlılaşan, mordenleşen bir toplum..." 
     Belge laikçi kesimi de uyarıyor, bu sosyolojik gerçeği "düşünmeye" çağırıyordu. 
     
     YAKIN tarihimizdeki DP, AP ve ANAP gibi AKP de sivil bir halk hareketi. 
     AKP’nin farkı İslamcı akımdan çıkmış olması. AKP’liler, özellikle de Tayyip Erdoğan, Abdullah Gül ve Bülent Arınç, bu "Müslüman" ve "ılımlılaşan, modernleşen" toplumda Erbakan’ın otoritesine ve kemikleşmiş siyasi ideolojisine karşı çıktılar. "Muhafazakar demokrat" bir anlayışı beraber geliştirdiler. Üçlüden biri olmasaydı bu kadar büyüyemezlerdi. 
     Erbakancılar "Hocaya karşı çıkmayın, ahiretinizi yakarsınız " derken, bu üçlü isyanlarını "demokrasi" kavramıyla meşrulaştırdılar, adım adım mücadele verdiler. 
     Şimdi "zaferöden sonraki ilişkileri çok önemli... Zaman zaman duyarlıklar oluşmuyor da değil 
     Dün Erdoğan’ın en yakınındaki isimlerden Cüneyt Zapsu ile konuştum. Zapsu’yu ilk defa George Soros’la birlikte Can Paker’in evinde tanımıştım. Analitik kafası o zaman dikkatimi çekmişti. 
     Zapsu diyor ki 
     - Sayın Erdoğan karizmadır, enerjidir, kitledir... Sayın Gül icra’dır. Sayın Arınç ise diyalog ve organizasyon adamıdır. 
     
     ERDOĞAN’IN karizması, enerjisi ve bilhassa sahici’ olması "içimizden biri" duygusunu yaratarak kitleleri etkiledi. 
     Bu kişiliğiyle dış ilişkileri de iyi götürüyor, sıcak diyalog kurabiliyor. 
     Başbakan Gül’ün "icracı" yönü başbakanlığının ülkede çok sıcak karşılanmasıyla, kamuoyunda çok geniş kesimlerde yarattığı güven duygusuyla belli. Kabinesi de iyi... 
     Milletvekiliyle, partilerle ilişkileri ve gündemin organize edilmesini gerektiren Meclis başkanlığı için de Arınç çok uygun bir isim... 
     Bilhassa harekete damgasını vurmuş olan ve bir gün başbakanlığa kendisi oturacak Erdoğan’ın, şimdi bu iki isme, icra’ bakımından özellikle de Başbakan Gül’e tam bir inisiyatif tanıması "üçlü"nün ahengi için son derece önemlidir. 
     Zapsu, Gül hükümetinin Erdoğan Atina’da iken açıklanmasını önceki gece Erdoğan ile Gül’ün beraber kararlaştırdıklarını söyledi. Bu güzel bir tavır. Gül, görevi devredinceye kadar "icra"nın gerçek patronu olmalıdır. 
     AKP’nin başarısını hem ülkeye hizmet, hem evrensel olarak "İslamöla "modern"in uzlaşması için de çok önemsiyorum. 
     En çok da bu üçlünün sorumluluğudur bu. 
     
     







AKP’nin üçlüsü 


Saygısız davet 


Kıbrıs planına bakış 


Zurnanın zırt dediği yer Kıbrıs 


Davul ile tokmak 


Türkiye’nin değişen yüzü ve Batman 


Kıbrıs bir ada mıdır 


Sol, CHP, gelecek 


AK Parti’nin bile Demirel’e ihtiyacı varsa... 


Anadolu Otogarı’nda ikinci raunt 


</TEXT>
</DOC>
