<DOC>
<DOCNO> 109824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/spor/aspo.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYDİ RAP RAP 
</HEADLINE>
<TEXT>

Fenerbahçe’yi FIFA’ya şikayet eden ve tüm şimşekleri üzerine çeken Rapajc’i yönetim gözden çıkardı. Başkan Aziz Yıldırım’ın bu oyuncuya artık ödün vermeyeceği açıklandı 
     YUSUF KOBAL 

     İpi çekildi 
     PARASINI alamadığı için Fenerbahçe’yi FIFA’ya şikayet eden Milan Rapajc’i yönetim gözden çıkardı. Hırvat oyuncunun bu hareketini nankörlük olarak yorumlayan Sarı - Lacivertli yöneticiler, pazar günü yapılacak olan Yönetim Kurulu toplantısında Rapajc’in ipini çekecekler. İdari Koordinatör Kemal Dinçer, Rapajc’i yeni bir ödeme planı sunduklarını, kabul etmemesi halinde yollarını ayıracaklarını söyledi. 
     
     Bir sezon oynadı 
     SARI - Lacivertli takıma ilk geldiği yıl müthiş futboluyla göz dolduran, geçtiğimiz sezon ise zaman zaman parlayan Rapajc’in, artık takıma faydalı olamayacağı görüşünde birleşen yöneticiler, bu konuyu en kısa zamanda sonuçlandıracaklarını belirttiler. Başkan Aziz Yıldırım’ın da Hırvat oyuncuya davranışlarından dolayı çok sinirlendiği ve bundan böyle kesinlikle ödün vermeyeceği ifade edildi. 
     
     Kulüp aranıyor 
     GENEL Sekreter Vedat Olcay da, FIFA’dan konuyla ilgili kendilerine henüz bir bilginin gelmediğini söylerken, "Fenerbahçe’de kimsenin parası kalmaz, herkes alacağını alır" diye konuştu. Sarı - Laciverti kulübün, Rapajc için gelecek her türlü teklife açık olduğu ve 10 milyon dolara alınan Hırvat futbolcunun bir an önce satılmasını istediği öğrenildi. Sezon başında da Rapajc’e kulüp aranmış, ancak bulunamamıştı. 
Rapajc’in karnesi Sezon Maç Gol Asist 2000-2001 29 11 21 2001-2002 16 3 - 2002-2003 3 - -      



 SPOR 



























</TEXT>
</DOC>
