<DOC>
<DOCNO> 138312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/ekonomi/eko00.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram turizmin yüzünü güldürdü 
</HEADLINE>
<TEXT>
Savaş stresini tatille yendik’ 
TÜRSAB Başkanı Başaran Ulusoy, Kurban Bayramı’nda turistik tesislerin dolup taştığını belirterek, Halk savaş endişesini tatille yenmeye çalıştı’ dedi 
     EKONOMİ SERVİSİ 

     Olumsuz kış koşullarına rağmen Kurban Bayramı’nda iç turizmin adeta patlama yaşadığını kaydeden Türkiye Seyahat Acenteleri Birliği TÜRSAB Başkanı Başaran Ulusoy, bunu, muhtemel Irak savaşına karşı Türk halkının bir tepkisi olarak değerlendirdi. Ulusoy, şöyle konuştu 
     "Bayramda yüzümüz güldü. Şimdi yaz sezonuna hazırlanıyoruz. Mayıs, haziran ayları cilveli aylar. Umarım Irak Savaşı olmaz. Olursa 12 milyar dolarlık döviz getirisi 6 milyar dolara iner ki bundan herkes zarar görür. Biz savaşa karşı sokağa çıkacak, kepenk kapatacak bir kuruluş değiliz. Sokağa bir kere çıkarız, onu da Allah göstermesin." 
     Ekonominin emniyet sübabı olan turizmin olası şavaş durumunda yara alabileceğini de vurgulayan Ulusoy, "Irak savaşı gerçekleşirse bize yansıması ağır olur. Savaşa hayır demeliyiz. Kuzey Irak’ta oluşacak bir otorite boşluğu bizim açımızdan çok tehlikeli olur" dedi. 
     
     Desteğiniz büyük’ 
     Milliyet gazetesinin düzenlediği sektör buluşmaları’ toplantılarının bu ayki konukları TÜRSAB üyeleri oldu. TÜRSAB Başkanı Başaran Ulusoy ve seyahat acentası yetkilileri Milliyet’in Turizm ekleri ile Yurtdışı Turizm sayfalarının seyahate çıkacaklar için rehberlik niteliğini taşıdığını kaydettiler. 
     Başaran Ulusoy, özellikle 1985’li yıllarda başlayan tatil alışkanlığı kazandırma misyonunun günümüzde en iyi Milliyet gazetesinde görüldüğünü belirterek şunları söyledi 
     "Milliyet, gazete olarak insanlara tatili seçme olanakları sunuyor. Gazetenin turizme göstermiş olduğu ilgi ve ülkenin tanıtımında göstermiş olduğu gayret, okuyanları cezbediyor. Milliyet vatandaşa tatil fırsatlarını önceden sunabilen gazetelerden bir tanesi. Milliyet gazetesi aracılığıyla vatandaşa anlatılan güzel yörelerimiz ve butik hizmet veren tesislerimizde turizm hareketleri 12 aya yayılmaya başladı. Milliyet gazetesinin yayınları ile bilinmeyen kültürel miraslarımız birer cazibe merkezi haline geldi." 
     
     Gizli kalmış kültürler 
     Ulusoy, birlik olarak amaçlarının Anadolu’nun gizli kalmış kültürlerini turizme açmak, kültür turizmine ağırlık vererek turizm faaliyetlerini 12 aya yaymak olduğunu belirtti. Ulusoy bu kapsamda ilk olarak Çanakkale Savaşı’nın yıldönümü olan 18 Mart’ta Türkiye’nin 81 ilinden 18 - 24 yaş arasındaki gençleri Çanakkale’de ağırlayacaklarını söyledi. 
     
     BİAK araştırmasına göre 
Tatilcilerin ilk tercihi Milliyet      Eğitimli okur Milliyet’te 
     Basın İzleme Araştırma Kurumu BİAK araştırmasına göre Milliyet okurlarının eğitim düzeyi diğer gazetelerden daha yüksek. Milliyet okurlarının yüzde 66.36’sı lise ve üniversite mezunu, yüzde 33.64’ü üniversite ve daha üstü eğitimli. Lisans ve üstü eğitimli okur oranı Hürriyet’te yüzde 27.16, Sabah’ta ise yüzde 17.99. 
     
     Satın alma potansiyeli var 
     Milliyet okurlarının yüzde 79.4’ü satın alma potansiyeli olan ABC1 grubunda yer alıyor. Hürriyet okurlarının yüzde 74.9’u, Sabah okurlarının ise yüzde 69.3’ü bu gruba mensup. AB grubuna mensup okurların oranı ise Milliyet’te yüzde 51.3, Hürriyet’te yüzde 52.2 ve Sabah’ta yüzde 40.8 düzeyinde. 
     
     Milliyet okuru tatili seviyor 
     Yüzde 51.3’ü son bir yıl içinde en az bir kez tatile giden Milliyet okurları, en çok tatil yapan gazete okuru ünvanına sahip. Hürriyet okurlarının yüzde 47.2’si, Sabah okurlarının ise yüzde 44.7’si son bir yılda tatile gitmiş. 
     
     Tatile çıkma sayısı yüksek 
     Milliyet okurlarının yüzde 6.5’i yılda üç ve daha fazla sayıda tatile çıkıyor. Sabah okurlarının yüzde 5.8’i, Hürriyet okurlarının ise yüzde 5.4’ü üç veya daha fazla sayıda tatile gidiyor. 
     
     Otel ve tatil köyü tercihi 
     Tatilinde otel ya da tatil köyünü tercih eden Milliyet okurlarının oranı yüzde 16.2, Gazete okurları arasında otel ya da tatil köyünü tercih eden kesim arasında Milliyet okurlarının başta geldiği görülüyor. Hürriyet okurlarının yüzde 11.5’i, Sabah okurlarının ise yüzde 8.5’i otel ya da tatil köyünü tercih ediyor. 
     
     Yurtdışına çıkış önce tatil amaçlı 
     Milliyet okurlarının yüzde 55’i, tatil amacıyla yurtdışana çıkıyor. Bu rakam Sabah’ta yüzde 48, Hürriyet’te ise yüzde 41. Ayrıca, Milliyet okurlarının yüzde 30’u, Hürriyet okurlarının yüzde 46’sı ve Sabah okurlarının yüzde 37’si yurtdışına iş amacıyla çıkıyorlar. 
     
Seyahatler güvence altında’      TÜRSAB Başkanı Başaran Ulusoy, sektörde yaşanan sıkıntıları çözmek ve firmaları denetlemek amacıyla Seyahat Güvence Paketi’ni uygulamaya koyduklarını söyledi. Böylece seyahate çıkanların karşılaştığı sorunlara çok kısa sürede çözüm bulunduğunu belirten Ulusoy şöyle devam etti 
     "Güneş Sigorta’yla ortaklaşa sunduğumuz bu sigorta paketiyle insanlar güven içinde tatile çıkabiliyorlar. Sistem, Avrupa’da 30 yıldır işliyor ve bizde de yerleşiyor." 
     



 EKONOMİ 
























</TEXT>
</DOC>
