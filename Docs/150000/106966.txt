<DOC>
<DOCNO> 106966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun26.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi'nde ABD'ye "Hukuk kurallarını çiğneme" uyarısı 
</HEADLINE>
<TEXT>

     Avrupa Konseyi, 11 Eylül terör saldırılarının birinci yıldönümü dolayısıyla ABD ile dayanışma için yayınladığı mesajda, Washington yönetimini terörle mücadele sırasında hukuk kurallarını çiğnememesi konusunda uyardı. 
     Avrupa Konseyi Genel Sekreteri Walter Schwimmer, 11 Eylül terör saldırılarına hedef olan ABD ile dayanışma için, bu ülkenin bayrağının bugün Avrupa Konseyi binası önünde dalgalandırıldığını söyledi. 
     Avrupa Konseyi'nin, BM'nin liderliğinde başlatılan terörle mücadele eylemine tam destek verdiğini hatırlatan Genel Sekreter, ''Terörle mücadele, demokrasi, insan hakları ve hukuk devleti ilkesine zarar vermeden gerçekleştirilmelidir'' dedi. 
     ABD'deki idam cezaları, terör suçlularının makul bir zamanda yargı önüne çıkarılmamaları ve askeri mahkemelerde yargılanmaları uzun zamandır Avrupa Konseyi'nin yoğun eleştirilerine hedef oluyor. 
     





</TEXT>
</DOC>
