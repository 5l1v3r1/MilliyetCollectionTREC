<DOC>
<DOCNO> 108630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/cemal.html </URL>
<DATE> 2002/09/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB ile, ABD ile kriz senaryosu 
</HEADLINE>
<TEXT>

     WASHINGTON 
     Avrupa Birliği ve Kıbrıs... Türkiye’nin çok yakın gündeminde bar bar bağıran iki konu. 
     Washington’dan da bu iki kritik konuya bakınca, durumun ne kadar netameli olduğu anlaşılıyor. Önümüzdeki iki ay içinde Kıbrıs’ta herhangi bir gelişme olmaz ve Güney Kıbrıs AB’ye alınırken Türkiye’ye müzakere tarihi verilmezse, bunun adı kriz olacak. 
     AB ile kriz... 
     Doğu Akdeniz’de kriz... 
     Ege’de kriz... 
     Ve belki ABD ile kriz... 
     Böyle bir kriz Washington’un en son istediği bir şey. Çünkü Saddam Hüseyin’i vurmaya hazırlanıyor. Ve Türkiye’ye ihtiyacı fazlasıyla var. Bu yüzden Amerika kriz istemiyor, böyle bir ihtimalden kaygı duyuyor. 
     Böyle olduğu için de Türk - AB ilişkileriyle Kıbrıs Amerika’nın da gündemine çoktan girmiş durumda. Daha doğrusu, bu iki konunun Ankara tarafından, Amerika’ya Irak desteğinin bir karşılığı olarak Başkan Bush yönetiminin masasına konulduğu söylenebilir. 
     Bir başka deyişle 
     Türkiye, Amerika’nın Kıbrıs’ta çözüm ve AB’den müzakere tarihi alınması için ağırlığını daha fazla koymasını istiyor. Kıbrıs’ta bugüne kadar gerekeni yapmadığını düşünüyor. 
     Buna karşılık Amerikan tarafı, Ankara’ya sürekli olarak Kıbrıs’ta ilerleme olsun diyor. Bunun ne anlama geldiği ise bugüne kadar Ankara’da pek fazla anlaşılmış değil. 
     Türkiye Amerika’ya diyor ki 
     "Rum tarafının kafasında çözüm yok. Çünkü üyeliği çantada keklik görüyor. Onun için de Avrupa Birliği Kıbrıs konusunda yanlış yapıyor." 
     Buna karşılık Amerikan yönetimi de, New York’taki son Powell - Şükrü Gürel görüşmesinde olduğu gibi aynı şeyi tekrarlıyor 
     "Siz Kıbrıs’ta bir şeyler yapın ki, bizim de AB nezdinde elimiz güçlensin." 
     Washington’daki düşünce üretim fabrikalarından, İngilizcesiyle think - tank’lerinden birinde, Kıbrıs’ı bir zamanlar Beyaz Saray’da da takip etmiş üst düzeyde bir diplomatla aramızda şöyle bir konuşma geçti 
     "Kıbrıs’ta çözüm diyorsun. Rum tarafı, Kıbrıs’ta Türkleri eşit ortak olarak kabul etmeye hazır mı " diye sordum. 
     "Niye etsin ki Az kaldı, onlar Avrupa Birliği’ne zaten giriyorlar." 
     "Bu durumda çözüm nasıl olacak " 
     "Bak, Rauf Denktaş ay sonunda New York’a geliyor. Bir şeyler yapması lazım. Peki ama Ankara’da bir yönetim var mı, bir lider var mı Denktaş’a bastıran Yok Türkiye’deki bu yönetim boşluğuyla kriz neredeyse kaçınılmaz." 
     "Nasıl olacakmış bu kriz " 
     "Seçimlere kadar bu böyle gider. Kıbrıs’ta gerekli kararları Ankara böyle bir dönemde alamaz. 4 Kasım sabahı Türkiye kendini yeni koalisyon hükümetinin pazarlıkları içinde bulur. Hükümetin kurulması en iyimser tahminle bir ayı bulur. Böylece Avrupa Birliği’nin genişlemeyle ilgili 12 Aralık’taki Kopenhag Zirvesi Türkiye herhangi bir şey yapmadan gelir çatar." 
     "Sonra .." 
     "Sonrası çok açık. Güney Kıbrıs içeri buyur edilirken, Türkiye’ye müzakere tarihi verilmesi bir başka bahara kalır. Böylece kriz için düğmeye basılmış olur." 
     "Ya o zaman Türkiye de Bush yönetimine dönüp, Hem benden Saddam’a karşı destek istiyorsun, hem de bana AB’den bir tarih bile alamıyorsun ’ diyebilir mi Yani AB’den sonra bir de ABD ile bir krizin eşiğinde bulabilir mi Türkiye kendini " 
     Muhatabım kafasını kaşımakla yetindi. 
     Washington Enstitüsü’nde yaptığım Irak ve Türkiye’de seçimler konulu konuşmadan sonra gelen sorular beni bir kez daha düşündürdü. Türkiye gerçekten çok kritik bir döneminde, çok kritik bir seçime doğru gidiyor. 
     Bunun içindir ki 
     Bizim sorumluluk sahibi liderlerimizin yalnız 3 Kasım’ı değil, 4 Kasım’ı da şimdiden çok ciddi olarak düşünmelerinde yarar var. 
     Eğer Türkiye’nin önünü açmak istiyorlarsa, AB ve Kıbrıs’la, ekonomik programla, ABD ve Irak’la ilgili olarak atılması gereken adımları, alınması gereken kararları bugünden düşünmeleri yurtseverliğin bir gereği olacaktır. 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
