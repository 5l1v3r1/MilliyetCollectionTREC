<DOC>
<DOCNO> 131325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sontur22.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir işadamı, Moldovalı sevgilisi için kendisini yakmaya kalkıştı 
</HEADLINE>
<TEXT>

     Moldovalı sevgilisinin sınır dışı edilmesini protesto amacıyla Taksim Meydanı'nda kendisini yakmak isteyen işadamı Kemal Vural, gözaltına alındı. 
     Elinde benzin dolu mavi renkli bir bidon ile Taksim Meydanı'na gelen Etiler'deki Dilara Danışmanlık Şirketi'nin sahibi Kemal Vural 33 , Moldova uyruklu 20 yaşındaki sevgilisi Oksana Kaporov'un sınır dışı edilmesini protesto için, Cumhuriyet Anıtı'na çıkarak kendini ateşe vermek istediğini bildirdi. 
     Çevrede görevli polislerce önce elindeki benzin bidonu alınan Vural, daha sonra anıttan indirilerek Beyoğlu İlçe Emniyet Müdürlüğü'ne götürüldü. 
     Kemal Vural, 28 Aralık 2002 tarihinde Fatih Sultan Mehmet Köprüsü'nden atlamak isterken 3 saat süren çaba sonucunda ikna edilmiş, ertesi gün de İstanbul Valiliği'nin bahçe kapısına kendisini zincirlemişti. Zinciri kıran polislerce gözaltına alınan Vural, ''Oksana'ya kavuşana kadar eylemlerine devam edeceğini'' söylemişti. 
     





</TEXT>
</DOC>
