<DOC>
<DOCNO> 106608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur10.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, temayül yoklamasını böyle değerlendirdi... 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, partisinin 7 Eylül günü yapılan temayül yoklamasının sonuçlarını değerlendirirken, ''Bazı değişiklikler yapacağız, gözden geçireceğiz'' dedi. 
     Bahçeli, 14. Türk Tarih Kongresi'ne katılmak üzere geldiği Ankara Üniversitesi Dil ve Tarih Coğrafya Fakültesi'nde gazeteciler ile kısa bir süre sohbet etti. 
     Bir soru üzerine Bahçeli, partisinden, küskün milletvekilleri ile hareket edecek milletvekillerinin olmayacağını ifade etti. 
     Geçen seçimlerde MHP'nin temayül yoklamasına büyük bir oranda uyduğu anımsatılarak, ''Bu seçimlerde de temayül yoklamasının sonuçlarına uyacak mısınız '' sorusunu Bahçeli, ''Bazı değişiklikler yapacağız, gözden geçireceğiz'' diye yanıtladı. 
     Bahçeli, partisinin yarın yapacağı Merkez Yönetim Kurulu toplantısında temayül yoklaması sonuçlarını gözden geçireceğini söyledi. 
     





</TEXT>
</DOC>
