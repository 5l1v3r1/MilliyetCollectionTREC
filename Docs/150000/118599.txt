<DOC>
<DOCNO> 118599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yazar/temelkuran.html </URL>
<DATE> 2002/11/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sırtı ağrıyan salyangozlar 
</HEADLINE>
<TEXT>

     Çocukluk anılarını gerçekten hatırlar mıyız Yoksa hatırladığımızı sandığımız şeyler annemizin bize anlattıklarının kafamızda canlanmış hali mi Hangisi olduğu fark etmez o çocukluk anıları sonraki hayatın göstergeleri olarak kalacaklar hep. Sonra binlerce kez, başka biçimde tekrarlanacak olaylarda siz tıpkı o çocukluk anısındaki gibi davranacaksınızdır. Diyelim ki, biri sizin karnınıza bir yumruk indirdiğinde dönüp bir tane de siz ona geçiremeyeceksiniz ve bütün bu "zavallılığınızı" muhtemelen şöyle bir çocukluk anınıza bağlayacaksınız 
     Kardeşinizle dövüşüyordunuz siz. Annenizin sıtkı sıyrılmıştı. "Sen de vur o zaman" demişti. Siz iki elinizi yana açıp "Ama ben vuramam ki " demiştiniz. Her nasılsa o ana kadar sesiniz çıkmamıştı da sanki kendi cevabınıza üzülmüştünüz. Vuramadığınız için ağlamıştınız. 
     Sonra çok büyüyünce binlerce kez aynı şey olmuştu yabancılarla ve siz yine -bu kez ellerinizi yana açmadan ve içinizden "Ama ben vuramam ki " demiştiniz. Demişsinizdir. İşte siz o çocukluk anısı yüzünden bu ömrün sonuna kadar kimseye vuramayacaksınız. Siz ömrünüzün sonuna kadar yediğiniz yumruğun acısına değil, kendinizin vuramayışına, vurmak diye bir şeyin olmasına, nasıl olup da olmasına, ağlayacaksınız, eğer ağlayacaksınız. 
     
Kabuk imalatı      Doğada her yumuşak etli yaratık kendisine bir kabuk bulur. Salyangozlar örneğin. Kabukları organları değildir, gidip çer çöp arasından buldukları bir şeydir. Minnacık bir deniz böceği türü vardır yem haline geldiği tek an, kırık kabuklarından çıkıp yeni kabuklarına girmeye çalıştıkları o kısa aralıktır. Doğadaki her yumuşak etli kendi ağırlıklarının birkaç katı olan bu kabukları, sırf yumuşak etlerini korumak için, oradan oraya, iflahları kesilinceye kadar taşımak zorundadırlar. Tıpkı Ortaçağ şövalyelerinin teneke sobalara benzeyen, insan gibi hareket etmelerini engelleyen ağır zırhları gibi. Darbe yeme korkusu ile dünyanın yükünü taşımak zorunda kalır yumuşak etliler. Kabuk ağırdır yani. Her kabuk ağırdır... 
     Taşımak istemiyorsanız sırt ağrılarına katlanacaksınız... 
     
Sırtın katmanları      "İhtiyatsız Adam"ın çizeri, yazarı Kemal Aratan söyledi geçen gün, 
     "Sırttaki ağrılar dışarı çıkarılmamış öfkelerin birikintisidir" diye. Yani işte doğada kendine uygun bir kabuk bulamadığınız için, o yumrukları hep karnınıza karnınıza yediğiniz için, yine de bir kabuk edinemediğiniz için, sırtınızda birikiyor atamadığınız yumruklar. Atamadığınız yumruklar için ağlamalar, "Niye yumruk atmak diye bir şey var " diye sordunuz zavallı sorular... Onlar işte, üst üste atılmış düğümler gibi birikiyor sırtınızda. Sizde birikiyor kendine bir kabuk bulamamış bütün zavallı salyangozlar... 
     Siz -bakın şu işe - her gün, yeniden aynı seçimi yapıyorsunuz. Her yumrukta yeniden "Ama ben vuramam ki " cümlesini SEÇİYORSUNUZ. Öyle ki, bir yumruğunuz var sizin, dönüp bir darbe savuracak gücünüz de, enayi de değilsiniz yani, ama işte... 
     Annelerimiz belki, görüp gidişatın felaketini, bize hemen cevap vermeliydi 
     "Ne demek vuramam Vurursun tabii " 
     Herhalde onlar da kabuğunu bulamamış salyangozlar idi 
     
     







Hukuk ve siyaset 


"Aman ne haliniz varsa görün..." 


Hangi irade.. 


Baykal’ın bakışı 


İyi ki gençler var 


Tereyağından kıl çekmek 


Türkiye Eğitim Gönüllüleri Vakfı 


Solun dayanılmaz cazibesi 


Ufku geniş tutmak 


Tezler ve modeller kokteyli... 


Tayyip Bey’in dilinin altında ne var 


Hafızanın buzluğunda... 


AKP’nin zaferi laikler sayesinde mi 


Sırtı ağrıyan salyangozlar 


Kimler nasıl üretiyor nasıl satıyor 


</TEXT>
</DOC>
