<DOC>
<DOCNO> 105013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur15.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP Kocaeli örgütünde "kontenjan" krizi... 
</HEADLINE>
<TEXT>

     Doğru Yol Partisi DYP Genel Merkezi'nin, 3 Kasım'da yapılacak milletvekili seçimlerinde, Koceli'nde birinci sırayı kontenjan için ayırmasına tepki gösteren İl Başkan Vekili ve 7 ilçe başkanı ile yönetim kurulu üyeleri görevlerinden istifa ettiler. 
     DYP Kocaeli İl Başkan Vekili Kenan Yazıcı, yaptığı açıklamada, daha önce ikinci sıra olarak açıklanan kontenjan adayının birinci sıraya getirilmesini kabul etmediklerini söyledi. 
     Yazıcı, itirazlarını DYP Genel Merkezi'ne ilettiklerini, ancak sonuç alamadıklarını belirterek, şunları kaydetti 
     ''Kabul edemeyeceğimiz bu gelişme üzerine partimizdeki görevimden istifa ettim. Benimle birlikte, Derince, Körfez, Gebze, Karamürsel, Gölcük, Kandıra ve Merkez İlçe başkanları, İl Gençlik ve Kadın Kolları başkanları ile yönetim kurulu üyeleri istifalarını verdiler. Partimizden milletvekili aday adaylarının büyük bölümü de adaylıktan çekileceğini açıkladı.'' Bu arada, birinci sıranın kontenjana ayrılmasına tepki gösteren milletvekili aday adaylarının, yarın yapılacak önseçim öncesinde, istifa dilekçelerini İlçe Seçim Kurulu'na vereceği öğrenildi. 
     





</TEXT>
</DOC>
