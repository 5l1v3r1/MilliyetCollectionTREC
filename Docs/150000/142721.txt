<DOC>
<DOCNO> 142721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo25.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakatlığı süren Berkant, İstanbulspor maçında yok 
</HEADLINE>
<TEXT>

     Birinci Süper Futbol Ligi'nde yarın İstanbulspor ile karşılaşacak olan Galatasaray, Florya Metin Oktay Tesisleri'nde kampa girdi. 
     Ezeli rakibi Fenerbahçe'yi 2-0'lık skorla geçmesinin ardından, Beşiktaş'ın da Trabzonspor deplasmanında 2 puan bırakmasıyla liderle arasındaki farkı 3 puana düşüren Galatasaray, İstanbulspor maçında da mutlak 3 puan hedefliyor. 
     İstanbulspor maçı öncesi kart cezalısı oyuncusu bulunmayan Galatasaray'da, sakatlığı süren futbolculardan Berkant'ın bu mücadelede forma giyemeyeceği, Hasan, Revivo, Xavier ve Ümit Davala için de son kararı teknik heyetin vereceği kaydedildi. 
     Galatasaray'ın İstanbulspor karşısına, Mondragon, Xavier, Bülent, Hakan, Ümit Davala, Volkan, Revivo Batista , Cihan, Ergün, Ümit Karan ve Lukunku muhtemel 11'iyle çıkması bekleniyor. 
     
     GÜNDÜZ MAÇLARINDA ZORLANIYOR 
     İstanbulspor ile yarın saat 15.30'da başlayacak maçta karşılaşacak olan Galatasaray, son 5 sezonda şimdiye dek yaptığı gündüz maçlarında uğradığı puan kayıplarıyla dikkati çekti. 
     Sarı-kırmızılılar, bu dönemde lig ve Türkiye Kupası'nda yaptığı toplam 21 resmi karşılaşmada, 9 galibiyet, 8 beraberlik, 4 de yenilgi aldı. 
     Galatasaray, bu sezon yaptığı 3 gündüz maçından 2'sinde berabere kalarak 4 puan yitirirken Malatyaspor 2-2, Elazığspor 0-0 , Samsunspor'u ise 1-0 yendi, Türkiye Kupası 2. kademesinde ise Yimpaş Yozgatspor'u 3-1'lik skorla eledi. 
     





</TEXT>
</DOC>
