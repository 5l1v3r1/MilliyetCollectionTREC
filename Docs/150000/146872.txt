<DOC>
<DOCNO> 146872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur24.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzsüz katil, mahkemede hastaneyi suçladı 
</HEADLINE>
<TEXT>

     Samsun'da bıçakladığı hayat kadını Hamide Küçükhızar'ın SSK Hastanesi'nden taburcu edildiği gün evinde ölmesi üzerine cinayet suçlamasıyla 24 yıl hapis cezası istemiyle yargılanan Recep Doğan, Onu doktor ihmali öldürdü. Tedavi etseler ölmeyecekti'' diyerek kendini savundu. 
     Ulugazi Mahallesi'nde 6 ay önce meydana gelen olayda, 18 yaşındaki Recep Doğan, fişli hayat kadını olan 51 yaşındaki Hamide Küçükhızar'ın evine giderek, aşk yapmak için 15 milyon liraya anlaştı. Parayı alan kadın kısa süre sonra Dostum geliyor' diyerek Recep Doğan'ı evden kovdu. Verdiği parayı geri almak isteyen Doğan da çıkan tartışmada Hamide Küçükhızar'ı karnından bıçakladı. Küçükhızar, Samsun SSK Hastanesi'nde 2 gün tedavi edildikten sonra taburcu edildiği gün evinde hayatını kaybetti. 
     Samsun 2'nci Ağır Ceza Mahkemesi'nde açılan davada yargılanan Recep Doğan, Ben ona bir bıçak vurdum. Bunu kabul ediyorum. Ancak, kaldırıldığı hastanede doktorlar onu tedavi edip bırakmışlar. Doğru tedavi edilseydi, ölmezdi. Burada sizin karşınızda bu suçtan dolayı bulunmaktan utanç duyuyorum'' diye konuştu. 
     Sanık avukatı Ayhan Keskin de SSK Hastanesi'nde görevli olan doktorları suçlayarak haklarında dava açılmasını talep etti. Mahkeme heyeti de görevli doktorlar hakkında cumhuriyet savcılığına suç duyurusunda bulunulmasına karar vererek duruşmayı erteledi. 
     





</TEXT>
</DOC>
