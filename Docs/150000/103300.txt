<DOC>
<DOCNO> 103300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas04.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika’da Hayata Dönüş’ operasyonu 
</HEADLINE>
<TEXT>

Meksika’daki La Mesa Cezaevi öyle bir yerdi ki mahk mlar dehlizlerde aileleriyle yaşıyor, içeride uyuşturu imal ediyorlardı. Ama artık bitti... 
     DIŞ HABERLER SERVİSİ 

     Meksika’nın en azılı haydutlarının, kural tanımaz uyuşturucu tacirlerinin kapatıldığı Tijuana’daki La Mesa Cezaevi’nde bugünlerde sıradışı bir faaliyet yaşanıyor. 
     Cezaevini kontrol ettikleri söylenen azılı suçlular bin 500 polisin, yüzlerce askerin eşliğinde bugüne dek görülmedik güvenlik önlemleriyle ABD sınırındaki Tecate kasabası yakınlarındaki yeni cezaeevine naklediliyor. Önceki sabah şafak sökmeden düzenlenen operasyonla özel yapım zırhlı otobüslere yerleştirilen "ilk parti" bin 200 mahk m, yeni ikametg hlarına gönderilirken, Meksikalı yetkililer adeta bir suç başkenti haline gelen La Mesa’nın tarihe gömülmesini kutluyor. Halk arasında El Pueblito Küçük kasaba diye bilinen La Mesa’da operasyonun başlangıcına kadar sadece mahk mların sözü geçiyordu. Keyiflerine göre küçük dükk nlar işletebilen mahk mlar istedikleri an dışarı gezmeye çıkıyordu. Uyuşturucu içeride’ yaygın hale gelirken, bazen "dışarıdan" daha ucuza malolabiliyordu. Cezaevinde kalan onlarca ABD’li mahk m ise, yatacak yeri ancak diğer mahk mlardan hücre kiralayarak bulabiliyor, yemeklerini satın almak zorunda kalıyordu. Gardiyanların ise hiçbir etkisi yoktu, birçok mahk m geceleri bir "suikasta" kurban gitmemek için hücrelerini kendileri kilitliyordu. 
     



 YAŞAM 






















</TEXT>
</DOC>
