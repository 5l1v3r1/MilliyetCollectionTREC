<DOC>
<DOCNO> 118807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/sazak.html </URL>
<DATE> 2002/11/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erdoğan’ın Batı seferi 
</HEADLINE>
<TEXT>

     AKP lideri Recep Tayyip Erdoğan partisi henüz hükümet oluşturmadan ilk dış ziyaretini İtalya’ya yaptı. Roma’da Berlusconi yönetimiyle öğle yemeğinde buluşan Erdoğan, Kopenhag zirvesi öncesinde AB desteği aradı. 
     Erdoğan’ın Batı seferi’, hakkında her fırsatta yapılan değişti mi, değişmedi mi ’ sorgulaması açısından ilginç bir gösterge. 
     Refahyol döneminde Erbakan’ın Mısır, Libya, İran öncelikli temas trafiğinde ısrar sonucu özellikle Kaddafi’nin çadırı’nda başbakan olarak sergilediği acıklı manzara unutulmadı. 
     Hoca’nın adamları o yıllarda AB karşıtıydılar 
     Devir değişti. 
     Erbakan’dan kopan yenilikçiler’, Türkiye’nin AB üyeliğini savunmaya başladılar. AKP de seçim kampanyasında 12 Aralık’taki Kopenhag zirvesinde AB’den müzakere takvimi alma düşüncesinin ateşli savunucusu oldu. 
     Tayyip Erdoğan şimdi 3 Kasım’dan sonra ilk işimiz AB başkentlerini ziyaret ederek AB hedefini yakalamaya çalışacağız’ sözünü yerine getiriyor. 
     Roller değişti 
     Bir zamanlar, AB’ye Hıristiyan Kulübü’ olarak bakan Milli Görüşçülerin genç kuşağı Avrupa’ya takvim’ diye bastırırken, Valery Giscard d’Estaing gibi Batılı tutucular, Türkiye’nin üyeliği Avrupa’nın sonu olur’ diye kapıları kapatmaya çalışıyor. 
     AKP liderinin İtalya’dan başladığı, Yunanistan ve İspanya ile devam edecek AB turu zamanlaması kadar, Batı’nın çifte standart’ını sergileyerek Kopenhag’da sonuca gitme açısından da yararlıdır. 
     AB bir Hıristiyan Kulübü’ olmadığını, Türkiye’nin AB adaylık süresinde attığı demokratik adımlardan sonra, 3 Kasım’da iktidara gelen Müslüman - muhafazakar demokrat’ kimlikli AKP’nin ısrarları nedeniyle daha fazla kanıtlamak noktasındadır. 
     Karar zamanı gelmiştir 
     İngiliz The Guardian gazetesinde Peter Preston imzalı makale Batılı kamuoyu odaklarında yapılan vicdan muhasebesi’nin göstergesidir 
     Geçen yaz, Avrupa’nın geri kalanı uyurken Türkiye ölüm cezasını kaldırdı, basın üzerindeki demir pençesini çekti ve on yıllardır baskı altında tuttuğu ayrılıkçı azınlığa elini uzattı. Türkiye’de son 20 yılda insan hakları adına en büyük zafer. 
     Diyoruz ki, Bush diyor ki, Blair diyor ki, Irak’tan başlayarak Müslüman dünyaya demokrasi getirmek gibi bir misyonumuz var. Sonumuz hayrolsun. Fakat işe kapımıza gelmiş, samimiyetle demokratik bir Müslüman hükümeti yerle bir etmekle başlarsak, sonumuz hayrolur mu ’ 
     Anlaşılan Batı, AKP yönetiminin AB stratejisine Türkiye’nin 11 Eylül’den sonra yüklendiği rol modeli,’ İslam coğrafyasındaki tek modern, demokratik ülke’ özelliğiyle de destek olmaya çalışıyor. 
     200 yıldır Batı tarafı ağır basan bu dengeyi Doğu’ya kaydırmamak AB’nin elinde. Kıbrıs’ta çözüm arayan, Kopenhag’da üyelik için müzakere takvimi bekleyen Türkiye’yi AKP yönetiminde bu hedefe kilitlemek, Avrupa’nın da çıkarınadır. 
     Erdoğan İtalya’da iyi niyetli bir açılım yapmıştır. 
     
     
     







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
