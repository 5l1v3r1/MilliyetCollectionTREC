<DOC>
<DOCNO> 122412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/spor/spo00.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
HAFTANIN TAKIMI 
Gündemin tepesinde yer almak sanki, genlerinde var Sarı - Lacivertliler’in. Başarı söz konusu olduğunda bu zaten kaçınılmaz. Aksi durumlarda da bir şey olur illaki, rahat durmaz 
     TAMER BAĞLAN 

     Fenerbahçe yine Haftanın takımı’. Tıpkı, erteleme maçında Galatasaray’ı 6 golle devirip, ardından Samsunspor’u deplasmanda 3 golle geçtiği ve Bursaspor’u 7 golle yendiği haftalarda olduğu gibi. Ancak, bu kez ölçü futbol ve aldığı sonuç değil elbette Washington’un talihsizliği, Lorant tarafından bir kez daha yedek bırakılan Ortega’nın Samandıra isyanı ve Gizli lider’ konumundaki takımlarına destek yerine köstek olmaya çalışan yönetim karşıtı taraftarlarıyla En çok konuşulan’ yine Fenerbahçe. Bu durum, şu cümleyle özetlenebilir Kaderi bu Sarı - Lacivertliler’in Ancak, birileri de çıkıp, Dünya takımı’ olma hayalini Lorant’la gerçekleştirmek isteyen Yıldırım’a tıpkı şarkıdaki gibi seslenebilir, "Kader diyemezsin sen kendin ettin"... 
     Galatasaray’ın, Ankaragücü karşısında aldığı üç puan rahatlıkla Ganimet’ olarak değerlendirilebilir. Henüz iyi bir ekip olma sıfatına erişememiş ve sakatlıklara bağlı önemli eksiklikleri bulunan bir takımın, bulduğu üç pozisyondan ikisini gole çevirip futbolsuz kazandığı bir maç ve sürdürdüğü liderlik sonrası, özetle başka ne denilebilir 
     Bu sezon, oynadıkları futbolla gündemde ve zirvede kalmaya çalışan iki takımın kora kor mücadelesinin, özellikle evsahibinin yöneticileri ve sempatizanları tarafından futbol dışı mecralara çekilmeye çalışılması ise, ancak duygusallıkla izah edilebilir. Ligin en çok sarı kart gösteren hakemi Mustafa Çulcu’nun, Zago’ya hakettiği ikinci sarı kartı göstermemesi ve Yasin’i derbiden mahrum etmemesi de, Beşiktaş’a karşı beslediği art niyetin eseri midir Yönetici vasfıyla tüm futbol camiasına, öncelikle de sporcularına karşı sorumlulukları bulunan ve örnek olması gereken Menacer Sinan Engin’in maç sonrası tavırları, spor adamlığıyla nasıl özleştirilebilir Sinan Engin’e verilebilecek en iyi tavsiye, Lucescu ile çalışma şansını değerlendirmesidir. "Hocam, Sergen ikinci sarıyı görürse derbide oynar " uyanıklığına, Rumen hocanın "Hayır Fair Play ruhuna aykırı" yanıtı, bu açıdan çok değerli bir derstir... 
     İki haftada yitirdiği 5 puan ile liderlik fırsatını tepen Gaziantepspor zirvedekilerin, 6. haftadan bu yana kazanamayan Bursaspor ve 8. haftadan bu yana kazanamayan İstanbulspor ile Samsunspor ise tehlike bölgesindekilerin Uyuyan güzeller’i olarak nitelendirilebilir. Haftayı üç puanla kapayan beş takım içinden Diyarbakırspor ve Kocaelispor en kazançlılar olarak görülmelidir... 
     
     Haftanın takımı 
     DİYARBAKIR Malatya deplasmanından bu sezon üç puan çıkarmak her babayiğidin harcı değildi. Ama son haftalarda gözle görülür bir toparlanmanın içine giren Diyarbakır bunu başardı, yükselen çizgisini devam ettirdi. 
     
     Haftanın hocası 
     Ümit KAYIHAN En kötü dönemlerde pes etmedi, tecrübesini, bilgisini, otoritesini ortaya koyarak takımını yeniden diriltti. Malatya karşısında taktiği, oyuncu seçimi ve değişiklikleri yerindeydi. Galibiyette önemli pay sahibiydi. 
     
     Haftanın hakemi 
     Serdar TATLI Elazığ - Kocaeli maçını tartışmadan uzak kararlarla yönetti. Rahat tavırlarıyla dikkat çekti, kurallara sadık kaldı. Çıkardığı yerinde kartlarla otoriteyi elinden bırakmadı, yardımcıları ile iyi anlaştı. 
     
Gol krallığı Futbolcu Takım Maç Gol Okan Bursaspor 15 11 Viola Gaziantep 13 10 Washington Fenerbahçe 12 9 Arif Galatasaray 12 8      
     
Gol pası Futbolcu Takım Maç Gol Pası Ortega Fenerbahçe 11 8 Timuçin Malatyaspor 14 8 Duro Malatyaspor 11 6 Serhat Fenerbahçe 13 6 Murat Bursaspor 13 6      
     
Altın eldiven Futbolcu Takım Maç Gol Petkoviç Trabzonspor 15 9 Cordoba Beşiktaş 13 9 Heinen Denizlispor 12 11 Gökhan Gençlerbirliği 13 12 Rüştü Fenerbahçe 11 12      
     
     Kart cezalılar 
     Kırmızı kart Yılmaz Ankaragücü , Ümit Elazığspor 
     Sarı kart İnanç Altay , Mehmet Ankaragücü , Sergen Beşiktaş , Ömer Bursaspor , Ergin Diyarbakırspor , Alper Gaziantepspor , Cüneyt, Zafer Göztepe , Celil Samsunspor , Gökdeniz Trabzonspor 
     
     Haftanın portresi 
     Murat Hacıoğlu Diyarbakır 
     Forvete geçti, takımın çehresi değişti. Gösterişsiz oyununa rağmen gol yollarına bir tilki kurnazlığıyla sarkıyor, girdiği pozisyonları affetmiyor, puanları üçer üçer topluyor. "Neden bu zaman kadar orta sahada görev aldım" diye şimdilerde belki de kafasına vuruyor. 
     
     Karatahta 
     Yine döndüler 
     Genç hakemler ne de güzel tansiyonu düşürmüştü. Üç büyük takımın maçlarında cesaretle düdük çalıyor, eyyam denen hastalığa teslim olmuyorlardı. Ama bu hafta şemsiye tersine döndü. FIFA kokartlı iki büyük hakem ortalığı tozu dumana kattı. Ankara’da Ali Aydın, İstanbul’da Mustafa Çulcu herkesin dilindeydi. Yanlış kararlar, hatalı kartlar, ayyuka varan eyyamcılık... Kısacası çirkin denilebilecek her şey vardı. Umarız MHK gereken dersi çıkarmıştır. 
     
     Alkış alanlar 
     Sezar’ın hakkı 
     Ersun Yanal, Türk Futbolu’nun ışık saçan son yıldızı. Herkes bu işi nasıl başarıyor diye birbirine soruyor, kimileri öküz altında buzağı aramaya kalkıyor. Ama Sezar’ın hakkı Sezar’a. Genç hoca, gittiği her takımı şahlandırıyor, zirve apoletini üzerinden hiç düşürmüyor. Gençlerbirliği’nin şampiyonluğun iki iddialı takımı Beşiktaş ve Galatasaray karşısında ortaya koyduğu futbolu ve mantaliteyi görünce bize sadece alkışlamak kalıyor. 
     
     Haftanın sözü 
     Fenerbahçe’nin tek reisi benim. 
Başkan Aziz Yıldırım      
     
     Haftanın sonuçları 
     F.Bahçe - İst.Spor 2-0 
     Saffet Dk. 71 k.k., Yusuf Dk. 77 
     Ankaragücü - Galatasaray 1-2 
     Augustine Dk.2, Ü.Karan Dk. 45, Berkant Dk. 81 
     Beşiktaş - G.Birliği 1-1 
     Sergen Dk. 69, Youla Dk. 81 
     G.Antep - Trabzon 0-0 
     Denizli - Göztepe 0-0 
     Altay - Bursa 2-1 
     Ümit Dk. 22, Okan Dk. 26, Oktay Dk. 60 
     Adana - Samsun 1-1 
     Gökmen Dk. 16, Sinan Dk. 62 
     Malatya - D.Bakır 0-1 
     Murat Hacıoğlu Dk. 50 
     Elazığ - Kocaeli 0-1 
     Uğur Yasan Dk. 72 
     
     Haftanın maçları 
     CUMARTESİ 13.30 Kocaeli - Altay, İstanbul - Elazığ, 17.00 Trabzon - Denizli, 19.00 Diyarbakır - Fenerbahçe, PAZAR 13.30 Ankaragücü - Gaziantep, Göztepe - Malatya, Samsun - Gençlerbirliği, Bursa - Adana, 19.00 Galatasaray - Beşiktaş. 
     



 SPOR 
























</TEXT>
</DOC>
