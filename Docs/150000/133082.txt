<DOC>
<DOCNO> 133082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/bila.html </URL>
<DATE> 2003/01/25/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Meclis Kararı 
</HEADLINE>
<TEXT>

     Baykal, Genelkurmay Başkanı Org. Hilmi Özkök’ü ziyaret ettiğinde Ankara dışında olan Org. Yalman ve Ora. Alpkaya’yla görüşmemişti. Rendevu dün için planlanmıştı. 
     Baykal’la komutanları ziyaretinden sonra görüştük. CHP lideri, ziyaretlerden edindiği izlenimi, "Türk Silahlı Kuvvetleri kendi görev ve sorumluluk alanı içinde Türkiye’nin çıkarlarının gerektirdiği hazırlıklara sahip" biçiminde özetledi. 
     Baykal, Irak krizinin giderek tırmandığı bugünlerde hükümetin konuyu artık Meclis’e getirmesi gerektiğini vurguluyor 
     "Anlaşılıyor ki, Türkiye, bir askeri harekat için işbirliğine doğru sürükleniyor ve bu doğrultuda somut adımlar atılıyor. Bu durumda hükümetin artık konuyu Meclis’e getirmekte daha fazla gecikmemesi lazım. Meclis’ten yetki almadan, yeni bir karar üretmeden hükümetin adım atmaması gerekir. Meclis kararına, Meclis’ten alınacak bir yetkiye dayanmadan hükümetin adım atması doğru değildir." 
     Ankara’da "kararöla ilgili tartışmalar sürüyor. 
     Hükümetteki eğilim, Meclis kararına gerek olmadan, NATO mekanizmasıyla adımların atılması. Havaalanları ve limanlarda yapılacak inşaatların da yine NATO çerçevesinde yürütülmesi. 
     Ancak, bu yaklaşımın sakıncalı sonuçlar doğurabileceği üzerinde duruluyor. Hükümetin ve askerlerin, İngiltere’ye sıcak bakmadıkları biliniyor. ABD askeri yetkilileriyle müşterek planlama çalışması yürütülüyor ama İngiliz askerlerinin Türkiye üzerinden bölgeye gelmesine soğuk bakılıyor. Bu nedenle de NATO mekanizmasının devreye girmesinin Ankara açısından istenmeyen sonuçlar doğurabileceği askerlerce vurgulanıyor. 
     Onların beklentisi de havaalanları ve limanlarla ilgili inceleme sonuçlarına göre gündeme gelecek ek talepler ve ABD’nin daha önce ilettiği taleplerle ilgili verilecek yanıtların Meclis kararına dayanması. Hükümetin Meclis’ten alacağı yetki çerçevesinde direktif vermesi. 
     Zaman daralıyor... 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
