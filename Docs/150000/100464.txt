<DOC>
<DOCNO> 100464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/yas04.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Zulümden yaşama 
</HEADLINE>
<TEXT>

Bir deri bir kemik görüntüsüyle Sırp zulmünün sembolü olan ve 4 yıl önce yurduna dönen Boşnak Fikret Aliç, evlendi, baba oldu ve şimdi huzurlu... Ama zulmü ve yaşadığı dehşet dolu günleri asla unutamadı... 
     İRFAN KURTULMUŞ Kopenhag 

     10 yıl önce Bosna Savaşı sırasında Sırplar’ın esir kampında gördüğü türlü işkencelerden dolayı, tel örgüler arkasında yarı çıplak ve bir deri, bir kemik görüntüsüyle Boşnaklar’ın maruz kaldığı zulmün sembolü haline gelen Fikret Aliç, şimdi Danimarka’da yaşamını sürdürüyor. 
     
     Cehennemdeydik’ 
     Danimarka’nın önde gelen gazetelerinden B.T.’nin bulduğu Aliç, başından geçenleri, "Esir kampında Sırplar, Nazileri aratmayacak işkence ve vahşeti uyguluyordu. Cehennemdeydik. Zincir ve sopalarla dövülüyor, kablolarla işkence görüyordük. Sigaralarını vücudumuzun her tarafında söndürüyorlardı. Kimi kurşuna dizilip kimi boğazı kesilerek öldürülüyordu" şeklinde anlatıyor. Aliç, Trnopolje esir kampından, kadın kılığına girerek kaçmayı başardığını, bir dizi maceradan sonra ailesiyle buluşup Danimarka’ya kaçarak mülteci yaşamına ilk adımı burada attığını ifade ediyor. Hjörring kentine yerleşen Fikret, burada "Danish Crown" adlı et fabrikasında kasap olarak işe başlıyor, bunu sürdürüyor. Dört yıl önce Bosna’ya giden Fikret, burada gönlünün sultanını da buluyor ve bir yıl sonra da evleniyor. Aida ile hayatını birleştiren Fikret, şimdi daha huzurlu olduğunu söylemesine rağmen, Sırp zulmünü unutamadığını, k busa dönüşen acı anıların uykudayken kendisini kan ter içinde bıraktığını söylüyor. 
     



 YAŞAM 




















</TEXT>
</DOC>
