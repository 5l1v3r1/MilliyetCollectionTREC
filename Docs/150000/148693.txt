<DOC>
<DOCNO> 148693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/guncel/gun06.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne bulurlarsa yağmalıyorlar 
</HEADLINE>
<TEXT>

Siyasi otorite kalmayan Bağdat’ta halk, boş bulduğu her binayı talan ederken, ABD askeri de hayretle onları izliyor 
     DIŞ HABERLER SERVİSİ 

     Irak’ta Saddam Hüseyin rejiminin otoritesini yitirmesiyle birlikte başkent Bağdat bir anda kendini büyük bir kaosun içinde buldu. Özellikle Amerikan 1. Deniz Piyade Tümeni’ne bağlı askerlerin kontrolü ele geçirdiği, kentin doğusundaki Saddam City adlı semtte çoğunluğu oluşturan Şiiler çok sayıda hükümet binası ve dükk nı yağmaladı. Merkezi otoritenin çökmesini, Irak polisi ya da milislerin yokluğunu fırsat bilen Bağdatlılar dükk nları talan etti. Savaş öncesi Birleşmiş Milletler silah denetçilerine ev sahipliği yapan BM merkezinde işe yarar ne varsa yağmalandı. 
     Saddam’ın oğlu Uday’ın başkanı olduğu Olimpiyat Komitesi binasını yağmaladıktan sonra ateşe veren yağmacılar, aralarında İçişleri Bakanlığı’nın da bulunduğu bazı hükümet binalarını da yağmaladı. Ticaret Bakanlığı’nın depolarındaki şeker ve pirinç gibi gıda maddeleri de çalındı. 
     Hızlarını alamayan yağmacılar, evlere ve dükk nlara da girerek, mobilya, halı, elektronik cihazlar başta olmak üzere bulabildikleri her şeyi araba ve kamyonetlere yükledi. Bazı Iraklılar aracını "ganimetle" doldurdukça sevinç çığlıkları attı. 
     
     HER ŞEYİ ÇALIYORLAR’ 
     Arabaları olmayanların bazıları klima, sandalye, masa gibi eşyaları sırtına vururken, kimisi de ele geçirdiklerini sürükleyerek götürmeyi tercih etti. Yağmalanan mallar arasında, buzdolabı, oto lastiği, jant, spor malzemeleri, bilgisayar donanımları hatta plastik çiçekler bile vardı. Bir Iraklı boyunun yarısı kadar olan vazoyu sürükleyerek evine götürürken, bazı kadınlar da Baas karargahlarından çok sayıda silah çaldı. 
     Yağma olaylarını şaşkınlıkla izleyen Amerikan askerleri, "Bulabildikleri her şeyi çalıyorlar" derken, Binbaşı Mike Birmingham yaşadıkları durumu şu sözlerle özetledi "Tüm bu olanlara seyirci kalmak utanç verici, ama biz askeri operasyonlar için buradayız, bekçilik yapmak için değil... Dolayısıyla yağmacılara hiçbir şekilde müdahale etmiyoruz." 
     


GÜNCEL 

























</TEXT>
</DOC>
