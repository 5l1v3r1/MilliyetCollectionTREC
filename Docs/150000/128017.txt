<DOC>
<DOCNO> 128017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/spor/bnba.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 NBA ALBÜMÜ 
</HEADLINE>
<TEXT>

   Dünya'nın en çok izlenen spor olayı olan Amerikan Profesyonel Basketbol Ligi'nde, Spurs'un şampiyonluğu, Lakers'ın transfer atağı ve Bryant'ın tecavüz davası hafızalardan silinmeyecek 
      NBA'e yakın plan METE AKTAŞ 

   
   Michael Jordan'ın basketbola vedasından, LeBron James'in lige adım atışına, Spurs'ün şampiyonluğundan, Lakers'ın muhteşem transferlerine kadar 2003 yılı NBA için hareketli ve birçok ilgi çekici olayın gerçekleştiği bir yıl olarak tarih kitaplarına geçecek. Ama hiç şüphesiz yıla damgasını vuran olay süper yıldız Kobe Bryant hakkında yapılan tecavüz suçlamaları ve açılan ceza davasıydı. Bu hafta 2003 defterini kapatırken, geride kalan 364 günü fotoğraflarla yeniden hatırlıyoruz... 
   
   YÜZÜKLERİN EFENDİLERİ 
   İkiz Kuleler Tim Duncan ve David Robinson, 1999 yılından sonra 2003 yılında da San Antonio Spurs'u NBA şampiyonluğuna taşımayı başardı. 
   
   Seyyar Çin seddi 
   2.26'lık Çinli pivot Yao Ming'in lige girişi ligin en dominant pivotu Shaquille O'Neal'a "itiraf etmese de" ciddi bir rakip kazandırdı. 
   
   Majeste ile son kez 
   Basketbol dünyası, "Kralı'na", Michael Jordan'a Atlanta'da düzenlenen All - Star haftasonu organizasyonunda "elveda" deme şansını yakaladı. 
   
   Her eve lazım 
   Minnesota Timberwolves'ın çok yönlü forveti Kevin Garnett, 52. All Star maçının MVP'siydi. 
   
   Hanedan yara aldı 
   Arka arkaya kazanılan üç şampiyonluktan sonra L.A. Lakers hanedanı, Spurs karşısında ağır bir hezimete uğradı. 
   
   Harika çaylak 
   2003 - 03 sezonunda tüm gözler Yao Ming'deydi, ama en iyi çaylak ödülünü Phoenix'li Amare Stoudemire kazandı. 
   
   Mr. MVP 
   San Antonio Spurs'ün "sessiz suikastçisi" Tim Duncan, 2002 yılından sonra 2003 yılında da En Değerli Ödülü'nün sahibi oldu. 
   
   Nets'in eli boş 
   New Jersey Nets arka arkaya 2. kez NBA Finali'nden eli boş ayrıldı. 2002 Finali sonrasında takım arkadaşlarını suçlayan Kenyon Martin, 2003 finali ardından bu kez suçlanan kişiydi. 
   
   Yaşasın yeni kral 
   Michael Jordan'ın gidişine üzülen NBA, tahtın yeni varisi olarak gösterilen 18 yaşındaki LeBron James'in Cleveland formasıyla lige adımını atmasıyla sevindi. 
   
   Ben masumum' 
   Sakin bir yaz gecesinde Eagle kentinde bir otel odasında yaşanan olay, Kobe Bryant ve ailesinin yaşamını sonsuza dek değiştirdi. 19 yaşındaki bir otel görevlisi bayana tecavüz etmekle suçlanan Kobe Bryant, eşi Vanessa ile birlikte düzenlediği duygusal bir basın toplantısında masumiyetini dile getirdiyse de hakkında ömür boyu hapis istemiyle dava açılmasına engel olamadı. 
   
   Mahşerin dört atlısı 
   Kobe - Shaq ikilisine destek arayan Lakers, desteğin kralını aldı. NBA tarihinin en büyük forveti Karl Malone ve efsane point guard Gary Payton güçlerini Lakers forması altında birleştirerek o çok istedikleri şampiyonluk yüzüğüne ulaşmayı amaçlıyorlar. 
   
   Cesur yürek 
   Alonzo Mourning 2 yıl aradan sonra Nets formasıyla sahalara döndü, ama ne yazıkki bu dönüş böbreğindeki rahatsızlığın ciddi seviyeye ulaşması yüzünden sadece 15 maç sürebildi. Sevindirici olan şey ise Mourning'in başarılı bir böbrek nakli geçirmesiydi. 
   
   Yeni bir başlangıç 
   Sacramento Kings'de kabus gibi bir sezon geçiren Milli yıldızımız Hidayet Türkoğlu bu kabustan 2003 Dünya Şampiyonu San Antonio Spurs'e takas edilince uyandı. 
   
   Süper Memo 
   Detroit Pistons forması ile çok başarılı bir çaylak sezonu geçiren Mehmet Okur 2003 - 04 sezonunda Pistons'ın en büyük kozlarından biri durumunda. 
   
   Muhteşem ikili 
   Cleveland çaylağı LeBron James ve Denver çaylağı Carmelo Anthony sezonun ilk iki ayı geride kalırken, tüm beklentileri karşılamayı başardılar. 
   
   Mehmet Okur 12'den vurdu    NBA'DE Merkez Grubu'nda üçüncü sırada bulunan Detroit Pistons, aynı grupta ikinci durumdaki New Orleans Hornets'ı 108 - 99 mağlup ederek 18. galibiyetini aldı. Detroit'te sahaya yine ilk beş çıkan Mehmet Okur, 4 8 iki sayı, 1 2 üç sayı, 1 1 serbest atış, 2 ribaund, 1 asist ve toplam 12 sayı ile görevini yaptı. Chauncey Billups'ın 31 sayı ile yıldızlaştığı maçta Ben Wallace, 16 sayı, 18 ribaund ile double double yaptı. 
   
   Diğer sonuçlar 
   Orlando - New York 86 - 114 
   Indiana - Memphis 94 - 86 
   New Jersey - Portland 87 - 91 
   Miami - Chicago 90 - 83 
   Houston - Seattle 86 - 87 
   Utah - Philadelphia 106 - 97 
   Golden State - Boston 91 - 100 
   LA Clippers - Phoenix 105 - 113 
   
   
</TEXT>
</DOC>
