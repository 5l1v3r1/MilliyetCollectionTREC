<DOC>
<DOCNO> 136700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yazar/pulur.html </URL>
<DATE> 2003/02/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Romancının boyunu aşan hayali 
</HEADLINE>
<TEXT>

     "Hürriyet" de bu söyleşiyi 11 Şubat 2003 tarihinde yayımlamış... 
     
     BU söyleşiye göre 
     Yaşar Kemal, Başbakan Adnan Menderes’in asıldığı gün Yassıada’daymış... 
     Yaşar Kemal, bunu ilk defa açıklıyormuş... 
     Menderes’in idamını izlemek için, "Cumhuriyetöten beş kişi görevlendirilmiş... 
     Bunlardan biri de Yaşar Kemal’miş... 
     
     YAŞAR Kemal, o tarihte, "Cumhuriyet"in genel yayın yönetmeni olan Cevat Fehmi’ye "Ben uzakta dururum, ona göre, yakından bakamam " demiş... 
     Yaşar Kemal, uzakta durmuş, idamı görememiş... 
     
     ÇOCUKLAR gelmiş idamı izleyen gazeteciler olmalı Yaşar Kemal onlara sormuş, "Astılar mı " demişmiş... 
     Onlar da "Evet astılar " demişlermiş... 
     Yaşar Kemal de "Allah rahmet eylesin " demişmiş... 
     Hala Menderes’in üzüntüsünü çekermiş... 
     Dönüşte Nadir Bey, "Yazmayacak mısınız " diye sormuşmuş... 
     Yaşar Kemal de "Ben Çingene değilim, asılacak adamın ipini çekmem " demişmiş... 
     Miş, mişş, mişşş, mişşşş, mişşşşş 
     
     HUZURLARINIZDA "İkinci Boğazlıyan Kaymakamı Vak’ası " 
     Tıpkı "kurban fıkrası" gibi, neresini düzeltsek .. 
     Menderes’in idamından başka, doğru bir yanı yok ki 
     Sadece Menderes’in asıldığı doğru 
     Hele hele Menderes’in "Yassıada’da asıldığı" külliyen sallama 
     
     ESKİ Başbakan Adnan Menderes, "27 Mayıs" darbesinden sonra tutuklanmış, Yassıada’da yargılanmış, idama mahkum olmuş, kararın infazından önce, biriktirdiği uyku haplarını birden alarak intihara teşebbüs etmiş, kurtarıldıktan sonra, 17 Eylül 1961’de, Yassıada’da bir hücumbota bindirilerek "İmralı Adası"na gönderilmiş ve orada asılmıştır. 
     İdam sırasında "İmralı"da Yüksek Adalet Divanı Başsavcısı, kararı veren mahkemenin bir hakimi, adli tabip ve diğer görevliler bulunmuştur, resmi tutanaklar ortadadır. 
     Menderes’in Yassıada’da idam edildiği ne kadar yanlışsa, içlerinde Yaşar Kemal’in de bulunduğu gazetecilerin idamı izlediği, ancak Nobel’e aday bir romancının hayal ürünü olabilir. 
     Eğer böyle ise, bu kabul edilebilir 
     Zira, rahmetli Menderes’i Yassıada’dan İmralı Adası’na, Marmara Denizi’nde yürüterek gönderip, orada idam ettiren Fransız yazarlar da çıkmıştı 
     
     







Saddamsız 16 senaryo 


Gümbür gümbür gelen 21. yüzyıl... 


Okullara işletmeci müdür atansın mı 1 


İç borçta sorun büyüyor 


Beni böyle sev, seveceksen... 


Romancının boyunu aşan hayali 


Osmanlı dersleri 


Kurban eti yerine para verenler ve itiraz edenler 


Büyü ve gerçek 


Açlık sınırı 401 milyon lira oldu 


</TEXT>
</DOC>
