<DOC>
<DOCNO> 122829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/sazak.html </URL>
<DATE> 2002/12/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Üç cephede savaş 
</HEADLINE>
<TEXT>

     AB, Irak, ABD... Seçimden çıkan hükümet, birden çok cephede diplomasi savaşı veriyor. 
     12 Aralık Kopenhag zirvesine odaklanan Türkiye’nin dikkati yeniden Bağdat’taki gelişmelere çevrilmiş durumda. Denetçiler samanlıkta iğne arıyor ’ Saddam Hüseyin, pazara kadar’ silah denetçileriyle ilgili tutumunu yumuşatmazsa Irak’ı vurmak için fırsat kollayan ABD, İkinci Körfez Savaşı’nı her an başlatabilir. 
     ABD Savunma Bakan Yardımcısı Paul Wolfowitz’in Ankara ziyareti, Bush’un kararlılığını yansıtmaya yetiyor. Amerikan medyası da günlerdir Türkiye’den istenen üs ve lojistik destek haberlerine yer veriyor. Anlaşılan Beyaz Saray bu defa, Kuzeyden cephe açılmasını’ isteyecek. ABD yetkililerinin verdiği Kürt devleti olmaz’ güvencesine karşın savaş, Türkiye’nin Kuzey Irak’a girmesini zorunlu hale getirebilir. 
     İlginç bir takvim de, AKP lideri Tayyip Erdoğan’ın Kopenhag zirvesi öncesi gerçekleşecek Washington ziyaretidir. 
     Olası Irak harekatı, böyle giderse AB’yi gölgeleyecek 
     Avrupa başkentlerinde geçen hafta bambaşka hava esiyordu. Türkiye’nin müzakere sürecini takvime bağlamaktan kaçınan çevrelerde, tam üyelik’ gerçekleşirse AB’nin sınırlarının İran, Irak ve Suriye’ye kadar genişleyeceğinden söz ediliyordu. Almanya’da benzer görüşleri dinledik. Avrupa Birliği’nde Türkiye’nin de yer alacağı bir dış çember’den söz ediliyordu. 
     Irak’a sınırdaş olmak istemeyen AB ülkelerini ABD’nin Saddam’a tanıdığı süre kara kara düşündürüyor. 
     Almanya savaş istemiyor. 
     Ekonomisi berbat durumda ve ABD, Irak’ı vurursa gelişmelerin dışında kalamayacağını görüyor. Fransa da, Almanya gibi savaşa soğuk. İki ülke liderleri Chirac ve Schröder, 12 Aralık’taki Kopenhag öncesinde bir ön zirve’de buluşarak Avrupa’nın geleceğini konuşacaklardı. 
     Türkiye’ye verilecek güçlü sinyalin takvimin takvimi orada bir formüle bağlanması bekleniyordu. 
     Saddam’ın tutumu nedeniyle ABD Irak üzerindeki askeri baskısını artırırsa Kopenhag’la ilgili tahminler de değişir. 
     ABD lideri Bush’un, AB üzerindeki Türkiye baskısını hoş karşılamayan Batılı liderlerin tutumunda Irak nedeniyle farklılık olabilir mi 
     Mümkün. 
     AB’nin sınırlarının Türkiye nedeniyle Irak’a kadar uzanacağından kaygı duyan Batılı ülkeler, ABD savaşa başlarsa bu durumun Ankara’dan bağımsız geliştiğini herhalde anlayacaklardır. 
     Almanya ve Fransa’nın bir Avrupa kalesi inşa edip, kendi içlerine kapanma hayaline ABD’nin izin vermeyeceği çok açık. ABD, 11 Eylül’ün etkisiyle NATO’yu terörle mücadele’ konseptine yöneltmiş durumda. Kitle imha silahlarına karşı Avrupa’nın ortasında NATO’ya yeni yetenekler kazandırılırken ABD’nin Irak politikasının dışına çıkması çok güç Batı’nın. Türkiye üsleri açarsa, beşinci maddeye göre NATO koruması devreye girecek. 
     ABD bastırıyor. AB’nin direnmesi zorlaşıyor. 
     12 Aralık Kopenhag zirvesinde sürpriz’ ihtimali artıyor. 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
