<DOC>
<DOCNO> 111257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/siyaset/asiy.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullarda zorunlu demokrasi dersi .. 
</HEADLINE>
<TEXT>

Hedeflerini 39 ayrı başlıkta toplayan Yeni Türkiye, kitaptan KDV’nin kaldırılmasını, özerk ve özgür üniversiteyi savunuyor 
     YTP, seçim bildirgesini 6 Ekim’de açıklıyor. 39 konuda hedeflerini belirleyen YTP, okullarda zorunlu demokrasi dersini, kitaptan KDV’nin kaldırılmasını, özgür ve özerk üniversiteyi savunuyor. 
     Seçim Bildirgesi’nde 10 başlık altında YTP tanıtılıyor. "Hedefimiz Türkiye koalisyonu’’, "Siyaset amaç değil araçtır", "Bize güvenin", "Korkularımızı hep birlikte yeneceğiz", "Unutulmuşların temsilcisi olacağız", "Seçim eski ile yeni arasında", "Neremiz yeni ", "AB çağı paylaşma mesajıdır", "İstanbul ruhunu yaşatacağız" ve "Hep iyinin peşindeyiz" başlıkları altında tanıtılan YTP’nin, hedefleri de 39 ayrı madde ile dile getiriliyor. 
     Ülkenin sorunlarına bakış ve çözüm önerilerinin de açıklandığı konular arasında "Çocuklarımız için Yeni Türkiye", "Gençlerimiz için Yeni Türkiye", "Kadın ve erkeği eşit bir Türkiye", "Engelliler için engelsiz Türkiye", "Yaşlılar ve emekliler için yeni bir Türkiye", "Yeni bir Türkiye için eğitim", "Özgür ve özerk üniversite", "Yatırım seferberliği", "İhracattan ithalata", 
     "Tarımdan denizcilik sektörüne" yer alıyor. 
     Yerli ve yenilenebilir enerji kaynaklarından yararlanılarak "Ulusal enerji politikası" öneren YTP, doğal çevreyi koruyarak madenciliğin teşvik edilmesini savunuyor. 
     "İşsizliği kader olmaktan çıkaracağız" başlığı altında yeni istihdam yaratılması konusunda görüşlerin yer aldığı bildirgede, okullarda zorunlu demokrasi dersi, kitaptan KDV’nin kaldırılması gerektiği kaydediliyor. Hayvan hakları, kültür ve sanat ile ilgili bakış açısı, deprem ve diğer doğal afetler karşısında yapılması gerekenlerin de yer aldığı bildirgede, "Trafik canavarına dur" başlığı altında kazaların önlenmesi için neler yapılması gerektiği de anlatılıyor. 
     YTP’nin sloganlarında, Genel Başkan İsmail Cem ön plana çıkarılıyor. "Yeni Türkiye yeni başbakan", "Ben hazırım",öBen de size güveniyorum" sloganları dikkati çekiyor. 
     
YTP’nin de türbanlı’ adayı oldu      SALİHA ÇOLAK Ankara 

     YTP Genel Başkanı İsmail Cem, partisinin Konya’da türbanlı bir aday gösterdiğini, kadın adaylarla birlikte fotoğraf çektirirken öğrendi. Konya’da yaptığı tüm konuşmalarda, insanları inançlarına ve partilerine göre ayırmadıklarını belirten Cem, "Kızını bale kursuna gönderen de, Kuran kursuna gönderen de bizim insanımız. İkisini de kucaklıyoruz" dedi. Cem, türbanlı adayla fotoğraf çektirirken de "Ne kadar hoş bir görüntü. Ne güzel" diye konuştu. 
     



 SİYASET 
















</TEXT>
</DOC>
