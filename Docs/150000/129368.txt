<DOC>
<DOCNO> 129368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/astro/index.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay boşlukta 
</HEADLINE>
<TEXT>

     Ay bugün uzun bir süre 13 55 - 23 25 arasında boşlukta kalacak. Bu saatlerde alacağınız kararlar ya da girişimler sonuç vermeyebilir. Belirsizlikler yüzünden yarım kalan işlerle karşılaşabiliriz. Aşırı ısrardan kaçınmalıyız. Koç'lar kişisel girişimlerinden fayda sağlayabilirler. Duygularını açıklamaktan çekinmiyorlar. Şans onlardan yana olacak. Biraz da planlı olurlarsa başarı daha kolay gelecek. Boğa'lar daha dikkatli olmalılar. Daha önceden yaptıkları iyilikler onlara geri dönebilir. Duygusal konularda bazı belirsizlik olmasına karşın, sabırlı olmak çok şey kazandıracak. İkizler hareketli bir günde. Yeni tanışmalar, grup çalışmaları söz konusu olabilir. Bu arada daha önceden verilen sözleri ise unutmamak gerekiyor. Yengeç'ler kendilerini baskı altında hissedebilirler. Aslında iş hayatında öne çıkmak için değişik fırsatlar söz konusu. İş hayatındaki gelişmeler yeni kazançlar da getirebilir. Aslan'lar akıcı enerjilerle rahat biçimde ilerleyebilirler. Yeni kişiler ya da çevrelerle bir araya gelmek onları heyecanlı kılmakta. Risk almaya eğilim yüksek. Başak'lar maddi konularda eşin ya da ortağın parasından yararlanabilecekler. Duygusal konularda da kendilerini baskı altında hissetmeden hareket edebilecekler. 
     Terazi'ler belki kararsızlık çekebilirler ama yine ortaklaşa konularda destek görmekteler. Başkalarının yapıcı önerilerinden ya da tekliflerden yararlanabilirler. İlişkiler açısından heyecanlı bir gün olabilir. Akrep'ler günlük işlerde daha başarılılar. Kendilerine özen göstermek, sağlık ve düzen konularında yenilikler yapmak onları iyimser kılacak. Yay'lar ise aşktan yana şanslılar. Bu alanda daha cesur ve maceraya açıklar. Genel olarak istediklerini daha kolay elde edebilecekleri, şansın onlara yardım edeceği bir gündeler. Oğlak'lar dikkatlerini kendi kişisel konularına, evle ilgili işlere vermiş olabilirler. Tamamlamaları gereken işler var ve olumlu başlangıçlar yapabilecekler. Kova'lar bugün yeni düşünceler ve orijinal çıkışlar açısından zengin bir gündeler. Kısa yolculuklar, hareket ve iletişim de onları canlı tutacak. Yakın çevrede canlılık var. Balık'lar ise parasal açıdan daha şanslılar. Aradıkları kaynağı bulmakta zorlanmayacaklar. Bu arada kendi çalışma kapasitelerini de yükseltebilirler. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
