<DOC>
<DOCNO> 117467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/guncel/gun09.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaptığı sevapları herkesten gizliyor 
</HEADLINE>
<TEXT>

Baykal, Sevap gizlidir’ mantığıyla hem oruç tuttuğunu hem de ramazanda yoksullara yardım yaptığını kamuoyuna yansıtmıyor 
     ANKARA Milliyet 

     Seçimin iki galip lideri CHP Genel Başkanı Deniz Baykal ve AKP Genel Başkanı Recep Tayyip Erdoğan’ı AB’den sonra bu kez ramazan ayı bir araya getirdi. İki lider de, dün gece sahura kalkarak oruç tutmaya başladı. CHP lideri Baykal’ın uzun yıllardır oruç tuttuğu ancak bu özelliğini "sevap gizlidir" diye kamuoyuna yansıtmamaya özen gösterdiği öğrenildi. Baykal’ın yakın çevresine de bu konunun dillendirilmemesi için uyarıda bulunduğu ifade edildi. 
     Baykal’ın kamuoyunda pek bilinmeyen bu özelliği, CHP liderinin bir başka sırrını da ortaya çıkardı. 
     
     GIDA YARDIMI 
     Baykal’ın, her ramazan ayında mutlaka yoksul ailelere gıda yardımı yaptığı da öğrenildi. Baykal’ın, bu konudaki hassasiyeti nedeniyle, yardım paketlerinin üstüne nereden geldiğine dair isim ya da adres bile yazdırmadığı dile getirildi. 
     
Or-an’dan Angora Evleri’ne taşınacak      Seçimden ikinci parti olarak çıkmanın sevincini yaşayan Baykal, önümüzdeki günlerde taşınmaya hazırlanıyor. Baykal ailesinin, Ankara Angora Evleri’ndeki kooperatif evinin bittiği, önümüzdeki günlerde Or - an’dan ayrılıp yeni dairelerine taşınacağı öğrenildi. Siyasetin yoğun trafiği nedeniyle taşınma hazırlıklarını Baykal’ın eşi Olcay Baykal yürütüyor. 


 GÜNCEL 















</TEXT>
</DOC>
