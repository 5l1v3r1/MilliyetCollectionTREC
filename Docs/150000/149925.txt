<DOC>
<DOCNO> 149925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sondun25.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de şok... BM'den İsrail'e "katliam kınaması".. 
</HEADLINE>
<TEXT>

     BM insan hakları komisyonu, İsrail'i Filistin halkına karşı katliam yaptığı için kınadı. 
     Cenevre'deki komisyon toplantısına Arap ve Müslüman ülkelerce ortaklaşa sunulan ve Çin ile Küba'nın da desteğini alan karar tasarısı, 5'e karşı 33 oyla kabul edildi. 15 üye çekimser kaldı. ABD, Avustralya, Kanada, Almanya ve Peru aleyhte oy kullandı. 
     Karar metninde, ''İsrail işgal kuvvetlerinin, Filistin halkına karşı katliam yaptığı, hukuk dışı uygulamalarda bulunduğu'' belirtiliyor. 
     Komisyona AB tarafından sunulan karar tasarısı da, ABD'nin bir oyuna karşı 50 oyla kabul edildi. Karar metninde, İsrail'den Filistin topraklarındaki Yahudi yerleşkelerini zaman içinde sökmesi isteniyor. 
     İsrail, dün de Filistin topraklarını işgal ettiği için Komisyon'da kınanmıştı. 
     





</TEXT>
</DOC>
