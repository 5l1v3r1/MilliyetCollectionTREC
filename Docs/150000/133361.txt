<DOC>
<DOCNO> 133361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/spo15.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Havuzda rekor      BERLİN’DEKİ Dünya Kupası’nda, 400 metre serbestte ABD’li yüzücü Lindsay Benko, 3.59.53 ile kısa kulvar dünya rekoru kırdı. Avustralyalı Ian Thorpe ile Hollandalı Van den Hoogenband arasında merakla beklenen 200 metre finalini ise Thorpe, 1.41.69 ile kazanırken kendisine ait 1.41.10’luk rekoruna çok yaklaştı. 
     
Dragon’da son gün      AVUSTRALYA’DAKİ Dünya Dragon Sınıfı Yelken Şampiyonası’nda Azat Baykal, Erdil Uzaltan ve Oğuz Ayan’dan oluşan Türk ekibi, dünkü yarışı 7. sırada tamamladı. Tasmanya Adası’ndaki yarışmada Türk ekibi, genel klasmanda ise 27 ekip içinde 9. sırada bulunuyor. Şampiyona bugün sona erecek. 
     
Alpay yolcu      FENERBAHÇE’YE büyük ümitlerle İtalya’nın Montepaschi Siena takımından gelen Alpay Öztaş’ın 1976 - 2.06 m bu serüveni yarım sezon sürdü. Sarı - Lacivertliler’in TED Kolej ve Beşiktaş ile oynadıkları hazırlık maçlarına gelmeyen Öztaş’ın noterle Fenerbahçe’ye ihtarname çektiği, askere gideceği için parasını istediği iddia edildi. 
     
Güreş bitti      TÜRKİYE Büyükler Bireysel Grekoromen Güreş Birinciliği, dün 3 sıkletteki finallerle sona erdi. 60 kiloda Bünyamin Emik, Esat Yanar’ı, 74 kiloda Serkan Özden Taner Akbulut’u, 96 kiloda Mustafa Çetinyürek, İlhan Çıtak’ı yenerek şampiyon oldu. 
     
D.Bakır’da kriz      DİYARBAKIRSPOR’DA ikinci kez ertelenen kongrenin, takım içinde huzursuzluğa yol açmasından endişe eden Teknik Direktör Ümit Kayıhan, iki - güç gün içinde krizin çözülmemesi halinde görevi bırakacağını söyledi. İstanbul’da toplanan futbolcular da yönetim şekillenene kadar Diyarbakır’a gitmeme kararı aldılar. 
     
     
     



 SPOR 

























</TEXT>
</DOC>
