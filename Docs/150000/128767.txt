<DOC>
<DOCNO> 128767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sonspo06.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Caıo'nun transferinde sorun çıktı... 
</HEADLINE>
<TEXT>

     Birinci Süper Futbol Ligi takımlarından Trabzonspor, ligin ikinci bölümü hazırlıkları için bugün Antalya'ya gitti. 
     Trabzon'dan İstanbul'a gelen bordo-mavililer, daha sonra Antalya'ya hareket etti. Atatürk Havalimanı'nda basın mensuplarının sorularını yanıtlayan Trabzonspor Kulübü Başkanı Özkan Sümer, transfer etmeyi düşündükleri Brezilyalı Caio'nun fiyatı konusunda sorun çıktığını söyledi. 
     Sümer, parasal nedenlerden dolayı şu aşamada Brezilyalı futbolcunun transferinin çıkmaza girdiğini vurgulayarak, ''Caio'nun transferinde bundan sonra ne olur bilemiyorum. Bu oyuncunun alternatifleri de var. Transfer konusunda yanlışa düşmeyeceğiz, iyi araştırıyoruz. Ayrıca oyuncu yetersizliğinden değil, kadroyu zenginleştirmek için transfer yapıyoruz'' diye konuştu. 
     İkinci bölüm hazırlıklarına da değinen Sümer, ligin ilk bölümünde farklı görüntüler ortaya koyduklarını ifade ederek, şunları söyledi 
     ''Ligin başında sıkıntılı dönemler yaşadık. Bu da doğal yorumlanmalı. Ayrıca uyum sürecinin aşılması da zaman aldı. Oynadığımız futbolun karşılığını tümüyle aldığımız söylenemez. Zorlukları aştığımız takdirde daha iyi olacağız.'' 
     





</TEXT>
</DOC>
