<DOC>
<DOCNO> 109958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/dunya/adun.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Babamı öldürecekti 
</HEADLINE>
<TEXT>

ABD Başkanı George W. Bush’tan, devirmeye niyetli olduğu Irak lideri Saddam Hüseyin’le ilgili kan davası’ itirafı Ne de olsa babamı öldürtmeye kalkmıştı’ 
     YASEMİN ÇONGAR Washington 

     Saddam Hüseyin’i devirmeyi "resmi politika hedefi" yapan Bush yönetimi, Birleşmiş Millletler BM Güvenlik Konseyi ve Kongre’den, askeri müdahaleye meşruiyet sağlayacak kararlar çıkartabilmek için, son günlerde, "Bağdat’ta rejim değişikliği" amacını telaffuz etmekten kaçınıyor. ABD yönetimi ayrıca, Irak’ın silah denetçilerini ülkesine geri çağırmasının ardından, kitle imha silahlarının yanı sıra Bağdat ile El Kaide arasındaki işbirliğini de, "olası müdahale gerekçesi" olarak öne çıkarmaya başladı. Savaşa gerekçe yaratma çabasında en çarpıcı açıklama ise, Başkan George W. Bush’un kendisinden geldi. Bush, bir tür "kan davasını" itiraf eden sözlerinde, Irak liderine duyduğu öfkeyi, "Ne de olsa babamı öldürmek istemişti" diye yansıttı. 
     Bush, Houston’da Cumhuriyetçi Parti’nin Kongre adayları için siyasi bağış toplamaya yönelik bir seçim kampanyası etkinliğinde konuşurken, Saddam’ı devirmenin neden "öncelikle Amerika’nın meselesi" olduğunu anlattı. Bush, eski Başkan ve Körfez Savaşı’nın Başkomutanı George H. Bush’un, Nisan 1993’te, Kuveyt’i ziyareti sırasında bir arabaya yerleştirilen bomba ile öldürülmek istendiğini hatırlattı ve Saddam’ı kastederek, "Tabii, başka ülkeler de, risk altında. Ancak onun nefretinin öncelikle bize yöneldiğinden kuşku yok. Ne de olsa bu adam, babamı öldürmeye çalıştı" dedi. 
     1993’teki suikast girişiminin, baba Bush ile Kuveyt Emiri’ni öldürme amaçlı olduğu saptanmış ve bu saptama üzerine, eski Başkan Bill Clinton’ın emriyle, aynı yılın haziranında, Irak istihbarat birimlerinin Bağdat’taki kararg hına, füze saldırısı düzenlenmişti. 
     
     Daimi Beşler’e yakın markaj 
     Washington ve Londra, Irak yönetimine, koşulsuz silah denetimlerine olanak vermesi, ayrıca 1991’den beri çıkarılan toplam 16 BM Güvenlik Konseyi kararını uygulaması için "iki ay" süre tanıyan bir karar taslağında anlaştı. 
     ABD Dışişleri’nin üç numarası Marc Grossman, bu taslağı, Güvenlik Konseyi’nin diğer daimi üyelerine benimsetme amacıyla, dün Paris’te Cumhurbaşkanı Jacques Chirac’la görüştükten sonra, bugün de Moskova’ya gidiyor. 
     



 DÜNYA 












</TEXT>
</DOC>
