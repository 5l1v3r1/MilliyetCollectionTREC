<DOC>
<DOCNO> 149521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun12.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, BM'den Irak ile ilgili yeni bir karar istedi... 
</HEADLINE>
<TEXT>

     Uluslararası Para Fonu IMF , BM'nin Irak hakkında yeni bir karar çıkarması çağrısında bulundu. 
     IMF'nin Uluslararası Para ve Finans Komitesi'nden yapılan açıklamada, Irak'ta güvenliğin yeniden tesis edilmesinin aciliyetine dikkat çekildi. 
     Açıklamada, ''Komite, Irak'taki mevcut durumun önemli sorunlar ortaya koyduğunu, güvenliğin yeniden tesisi, insanların acısının dinmesi, ekonomik gelişmenin sağlanması ve yoksulluğun azaltılmasının acil bir ihtiyaç olduğunu not etmiştir'' ifadelerine yer verildi. 
     IMF'nin 184 üyesini temsil eden komitenin açıklamasında, ''BM Güvenlik Konseyi'nin yeni bir kararını destekliyoruz'' denildi. 
     Washington'da toplanan sanayileşmiş 7 ülke G-7 grubu da, daha önce yaptığı açıklamada, Irak konusunda yeni bir kararın çıkarılmasından yana görüş belirtmiş, ancak olası kararın içeriği hakkında herhangi bir ayrıntıya girmemişti. 
     





</TEXT>
</DOC>
