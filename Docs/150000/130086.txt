<DOC>
<DOCNO> 130086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/astro/index.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haritanızın tipi hayatınızı ele verir 
</HEADLINE>
<TEXT>

Harita tipiniz kişiliğinizi oluşturan temel dinamikleri incelemek için son derece önemli 
     Eğer elinizde kendinize ait bir gök haritanız varsa, vereceğimiz bilgilerden çok daha fazla yararlanabilirsiniz. Eğer h l gök haritanızı bilmiyorsanız, dilerseniz bunu internetteki pek çok siteden elde edebilirsiniz. Örneğin www.astrodienst.ch adlı siteden, doğum bilgilerinizi girerek gök haritanızı elde etmeniz mümkün. Böylece, haritanızın tipi konusunda genel bir fikir sahibi olacaksınız. 
     Her haritada gezegenler farklı dağılımlar gösterir ve her haritanın üç aşağı beş yukarı girdiği bir harita tipi vardır. Harita tipiniz kişiliğinizi oluşturan temel dinamikleri incelemek için son derece önemli bir başlangıç noktasıdır. Kimi haritalar dağınıktır, kimilerinde ise gezegenler sadece birkaç burca yerleşmiş olabilir. Şimdi haritaya tepeden, kuşbakışı bakma zamanı. Böylece, hayatınızı şekillendiren temel ekseni daha rahat görebilirsiniz. Bu yazıda ilk üç harita tipinden söz edecek ve önümüzdeki yazıyı geri kalan harita tipleri ile tamamlayacağız. 
     
     Dağınık tipte harita 
     Eğer haritanızda gezegenler birçok burca birden serpilmiş durumdaysa, dağınık bir haritaya sahipsiniz demektir. Bu durumda haritada yoğunlaşma olmayacak gezegenler, Güneş ve Ay farklı burçlarda ve evlerde yer alacaktır. Bu tipe örnek olarak Dalai Lama’nın haritasını verebiliriz. Üstteki haritada da gördüğünüz gibi Dalai Lama’nın haritasında gezegenler belirli bir yoğunlaşma göstermiyor. Eğer dağınık bir haritaya sahipseniz, evrensel konulara, geniş ilgilere, hayata karşı geniş bir bakış açısına sahipsiniz demektir. 
     Çoğunlukla bu tip haritalarda olayları olduğu gibi kabullenme, ruhsal konularla ilgilenme ve duyarlılık söz konusudur. Dağınık tipte bir haritanız varsa, bu durum sizi hırslı olmaktan çok kabullenici ve daha toleranslı bir karakter yapar, iç dünyanızı zengin kılar çünkü hayatın pek çok yönü ile ilgili durumdasınızdır. Tıpkı Dalai Lama’nın ruhsal bir lider olması gibi. 
     Kuşkusuz kimi zaman dağınık tipte haritalar içinde değişik açı kalıplarına da rastlanabilir. Örneğin haritanızda çok kare açı varsa, bu kez daha yüksek bir motivasyon ve zorlanma durumu ortaya çıkacaktır. Dağınık tipteki haritalar daha fazla sanatçı, yaratıcı konularla, evrensel ilgilerle uğraşan kişilerin haritasında görülür. Örneğin şarkıcı Cat Stevens, aktris Mia Farrow, yazar Oscar Wilde, aktör Paul Newman, şarkıcı Prince, şarkıcı Tina Turner bu tipte haritalara sahiptir. Dağınık tipin olaylara konsantre olması kolay olmayacaktır. Bu tip haritayı daha kolay anlayabilmek için Balık burcu özellikleri ile de hatırlayabiliriz. 
     
     Kova tipi harita 
     Bu tip haritanın Kova burcu ile bir alakası yoktur ama böyle haritalarda tek bir gezegen diğerlerinden ayrı olarak, karşıt yarımkürede yer alır. Bu yüzden bu gezegen bir Kova’nın sapı gibi görülebilir. 
     Tek başına kalan gezegen aslında tamamlamamız gereken yönü, enerjileri açıklar ve doğrudan bir mücadele alanı yaratır. Bu tipe en güzel örnek Albert Einstein’ın haritası solda olabilir. Einstein’ın haritasında deha gezegeni Uranüs tek başına zihinsel alanı açıklayan üçüncü evde yer alıyor. Uranüs astrolojide devrimi, ani değişimi, sezgileri ve olaylara orijinal bakabilme özgürlüğünü açıklar. Bununla birlikte çoğu zaman bu gezegenin getirdiği enerjiyi hayatımıza aktarmak pek kolay olmaz. 
     Kova tipi hırslı kişilerin haritalarında vardır ve eğer tek kalan gezegen Satürn ise bu durum belirgin olacaktır. Zira Satürn disiplini ve somut adımları açıklar. Bu kişiler daha fazla iş ve güç peşindedir. Şarkıcı Madonna, aktris Marilyn Monroe, Adolf Hitler Kova tipi haritaya sahiptir. 
     
     Çanak tipi harita 
     Kimi zaman gezegenler haritada tek bir yarımkürede birikmiş olabilir. Bu tip haritalara çanak tipi adı verilir. Bu durumda gezegenler haritanızın sadece bir yarısında birikmiş durumda olacaktır. Örneğin yanda gördüğünüz Orson Welles’in haritası bu tip haritaya güzel bir örnektir. Eğer haritanız çanak tipindeyse hayatınızın bir bölümü dolu, diğer alanı ise boş durumda demektir. Bu tip kişiler kendilerini güvende hissetmeye daha fazla önem verirler ve bu yüzden hayatlarında daha fazla siyah-beyaz, bana ait-bana ait değil, sahibim ya da değilim tarzı karşıtlıklar yaşarlar. 
     Çanak tipi harita sahipleri aile içinde, anne-baba ilişkilerinde zorlama ve huzursuzluk yaşayabilirler ve sürekli tamamlanmaya ihtiyaç duyarlar. Bu haritayı anlamak istersek, Yengeç özellikleri olan, güven içinde olma ve hayatı duygusal pencereden ele alma karakteristiklerini hatırlamalıyız. Şarkıcı Paul McCartney, komedyen Steve Martin, işadamı Donald Trump çanak tipi haritaya sahiptir. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
