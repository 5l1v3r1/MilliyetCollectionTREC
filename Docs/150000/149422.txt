<DOC>
<DOCNO> 149422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sontur26.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil kanalda yüzen çocukların üzerine uçtu 1 ölü, 2 yaralı 
</HEADLINE>
<TEXT>

     Adana'da, sürücüsünün direksiyon hakimiyetini kaybettiği otomobil, DSİ'ye ait sulama kanalında yüzen çocukların üzerine uçtu. 1 çocuk öldü, 2 çocuk ağır yaralandı. 
     Emniyet Müdürlüğü'nden alınan bilgiye göre, Toros Mahallesi Mavi Bulvar 2000 Evler mevkiinde, Feray Karakuş yönetimindeki 33 AK 575 plakalı otomobil, direksiyon hakimiyetinin kaybolması sonucu sulama kanalına uçtu. 
     Kazada, kanalda yüzen ve kimliği henüz belirlenemeyen 12 yaşlarındaki bir erkek çocuk öldü, Alkan Çapur 12 ile yine kimliği belirlenemeyen 16 yaşlarındaki 1 erkek çocuk da ağır yaralandı. Alkan Çapur'un cesedi Ceset Emniyet Müdürlüğü dalgıçlarınca bulunurken, yaralılar, kaldırıldıkları Adana Numune Hastanesi'nde tedavi altına alındılar. 
     Kazayı küçük sıyrıklarla atlatan otomobil sürücüsü Feray Karakuş ile yanındaki Özen Benden, çevredeki vatandaşlarca kanaldan çıkarıldı. 
     Otomobil sürücüsünün gözaltına alındığı, kazayla ilgili soruşturmanın sürdürüldüğü bildirildi. 
     





</TEXT>
</DOC>
