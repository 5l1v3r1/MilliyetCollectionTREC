<DOC>
<DOCNO> 141186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yazar/bila.html </URL>
<DATE> 2003/03/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Baykal ve tezkere 
</HEADLINE>
<TEXT>

     CHP lideri Deniz Baykal, dünkü görüşmemizde bu sorumuza şu yanıtı verdi 
     "Hayır, değişmez. Çünkü ortada değişen bir şey yok. Anayasamız ortada. 92. maddesindeki hüküm açık. Tezkerenin bu maddeye aykırılık taşıdığı da açık. Bu nedenle CHP’nin tutumu değişmez. Tezkere ikinci kez gelirse yine hayır oyu veririz." 
     Baykal uluslararası koşullarda bir değişiklik olmadığına, BM’den ikinci bir karar çıkmadığına da işaret ediyor. 
     Baykal’ın dikkat çektiği bir nokta da ABD’nin Kuzey Irak’ta izlediği politika. CHP lideri, bu politikanın güven vermediğini vurguluyor ve şöyle diyor 
     "ABD’nin yaklaşımı Kuzey Irak’taki güçlerle Türkiye arasında bir fark yokmuş, ikisi de eşitmiş gibi bile değil, açıkça birinin lehine. Oradaki güçler lehine bir tutum ve duruş içinde. Bunun kabul edilebilir bir yanı yok." 
     Baykal, TBMM’nin tezkereyi geri çevirerek Türkiye’nin itibarını yükselttiğini şöyle anımsatıyor 
     "Türkiye’nin itibarı izlenen yanlış politikalar ve yöntemler nedeniyle dünya kamuoyunda zedelenmişti. Türkiye, hak etmediği, hazmedemeyeceği durumlara düşürülmüştü. TBMM aldığı kararla bu imajı bir anda değiştirdi. Türkiye’ye hak ettiği itibarı yeniden kazandırdı. Türkiye’yi küçük düşürmeye çalışanlara da, buna vesile yaratanlara da gereken dersi verdi. Şimdi böyle bir Meclis’i tezkereyi ikinci kez getirerek baskı altına almaya çalışmak yakışık almaz." 
     Baykal, CHP’nin tutumunu böyle açıklıyor. Hükümetin ve Genelkurmay’ın ikinci tezkere umudu bu durumda AKP’lilere kalıyor. Org. Özkök’ün açıklamasından sonra görüş değiştirecek AKP’lilere... 
     Asker AKP’yi kurtardı, şimdi sıra AKP’lilerde... 
     
     







Kürtler ve asker 


Savaş şarkıları ve dağ başında bir kokoreççi... 


Yarım doktor.. 


Baykal ve tezkere 


Çok parçalı iktidar oyunu 


Önlük, ödev ve çantasız eğitim 


Bunları söylemek Başbakanın göreviydi 


Kim bu adam, kim 


1914 şartları 


Neden kalkınmış tek Müslüman ülke yok 7 


Kötü’ ve daha kötü’ 


Kömür varken gaza para ödüyoruz 


</TEXT>
</DOC>
