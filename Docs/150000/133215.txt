<DOC>
<DOCNO> 133215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/spor/spo07.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKEMLER 'LIGHT' ÇIKTI 
</HEADLINE>
<TEXT>

Milliyet, Süper Lig Hakemleri’nin saha dışındaki yaşantılarını mercek altına aldı. Yaptığımız ankete katılan sahaların tek hakimlerinin 80’i evlerinde eşitlikçi 
     Cemal Ersen 

     Paylaşımcı eşler 
     MHK’NİN Süper Lig’de kadrosunda yer alan 30 hakem için anket izni verdiği tek gazete olan Milliyet, onların özel yaşamlarını, hobilerini, fobilerini, gelecekten beklentilerini, kültür düzeylerini ve, sosyal yaşamlarını gözler önüne serdi. Yaş ortalaması 34 olan hakemlerin yüzde 80’i 24 kişi eşleriyle eşit paylaşımı savunurken, yüzde 13.3’ü 4 kişi geleneksel, yüzde 6.6’sı 2 kişi maço olduklarını ifade etti. 
     
     Favori dizileri 
     HAKEMLERİN yüzde 83.3’ü 25 kişi , bilgi, aktüalite ve sosyal yaşam konusunda kendilerini yeterli görürken, yüzde 16.6’si 5 kişi kendini geliştirme çabası içinde olduğunu açıkladı. Ankete katılan hakemlerin yüzde 93.3 gibi büyük kısmı düzenli olarak televizyon izlediğini kaydetti. "Çocuklar Duymasın" ve belgeseller hakemlerin favori programları olarak ön plana çıkarken, spor, programları da ilgi alanlarına girdi. 
     
     Yedisi tesadüfen 
     30 hakemden 23’ü ailesinin hakemlik konusunda kendisini desteklediğini ve çocuğunun hakem olmasını istediğini, 15 kişi hakemliği sevdiği için yaptığını, 7’si tesadüfen hakem olduğunu, 6’sı ise futboldan kopmamak için bu tercihi kullandığını belirtti. 16 hakem yönetmek istediği maçın Dünya Kupası finali, 2’si Avrupa Kupası, 8’i Şampiyonlar Ligi finali, 3’ü Türkiye’de bir derbi, 1’i Türkiye Kupası finali olduğunu söyledi. 
     
Yavuz’dan uyarıMHK Başkanı, hakemleri futbolculara karşı maço, küstah ve aşağılayıcı tavırlar sergilememeleri konusunda uyardı 
     Herkese eşit ol’ 
     KUŞADASI’NDA dün sona eren devre arası seminerinin sabah bölümünde, ikinci yarı öncesi hakemlere son uyarılarını yapan MHK Başkanı Bülent Yavuz, dikkat edilmesi gereken konuları sert bir dille anlattı. Yavuz, "Futbolcu ile kırk yıllık dost gibi selamlaşmayın. Her iki takım oyuncularına da aynı mesafede yaklaşın. Aşağılayıcı, küstah ve maço tavırlar sergilemeyin" dedi. 
     
     Zavallı olmayın’ 
     YAVUZ futbolcularla diyaloglara da dikkat edilmesini istedi. MHK Başkanı şunları söyledi "Futbolcu size hadi yap, hadi at’ gibi sözler sarfettiğinde otoritenizi sakın kaybetmeyin ve gereken ihtarı verin. Ne haksız olun, ne zavallı konumuna düşün. Her zaman olayın üzerine gitmeyin. Siz hırslandığınız vakit oyuncunun sizden uzaklaşmasına izin verin ve düşünün." 
     
     Düdüğün tonu önemli’ 
     ÇALINAN düdüğün de önemli olduğunu açıklayan Bülent Yavuz, "Çaldığınız düdüğün tonuna dikkat edin. Futbolcuya bunu düdüğün şiddeti ile hissettirin. Basit faul düdükleri ile ciddi faullerin düdükleri farklı olmalıdır. Tereddüte asla izin vermeyin" diye konuştu. Hakemlerin de, MHK Başkanı’nın dile getirdiği bu istekleri sıkı bir şekilde not aldığı gözlendi. 
     
1. Süper Lig’in süper hakemleri      KADRODA yer alan 30 hakem dün İzmir’de yapılan kondüsyon testleri ve sınavından başarıyla çıktı. İkinci yarı öncesi süper lig hakemlerinin son kontrollerini yapan Merkez Hakem Kurulu, sınavı basına açık gerçekleştirirken, hakemler belirlenen mesafeleri, öngörülen süreler içinde tamamladı. MHK Başkanı Yavuz, seminer sonrası hakemlerin fiziki performansından da memnun olduğunu söyledi. 
     



 SPOR 



























</TEXT>
</DOC>
