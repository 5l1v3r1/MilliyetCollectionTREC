<DOC>
<DOCNO> 143363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yazar/yilmaz.html </URL>
<DATE> 2003/03/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Amerika ile ekonomik ilişkiler de zora giriyor 
</HEADLINE>
<TEXT>

     WASHINGTON 

     Türk-Amerikan İş Konseyi’nin ATC Washington’daki 22. Yıllık Konferansı’nın iklimi, İstanbul Büyükşehir Belediye Başkanı Ali Müfit Gürtuna’nın açacağı sergilerle İstanbul’u markalaştırma çabasını öyle bir gölgede bıraktı ki, ne yazık ki buradan kimseye bir aferin çıkmaz .. Tanımsız bir panik havası hakim... ABD Başkanı Bush’un her an savaş için saat vermesi bekleniyor Türkiye - ABD ilişkileri ise tarihinin en gergin noktasında. 
     Türkiye’ye verilen son 48 saatin içine girilmiş durumda. Bu zamanın sonunda Türkiye ile iplerin kopacağı yorumları yapılıyor. Kredi limitleri ve ekonomik işbirlikleri de sallantıda. Müteahhitlere verilen bilgiye göre, savaştan sonra Irak’taki yeniden yapılanma ihalelerinde Türkiye’ye ambargo uygulanacak. Bu arada, Tüpraş’ın kesinleşmiş kredisinin de ertelendiği söylendi. 
     Geçtiğimiz akşam Washington Büyükelçisi Faruk Loğoğlu’nun ATC katılımcılarına verdiği davette ortak kanı, "Türkiye ile Amerika arasındaki ilişkiler, Kıbrıs çıkarmasının yapıldığı 1970’lere dönüyor. Oysa 11 Eylül sonrasında Türkiye, ABD’ye neredeyse İsrail kadar yakındı, bugün Türkiye’ye yok gibi davranılıyor" sözlerinde kilitleniyor. 
     Tezkerenin bu kadar belirsiz bir sürece girmesi, Amerika’nın beklediği adımların atılmaması ve hükümetin üslubu bırakın B planını, Türkiye ile ilgili belki de alfebenin Z harfine kadar uzayacak yeni planları düşündürüyor. Amerikan Kongresi’ne yakın kaynaklar, çok endişeli. Amerika’nın Türkiye ile pazarlık masasından kalktığı varsayımı veya gerçeği ki hangisinin şu an geçerli olduğunu söylemek gerçekten güç yeni tavırlar ve stratejiler gerektiriyor. Amerika’da yankılanan yorum "Sessizlik en kötü durum", Türkiye neyi nasıl yapacağını anlatmalı. Artık Amerika’dan ne alırım pazarlığını bir kenara bırakıp, neler yapabileceğini göstermeli. Tek olumlu kartımız birbirimizi iyi tanıyor olmamız ve iyi bir geçmişimizin olması." 
     
     Yahudilere uyarı 
     Türkiye, Irak ile savaşa bu kadar inanmamışken, hükümetin "yumuşaması" kamuoyunda mucizevi bir etki yaratmaz mı, orasını hiç tartışmıyorlar bile... Tek bildikleri Türkiye’nin askeri, siyasi ve ekonomik güvenliğinin Amerika ile barışı gerekli kıldığı yolundaki tecrübeler 
     Washington, pazarlıklar diyarı elbette. Kim ne kadar adım attı, ölçülüyor. Örneğin "Baba Bush’un" Irak’a girmeden önce son iki ayda, Turgut Özal ile 55 - 60 telefon görüşmesi yapmasına karşılık, George Bush’un henüz üç kez telefon etmesi ve dünyaya "savaşın gerekliliğini" anlatamaması eleştiriliyor. ABD Kongre’sinden Türkiye lehine karar çıkartmak için etkin olan Yahudi lobisine "Sizinle ilgili almamızı istediğiniz kararın peşine sakın Türkiye talebini eklemeyin ikisi de çıkmaz" talimatları gitmiş durumda. 
     Washington’da iş takip eden ticaret erbabı ve müteahhitlerde büyük bir hayal kırıklığı hakim. Biri aynen şu cümleleri söyledi "Biz nasıl bir gaflete düştük de, bu hükümetin başarılı olacağına inandık." Etrafındakiler de hiç itiraz etmedi. Türk - Amerikan İş Konseyi Başkanı Vural Akışık, "ilişkileri germeden, teması kesmemeyi" öneriyor. 
     
     







Savaş hali’ 


Bağdat neresi 


İvedilikle tezkere 


Savaşla birlikte tezkere yine kapıda 


Hamza... kardeşim .. 


Devletin tepesinde küslük olmaz 


Piyasalar savaş mı istiyor 


Belirsizlik daha kötü... 


Türkiye, ABD’nin dostluğunu kaybeder mi 


Savaş kapıda 


Savaş haftasında Amerika 


Büyük sermaye abartmayı seviyor 


Amerika ile ekonomik ilişkiler de zora giriyor 


</TEXT>
</DOC>
