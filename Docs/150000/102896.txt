<DOC>
<DOCNO> 102896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun10.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya kaçakları durduramıyor. 
</HEADLINE>
<TEXT>

     Kaçaklara karşı büyük mücadele veren İtalya'ya, bu yılın 7 ayında 14 bin 42 kaçağın geldiği açıklandı. 
     İtalya'da 2001 yılının Haziran ayından bu yana görevde olan sağ partilerin ittifakından oluşan Berlusconi hükümeti, kaçaklarla mücadele kapsamında göçmen yasasında sert değişiklikler yapmasına karşın, alınan önlemlerin çok etkili olmadığı görüldü. 
     İçişleri Bakanlığı tarafından verilen rakamlarda, İtalya'ya 2002'in 7 ayında 14 bin 42 kaçak geldiği, 2001'de ise bu rakamın 10 bin 565 olduğu belirtildi. 
     İtalya'da bulunan kaçakların sınırdışı edilmesinde de bir yıl öncesine göre artış olduğu bildirildi. 2001'in Ocak-Ağustos döneminde 41 bin 614 kaçak sınırdışı edilirken, 2002'nin aynı döneminde bu sayı 50 bin 577'ye yükseldi. 
     Berlusconi hükümetinin kısa süre önce parlamentodan geçirdiği yeni göçmen yasasında, önceden 5 yıl olan çalışma amaçlı oturma izinlerinin 2 yıla indirilmesi, göçmenlere zorunlu parmak izni getirilmesi gibi maddeler yer aldı. 
     





</TEXT>
</DOC>
