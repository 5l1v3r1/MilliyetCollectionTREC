<DOC>
<DOCNO> 112922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo12.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre ve Okan ''Yükselen kondisyonumuzun zevkini çıkarıyoruz'' 
</HEADLINE>
<TEXT>

     FC İnter'deki Türk futbolcular Emre Belözoğlu ve Okan Buruk, ''Yükselen kondisyonumuzun zevkini çıkarıyoruz'' dedi. 
     Türk futbolcular, kulüplerinin resmi internet sitesinde yaptıkları açıklamada, A Milli Futbol Takımı'nın Makedonya karşısında aldığı galibiyeti ''çok önemli bir sonuç'' olarak değerlendirirken, ''Galibiyetten dolayı iyiyiz ve mutluyuz. Yükselen kondisyonumuzun ve bunu sahada göstermenin zevkini yaşıyoruz'' ifadesini kulandılar. 
     İnter'in orta saha futbolcuları, kendi sahasında Yugoslavya ile oynadığı maçta İtalya'nın 1-1 berabere kalmasının ise kendilerini ''çok şaşırttığını'' kaydetti. 
     ''Avrupa elemelerindeki gruplarda büyük bir denge var'' diyen Emre ve Okan, Yugoslavya karşısında daha iyi bir İtalya beklediklerini belirtti. 
     Bu arada, ligin 6. haftasında İnter, sahasında Juventus'u konuk edecek. Karşılaşma, 19 Ekim Cumartesi TSİ 21.30'da başlayacak. 
     





</TEXT>
</DOC>
