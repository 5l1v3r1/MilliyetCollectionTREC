<DOC>
<DOCNO> 137660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/yazar/altan.html </URL>
<DATE> 2003/02/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Karagöz oyunu 
</HEADLINE>
<TEXT>

     - Ben sana bir sinek hikayesi anlatayım mı 
     - Anlat... 
     - Anlat demekle olmaz ki... 
     - Ya neyle olur 
     - Ya neyle olur demekle olmaz ki... 
     - Yahu ne biçim hikaye bu 
     - Yahu ne biçim hikaye bu, demekle olmaz ki... 
     
     Görüntüye bakılırsa, Başkan Bush Saddam’a karşı başlatmakta kesin kararlı göründüğü askeri harekatta, hiç beklemediği bir Türkiye engeline takılmış gibi... 
     Görüntüye bakılırsa... 
     Ya görüntüye bakılmazsa... 
     Görüntüye bakılmazsa Washington için Türkiye, Irak harekatında ne oranda bir engel oluşturabilir 
     Yarım yüzyılı aşkın bir süredir Türkiye, ABD ile stratejik bir işbirliği içinde... Şimdiye dek ABD’ye karşı hiçbir engel oluşturmadı da şimdi mi oluşturacak 
     
     En geç yarın, yahut öbür gün hükümet 50 - 60 bin Amerikan askerinin Türk topraklarından Kuzey Irak’a geçmesi konusunda parlamentonun onayını almak için, gerekli tezkereyi Meclis’e gönderir. 
     Meclis onay verir mi 
     Verse de vermese de, ABD bir yolunu bulup dilediği sayıda askeri Kuzey Irak’a sokacaktır. 
     Ola ki böylesi bir olup bittinin ayrıntıları pek yansımayacaktır medyaya... 
     
     Hazirana kadar hiç beklenmedik sürprizler yaşanacağı kesin... 
     Yıl sonuna kadar ise kimbilir daha neler ve neler yaşanacak... 
     Herhalde bu arada Türkiye’nin ekonomisi şaha kalkmayacak hatta ABD’nin ekonomisi de... 
     21. yüzyılın saydamlaşma hızı önünde, uluslararası politik söylemler, bir Karagöz oyununa dönmede... 
     Hala daha eski yüzyılın klişeleriyle, "devletlerin özel çıkarları, çatışan çıkarları, çatışmayan çıkarları" türünden yorumlar süre dursun New York Times, yepyeni bir pencerenin açılmakta olduğunu ilan ederek olası Irak operasyonuna karşı, tüm dünyada 12 milyon kişinin hep birden sesini yükselttiği 15 Şubat mitinglerini kasıtla, şu manşeti çekti 
     "Bu gösteriler artık gezegenimizde iki süper gücün olduğunu ortaya koydu ABD ve dünya kamuoyu." 
     
     Küreselleşiveren barış mitinglerinin bir adım ötesi, silaha harcanan paraların azaltılması mitingleridir. 
     Silaha harcanan paraların azaltılması isteminin ise, evrensel tek bir ses haline gelmesi politikacılar, yahut demagoglar egemenliğinin çatırdamaya başlaması demektir. 
     
     Gün bu gün, saat bu saat diye bakıldığında... 
     Bayram tatilinde 114 kişiyi kaybettik trafik kazalarında 500’ü aşkın kişi de yaralı... 
     Saddam’a karşı yapılacak harekatta da, çoluk çocuk kimbilir kaç yüz bin zavallı insan ölecek... 
     Bir İstanbul depremi ise, çok daha pahalıya mal olacağa benzer... 
     
     Besbelli ki, 21. yüzyılın yaratacağı sentezlere doğru geçiş evet, bir hayli pahalıya mal olacak... 
     Güncel acılar, günü birliğine düzeltilemiyor. 
     Ve insanlığın gelişmesi, kendi koşullanmaları içinde kanat büyütme sevdasına düşmüşlerin dünyasına, olmadık ağular içiriyor. 
     Ekonomik evrensel tabloları pas geçer de, hala daha "ulus - devlet" modeliyle, "ulusçuluk" hamasetine yapışıp kalırsanız 21. yüzyılın dinamikleri ve hatta İstanbul depremi gibi, doğanın dinamikleri sizi ensenizden tutup bir güzel sallamaz mı 
     Gün bu gün, saat bu saat yerine daha geniş açılardan bakıldığında, insanlık kötüye gitmez. Türkiye de gitmez. Enseyi karartmayın. 
     
     







Havuç ve sopa 


Karagöz oyunu 


We are all French 


Yoğurdu üflerken 


Riskli oyun Top kimde 


Güç kirlenmesi 


Üniversite, savaş ve hassas dengeler 


Türkiye’nin tercihi kredi mi olmalı, hibe mi 


Krizle gelen fırsat 


Zamana karşı yarış... 


Amaannn petrol canııımmm petrol 


Bush şeytan Saddam güvercin 


Odamdaki Guernica bana bakıyor 


Hoş geldin Türkiye 


Köy ekmeğinin iyisi Paris’te 


</TEXT>
</DOC>
