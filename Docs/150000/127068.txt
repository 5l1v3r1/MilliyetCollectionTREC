<DOC>
<DOCNO> 127068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo24.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Yusuf'a tatil yok... 
</HEADLINE>
<TEXT>

     Fenerbahçeli futbolcu Yusuf Şimşek, devre arası tatili yapmadan sakatlığının tedavisini sürdürüyor. 
     Arka adalesindeki problem nedeniyle ligde ilk bölümün son 2 maçında kadroya giremeyen Yusuf, 2. yarı hazırlık dönemi başlayana kadar iyileşebilmek için Samandıra Tesisleri'nde hergün tedavi olup, salonda çalışıyor. 
     Kulüp doktoru İsmail Başöz, Yusuf'un arka adalesinde ciddi bir zorlanmayla oluşan sakatlığının tedavisinin iyi sonuçlar verdiğini belirterek, her geçen gün iyileşme kaydettiğini söyledi. 
     Dr. Başöz, ilk bölümü sakatlığı nedeniyle uzun bir süre takımdan ayrı kalarak tedavide geçiren Mirkoviç'in durumunun da sevindirici olduğunu belirterek, Yugoslav futbolcunun büyük bir olasılıkla, ligin 2. döneminin hazırlık çalışmalarında takıma katılabileceğini belirtti. 
     Hafif sakatlığı bulunan Johnson'un da tatilde kendisine verilen özel bir program dahilinde çalışmalarını sürdürdüğünü vurgulayan Dr. Başöz, Ganalı futbolcuyla sık sık görüşerek, bilgi aldıklarını sözlerine ekledi. 
     





</TEXT>
</DOC>
