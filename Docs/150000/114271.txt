<DOC>
<DOCNO> 114271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur12.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kömür öldürüyor 
</HEADLINE>
<TEXT>

     Kömürün yakıt olarak kullanılmasının ölüm oranını artırdığı belirlendi. İrlanda'daki Dublin Teknoloji Enstitüsü ve ABD'deki Harvard Üniversitesi uzmanları, Dublin kentinde kömürün yasaklanmasından önce ve sonra, ölüm oranını inceledi. 
     Dublin'de kömürün 1990'dayasaklanmasından 6 yıl sonra, kent havasında kirliliğin yüzde 70 oranında, genel ölüm oranının ise yüzde 6 oranında azaldığı saptandı. Havanın temizlenmesinden sonra, özellikle solunum rahatsızlıklarından meydana gelen ölümlerin yüzde 15, damar ve kalp hastalıklarından meydana gelen ölümlerin yüzde 10 oranlarında azaldığı belirtildi. 
     Hollanda'da yapılan bir başka araştırmada ise trafiğin yoğun olduğu bölgelerdeki ölüm oranı araştırıldı. 
     Bu bölgelerde ve yakınlarında yaşayanların, trafikten uzak yaşayanlara göre iki kat daha fazla kalp ve akciğer hastalıklarından öldüğü belirlendi. 
     Uzmanlar, kentlerde kömür yakıtının yasaklanması ve trafiğin havayı kirletmesinin önlenmesi sayesinde, dünya genelinde her yıl binlerce kişinin yaşamının kurtarılacağına dikkat çekti. 
     





</TEXT>
</DOC>
