<DOC>
<DOCNO> 117564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sondun13.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Picasso imzalı bronz heykel, 6,7 milyon dolara yeni sahibini buldu 
</HEADLINE>
<TEXT>

     Ünlü sanatçı Pablo Picasso tarafından yapılan bronz heykel, 6,7 milyon dolara satılarak rekor kırdı. 
     New York'taki Christie's müzayede salonunda açık artırma yoluyla satılan 1951 yılına ait ''La guenon et son petit'' Habeş maymunu ve küçük oğlu isimli heykel, Amerikan bir koleksiyoncu tarafından 6,7 milyon dolara alındı. 
     Müzayede salonu, bu heykelin Picasso'nun en yüksek fiyata satılan heykeli olduğunu açıkladı. 
     Rus ressam Alexej von Jawlensky'nin ''Yeşil gözlü genç kız'' isimli tablosunun 3,3 milyon dolara satıldığı belirtilen açıklamada, bu fiyatın beklenenin iki katı olduğu kaydedildi. 
     Müzayede salonunun 10 ila 15 milyon dolara satılmasını beklediği ünlü izlenimci Fransız ressam Claude Monet'nin Nilüfer tabloları serisinden birinin ise alıcısı çıkmadı. Monet'nin Nilüfer tabloları serisinden biri, New York'taki Sotheby's müzayede şirketinin dünkü açık artırmasında 18.7 milyon dolara alıcı bulmuştu. 
     





</TEXT>
</DOC>
