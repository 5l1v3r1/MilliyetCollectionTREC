<DOC>
<DOCNO> 113941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur22.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın'dan "seçim harcamaları incelensin" çağrısı 
</HEADLINE>
<TEXT>

     SHP Genel Başkanı Murat Karayalçın, seçim sürecinde siyasi partilerin büyük harcamalar yaptıklarını öne sürerek "Tüm partilerin seçim harcamaları incelensin"' dedi. 
     Karayalçın, Hatay İskenderun'daki basın toplantısında, seçime giremediklerini, ancak Hatay bağımsız milletvekili adayı Nihat Matkap'a destek vermek amacıyla bölgede çalışmalarda bulunduklarını söyledi. Siyasilerin seçim harcamalarını şeffaf yapmaları gerektiğini belirten Karayalçın, şöyle konuştu 
     "Bu seçimlerde siyaset öyle yozlaştı ki, dışarıdan TIR getirilip kullandırıldı. Türkiye'nin en ünlü starlarına konserler verdiriliyor. Binlerce insana yiyecek dağıtılıyor. Gazetelerde boy boy parti ilanları yayınlanıyor. Bunun kaynağı nerede Devletin maliyecisi, savcısı yok mu Tüm partilerin seçim harcamaları incelensin." 
     





</TEXT>
</DOC>
