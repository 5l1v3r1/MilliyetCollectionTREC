<DOC>
<DOCNO> 115929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun06.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesin nişancının eski eşinden idam cezasına destek 
</HEADLINE>
<TEXT>

     ABD'de keskin nişancı davasının sanıklarından John Allen Muhammed'in Williams oğlu ile eski eşi, Muhammed'in suçlu bulunması halinde ölüm cezasına çarptırılmasını destekliyor. 
     Muhammed'le 1981'de evlenen ve 4 yıl sonra boşanan Carol Williams, CNN Televizyonu'nda yayınlanan ''Larry King Live'' programında, ''Bir arabanın içinden masum insanları öldürüyorsa ve bunun için suçlu bulunursa, ölüm cezasına çarpıtırılsın'' dedi. 
     Carol, eski eşinin, John Lee Malvo'yu geçen yaz oğlu olarak tanıttığını bildirdi. 
     Muhammed'in tutuklanmasından 1 gün önce telefonla ölüm tehdidi aldığını anlatan Carol, telefondaki sesi tanıyamamasına rağmen eski eşinden şüphelendiğini söyledi. Carol, "Eğer yakalanmasaydı, onun kurbanlarından biri olacaktım" dedi. 
     John Allen Muhammed'in Carol ile evliliğinden olan oğlu Lindbergh Williams da 20 "Babam olmasına rağmen ektiğini biçecek" diye konuştu. 
     Babasının, insanları çok kolay etkileme yeteneğine sahip olduğunu belirten Lindberg, Körfez Savaşı sırasında asker olmasının ve iki kez boşanmasının, babasının ruh sağlığını bozduğunu ileri sürdü. 
     Muhammed ve John Lee Malvo, Washington bölgesinde 2 Ekim'den bu yana 10 kişinin öldüğü keskin nişancı olayıyla ilgili olarak geçen hafta yakalanmıştı. 
     





</TEXT>
</DOC>
