<DOC>
<DOCNO> 127308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur11.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İsimler karışınca kocalar da karıştı... 
</HEADLINE>
<TEXT>

     Adapazarı'nda iki kızkardeş, aynı yastığı başkoydukları kocalarıyla değil birbirlerinin kocalarıyla evli oldukları çıkınca soluğu mahkemede aldı. Doğru isimleri ve kocaları mahkeme belirledi. 
     Adapazarı'nda nüfus memurlarının hatası yüzünden adları kayıtlara yanlışlıkla aynı işlenen Naime ve Saime adlı kızkardeşler, hatalar zincirine yeni halkalar eklenince kabus yaşadı. 
     Adapazarlı aile, 32 yıl önce dünyaya gelen ilk kızlarına Saime, 3 yıl sonra doğan kızlarına ise Naime adını verdi. Ancak nüfus memurunun hatası sonucu Naime'nin adı da kayıtlara Saime olarak geçti. 
     Bu hata aradan geçen yıllarda pek çok sıkıntı yaratmasına karşın önemsenmedi. Büyük olan Saime, Hayri Çıraklık la, kardeşi Naime ise Fatih Motur la evlendi. Ancak resmi bir işlem için ailenin nüfus dökümü gerekince iki kızkardeşin eşleriyle değil, enişteleriyle evli gösterildiği ortaya çıktı. 
     Bunun üzerine iki kızkardeş Adapazarı Asliye Hukuk Mahkemesi nde dava açarak hem isimlerini, hem kayıtta eşlerinin yanlış yazılmasını önledi. 
     





</TEXT>
</DOC>
