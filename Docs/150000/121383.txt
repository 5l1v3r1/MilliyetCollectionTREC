<DOC>
<DOCNO> 121383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sonspo05.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da Malatyaspor maçı hazırlıkları... 
</HEADLINE>
<TEXT>

     Diyarbakırspor, Malatyaspor ile deplasmanda yapacağı maçın hazırlıklarını sürdürüyor. 
     Kulüp Basın Sözcüsü Şahismail Bedirhanoğlu, ligde başarılı olmuş bir ekiple yapacakları maçtan 3 puanla ayrılmak arzusunda olduklarını belirterek, ''Malatyaspor dost ve kardeş bir kulübümüz. Ama sahadaki mücadele ayrı. Biz, Malatyaspor maçını kazanmak için sahaya çıkacağız'' dedi. 
     Puana çok ihtiyaçlarının bulunduğunu da ifade eden Bedirhanoğlu, şöyle konuştu 
     ''Diyarbakırspor ile Malatyaspor arasındaki maçın centilmenlik çerçevesinde geçmesini arzuluyoruz. Malatyaspor maçını deplasman olarak görmüyoruz. Taraftarlarımızın da desteğine ihtiyacımız var. Kötü günde bizleri yalnız bırakmayacağını biliyoruz. Taraftarlarımızın bize vereceği destekle bu maçtan 3 puanla ayrılmak için futbolcuların ellerinden geleni yapacaklarına inancım büyüktür. Futbolcular, bu maçın hazırlıklarını sıkı bir şekilde sürdürüyor. Takımda cezalı ve sakat oyuncumuz bulunmuyor.'' Bedirhanoğlu, Ocak ayına kadar transfer yapamayacaklarını da kaydederek, ''Forvet arayışlarımız ve görüşmelerimiz sürüyor. Görüştüğümüz bazı futbolcular var. Ocak ayında en az 1 veya 2 forvet oyuncuyu renklerimize bağlayacağız'' dedi. 
     





</TEXT>
</DOC>
