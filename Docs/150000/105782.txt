<DOC>
<DOCNO> 105782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur29.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski İSO Başkanı Memduh Hacıoğlu, "CHP" dedi... 
</HEADLINE>
<TEXT>

     İstanbul Sanayi Odası İSO eski Başkanlarından Memduh Hacıoğlu, Cumhuriyet Halk Partisi'nden CHP politikaya atılıyor. 
     Türkiye'nin en büyük sanayicilerinin üyesi bulunduğu İSO'da 1989-1993 yılları arasında 2 ayrı dönemde 4 yıl başkanlık yapan Hacıoğlu, yarın CHP'ye katılacak. 
     Memduh Hacıoğlu, sosyal demokrat bir işadamı olduğunu belirterek, ''O yüzden CHP doğru bir adres'' dedi. 
     Devlet eski Bakanı Kemal Derviş ile uzun yıllara dayanan tanışıklıkları olduğunu kaydeden Hacıoğlu, CHP'yi tercih etmesinde Derviş'in de etkisi bulunduğunu söyledi. 
     Hacıoğlu, ''Türkiye'nin sorunlarına çözüm getirme arayışı içinde olacağım. Türkiye'deki sorunların üstüne gideceğim'' dedi. 
     Halen İSO'da Meclis Üyesi olarak görev yapan Memduh Hacıoğlu, Cem Boyner'in öncülüğündeki Yeni Demokrasi Hareketi'nin kurucuları arasında yer almıştı. 
     1994 yılında Cem Boyner başkanlığında oluşturulan YDH, 1995 yılında yapılan genel seçimlerde binde 8 oy aldıktan sonra kendini feshetmişti. 
     Hacıoğlu, İSO Meclis toplantılarında sert siyasi eleştirileriyle tanınıyor. 
     





</TEXT>
</DOC>
