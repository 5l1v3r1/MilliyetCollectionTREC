<DOC>
<DOCNO> 122897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/ekonomi/eko02.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denetlediler, şaşırdılar 
</HEADLINE>
<TEXT>

Sanayi Bakanlığı 2 bin 485 akaryakıt numunesi inceledi. Yüzde 16’sı bozuk çıktı. 53 bin mutfak tüpü, tehlikeli’ olduğu gerekçesiyle imha edildi. Diğer tüketim ürünlerinde de durum farklı değil 
     ANKARA Milliyet 

     Sanayi ve Ticaret Bakanlığı’nın yaptığı denetimler, sadece yediklerimiz ve içtiklerimiz değil, kullandığımız benzine ve kalorifer yakıtına kadar hemen her konuda vatandaşın can ve mal güvenliğinin tehlikeye atıldığını ortaya koydu. 
     Bakanlığa bağlı Tüketicinin ve Rekabetin Korunması Genel Müdürlüğü’nün açıkladığı 2001 yılı denetim sonuçları şaşırtıcı veriler ortaya koydu. İncelenen 2 bin 485 akaryakıt numunesinin yüzde 16’sının, standarda aykırı’, başka bir ifadeyle bozuk olduğu saptandı. 
     Standarda uygun olmama oranı kurşunsuz benzinde yüzde 10, süperde yüzde 5, motorinde yüzde 19 olarak belirlendi. 
     Kontrollerde benzine solvent, motorine yağlama yağları karıştırıldığı tespit edildi. 
     
     Suç duyurusu yaptı 
     LPG tüpü incelemeleri, özellikle mutfaklarda büyük bir tehlike ile karşı karşıya olunduğunu ortaya koydu. Denetlenen tüplerin yüzde 2’si imha edildi. 2001’de, bin 288’i dolum tesisi, 388 tüp fabrikası denetlendi. 3 milyon 186 bin tüpün kullanıma uygun olup olmadığı saptandı. Bir kısmına el konulurken 52 bin 695 tüp imha edildi. 34 firma hakkında suç duyurusu yapıldı. 2 LPG Dolum Tesisi’nin, 103 LPG Oto İkmal İstasyonu’nun mevzuata uygun olmayan tarzda çalıştığı ortaya çıktı. 
     
     52 bin tüp imha edildi 
     2 bin 485 numune akaryakıt tahlil edildi. Bu ürünlerin yüzde 16'sının bozuk olduğu saptandı. 
     Bozukluk oranının kurşunsuz benzinde yüzde 10, süper benzinde yüzde 5, motorinde yüzde 19, fuel - oilde yüzde 15 olduğu anlaşıldı. 
     Bozukluğun ağırlıklı olarak benzine solvent, motorine ise yağlama yağları karıştırılmasından kaynaklandığı tespit edildi. 
     Denetlenen mutfak tüplerinin, can ve güvenliği açısından tehlike yarattığı için 52 bin 695'i imha edildi. 
     2 bin 420 firmanın 29 bin 442 ürünü incelendi. 151 firmanın bin 576 ürününün Tüketiciyi Koruma Kanunu'na aykırı olduğu saptandı. 
     İl Müdürlükleri, her 100 firmadan beşinin 'kullanıma uygun olmayan ürün' sattığı ortaya çıkardı. 
     Para cezası verilenler dışında 34 LPG firması, diğer ürünlerde de 154 firma hakkında suç duyurusu yapıldı. 
     
Her 100 firmadan 5’inin ürünü problemli çıkıyor      Kontrolörler Grubu’nca, 2 bin 420 firmanın 29 bin 442 ürünü incelendi. 151 firmanın bin 576 ürününün Tüketiciyi Koruma Kanunu’na aykırı olduğu saptandı. 
     TSE Markasına yönelik denetimlerde de 15 firmada 26 ürünün TSE markası olmadığı tespit edildi. İl müdürlüklerinin denetimlerinde her 100 firmadan beşinin kullanıma uygun olmayan ürün’ sattığı ortaya çıktı. Firmaların sattığı 11 bin 977 üründen 166’sının standarda uygun olmadığı anlaşıldı. 154 firma savcılığa sevk edildi. 
     



 EKONOMİ 




















</TEXT>
</DOC>
