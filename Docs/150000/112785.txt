<DOC>
<DOCNO> 112785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/magazin/amag.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz artık dalgalanmayacak 
</HEADLINE>
<TEXT>

Adının geçtiği polemiklerin iyi para kazanacağı işleri’ tehlikeye attığını söyleyen Deniz Akkaya yeni kararlarını, sevgilisi İgal Erbeş’le ayrılığını ve hastalığını anlattı... 
     BİRSEN ALTUNTAŞ 

     Yıllardır işi ve güzelliği kadar skandallarıyla da gündeme gelen Deniz Akkaya’dan radikal karar... Her ne kadar "Podyumları bıraktım" dese de geçinmek için bir süre daha tanıtımlara çıkacağını anlatan Akkaya, artık adının hiçbir şekilde polemiklerde yer almayacağını söyledi. Yeni yayın döneminde, iyi para kazanacağı’ işlerin katıldığı polemikler yüzünden az kalsın riske gireceğini belirten Deniz Akkaya ile projelerini ve özel yaşamını konuştuk... 
     
Son dönemde Çağla Şıkel’e meslektaşları "Onun tedaviye ihtiyacı var" gibi eleştirlerde bulundular... Önceki yıl uzmanlar bile sizin için bu tür sözler sarf etmişti... Bu duruma ne diyorsunuz 
     Tedaviye ihtiyacım olduğunu hala söylüyorlar... Ama artık bıraktığım bir mesleği yapan başka kadınlar hakkında kesinlikle konuşmayacağım. Yeni yayın döneminde Med Yapım ile üzerinde konuştuğumuz oyunculuk ve televizyon programlarıyla ilgili çok büyük projeler var ve polemiklerle gündeme geldim diye az kalsın onlar riske girecekti. Bana yasak getirdiler ve yaptığımız işlerin kalitesine yaraşır şekilde davranmamı istediler. Sadece bana dokunmayan yılan bin yaşasın’ diyorum. Polemikler insana hiçbir şey kazandırmıyor. Ben başarımı polemiğe borçlu değilim, tam tersi polemiklere girerek büyük hata yaptığımı ve başıma bela açtığımı görüyorum. 
     
Polemikler, bazı isimlerin gündemde kalmasını ve firmaların basının ilgisi yüzün-den o isimlere yönelmesini sağlamıyor mu 
     Hayır, sadece kötü imaj yaratıyor. Bu yüzden yanlış tanındım ve yanlış tanınmanın acısını çekiyorum. Artık seviyemi koruyacağım. Mesela, şimdi haftada bir Med Yapım’ın ortağı Fatih Aksoy’u arayıp Bakın bu hafta da konuşmadım, farkında mısınız ’ diye sormak zorunda kalıyorum, komik oluyor. 
     
     Hastalığımı kullanmam’ 
Önceki hafta iki operasyon geçirdiniz... Kürtaj operasyonu olduğu sanılmasın diye hastaneye geç gittiğiniz söylendi, doğru mu 
     Bu doğru. Düzenli olarak jinekoloğa giden, bilinçli bir kadınım. Üstelik çocuk aldırsam bunu gizlemem, çağdaş bir kadınım. Hasta yatağımda fotoğraf çektirmeyi sevmediğim için de sürekli yanlış haberler çıkıyor. Ben başkaları gibi duygu sömürüsü yapmak için hasta yatağımda fotoğraf çektirmem. Gözlerim şiş, kansızlıktan yüzüm bembeyaz halde, hastalığımı egzajere etmenin ne anlamı var. 
     
Son sevgiliniz İgal Erbeş’ten hastaneye yattıktan sonra mı ayrıldınız 
     Hastaneye yatmadan önce aramızda süregelen, aslında tartışma da demeyeyim bir gerginlik oluşmuştu, öylece ilişkimizi noktaladık. Dostluğumuz hala sürüyor. Kısa gibi görünse de güzel bir ilişki yaşadık. Ben hastayken ayrıldık diyerek onu zor duruma sokmayı asla istemem. 
     



 MAGAZİN 













</TEXT>
</DOC>
