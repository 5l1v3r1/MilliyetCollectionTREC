<DOC>
<DOCNO> 122199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/guncel/gun999.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa Kısa.. 
</HEADLINE>
<TEXT>

Cezaevinde kavga 2 ölü      Aksaray Kapalı Cezaevi’nde dün saat 18.30’da 5 numaralı koğuşta kalan Abdullah Aktürk ve Bilal Ateş, aralarında anlaşmazlık bulunan Ali Gültaçoğlu ve Mahmut Bilgiç’le kavga etmeye başladı. Kavgaya diğer tutuklular da katıldı. Birbirlerine şişlerle giren tutuklulardan 9 yerinden şişlenen Aktürk ile 6 yerinden şişlenen Ateş yaşamını yitirirken, Gültaçoğlu ile Bilgiç ağır yaralandı. Kısa sürede diğer koğuşlara da sıçrayan olaylar, güvenlik güç-lerinin müdahalesi sonucu saat 20.30’da kontrol altına alındı. 
     
Kulüpte yangın 47 can aldı      Venezuela’da bir gece kulübünde çıkan yangında 47 kişi öldü, 8 kişi de yaralandı. Özel Globovision televizyonu, başkent Caracas’ta küçük bir otele ait La Guajira gece kulübünde önceki gece çıkan yangının, dün sabah saatlerinde söndürüldüğünü duyurdu. Haberde, ölenlerden 15’inin kadın olduğu, hastaneye kaldırılan 8 yaralının durumunun ise bilinmediği bildirildi. Olayla ilgili soruşturmanın sürdüğü ve kurbanların kimlik tespit çalışmalarına başlandığı belirtildi. 
     



 GÜNCEL 










</TEXT>
</DOC>
