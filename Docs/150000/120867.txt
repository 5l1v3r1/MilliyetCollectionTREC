<DOC>
<DOCNO> 120867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yasam/yas01.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
18 AY SONRA BAŞKA BİR YÜZÜNÜZ OLABİLİR 
</HEADLINE>
<TEXT>
Yüz nakli’ gerçek oluyor 
İngiliz doktorlar, bir ölüden alınacak yüzün, suratı tamamen tahrip olanlara takılabileceğini’ açıkladı 
     DIŞ HABERLER SERVİSİ 

     Başrollerini Nicholas Cage ile John Travolta’nın paylaştığı 1997 yapımı Face Off’ filmini izleyenler bilir izlemeyenlere de anlatalım... Filmde Cage’in oynadığı dahi cani’ Caster Troy’un yüzü, lazer teknolojisiyle Travolta’nın canlandırdığı FBI ajanı Sean Archer’a naklediliyor ve iki karakter zoraki bir şekilde hayattaki rollerini değiştirmek zorunda kalıyordu. Troy’un yüzüne sahip FBI ajanı, birden kendisini suç dünyasının göbeğinde bir lider olarak bulurken Troy, FBI ajanının yüzüne sahip olmanın avantajlarını sonuna kadar kullanıyordu 
     
     Ölüden alınacak 
     Birkaç yıl önce uçuk bir bilim kurgu teması’ olarak görünen yüz nakli’ bugün gerçek olmak üzere... Observer’da yer alan habere göre, Londra’daki Royal Free Hastanesi doktorları, önümüzdeki aylarda komple yüz nakli gerçekleştireceklerini açıkladı. Bunu, yeni mikrocerrahi teknikleriyle yapacaklarını açıklayan hastane doktorları, dudakları, yanakları, derisi, kulakları ve burnuyla bir ölüden alınacak yüzün, suratı tamamen tahrip olan hastalara nakledilebileceğini, hazırlıkların sürdüğünü bildirdi. 
     
     Yüzünü bağışlar mısın ’ 
     Estetik cerrah Peter Butler, kamuoyunda olumlu bir tepki oluşması durumunda da en geç 18 ay içinde bu işlemi gerçekleştireceğini açıkladı. Yüz nakli işleminin ilk adımında, vericiden yüzü besleyen damarlar alınacak. Bir diğer ekip ise yüz naklinin gerçekleştireceği hastanın yüzünü, mikrocerrahi yöntemlerini kullanarak kasları, derisi ve yağlarıyla alacak. Vericiden alınan yüz, mimikleri ve hareketleri sağlayan sinirleri ve yağlarıyla birlikte hastaya nakledilecek. 
     Bu gelişmeyle ilgili şimdilik tek endişe kamuoyundan gelebilecek tepkiler. Bu yüzden Butler, bazıları hemşire ve doktor 120 kişiye, "Ölürseniz yüzünüzü bağışlar mısınız " sorusunu yöneltti. Ancak, ankete katılan kimse Bağışlarım’ demedi. 
     



 YAŞAM 


















</TEXT>
</DOC>
