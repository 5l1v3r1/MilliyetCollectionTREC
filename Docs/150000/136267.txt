<DOC>
<DOCNO> 136267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/siyaset/asiy.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tümgeneral Zorlu’ya övgü yağdı 
</HEADLINE>
<TEXT>

ISAF Komutanı Tümgeneral Hilmi Akın Zorlu, ISAF bayrağını yeni komutan Alman general Norbert Van Heyst’e verdi. Heyst de eski ISAF bayrağını Tümgeneral Zorlu’ya teslim etti. 
     YURTTAŞ TÜMER K bil 

     Türk Silahlı Kuvvetleri, 20 Haziran 2002’de üstlendiği Afganistan’daki Uluslararası Güvenlik ve Yardım Kuvveti’nin ISAF komutasını, övgü yağmuruna tutulduğu törenle Almanya ve Hollanda’ya devretti. K bil’deki Amani Lisesi Spor Salonu’nda gerçekleştirilen tören, Afganistan Devlet Başkanı Hamid Karzai’nin askeri törenle karşılanması ile başladı. Konuşmasında, ISAF’ta görev yapanlara teşekkür eden Karzai, şunları söyledi "Tümgeneral Hilmi Akın Zorlu’ya adı gibi zor olan görevinden dolayı teşekkür ediyorum. Bundan gurur duymalısınız. Size müteşekkiriz." 
     
     GÖĞSÜMÜZÜ KABARTTINIZ 
     Milli Savunma Bakanı Vecdi Gönül de, bir plaket verdiği Zorlu’ya, "Türkiye’nin göğsünü kabarttınız. Siz gerçekten istisnai bir asker ve askeri lidersiniz" dedi. Gönül’ün ardından Almanya Savunma Bakanı Peter Struck, Afganistan’da yaptığı "müthiş işler" dolayısıyla Zorlu’ya teşekkür ederek, altın madalya taktı. 
     Hollanda Savunma Bakanı Henk Kamp Türk askerinin yaptıklarına "gıpta ile baktıklarını" vurgularken, BM Afganistan Özel Temsilcisi Lakhtar Brahimi, Zorlu için, "İşbirliği ile çalıştı. Kendisinin liderliğini hepimiz takdir ediyoruz. Afgan halkı için yaptığı hizmeti hiçbir zaman unutmayacağız" diye konuştu. Alman komutan Norbert Van Heyst de, Zorlu’ya teşekkür ederken, "Sizin desteğiniz ve tavsiyeleriniz, benim ve takımım için çok önemli olacaktır. Sizden çok şey öğrendik" şeklinde konuştu. 
     



 SİYASET 













</TEXT>
</DOC>
