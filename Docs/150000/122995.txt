<DOC>
<DOCNO> 122995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/soneko02.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu-Sen Araştırması'nda yoksulluk sınırı 1 milyar 215 milyon lira 
</HEADLINE>
<TEXT>

     Kamu-Sen, Kasım 2002 itibarıyla iki kişilik bir aile için yoksulluk sınırının 1 milyar 215 milyon 92 bin liraya yükseldiğini belirledi. 
     Kamu-Sen Ekonomik ve Sosyal Araştırmalar Merkezi'nin 2, 3 ve 4 kişilik bir ailenin aylık gıda, konut, yakacak, giyecek, ulaşım, haberleşme, eğitim, sağlık ve diğer harcamalarını baz alarak yaptığı araştırmaya göre, 2 kişilik bir ailenin 2001 Kasım ayı sonunda 952 milyon 197 bin lira olan ''yoksulluk sınırı'' tutarı, Kasım 2002'de 1 milyar 215 milyon 92 bin liraya yükseldi. 
     4 kişilik ailenin 2001 Kasım sonunda 322 milyon 56 bin lira olan ''açlık sınırı'' da Kasım 2002 sonunda 428 milyon 584 bin lira olarak açıklandı. 
     Kasım 2001'de iki kişilik bir ailenin geçinebilmesi için 650 milyon 465 bin lira gerekirken, Kasım 2002'de bu miktar 830 milyon 147 bin liraya ulaştı. 
     Kasım 2001'de 3 kişilik bir ailenin geçinebilmesi için 796 milyon 906 bin lira gerekirken, Kasım 2002'de bu miktar 1 milyar 16 milyon 971 bin liraya çıktı. 
     Yine Kasım 2001'de 4 kişilik bir ailenin geçinebilmesi için 952 milyon 197 bin lira gerekirken, Kasım 2002'de bu miktar 1 Milyar 215 milyon 92 bin lira olarak hesaplandı. 
     Açıklamada, semt pazarları ile market fiyatlarının baz alındığı 2 kişilik bir ailenin 2001 Kasım ayı gıda harcamalarının 222 milyon 813 bin liradan Kasım 2002'de 296 milyon 516 bin liraya, 3 kişilik bir ailenin gıda harcamalarının 273 milyon 558 bin liradan 364 milyon 44 bin liraya, 4 kişilik bir ailenin gıda harcamalarının ise 322 milyon 56 bin liradan 428 milyon 584 bin liraya yükseldiği belirtildi. 
     





</TEXT>
</DOC>
