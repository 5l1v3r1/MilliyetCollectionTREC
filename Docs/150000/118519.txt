<DOC>
<DOCNO> 118519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/ekonomi/eko02.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İki koyun gütmemişler böyle olmaz demesin’ 
</HEADLINE>
<TEXT>

Batık bankaların Fon’a devri ile hayırsız’ bir iş yapıldığını belirten Erdoğan, BDDK konusunda beni eleştirenler, hayatında iki tane koyun gütmemiş olanlar’ dedi 
     SERHAT OĞUZ İstanbul 

     AKP Genel Başkanı Tayyip Erdoğan, geçmiş yönetimlerin kendilerini eleştirmesine tepki göstererek, "Bu kadar iyi biliyordunuz da niye yapamadınız. Hayatında iki tane koyun gütmemişsin, kalkıyorsun, bu iş böyle olmaz’ diyorsun" dedi. Erdoğan, temel atma törenleri için geldiği Pendik’te halka hitap etti. BDDK ile ilgili sözlerinin eleştirilmesine tepki gösteren Erdoğan şunları söyledi 
     "BDDK ile ilgili çok basit konuşuyor diyorlar. Vatandaşın diliyle konuşuyorum. Ama anlayamazlar. Bizim derdimiz kurumla kişiyle değil. Bankaları fona devrederek çok şey yapıldığını zannediyorlar. IMF’den alınan 30 milyar doların 22 milyarı bu bankalara gitti. Bu fakir millet 30 - 40 tane patronun bankalarının bedellerini ödemeye nasıl mahkum edilir Fona devredildikten sonra kazandık mı kaybettik mi Zarar artıyorsa nasıl hayırlı bir iş yaptık dersiniz Siz hayırsız bir iş yaptınız. Hükümeti alalım, nasıl yapacağımızı, çok iyi bildiğini zannedenler görür." 
     
     Aylık maliyeti 2 milyar 
     Milletvekili lojmanlarının satılmasının popülizm olarak değerlendirilmesine de tepki gösteren Erdoğan, "Bir lojmanın aylık maliyeti 2 milyar. Bunun neresinde popülizim var. Milletimizin talebiydi. Vekillerin milletten tecrit edilmesi anti demokratik bir uygulama olur" diye yanıt verdi. Erdoğan İtalya Başbakanı Berlusconi ile öğle yemeğinde biraraya geleceği için oruç tutmayacağının hatırlatılması üzerine de "Biz doğru olanı yaparız" dedi. 
     
     Gerekirse ara seçim’ 
     Başbakanlık tartışmalarıyla ilgili bir tepkileşmenin peşinde olmadığını belirten Erdoğan, "Sağlıklı bir yönetim tarzı oluşturmanın gayreti içindeyim. Bir tıkanıklık olduğu zaman gidermek için düzenlemeyi yasama yerine getirir. Şimdi yasama tıkanıklığı açmak için bir adım atacaksa, bunu hukuk diye nitelemek yanlış olur. Bu kanuni düzenlemedir. Bunun altında başka şey aramak yanlıştır." Erdoğan gündemlerinde ara seçim bulunmadığını, ancak gerekmesi halinde, bu adımın da atılacağını söyledi. 
     



 EKONOMİ 

























</TEXT>
</DOC>
