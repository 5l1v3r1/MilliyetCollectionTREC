<DOC>
<DOCNO> 123289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/yazar/guclu.html </URL>
<DATE> 2002/12/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Günümüzde sekreter olmak zor iş 
</HEADLINE>
<TEXT>

     Her meslek çok önemlidir. Hele bu meslek insana yönelik bir hizmet sektöründe olursa. Hemen her gün hepimizin bir ya da birkaç kez sekreterler ile yollarımız kesişiyor. Çalıştıkları kurumların ağır işçileri olmalarına karşın genelde onlara sıradan çalışanlar gözüyle bakılır. Oysa pek çoğunun eğitimi, birikimi, iş yetenekleri pek çok unvanlıdan daha fazla. 
     Hele hele giderek artan bir şekilde çalışma yaşamımıza giren yönetici sekreterler var ki, kurumlarına ve patronlarına artı değer katmanın ötesinde vizyon da kazandırıyorlar. 
     Birkaç dil bilen, bilişim teknolojisini en iyi şekilde kullanan, siyasetten ekonomiye, kültürden spora, dünyada olup bitenlerden anında haberdar olan sekreterler, zamansızlık nedeniyle pek çok konuda geride kalan yöneticilerinin çoğu zaman kurtarıcıları oluyorlar. 
     Meğerse sekreterlerin de bir mesleki kuruluşu varmış. Meslek kalitesini artırmak için yoğun bir çaba içerisindelermiş. Bunu geçen haftaki yazıdan sonra öğrendim. Fazlasıyla da memnun oldum. Keşke diğer mesleklerin mensupları da yaptıkları işe bu kadar saygı duyabilseler... 
     İşte Sekreterler Dayanışma Derneği SE - DA’nın Genel Başkanı Rengin Oyman’ın bize gönderdiği mektup. Birlikte okuyalım 
     "Geçen haftaki yazınız, mesleğe 25 yılını vermiş bir sekreter olarak beni çok etkiledi. Yazınız 1986 yılında Ankara’da kurulan SE - DA Sekreterler Dayanışma Derneği olarak yapmış olduğumuz ve yapmayı planladığımız mesleki eğitim çalışmalarının bir izdüşümü. 
     Türkiye’de sekreterlik eğitimine, 1956 yılında Ankara’da Amerikalı uzmanlar tarafından lise ve dengi okul mezunu 30 bayan öğrenciye verilmesiyle başlandı. Daha sonra İzmir, Bursa ve Adana illerinde bu okullar açıldı. Ancak statülerinin belli olmaması ve karşılaştıkları diğer güçlükler nedeniyle 1975 - 1976 öğretim yılında kapatıldı. Daha sonra söz konusu bu okullar yeni bir düzenleme ile 1979 yılında sekreterlik meslek lisesi haline dönüştürüldü ve ortaöğretim düzeyinde eğitim vermeye başladı. 1981’den itibaren de YAY - KUR bünyesinde meslek yüksekokullarında sekreterlik bölümleri açıldı. 1982’de bu okullar, üniversitelerin bünyesine alınarak ön lisans düzeyinde eğitim vermeye başladı. Bugün sayıları 100’e yaklaştı. 
     Yazınızda değindiniz gibi üniversiteler alanın ne istediğini anlayamadılar. Daha doğrusu anladılar ancak hem teknoloji çok hızla ilerlediği için yetişemediler hem de meslek inanılmaz hızla gelişti. Bu uyuşmazlığı biraz giderebilmek için 17 - 18 Şubat 2000 tarihinde Türkiye’de ilk kez 1. Ulusal Büro Yönetimi ve Sekreterlik Eğitimi Kongresi düzenledi. Alan ile eğitim kurumları bir araya getirildi. İlk olmasına karşın coğrafi dağılım açısından başarıya ulaşmış ve meslek adına atılan büyük adımdı. İkincisi Bilkent Üniversitesi tarafından 8 - 9 Kasım 2001 tarihinde düzenlendi. Üçüncüsü ise bu yıl 17 - 18 Nisan tarihlerinde Anadolu Üniversitesi’nde gerçekleşecek. 
     Meslek örgütü olarak imk nları kısıtlı üniversitelere bilgi akışı sağlamak üzere misyonumuzu yerine getirirken 4702 sayılı kanun çıktı. Bu kanun uyarınca meslek yüksekokullarının programları güncelleştirildi. 
     Bütün bu olumlu gelişmelere rağmen lisan, teknolojiyi yakalama ve öğretim elemanı eksikliğimiz h l devam ediyor. Ancak bu konularda derneğimizin ciddi çalışmaları var. Ancak yeterince sponsor desteği olamaması nedeniyle hızlı hareket edemiyoruz. Bununla birlikte toplumumuzda mesleki örgüt zihniyeti henüz gelişmediği için güçlü bir platform oluşturamadık. Ama bunların hiçbiri aşılmayacak engeller değil. Mesleğimizi çok seviyoruz ve daha başarılı olacağımıza inanıyoruz. Köşe yazınız bizlere güç verdi. Gözlemleriniz çalışma azmimizi arttırdı." 
     SE - DA 0312.425 22 26 
     
     







Yuttum, yuttun, yuttu, yuttuk, yuttunuz, yuttular 


Satranç değil briç 


Günümüzde sekreter olmak zor iş 


Türk erkeği olmanın dayanılmaz hafifliği 


Kıssadan hisse... 


Avrupa’da Türkler 


İlköğretimde kantin mafyası ne işe yarar 


İç burkulmasında adres yanlışlığı 


Ortaklık mecburi değildir 


IMF ile ilişkilerde sürprizler olabilir mi 


Maksim eski Maksim olamaz 


Saunada Türkiye paneli 


</TEXT>
</DOC>
