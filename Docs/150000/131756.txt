<DOC>
<DOCNO> 131756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/spor/bbas.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HESABI KESELİM 
</HEADLINE>
<TEXT>

Basketbol Milli Takımı coachu Aydın Örs, Hollanda karşısında galip gelerek, İsveç’teki finalleri garantilemek istediklerini söyledi. Örs, Litvanya takımı ile prestij için oynayacaklarını da ekledi 
     "Kazanmalıyız" 
     BASKETBOL A Milli Takımı Başantrenörü Aydın Örs, Hollanda maçını kazanıp, ihtimal hesapları yapmak istemediklerini söyledi. Grupta şu ana kadar elde edilen sonuçlarla İsveç vizesini almak için çok büyük avantaj yakaladıklarını belirten Örs, "Hollanda maçı önemli, Litvanya karşılaşması ise bizim için prestij açısından değerli bir maç. Her iki maçı da kazanmak istiyoruz" dedi. 
     
     "Etap etap geçiş" 
     ÖRS, B Milli Takım’dan Rasim, Fatih ve Vedat’ın da ilk defa Milli Takım’a çağırdıklarını hatırlattı. Milli coach "Bu isimler iki maçta belki oynamayabilir veya az süre alabilirler. Ama bu geçişi etap etap düşünüyoruz. Gelecekte, A Milli Takım’ın değişmez isimleri olacaklar" diye konuştu. Milli Takım 22 Ocak’ta Hollanda ve 25 Ocak’ta Litvanya ile karşılaşacak. 
     
Potaya çağdaş merkezMilli Takım, Dünya çapındaki kondisyon salonuna kavuştu 
     BASKETBOL Milli Takımı, son model aletlerle donanmış kondisyon merkezine nihayet kavuştu. Ay - Yıldızlı oyuncularımızın zorlu maçlar öncesinde güç depoladığı kondisyon merkezinin tamamlanması ile, Abdi İpekçi Spor Salonu’ndaki son eksik de giderilmiş oldu. 
     MENAJER Doğan Hakyemez 140 bin dolar maliyetle Dünya’nın en iyi kondisyon salonlarından birisine sahip olduklarını belirtti. Hakyemez, "Bu işte emeği geçen, basketbol federasyonumuz, Türkiye Odalar ve Borsalar Birliği, Arçelik ve Digitürk’e teşekkür ediyoruz" dedi. 
     
     



 SPOR 

























</TEXT>
</DOC>
