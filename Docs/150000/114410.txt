<DOC>
<DOCNO> 114410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sondun19.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'daki fabrikada patlama 2 ölü, 15 yaralı 
</HEADLINE>
<TEXT>

     Belçika'nın demir madenciliği alanında en büyük kurumu olan ''Cockerill Sambre'' grubuna ait fabrikada bu sabah meydana gelen patlamada 2 kişi öldü, 15 kişi yaralandı. 
     Liege bölgesindeki fabrikada, gaz birikiminden kaynaklandığı tahmin edilen patlamadan sonra, yaralılar helikopter ve ambülanslarla hastanelere taşınırken, sendikalar iş durdurma kararı aldı. 
     Sendika temsilcileri, fabrikada güvenlik önlemlerinin yetersizliğinden yakındılar. 
     Başbakan Yardımcısı ve Çalışma Bakanı Laurette Onkelinx, incelemelerde bulunmak üzere olay yerine gitti. 
     Patlama sonunda en az 2 kişinin öldüğü, bazı işçilerin de ağır derecede yandığı belirtiliyor. 
     Yetkililerin bir basın toplantısı düzenleyerek ayrıntılı bilgi vermeleri bekleniyor. 
     





</TEXT>
</DOC>
