<DOC>
<DOCNO> 109012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sontur10.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fen-Edebiyat mezunları eylem yaptı... 
</HEADLINE>
<TEXT>

     Fen-edebiyat ile eğitim fakültesi mezunu bir grup, öğretmenliğe atanıncaya kadar eylem yapacaklarını bildirdi. 
     Fen-edebiyat ve eğitim fakültelerinden mezun ve sınıf öğretmenliği sertifikası sahibi olduklarını belirten bir grup, Eğitim-Sen Genel Merkezi'nde basın toplantısı düzenledi. 
     Ellerinde ''Dolandırıldık, aldatıldık'', ''Devletin sözü yerde, 5 bin kadro nerede'' yazılı dövizlerle açıklama yapan grup üyeleri, Maliye Bakanlığı'nın, Milli Eğitim Bakanlığı'nın öğretmen atamak için talep ettiği 5 bin kişilik kadroyu vermesini istediler. 
     Fen-edebiyat ve eğitim fakültesi mezunları, ''Artık sabrımızın ölçülmesine tahammülümüz yok. Atamalarımız gerçekleşene kadar, sınıflarda öğrencilerimize kullanacağımız enerjimizi, eylemlerde kullanacağız. 30 Eylül'de Yüksel Caddesi'ndeyiz'' diye konuştular. 
     





</TEXT>
</DOC>
