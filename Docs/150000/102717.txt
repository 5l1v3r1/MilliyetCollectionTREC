<DOC>
<DOCNO> 102717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/soneko15.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günün ilk yarısını 131 puan düşüşle kapattı 
</HEADLINE>
<TEXT>

     İMKB Ulusal-100 Endeksi, önceki kapanışa göre 131.27 puan kayıpla, 1. seansı 9,790.49 puandan tamamladı. Hisse senetlerinin ortalama değer kaybı yüzde 1.32 olarak gerçekleşti. 
     Haftanın ilk seansına 34.83 puan ve yüzde 0.35 kayıpla 9,886.93 puandan başlayan endeks, ilk dakikalardan itibaren geriledi. Düşük işlem hacminin dikkat çektiği seansın birinci yarısı, 156.70 puan kayıpla 9,765.06 puandan geçildi. 
     Seansı 9,790.49 puandan noktalayan Endeks, seansta en düşük 9,696.55 puanı, en yüksek 9,921.76 puanı gördü. 
     Kapanışta mali endeks 210.59 puan kayıpla 11,774.88 puana, sanayi endeksi 74.48 puan kayıpla 9,587.80 puana, hizmetler endeksi 70.40 puan kayıpla 7,778.24 puana geriledi. 
     Böylece mali grup hisseler önceki kapanışa göre ortalama yüzde 1.76, sanayi grubu hisseler ortalama yüzde 0.77, hizmetler grubu hisseler ortalama yüzde 1.03 değer kaybetti. 
     İşlem gören toplam 281 hisse senedinden 105'i değer kaybederken, 95 hisse senedi değer kazandı. 81 hissenin fiyatında ise değişiklik olmadı. 
     Seansta, 92 trilyon 820 milyar 270 milyon liralık işlem hacmi oluştu. Deva Holding, İş Bankası C, Ak Enerji, Turkcell ve Aksa en yoğun işlem gören hisseler olarak belirlendi. 
     





</TEXT>
</DOC>
