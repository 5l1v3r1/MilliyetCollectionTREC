<DOC>
<DOCNO> 114265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur06.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşar Pikniğe gitmeyin, oy kullanın 
</HEADLINE>
<TEXT>

     Turizm Bakanı Mustafa Taşar, 3 Kasım'da herkesin sandığa gitmesini isteyerek "3 Kasım'da hava güzel olursa, sakın ola 'bu mevsimde bir daha güzel hava elimize geçmez' diye pikniğe gidip de oy kullanmamazlık etmeyin. Çünkü, başkaları oy kullanmayı her şeyin önünde tutuyor" dedi. 
     Taşar, marjinal yapıdaki partilere gönül verenlerin, öncelikler listesinin başında oy kullanmak ve komşuların dahi oy kullanıp kullanmadıklarını kontrol etmenin geldiğini söyledi. Merkezdeki partilere oy kullanacak olanların aynı duyarlılığı gösterme çabasına şimdiye kadar girmediklerini kaydeden Taşar, "3 Kasım'da, çağdaş Türkiye için imzam olsun diyenler, oy kullanmalılar ve bu kez kendilerinin yanı sıra, aynı düşünceyi paylaşanların da oy kullanmasını sağlamalılar" diye konuştu. 
     





</TEXT>
</DOC>
