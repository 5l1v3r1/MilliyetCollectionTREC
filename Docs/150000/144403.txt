<DOC>
<DOCNO> 144403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun11.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük’e girmek için emir bekliyorlar 
</HEADLINE>
<TEXT>

Belirsizliğin h kim olduğu Kuzey Cephesi’nden gelen haberlere göre Kürtler, Musul ve Kerkük’e girebilmek için sabırsızlanıyor... 
     DIŞ HABERLER SERVİSİ 

     ABD ve İngiliz güçleri Bağdat’ı füze ve bomba yağmuruna tutup güneyden de Irak’ı işgale başlarken Kuzey Irak’ta ciddi bir askeri aktivite olduğuna dair net bilgiler gelmiyor. Çeşitli televizyonlar dün Kuzey Irak’ta ABD askeri varlığına ilişkin doğrulanmayan haberler verdi. Amerikan Fox News, ABD askerlerinin Kuzey Irak’ta olduğunu iddia ederken El Cezire televizyonu da Musul’da önceki gece üç patlama meydana geldiğini bildirdi. İhtiyatlı bir dil kullanan İngiliz yayın kuruluşu BBC ise "Kuzey Irak’taki Kerkük’te petrol alanlarının güvenliğinin ABD tarafından sağlanıyor olabileceğini" duyurdu. 
     
     KRİZ ONLARA YARADI 
     "The Washington Post" gazetesi ise Kürt askerlerinin Kerkük ve Musul’a saldırmak için can attıklarını bildirdi. Gazete, Türkiye’nin ABD’ye asker konuşlandırma izni vermemesinin en çok kendilerine yaradığını düşünen Kürt yetkililerin, şimdi Bush yönetiminin kendileriyle daha yakın işbirliği yapmasını beklediklerini yazdı. Üst düzey bir KDP yetkilisi, "Şimdi operasyonda daha aktif bir rol oynayabileceğimizi umuyoruz" dedi. Haberde, Kürtlerin özellikle eskiden çoğunlukta olduğu, ancak Saddam Hüseyin’in "Araplaştırma" politikası sonucu sürüldükleri Kerkük’e saldırmak için özellikle istekli oldukları vurgulandı. 
     



 GÜNCEL 






























</TEXT>
</DOC>
