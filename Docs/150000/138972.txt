<DOC>
<DOCNO> 138972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sonspo13.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Mersin'de çalışıyor... 
</HEADLINE>
<TEXT>

     Elazığspor Kulübü Basın Sözcüsü Faruk Çikoğlu, Denizlispor maçının hazırlıklarına Mersin'de başladıklarını belirterek, Denizlispor maçından mutlaka 3 puanla ayrılacaklarını söyledi. 
     Çikoğlu, pazar günü oynanması gereken Gaziantepspor maçına futbolcuların çok iyi hazırlandıklarını hatırlatarak, kötü hava şartları nedeniyle bu karşılaşmanın oynanamadığını belirtti. 
     Takımın, yoğun kar yağışı nedeniyle Elazığ'a gelemediğini ve Mersin Mezitli'de kampa girdiğini ifade eden Çikoğlu, ''Denizlispor maçından 3 puan almak için sahaya çıkacağız. Gaziantepspor maçının ertelenmesi takımı olumsuz yönde etkilemedi. Günde çift antrenmanla hazırlıklarımızı sürdürüyoruz. Denizlispor ligin güçlü ekiplerinden biri. Elazığspor da ligin yeni ekiplerinden olmasına rağmen güçlü bir takım'' diye konuştu. 
     





</TEXT>
</DOC>
