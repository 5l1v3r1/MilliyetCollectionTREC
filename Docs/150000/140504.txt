<DOC>
<DOCNO> 140504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sondun13.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin, TBMM'nin tezkereyi reddinin öneminin altını çizdi... 
</HEADLINE>
<TEXT>

     Rusya Devlet Başkanı Vladimir Putin, TBMM'nin, Irak'a olası savaş kapsamında 62 bin Amerikan askerinin Türk topraklarında konuşlanmasını öngören tezkereyi reddetmesinin öneminin altını çizdi. 
     İnterfaks ajansına göre, Putin, Kremlin'deki hükümet toplantısı sırasında, ''Bize göre Türkiye'nin gerekçeleri anlaşılır. TBMM'nin, Irak'a yönelik olası askeri harekatta Amerikan askerlerinin üslerini kullanma ihtimalini engelleyen bu kararı geçen haftanın en önemli olayıydı'' dedi. 
     Putin, TBMM'nin kararının Rusya için sürpriz olmadığını da söyledi. 
     ''Bazıları için karar şaşırtıcıydı, ancak Rusya için değil'' diyen Putin, ''Meclis'te çoğunluğu elinde bulunduran Adalet ve Kalkınma Partisi'nden AK Parti başka bir karar almasını beklemek zordu'' ifadesini kullandı. 
     Rusya Dışişleri Bakan Yardımcısı Yuri Fedotov, ABD ve İngiltere'nin Irak konusundaki ikinci karar tasarısının alakasız olduğunu ve BM Güvenlik Konseyi'nde oylamaya sunulması için haklı yanının bulunmadığını bildirmiş, ikinci tasarıya önceden olduğu gibi şimdi de olumlu bakmadıklarını söylemişti. 
     





</TEXT>
</DOC>
