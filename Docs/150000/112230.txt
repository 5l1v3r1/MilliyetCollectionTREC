<DOC>
<DOCNO> 112230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/soneko14.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, sosyal güvenlik kuruluşlarındaki açıktan kaygılı... 
</HEADLINE>
<TEXT>

     Dördüncü Gözden geçirme için Türkiye'de bulunan IMF heyetinin, sosyal güvenlik sistemindeki finansman açığından kaygı duyduğu öğrenildi. 
     IMF heyeti ''sosyal güvenlik kuruluşlarının açıklarının devamlı artması ve hedeflerin aşılması nedeniyle oluşacak finansman açığının, kamu mali dengesini zorlayacağı'' görüşünü taşıyor. 
     Bu yılın tamamı için her üç sosyal güvenlik kuruluşuna yaklaşık olarak 7.5 katrilyon liralık bir toplam kaynak aktarımı öngörülüyor. Sadece Temmuz ayında, 6 katrilyon liranın aşılması nedeniyle, bu hedefin tutturulamayacağı kaydediliyor. 
     Sosyal güvenlik kuruluşlarının, ayrıca 200 trilyon liranın üzerinde ilaç bedeli borçları da bulunuyor. 
     2002 yılı hedefleri içinde, bu kuruluşların açıklarını kapatmak için Emekli Sandığı'na 4 katrilyon lira, Sosyal Sigortalar Kurumu'na 1 katrilyon 670 trilyon lira, Bağ-Kur'a da 1 katrilyon 740 trilyon lira kaynak aktarılması öngörülmüştü. 
     





</TEXT>
</DOC>
