<DOC>
<DOCNO> 113228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/ulagay.html </URL>
<DATE> 2002/10/16/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Derviş AKP’nin sıra şimdi bizde’ yaklaşımı ürkütücü 
</HEADLINE>
<TEXT>

     Kemal Derviş’le buluşmaya giderken "neden hep aynı sorular soruluyor Derviş’e" diye geçiriyordum içimden. Daha çok siyasete atılma kararını nasıl verdiği, YTP’ye yakın göründüğü halde neden CHP’yi tercih ettiği, kendi çizgisiyle CHP’nin ne ölçüde bağdaştığı soruldu Derviş’e, bundan sonraki hedefleri ve beklentileri ise fazla gündeme gelmedi. Ben ise daha çok bunları, yani geçmişi değil geleceği konuşmak için aradım Derviş’i. Gerçi geçmişe ilişkin bir nokta, benim kafamda hala yanıtlanmamış bir soru olarak duruyordu ve önce onu sormadan edemedim. Mayıs başlarında, kimilerine göre ekonomide işler yolunda giderken ve görünür bir neden yokken Hasan Cemal’e "Seçim tarihinin belli olması iyi olur" demek gereğini neden duymuştu Derviş 
     "Yeni bir borç çıkmazı olayıyla karşılaşabileceğimiz telaşına kapıldım. Siyasetteki belirsizlik, Başbakan’ın hastalığı piyasaları tedirgin etmişti. Birden 18 ayda yaptıklarımız boşa gider mi diye telaşa kapıldım ve siyasi belirsizliği aşmadan bu riskten kurtulamayacağımızı, faizleri olması gereken yere çekemeyeceğimizi düşünmeye başladım. Ayrıca desteğini IMF’den alan bakan’ konumunda görülmekten de bıkmıştım. " 
     Bu sözler ne kadar ikna edici geldi size bilmiyorum ama o günlerdeki ruh halini kendisinden dinleyince ve piyasaların o günlerdeki tavrını hatırlayınca ben biraz daha anlar gibi oldum, Derviş’in mayıs başında neden seçim tarihinden söz etmek gereğini duyduğunu. 
     
Ekonominin patronluğu      Siyasete de ekonomide başlanan reformları tamamlamak amacıyla girdiğini belirten Derviş’e göre bunun için CHP’nin iktidar olması gerekiyor. "Bunu başarmak için sorumluluk alacaksam, sorumluluklarla birlikte ekonomiyi yönlendirmek için gerekli olan tüm yetkilere ve araçlara da sahip olmam şart bu konuma gelemez ve tam anlamıyla ekonominin patronu olamazsam görev almayı düşünmem" diyor. 
     Pekiyi CHP’nin iktidar olma, seçimden birinci parti olarak çıkma şansı var mı 
     "Bence var" diyor Derviş, "son veriler CHP’nin 18 - 19 gibi oy oranına şimdiden eriştiğini gösteriyor. Son haftalardaki süreç lehimize işlerse bu oran 25 - 26’yı da bulabilir ve CHP birinci parti olabilir." 
     
Tarafsız devlet ve dış destek      Derviş, CHP’nin seçimden birinci parti olarak çıkmasının neden önemli olduğunun bu son haftalarda daha iyi anlaşılacağını umuyor "CHP’nin verdiği dürüstlük’ ve ciddiyet’ mesajı, şeffaf devlet’ mesajı giderek etkili oluyor. Seçmen bunun önemini anlamaya başlıyor. CHP iktidarında ahbap - çavuş ilişkilerinin kurulmayacağını, devletin herkese eşit mesafede olacağını, şeffaf olacağını ve bunun bütün iş ortamını değiştireceğini anlatıyoruz. CHP yönetiminde Ankara’ya 8 uçağında yer bulma sorunu olmayacak, çünkü işimi Ankara’da halledeyim’ anlayışı aşılmış olacak. Bu nokta Türkiye’nin dış itibarı açısından, yabancı sermayenin Türkiye’ye gelmesi açısından da çok önemli." 
     Öte yandan Almanya Başbakanı Schröder’in ve Avrupa Parlamentosu’ndaki sosyal demokrat partilerin CHP’ye vadettikleri desteği de çok önemsiyor Derviş "Bu destek bir kere Avrupa Birliği ilişkileri açısından çok önemli. CHP dışında hiçbir parti Avrupa’da böyle bir destek sağlayamaz. 
     İkincisi, bizim hedeflediğimiz tarzda, sosyal boyutu da olan bir piyasa ekonomisini, devletin tarafsız kalmayı başardığı bir düzeni Avrupa’da en iyi uygulayanlar sosyal demokrat iktidarlar oldu. Onlardan çok şey öğrenebiliriz." 
     
AKP neden riskli      Pekiyi ya Derviş’in umduğunun tersi olur ve AKP seçimden birinci parti olarak çıkar, hatta tek başına iktidar olacak konuma gelirse ne olur Ekonomi ve piyasalar nasıl etkilenir 
     "Ben bu ihtimallerin gerçekleşeceğine inanmıyorum" diyor Derviş ama AKP’nin ekonomiyi ve ülkeyi yönetme anlayışının CHP’ninkinden çok farklı olacağını ve ciddi sorunlar yaratabileceğini vurgulamadan da edemiyor. "Bir kere bizim yerleştirmeye çalıştığımız tarafsız devlet, herkese eşit mesafede devlet’ anlayışının tam tersini görüyorum AKP’de, şimdi sıra bizde’ anlayışı var. Yani bu kez de AKP’ye yakın işadamlarının öne çıkacağı bir devri başlatma özlemi var ki bu çok sakıncalı. İkincisi, AKP’de ekonomik konularda kimin yetkili olduğu, kimin sözüne bakmamız gerektiği de belli değil, bir AKP ileri geleni kalkıp faiz dışı fazlayı yükseltmekten söz ediyor, bir diğeri indireceğiz’ diyor. Ayrıca seçim sonrasında ne olur, kimin sözü geçer, bunları da bilmiyoruz." 
     
IMF ve Irak riski      Derviş, seçimden sonra hükümeti kurma çalışmalarının çabuk sonuçlanmasının çok önemli olduğunu söylüyor. Kurulacak hükümetin de ilk iş olarak IMF’nin de görüşünü alarak 2003 programını hazırlaması ve Irak savaşı nedeniyle doğabilecek zararların telafisi için pazarlığa oturması gerektiğini belirten Derviş’e göre, IMF ve Dünya Bankası gibi kuruluşların vereceği resmi kaynaklar dışında, Türkiye’nin 2003 yılında piyasalardan yaklaşık 5 milyar dolarlık bir dış kaynak bulması gerekli ve bu makul bir rakam. "Ancak olası bir Irak savaşı bütün bu hesapları değiştirebilir ve bunun pazarlığını savaş çıkmadan yapmak gerekir", diyen Derviş’in aklı gene piyasalarda "Biz savaş çıkmadan, şavaş halinde gündeme gelecek ek kaynak ihtiyacının pazarlığını yapar ve güvencesini alırsak o zaman savaşın piyasalarda yaratacağı şoku hafif atlatabiliriz, ikincil etkileri, panik havasını önleyebiliriz." 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
