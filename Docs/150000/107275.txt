<DOC>
<DOCNO> 107275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sontur18.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Eniştesini kiralık katil tutup öldürtmüş... 
</HEADLINE>
<TEXT>

     Yozgat'ın Sarıkaya İlçesi'nde, av tüfeği ile öldürülen fotoğrafçının katil zanlısı yakalandı. Fotoğrafçıyı, kayınbiraderinin tuttuğu kiralık katilin öldürdüğü belirlendi. 
     Alınan bilgiye göre, fotoğrafçı Gürsel Yıldız'ın 37 öldürülmesi ile ilgili soruşturmayı yürüten ekipler, Ömer Avşar, Fuat Baran ve Bayram Karaaslan'ı gözaltına aldı. 
     Sanıklar sorgularında, Gürsel Yıldız'ın kayınbiraderi Yalçın Bora'nın kendilerine 12 bin mark vererek, ''Kızkardeşimi aldatıyor. Onu öldürün'' dediğini, ancak Bayram Karaaslan'ın vazgeçmesi üzerine cinayeti Ömer Avşar ve Fuat Baran'ın birlikte gerçekleştirdiğini itiraf ettiler. 
     Bunun üzerine Yalçın Bora'da gözaltına alındı. Adliyeye sevk edilen sanıklardan Yalçın Bora ''adam öldürmeye azmettirmek'', Ömer Avşar ve Fuat Baran ise cinayet suçundan tutuklandı. Bayram Karaaslan ise tutuksuz yargılanmak üzere serbest bırakıldı. 
     Yozgat'ta 16 Mayıs'ta meydana gelen olayda, Gürsel yıldız av tüfeği ile vurularak öldürülmüştü. 
     





</TEXT>
</DOC>
