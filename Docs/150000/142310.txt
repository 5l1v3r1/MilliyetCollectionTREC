<DOC>
<DOCNO> 142310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur26.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de 1,5 yaşındaki çocuğunu döven anne tutuklandı... 
</HEADLINE>
<TEXT>

     Rize'de 1.5 yaşındaki çocuğunu dövdüğü gerekçesiyle dün gece gözaltına alınan anne tutuklandı. 
     Alınan bilgiye göre, Rize'den dün akşam saatlerinde Karadeniz Teknik Üniversitesi Tıp Fakültesi Farabi Hastanesi Acil Servisi'ne getirilen 1.5 yaşındaki Yaşar Amik'in vücudunda çeşitli morluklar tespit edilmesi üzerine jandarma tarafından gözaltına alınan anne Döndü İşeder ile üvey baba Duran İşeder, bugün adliyeye sevk edildi. 
     Döndü İşeder, nöbetçi mahkemece tutuklanırken, üvey baba Duran İşeder, tutuksuz yargılanmak üzere serbest bırakıldı. 
     Öte yandan, Karadeniz Teknik Üniversitesi Tıp Fakültesi Farabi Hastanesi'nde tedavisi süren minik bebeğin, hayati tehlikesinin devam ettiği bildirildi. 
     





</TEXT>
</DOC>
