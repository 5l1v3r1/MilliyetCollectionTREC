<DOC>
<DOCNO> 101102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/spor/spo03.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Terim büyük şans" 
</HEADLINE>
<TEXT>

Yönetici Burak Elmas, Fatih Terim’in yuvaya dönüşünün yeniden yapılanma adına büyük önem taşıdığını söyledi. Özer Saraçoğlu ise, "80 bin kişi topladık, bir forma satamadık. Bu hepimizin ayıbı" dedi 
     CÜNEYT KARAKAYA 

     Biz bir aileyiz’ 
     GALATASARAY’IN Futbol Şubesi Sorumluları Burak Elmas ile Özer Saraçoğlu, bir derneğin yemeğinde çarpıcı açıklamalar yaptılar. Burak Elmas, "Fatih Terim göreve geldikten sonra biz kendisinden destek istedik. Çünkü onun bize sunacağı imkanlardan birer Galatasaraylı olarak yararlanmamak şık olmazdı. Terim ile çalışmak büyük mutluluk. Ailelerimizden çok birbirimizi görüyoruz. Hocamızın dönüşü, yeniden yapılanma adına büyük bir şans" dedi. 
     
     Çıtamız yüksek’ 
     ELMAS sözlerini şöyle sürdürdü "Birilerini mutlu etmek için transfer yapmayacağız. Sekiz yabancı hakkımızı da kullanmayı düşünüyoruz. Mayıs ayına kadar önümüzdeki senenin de tüm transferlerini bitireceğiz. Hedefimiz Şampiyonlar Ligi Şampiyonluğu. Galatasaray her zaman çıtayı yüksek tutmuştur. Bundan sonra da böyle olacak. Yeni sezonda da rakiplerimizle çok iyi diyaloglar içinde olacağız. Hakemlerle ilgili de açıklama yapmayacağız." 
     
     Stat çok önemli’ 
     YÖNETİCİ Özer Saraçoğlu ise kulüp adına özeleştirilerde bulundu. Saraçoğlu, iyi bir stat yapmadan dünya kulübü olmanın mümkün olmadığını açıklayıp, "Ali Sami Yen çok özel bir yer. Oradan ayrılmayı hiç düşünmüyoruz. Daha açık bir özeleştiri yapayım, ürünlerimizi iyi pazarlayamıyoruz. 80 bin kişiyi Olimpiyat Stadı’na topladık ama, bir adet forma satamadık. Çünkü formalar yetişmedi. Bu hepimiz adına büyük bir ayıp" yorumunu yaptı. 
     
Cim-Bom arayışta      Ahmet Ceyhan izliyor 
     GALATASARAY, İspanya’daki transfer çalışmalarına devam ediyor. Teknik Direktör Fatih Terim’in yardımcısı Ahmet Ceyhan, gizli bir şekilde bu ülkeye giderek, Deportivo’nun düzenlediği ve Güney Amerika takımlarının katıldığı turnuvayı takip ediyor. Burada izleyeceği futbolcular yüzünden Belçika programını iptal eden Ceyhan, sadece santrfor değil, orta alan için de futbolcu araştırıyor. 
     
     Terim’in uçan takımı 
     TEKNİK Direktör Fatih Terim, yeni sezondaki hedeflerinin büyük olduğunu açıkladı. Terim, "Sadece koşan değil, uçan takım yaratıyorum" diye konuştu. Öte yandan başarılı hoca, Arnavut futbolcu Duro ile de görüşerek, yabancı golcü alınması durumunda kendisini ortada bırakmayacağını bildirdi. Terim’in Duro’ya, "Seni ellerimle bir takıma vereceğim" dediği öğrenildi. 
     
Erdem’e özel görev      TÜRKİYE Milli Olimpiyat Komitesi TMOK Başkanı Sinan Erdem’in, Galatasaray Kulübü’nün 2005 yılındaki 100. yıl kutlamalarının komite başkanlığını yapacağı öğrenildi. Sarı - Kırmızılı kulübün Divan Kurulu’nun, tatile girmeden önce yaptığı son toplantıda, Sinan Erdem’i bu göreve seçtiği bildirildi. Kulübün, organizasyonda yapılacak harcamalar için de kutlama komitesine bir fon oluşturacağı ifade edildi. 
     
Pinto’da sorun yok      CİM - BOM’DA Fabio Pinto’nun lisansı, Galatasaray Yönetimi’nin son andaki girişimleri sonucunda yetiştirildi. Sarı - Kırmızılılar, Brezilya ile yaptıkları girişimler sonrasında Sambacı’nın evraklarını almayı başardı. Pinto yarınki Samsunspor maçında takımdaki yerini alabilecek. Öte yandan Galatasaray, Samsunspor maçı hazırlıklarını yaptığı tek idmanla sürdürdü. Fatih Terim oyuncularını dün kampa aldı. 
     



 SPOR 


























</TEXT>
</DOC>
