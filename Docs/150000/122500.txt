<DOC>
<DOCNO> 122500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sonspo03.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-Yunan 2008 adaylığına Mondragon'dan destek... 
</HEADLINE>
<TEXT>

     Türkiye ile Yunanistan'ın 2008 Avrupa Futbol şampiyonası adaylığına Galatasaray Kalecisi Faryd Mondragon'dan destek geldi. 
     Türk-Yunan aday ortaklığının resmi internet sitesi ''www.hellas-turkiye2008.com'' adresinde yayınlanan habere göre Kolombiyalı kaleci iki ülkenin ortaklığını, ''En iyi ev sahipleri olarak'' değerlendirdi. 
     Mondragon'un internet sitesinde yayınlanan görüşleri şöyle 
     ''Belçika-Hollanda örneğini Türkiye ve Yunanistan ortaklaşa gerçekleştirebilecek güçte. Yunanistan'ın olimpiyat oyunları konusundaki deneyim ve hazırlıkları bu şampiyona için de önemli bir katkı ve tecrübe oluşturacaktır. Ayrıca her iki ülkedeki futbol tutkusu, 2008 Avrupa Futbol Şampiyonası'na ev sahipliği için en gerekli unsurun varlığını oluşturmaktadır. Ben Türkiye ve Yunanistan'ın bu şampiyona için en iyi ev sahipleri olacağı görüşündeyim.'' 
     





</TEXT>
</DOC>
