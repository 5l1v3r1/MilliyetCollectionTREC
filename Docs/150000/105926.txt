<DOC>
<DOCNO> 105926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sonspo05.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Basketbol Şampiyonası...Çeyrek finalistler belli oldu... 
</HEADLINE>
<TEXT>

     ABD'nin Indianapolis kentinde süren 14. Dünya Erkekler Basketbol Şampiyonası finallerinde, 2. tur grup müsabakaları da tamamlanarak çeyrek finale kalan takımlar belli oldu. 
     Şampiyonanın en büyük favorisi olarak gösterilen ve NBA Ligi takımlarında yer alan oyunculardan kurulu olan, ''Rüya Takım-5'' olarak adlandırılan ev sahibi ABD Milli Takımı, grubun en önemli maçında, bu sabaha karşı Arjantin'e 87-80 yenilerek, kurulduğu 1992 yılından bu yana 59. maçında ilk yenilgisini almış oldu. 
     Maçın ilk yarısını da -37 yenik tamamlayan ABD, bu yenilgiyle, F Grubu'nda şampiyonanın yenilgisiz tek ekibi Arjantin'in ardından 2. sırada yer aldı ve çeyrek finalde de Yugoslavya ile eşleşti. E Grubu'nda ise birinciliği, İspanya'nın önünde averajla Porto Riko elde etti. 
     Şampiyonanın çeyrek final maçları, yarın sabaha karşı yapılacak ve yarı finalist 4 takım belli olacak. Şampiyonada yarı final maçları, 7 Eylül Cumartesi, final ve üçüncülük maçları ise 8 Eylül Pazar gecesi yapılacak. 
     Şampiyonada çeyrek final maçlarının programı şöyle 
     RCA Dome 
01.30 Brezilya-Arjantin 
04.00 Porto Riko-Yeni Zelanda 

     Conseco Fieldhouse 
01.30 İspanya-Almanya 
04.00 Yugoslavya-ABD 

     
     TÜRKİYE'NİN RAKİBİ ÇİN HALK CUMHURİYETİ 

     Şampiyonada ilk ve 2. turlarda aldığı 1'er galibiyetle grup 5.si olup 9.luk-12.lik klasman müsabakaları yapmak zorunda kalan A Milli Takım ise, ilk maçını yarın gece Conseco Fieldhouse'da F Grubu sonuncusu Çin Halk Cumhuriyeti ile yapacak. 
     Milli takım, bu maçı kazanırsa 7 Eylül Cumartesi gecesi, Angola-Rusya maçının galibiyle 9.luk, yitirirse de bu maçın mağlubuyla 11.lik için mücadele edecek. 
     Şampiyonada 2. tur grup maçlarından sonra puan durumları da şöyle oluştu 
     
     E GRUBU 

     

TAKIMLAR O G M A Y P 1-Porto Riko 6 5 1 510 477 11 2-İspanya 6 5 1 480 382 11 3-Yugoslavya 6 4 2 552 437 10 4-Brezilya 6 4 2 502 502 10 5-Türkiye 6 2 4 496 509 8 6-Angola 6 1 5 438 536 7      
     F GRUBU 

     

TAKIMLAR O G M A Y P 1-Arjantin 6 6 - 587 466 12 2-ABD 6 5 1 594 443 11 3-Almanya 6 4 2 541 485 10 4-Yeni Zelanda 6 3 3 493 560 9 5-Rusya 6 2 4 510 536 8 6-Çin Halk Cum. 6 1 5 464 538 7      





</TEXT>
</DOC>
