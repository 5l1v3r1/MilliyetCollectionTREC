<DOC>
<DOCNO> 119979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/soneko27.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, Paris yollarında... 
</HEADLINE>
<TEXT>

     Türk Sanayicileri ve İşadamları Derneği TÜSİAD , Avrupa Birliği AB Kopenhag Zirvesi öncesi Avrupa başkentlerinde yürüttüğü lobi faaliyetlerine Paris'de devam edecek. 
     TÜSİAD'dan yapılan açıklamaya göre, TÜSİAD Yönetim Kurulu Başkanı Tuncay Özilhan başkanlığındaki heyet, yarın Fransa Başbakanı Jean-Pierre Raffarin, Hükümet Sözcüsü Pierre Steinmetz, Senato Başkanı Christian Poncelet, Sanayi Bakanı Müsteşarı Nicole Fontaine, Türk-Fransız İşadamları Konseyi Eşbaşkanı ve Renault Firması Yönetim Kurulu Başkanı Louis Schweitzer ile görüşecek. 
     Heyet aynı akşam, Fransa'nın Avrupa işlerinden sorumlu Bakanı Noelle Lenoir'in, TÜSİAD delegasyonu onuruna vereceği akşam yemeğine katılacak. 
     TÜSİAD heyeti, 22 Kasım'da da Avrupa Sanayici ve İşverenler Konfederasyonu UNICE üyesi olan Fransız Girişimciler Hareketi MEDEF yetkilileri ile biraraya gelecek. 
     Heyet, Fransa Meclis Başkanı Jean-Lois Debre'yi de ziyaret edecek. Görüşmelerde, Türkiye'nin AB'ye uyum konusunda atmış olduğu adımlar anlatılacak ve bir an önce tam üyelik müzakerelerinin başlamasının önemine dikkat çekilecek. 
     





</TEXT>
</DOC>
