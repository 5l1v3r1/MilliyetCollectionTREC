<DOC>
<DOCNO> 101570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/yasam/yas00.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocam yıllar yılı kanımı emdi’ 
</HEADLINE>
<TEXT>

Onları ne kadar sevseniz de bazı insanlar enerjinizi tüketir, ruhunuzu daraltır, duygusal dengenizi yerinden oynatırlar... İşte dizimiz, bu tür insanları örneklerle tanıtıyor ve onlardan korunma yollarını gösteriyor 
     DUYGUSAL VAMPİRLER 
Elif KORAP 

     Bazı insanlar vardır, isteyerek ya da fark etmeden sizin tüm enerjinizi çalar, içinizi bunaltır, kanınızı emer gibi duygusal enerjinizi de tüketirler. Psikiyatr Albert J. Bernstein, aynı adlı kitabında bu tür insanları duygusal vampirler’ olarak tanımlıyor. Hayatın her alanında, ailenizin içinde, işyerinde, arkadaş çevresinde ve hatta yatağınızda sizi her an sömüren bir duygusal vampirle yaşıyor olabilirsiniz. Bernstein, sıradan insanlardan çok daha cezbedici özelliklere sahip duygusal vampirlerden korunmanın tek yolunun, neden böyle davrandıklarını bilerek onlarla mücadele etmek olduğunu söylüyor. 
     
Vampirler çeşit çeşit...      Psikiyatrlarla görüştük. Başkalarını kullanmaktan hoşlanan bu insanları tanımamıza yardımcı olacak bilgiler edindik. Başkalarını kullandığını fark etme olgunluğuna sahip kişilerin itirafları, sömürüldüğünü düşünenlerin anlattıkları somut örneklerle de vampirlerin hayatımızda nasıl konuşlandıklarını çözmeye çalıştık. Psikiyatrların ortak görüşüne göre, pek çok alt türleri olsa da vampirler beş ana kategoride birleşiyorlar. 

</TEXT>
</DOC>
