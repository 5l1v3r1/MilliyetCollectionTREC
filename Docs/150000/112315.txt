<DOC>
<DOCNO> 112315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/agun.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullu kuma, devletten kaçtı .. 
</HEADLINE>
<TEXT>

Altı çocuklu sevgilisine ikinci eş olabilmek için İstanbul’dan Siverek’e giden 17 yaşındaki Gülten Esen, götürüldüğü yurttan Bakkala gidiyorum’ diyerek kaçtı 
     HALUK ATALAY İstanbul 

     İstanbul Emniyet Müdürlüğü Çocuk Şube Müdürlüğü’nce gözetim altına alınarak bir gece misafir edilen İstanbullu kuma Gülten Esen, hukuksal sorunları çözülene kadar İl Sosyal Hizmetler Müdürlüğü’nün gençlik merkezinde kalacaktı. Ancak Esen, dün akşam yurttan kaçtı. 40 yaşındaki Cemil İstekli ve imam nik hı kıydırdığı ikinci eşi Gülten Ezen, dün Sosyal Hizmetler İl Müdürlüğü’nün Cağaloğlu’ndaki ek hizmet binasına getirildi. Konuyla ilgili açıklama yapan Sosyal Hizmetler İl Müdürü Eroğlu, Esen’in Siverek’e dönmesinin şu an için imk nsız olduğunu, hukuksal sorunlar çözülene kadar himaye altına alındığını söyledi. 
     
     PSİKOLOGLAR DEVREDE 
     18 yaşından küçük olan Esen’in olumsuz koşullarla karşılaşmaması için koruma altına alındığını vurgulayan Eroğlu, genç kızın ailesindeki sevgi ve bilgi eksikliğinden dolayı böyle bir yola yönelmiş olabileceğini belirterek, şöyle konuştu "Arkadaşlarımız, Esen ve ailesiyle görüşmeler yapacak. Ailesine dönmeye ikna edeceğiz. Bu sağlıklı bir evlilik değil. Tek odalı, 6 çocuklu eve kuma olarak gidince, 1 - 2 ay sonra geri dönecek. Bu kez ailesi de kabul etmeyebilir. Onu uyarmak ve yeniden ailesine kazandırmak, aile bağlarını kuvvetlendirmek için kuruma bağlı sosyal hizmet uzmanları, psikolog ve psikiyatrlarla destek vereceğiz." 
     
Bekleyen taksiyle kaçtı...      Gülten Esen, dün akşam saatlerinde İl Sosyal Hizmetler Müdürlüğü’nce koruma altına alındığı merkezden kaçtı. Esen’in yanındakilere "Canım çok sıkıldı, bakkala gidiyorum" diyerek dışarıya çıktıktan sonra kendisini bekleyen bir taksiye binerek kaçtığı bildirildi. Esen’in kaçtığını doğrulayan İl Sosyal Hizmetler Müdürü Kahraman Eroğlu, "Tesiste sıkı bir güvenlik yoktu. Esen, yanındakilere çok sıkıldığını söylemiş. Yanında bir kadınla bakkala gitmek için dışarı çıktığı sırada kendini bekleyen bir taksiyle kaçmış" diye konuştu. 
     
"Gülten’e resmi nik h kıydıracağım"      Eşi devlet tarafından himaye altına alındığı için bir süre ayrı kalacaklarını söyleyen Cemil İstekli, eşinin ailesinden izin alıp en kısa zamanda resmi nik h kıydıracaklarını söyledi. İstekli, "Onunla Diyarbakır’ın en güzel düğünüyle evlendim. Eşim hiç ses çıkarmadı. Hukuki işlemlerin dışında hiçbir şey yapmayı düşünmüyorum" dedi. İstekli’nin avukatı Zeki Gelgör, Siverek Cumhuriyet Savcılığı tarafından ifadesi alınan müvekkilinin serbest bırakıldığını söyledi. İşlemlerin tamamlanmasının ardından çiftin Siverek’e döneceğini söyleyen Gelgör, Esen’in ailesinin şik yetçi olmadığını savundu. Bu arada Cemil İstekli, akşam ikinci eşinin kaçışıyla ilgili soruya ise şu yanıtı verdi "Nerede olduğunu ben de bilmiyorum. İstanbul’da başına bir şey gelmesinden korkuyorum." 
     



 GÜNCEL 






























</TEXT>
</DOC>
