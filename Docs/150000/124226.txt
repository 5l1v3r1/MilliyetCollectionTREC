<DOC>
<DOCNO> 124226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo25.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor, Trabzonspor maçı hazırlıklarını sürdürüyor... 
</HEADLINE>
<TEXT>

     Malatyaspor, cumartesi günü kendi sahasında yapacağı Trabzonspor maçının hazırlıklarını sürdürüyor. 
     İnönü Stadı'nda basına kapalı yapılan çalışmada, hafif sakatlıkları süren Ali Ravcı, Mehmet ve Osman takımdan ayrı düz koşu yaparken, tedavi için yurtdışına gidecek Sertan ise antrenmana katılmadı. 
     Antrenmanı bir süre izleyerek, futbolculara tatlı ikram eden Belediye Başkanı Mehmet Yaşar Çerçi, Malatyaspor'un son 2 maçını kazanıp, moral bulduğunu belirterek, ''Malatyaspor'un üst sıralardaki yerini sağlamlaştırması için Trabzonspor maçından galibiyetle ayrılması gerekiyor. Malatyaspor bunu da başaracaktır. Takıma desteğimiz sürekli devam edecektir. Taraftarlarımızın maçlardaki desteğinin devam etmesini istiyorum'' dedi. 
     





</TEXT>
</DOC>
