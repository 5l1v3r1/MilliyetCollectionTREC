<DOC>
<DOCNO> 137131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo09.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig... Adanaspor 0 - Göztepe 1 İlk yarı 
</HEADLINE>
<TEXT>

     Birinci Süper Futbol Ligi'nde Adanaspor ile Göztepe arasında yapılan maçın ilk yarısını konuk ekip Göztepe 1-0 önde kapadı. 
     Maçın 10. dakikasında ani gelişen Göztepe atağında Halilagiç, ceza alanında Alp'i düşürdü. Kazanılan penaltı atışını kullanan İlhan Şahin, topu filelere göndererek takımını 1-0 öne geçirdi. 
     21. dakikada Simeonov'un kullandığı köşe atışında Halilagiç, topun gelişine sert vurdu. Kaleci Bora tehlikeyi önledi. 
     25. dakikada Necati'nin sol kanattan ceza alanına gönderdiği topu Cafer uygun pozisyonda kontrol edemeyince, takımını bir golden etti. 
     34. dakikada Volkan'ın sağ çaprazdan kullandığı ceza vuruşunda, top yan direkten döndü. 
     36. dakikada yine Volkan'ın sol kanattan ceza alanına ortasında topla buluşan Cafer çok sert vurdu. Kaleci Bora topu güçlükle kornere gönderdi. 
     Kalan dakikalarda başka gol olmayınca, maçın ilk yarısı 1-0 Göztepe'nin üstünlüğüyle sona erdi. 
     





</TEXT>
</DOC>
