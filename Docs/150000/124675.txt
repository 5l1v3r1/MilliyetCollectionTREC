<DOC>
<DOCNO> 124675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/dunya/dun01.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni çağ başladı 
</HEADLINE>
<TEXT>

Kopenhag Zirvesi, 10 Doğu Avrupa ülkesinin Avrupa Birliği’ne katılımını gerçekleştirerek tarihte ilk kez tüm Avrupa’yı milletlerin rızasıyla birleştirdi 
     DIŞ HABERLER SERVİSİ 

     Avrupa Birliği’nin AB , Kopenhag Zirvesi’nde, 10 ülkeyi daha üyeliğe kabul ederek tarihinin en büyük genişleme projesini gerçekleştirmesi, dünyada geniş yankı buldu. Zirve kararları, Soğuk Savaş’ın bittiği 13 yıl önceki Berlin Duvarı’nın yıkılmasından bu yana Avrupa’yı birleştirme yolunda atılan tarihi nitelikteki en ciddi adım olarak övüldü, yaşlı kıtada yeni bir dönemin başladığı vurgulandı. 
     ABD, zirve için, "Birleşik, demokratik, barış içinde ve özgür yeni bir Avrupa’nın yaratılması yolunda en büyük ilerleme" derken, Avrupalı liderler, zirvenin başarılı olduğunu ve mutlu sona ulaştığını belirttiler. "Bugün, Avrupa tarihinin en kanlı ve en karanlık bölümlerinden birini kapattık, yeni bir dönem başlattık" diyen AB Dönem Başkanı Danimarka’nın Başbakanı Anders Fogh Rasmussen, bundan sonra, Birliğin 50 yıllık oluşum tarihinin "daha sıkı birlik" aşamasına girdiğini söyledi. 10 yeni üyenin katılımıyla nüfusu 75 milyon artarak 450 milyonu bulan AB, 9.5 trilyon dolarlık ekonomik gücüyle, ABD, Kanada ve Meksika’nın dahil olduğu 12 trilyon dolarlık Kuzey Atlantik Serbest Ticaret Birliği’ne NAFTA çok yaklaşıyor. 
     



 DÜNYA 












</TEXT>
</DOC>
