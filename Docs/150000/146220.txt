<DOC>
<DOCNO> 146220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sonspo07.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
FC Juventus, sezonun ilk yarısında 4.2 milyon Euro'luk zararda 
</HEADLINE>
<TEXT>

     İtalya'nın köklü futbol kulüplerinden FC Juventus'un 2002-2003 sezonunun ilk yarısını 4.2 milyon Euro'luk zararla kapattığı açıklandı. 
     FC Juventus kulübünden yapılan açıklamada, 2002-2003 sezonu ilk yarısı sayılan 2002 temmuz-aralık ayları arasındaki dönemde zararın 4.2 milyon Euro olduğu, geçen sezon aynı dönemde bu miktarın 37.3 milyon Euro olduğu bildirildi. 
     İtalyan futbol kulüpleri arasında borsada hisseleri bulunan 5 kulüpten biri olan FC Juventus'un, 2002-2003 sezonun ilk yarısındaki toplam gelirini 96.8 milyon Euro olduğu ve bir önceki döneme oranla yüzde 14.2'lik artış kaydettiği belirtildi. Şampiyonlar Ligi maçlarından ve maç yayın haklarından toplam .6 milyon Euro geçen dönem 50.5 milyon Euro gelir elde eden Juventus, sponsor ve kulüp ürünleri satışından 24.7 milyon Euro'luk gelir sağladı. 
     Kadrosunda Del Piero, Nedved, Trezeguet, Davids, Di Vaio gibi ünlü futbolcuları bulunduran siyah beyazlı kulübün 2001-2002 sezonunun ilk yarısında futbolcularına yaptığı toplam harcamada 87.4 milyon Euro zarara uğradığı, bu sezonun aynı dönemdeki harcamada zararın 19.5 milyon Euro'ya düştüğü ifade edildi. 
     




</TEXT>
</DOC>
