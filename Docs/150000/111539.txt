<DOC>
<DOCNO> 111539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/siyaset/siy06.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillerimiz maaş raporlusu çıktı.. 
</HEADLINE>
<TEXT>

Meclis’e 60 gün uğramayan vekilin ödenek ve yolluğu kesiliyor. Süreyi aşan 17 vekil, maaşlarının kesilmemesi için rapor aldı 
     GÜNSELİ ÖNAL Ankara 

     Sürekli rapor alarak Meclis’e gelmekten kurtulan DYP Şanlıurfa Milletvekili Sedat Bucak’ın yalnız olmadığı anlaşıldı. Meclis’e 60 gün uğramadıklarında ödenek ve yolluklarının kesileceğini bilen 17 milletvekili 60 günden başlayan raporlar alarak cezadan kurtuldu. 
     17 milletvekili içinde yakalandıkları hastalıktan kurtulamayıp ölen SP’li Ahmet Derin ve DSP’li İsmail Aydınlı dışında, rahatsızlığı nedeniyle Meclis’e önemli oylamalar dışında hiç uğrayamadığı halde yeniden DYP’den aday olan Aydın Menderes de var. 
     En az 60 gün rapor alarak şu anda 5.5 milyar lira olan ödenek ve yolluğunu kurtaran milletvekillerinin adları ve raporlu oldukları gün sayısı şöyle MHP Mesut Türker 90 , ANAP Şadan Tuzcu 60 68 , Ali Doğan 60 60 , ÖDP Sema Pişkinsüt 63 , Nazire Karakuş 180 66 , DSP Saffet Başaran 60 66 , İsmail Aydınlı 60 , Ergun Bayrak 73 , Cihan Yazar 102 , BBP Enis Öksüz 74 , DYP Sait Değer 90 , Metin Kocabaş 61 , Sedat Bucak 60 , Aydın Menderes 60 , SP Ahmet Derin 120 207 , Mehmet Batuk 82 , AKP Mehmet Özyol 67 67 . 
     DSP, milletvekillerinin gelmedikleri oturum için maaşlarından kesinti yapılmasına ilişkin bir öneri de hazırlamıştı. DSP’li Başkanlık Divanı üyesi Şadan Şimşek, birçok milletvekilinin de arkadaşlarının yolladığı pusulayla yoklamaya katılmış gibi göründüğünü söyledi. Şimşek milletvekillerine katıldıkları oturum başına maaş ödenmesini önerdi. 
     



 SİYASET 



















</TEXT>
</DOC>
