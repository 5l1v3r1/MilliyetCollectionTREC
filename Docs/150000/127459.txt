<DOC>
<DOCNO> 127459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sonspo08.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü İtalyan hakem Collina, Fransa liginde maç yönetecek 
</HEADLINE>
<TEXT>

     Dünyaca ünlü İtalyan hakem Pierluigi Collina, Fransa Futbol Federasyonu'ndan gelen talep üzerine Olympique Lyon-Olympique Marsilya takımları arasında yapılacak lig maçını yönetmeyi kabul etti. 
     Fransa'da futbol hakemlerinin 5-11 Ocak tarihleri arasında staja gidecek olmaları nedeniyle İtalyan hakem Pierluigi Collina'ya Olympique Lyon-Olympique Marsilya maçını yönetmesi önerisinin götürüldüğü belirtiliyor. Fransa Ligi'nin 21. haftasında 10 Ocak Cuma günü yapılacak maçın sıralama bakımında çok önemli olduğu söylenirken, Olympique Marsilya lider, Olympique Lyon ise 2 puan aşağıda 5. sırada bulunuyor. Son 4 sezondur dünyanın en iyi hakemi olarak seçilen ve son Dünya Kupası finalini de yöneten Collina, maçı yönetecek olmasıyla ilgili olarak, ''Benim için onur olacak'' dedi. 
     42 yaşındaki ünlü hakem, uluslararası kariyerine 8 Mart 1995'de Ankara'daki Türkiye-Fransa ordulararası milli maçıyla başlamıştı. Finans danışmanı olan Collina'nın futbol dünyasından yıllık toplam kazancının 350 bin Euro olduğu İtalya Ligi'nden 150 bin Euro, uluslararası maçlardan 50 bin Euro, sponsoru Adidas'tan 100 bin Euro, Lorenz saatlerinden ve Tele Televizyonu'ndan 50 bin Euro belirtiliyor. 
     





</TEXT>
</DOC>
