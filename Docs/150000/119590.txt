<DOC>
<DOCNO> 119590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur17.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yeni Bakanlar Kurulu... 
</HEADLINE>
<TEXT>

     58. Hükümeti kurmakla görevlendirilen Abdullah Gül, Bakanlar Kurulu listesini Cumhurbaşkanı'na sundu. Böylece Türkiye'nin yeni Bakanlar Kurulu belli oldu. 
     Sezer, Abdullah Gül'ü saat 15 30'da Köşk'e davet etti. 
     Gül, kabul için saat 15.40'da Çankaya Köşkü'ne giriş yaptı. 
     Başbakan Abdullah Gül, Cumhurbaşkanı Ahmet Necdet Sezer'e sunduğu Bakanlar Kurulu listesindeki isimlerde bir değişiklik olmadığını belirtti. 
     Başbakan Gül, Cumhurbaşkanı Ahmet Necdet Sezer ile yaptığı yaklaşık 1.5 saat süren görüşmenin ardından, Bakanlar Kurulu listesini okudu ve gazetecilerin sorularını yanıtladı. 
     Gül, 58. Hükümet'i kurma görevinin Cumhurbaşkanı Sezer tarafından kendisine verilmesinin ardından, ''Pazartesi gününe kadar hükümeti kurma çalışmalarını bitireceklerini umut ettiğini'' söylediğini anımsatarak, bunun gerçekleştiğini belirtti. Gül, dün akşam arkadaşları ile istişare ettiklerini kaydederek, bugün de Sezer'e listeyi takdim ettiğini ifade etti. 
     ''Biraz uzun sürdü diye sorular sorabilirsiniz'' diyen Gül, ''Sizleri seyrettik, televizyonları...'' dedi. 
     Açıklamalarının ardından Başbakan Gül, 58. Hükümet'i oluşturan bakanların isimlerini okudu. 
     Daha sonra bir gazetecinin ekonomiden sorumlu devlet bakanının kim olduğunu sorması üzerine Gül, görevlendirmelerin daha sonra yapılacağını kaydetti. 
     Bakanlar Kurulu'nun, ülke ve millet için hayırlı olmasını dileyen Gül, ''Hayırlı hizmetlere hep vesile olalım. Allah mahcup etmesin'' dedi. 
     

Başbakan Abdullah Gül Devlet Bakanı ve Başbakan Yardımcısı Abdullatif Şener Devlet Bakanı ve Başbakan Yardımcısı Mehmet Ali Şahin Devlet Bakanı ve Başbakan Yardımcısı Ertuğrul Yalçınbayır Devlet Bakanı Mehmet Aydın Devlet Bakanı Beşir Atalay Devlet Bakanı Ali Babacan Devlet Bakanı Kürşat Tüzmen Adalet Bakanı Cemil Çicek Milli Savunma Bakanı Vecdi Gönül İçişleri Bakanı Abdulkadir Aksu Dışişleri Bakanı Yaşar Yakış Maliye Bakanı Kemal Unakıtan Milli Eğitim Bakanı Erkan Mumcu Bayındırlık ve İskan Bakanı Zeki Ergezen Sağlık Bakanı Recep Akdağ Ulaştırma Bakanı Binali Yıldırım Tarım ve Köyişleri Bakanı Sami Güçlü Çalışma ve Sosyal Güvenlik Bakanı Murat Başesgioğlu Sanayi ve Ticaret Bakanı Ali Çoşkun Enerji ve Tabii Kaynaklar Bakanı Hilmi Güler Kültür Bakanı Hüseyin Çelik Turizm Bakanı Güldal Akşit Orman Bakanı Osman Pepe Çevre Bakanı İmdat Sütlüoğlu      
</TEXT>
</DOC>
