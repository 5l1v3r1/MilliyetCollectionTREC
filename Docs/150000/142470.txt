<DOC>
<DOCNO> 142470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/soneko12.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yüksek seviyesini koruyor... 
</HEADLINE>
<TEXT>

     Uluslararası piyasalarda Asya'nın önde gelen petrol borsalarından Singapur'da, ham petrol fiyatları, az da olsa gerileme yaşanmasına karşın yüksek seviyesini koruyor. 
     Singapur Borsası'nda Batı Teksas türü petrolün vadeli fiyatı 5 cent azalarak 37.78 dolara, Kuzey Denizi Brent türü petrolün varil fiyatı ise 6 cent gerileyerek 33.85 dolara indi. 
     Batı Teksas türü petrolün fiyatı, 1990-1991 yıllarında Körfez krizi sırasında 41.15 dolara kadar çıkan petrol fiyatının 3.75 dolar gerisinde bulunuyor Petrol fiyatlarında yüksek seviyenin devam etmesine neden olarak, dünyanın en büyük petrol üreticisi ve tüketicisi konumunda olan ABD'nin stoklarında görülen gerileme gösterildi. 
     ABD Enerji Enformasyon Yönetimi EIA verilerine göre, ABD'nin ham petrol stokları yaklaşık 4 milyon varil azalarak 269.8 milyon varile geriledi Gözlemciler, ABD'nin mevcut petrol stoklarının, olası Irak operasyonu sırasında ABD yönetimince operasyonun yumuşak bir şekilde sürdürülmesi için öngörülen stok miktarının altında olduğunu ifade ediyorlar. 
     





</TEXT>
</DOC>
