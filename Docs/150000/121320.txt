<DOC>
<DOCNO> 121320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun17.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sofya'da mafya hesaplaşması... 
</HEADLINE>
<TEXT>

     Bulgaristan'ın başkenti Sofya, dün gece yine kanlı bir mafya hesaplaşmasına sahne oldu. 
     İçişleri Bakanlığı'ndan edinilen bilgiye göre, mafya gruplarıyla ilişkili olduğu tahmin edilen Suriye ve Lübnan uyruklu iki işadamı, otomobillerinde uğradıkları silahlı saldırı sonucu hayatlarını kaybetti. 
     Lübnan uyruklu Feysal Zaka 54 ve Suriye uyruklu Matar Hacı 48 , Sofya'nın Lozanest semtinde dün gece silahlı iki kişinin saldırısına uğradı. Görgü tanığı bir kadının ifadesine göre, BMW markalı beyaz bir otomobille Feysal Zaka'nın kullandığı aracın önünü mesen saldırganlar, Zaka ve Hacı'yı kurşun yağmuruna tuttu. Feysal Zaka kalbinden, Matar Hacı da başından aldığı kurşun yaralarıyla olay yerinde can verirken, saldırganlar kaçmayı başardı. 
     Feysal Zaka'nın elektronik eşya, Matar Hacı'nın da araç ticaretiyle uğraştığını açıklayan polis, katillerin yakanlamasına yönelik geniş çaplı operasyon başlattı. 
     Cinayetlerin mafya grupları arasında bir iç hesaplaşma sonucu işlendiği tahmin ediliyor. 
     





</TEXT>
</DOC>
