<DOC>
<DOCNO> 120602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yazar/theper.html </URL>
<DATE> 2002/11/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
83. madde ne olacak 
</HEADLINE>
<TEXT>

     Hükümet çalışmaları, tek parti iktidarının özelliklerini taşıyarak hızla yürüyor. Artık ne koalisyon protokolü, ne bakanlıkların bölüştürülmesi, ne kapalı kapılar ardında pazarlıklar. Bir parti kendi politikasını götürüyor ve öyle de gidecek. Görülüyor ki, yakın gelecekte gündemin maddelerinden biri de Anayasa’nın 109. maddesi olacak. Acaba yakın tarihte gündem maddesi Anayasa’nın 83. maddesi yani milletvekili dokunulmazlığı olacak mı 
     Hepimizin yaşadığı gibi Meclis’teki üç partinin taahhüdü milletvekilliği dokunulmazlığının sınırlandırılması idi. Bu konu hakkında araştırma yapıldığı ve dokunulmazlığın Meclis tatil döneminde kalkacağı hususunun araştırıldığı şeklinde resmi olmayan bir bilgi verildi. Bu bilgi doğru ise, acaba milletvekilliği dokunulmazlığı konusunda işi savsaklama dönemi geliyor 
     İşin doğrusu, milletvekilliği dokunulmazlığı bir kürsü dokunulmazlığıdır. Bunun dışındaki suçlar için cezadan muaf bir grup oluşmamalıdır. Olması gereken şudur 
     Kürsü dokunulmazlığı tamam. Milletvekillerinin işlediği suçlar konusunda tutuklanmamaları da tamam. Ancak yargılanmaları yapılabilmeli ve yargılama sonunda Anayasa’nın 76. maddesinde sayılan "milletvekili seçilmeye mani" cezalardan birine mahkum olup da cezası kesinleşen milletvekilinin milletvekilliği düşürülmelidir. Nasıl ki önceden milletvekili seçilmeye mani suçlar varsa, aynı suçu milletvekili olarak işleyen birinin milletvekilliği kalkabilmelidir. 76. madde sayılan suçlar içinde yüz kızartıcı suçlar ve bir yılı aşkın hapsi gereken taksirli suçlar hariç suçlar anarşik eylem gibi suçlar bulunmaktadır. Bu suçlar seçilmeye mani ise göreve devama da mani olarak kabul olunmalıdır. Toplum nazarında "yine kendilerini kolladılar" imajı yaratmak toplumun güvenini sarsacaktır. 
     
     







Turhan Selçuk’a mektup 


Kültür Bakanı 


Baykal freni 


Boğuşma sürecek, sağlam sinir lazım 


Kabuk değişimi 


Oğuldan mektup var 


Öncelik türbanda mı yoksa yasasında mı olmalı 


Yunan tavernasında Japon olursun inşallah 


İsveç Büyükelçisi AKP’li kadınlara iftar yemeği verdi 


Altemur Kılıç’ı Başbakan aradı mı 


Sezer ve CHP’nin misyonu 


Karayalçın’dan Türkiye’de solun özeleştirisi 


83. madde ne olacak 


Ak Günler’den AK Parti’ye 


</TEXT>
</DOC>
