<DOC>
<DOCNO> 106887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/siy12.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalman’dan Barzani’ye sert yanıt 
</HEADLINE>
<TEXT>
Kuşkusuz görevimizi yaparız 
     FERİT ASLAN Diyarbakır DHA 

     Kara Kuvvetleri Komutanı Orgeneral Aytaç Yalman, Irak Kürdistan Demokrat Partisi lideri Mesut Barzani’nin "Türk ordusu Kerkük’e girerse kendisine burayı mezar yaparız" sözlerine, "Milletimizin bize vereceği görevi en iyi şekilde yerine getireceğimizden kimsenin kuşkusu olmasın" karşılığını verdi. 
     Dün sabah Malatya’dan helikopterle Diyarbakır’a gelen Yalman, 2. Ordu Komutanı Orgeneral Fevzi Türkeri ve 7. Kolordu Komutanı Korgeneral Atilla Işık ile birlikte Olağanüstü Hal Bölge Valisi Gökhan Aydıner’i makamında ziyaret etti. Güneydoğu Anadolu’da denetlemeler yapan ve gezisinin nezaket amaçlı olduğunu kaydeden Yalman, bir gazetecinin Kürdistan Yurtsever Birliği lideri Celal Talabani ile Barzani’nin uzun süre sonra anlaşmasına ilişkin sorusu üzerine, "Milletimizin vereceği görevi en iyi şekilde yerine getiririz" yanıtını verdi. Yalman, bölgedeki ABD askerleri ve diğer konulardaki soruları da yanıtsız bıraktı. Yalman’ın bir ara Aydıner’e, "Değerlendirmelerimi yaptım. Gazeteciler onları alamamış mı diye sorduğu da öğrenildi. 
     



 SİYASET 




















</TEXT>
</DOC>
