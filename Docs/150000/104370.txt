<DOC>
<DOCNO> 104370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/gureli.html </URL>
<DATE> 2002/08/28/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Seçmenin nabzı, siyasetin gündemi 
</HEADLINE>
<TEXT>

     Şu bizim parti "liderlerinin" Milliyet TIR’ından yazılanları ve öteki gazetelerdeki "nabız tutma" yazılarını okuyup okumadıklarını merak ediyoruz. Aslında okuduklarını sanmıyoruz. Çünkü lider okumaz vakti yoktur. Lider sinemaya, tiyatroya, konsere gitmez, sergileri de gezmez. Seçim zamanı çarşı pazar dolaşır, çocukları kucaklayarak "medyaya" poz verir. 
     Liderlerin gazetelerdeki nabız yazılarını doğrudan okumalarını haydi bir yana bırakın, parti görevlilerinin bu tür yazıların bir özetini genel başkanlarının önüne koyup koymadıklarından bile kuşkuluyuz. Çünkü, bakıyoruz da halk ayrı bir havada söylüyor, liderler bambaşka bir makamda çalıyor. Okusalar halkın söylediklerine yanıt verirler. Hoş, hangi yüzle neyi söyleyecekler, o da ayrı mesele. 
     Güya biz de karınca kadarınca nabız tuttuk ya Bu laf da İsmail Cem’in "Galiba demokratik soluz" demesine benzedi Milliyet TIR’ıyla gittiğimiz beş ilde Kilis, Hatay, Osmaniye, Adana, Mersin konuşmalarımızda ortak bir nokta dikkatimizi çekti. 
     Bir ilde bakıyorsunuz, gelenlerin çoğunluğu CHP diyor da başka bir şey demiyor birinci parti yalnız o ilde değil, bütün Türkiye’de CHP. Bir başka ilde MHP kuşatması altında olduğumuzu hemen anlıyoruz çünkü, Türkiye’yi MHP kurtaracak. Öteki ile geçiyorsunuz, varsa yoksa AKP çünkü, bütün millet bir de onu denemeye kararlı. 
     Beş ilde de bu üç partinin ya tek başlarına ya koalisyon halinde iktidara geldiğini değil, bizim karşımıza geldiğini gördük. Tabii "medya"nın görevi de dolduruşa gelmemek, tarafsız olmak ya Bu nedenle bizler de uyanık davranıyor, söylenenleri filtreden geçiriyoruz. Zaten hemen her konuşanın daha sözünün başında hangi partiden olduğu anlaşılıyor. Sorduğunuzda ortaya çıkıyor ki, CHP’ye şans tanıyanlar partinin o ildeki ya yöneticisi ya da üyesi. AKP için de, MHP için de durum aynı. Yani partililer, saklayabildikleri kadar kimliklerini saklayarak partilerine kamuoyu oluşturmak için koşup gelmişler. 
     Bu durumu, kınamak için belirtmiyoruz belki tam tersine, partilerinin lehine gösterdikleri gayret takdire değerdir ve o partinin dinamizmine işaret sayılabilir. Asıl dikkatinize sunmak istediğimiz nokta, bu üç partinin dışındaki partililerin ortalıkta pek görünmeyişleriydi. 
     Biz gözlemlerimizi aktardık, yorumunu siz yapın. Bu durum, il yöneticileri koşuşturan, harıl harıl "örgüt çalışması" yapan yukarıda adı geçen üç partinin barajı aşacağının göstergelerinden biri sayılabilir mi Öteki iki parti için de yine siz karar verin. 
     
     Bir şiir 
     Haftanın dizeleri sanal şair Bulut’tan 
     "Nasıl ayırırım seni senden Söyle bir şeyler bana benden Olsak da olmasak da düşle beni Sev beni ısıt beni Sevgi yetmez sevda ile sar beni Bir gün sanki Gelecekmiş gibi Özle beni" 
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
