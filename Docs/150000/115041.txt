<DOC>
<DOCNO> 115041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun17.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da sigara içenlerin sayısında rekor düşüş 
</HEADLINE>
<TEXT>

     JAPONYA'DA, SİGARA İÇENLERİN ORANI Sanayileşmiş ülkeler arasında sigara içme oranı en yüksek ülkelerden biri olan Japonya'da, sigara içen erişkinlerin yüzdesinin rekor düzeyde azaldı. 
     Japonya'daki en büyük sigara üreticisi firmanın yaptığı yıllık araştırmaya göre, ülkede sigara içenlerin oranı, en yüksek olduğu 1960 yılından itibaren sürekli azalıyor. 
     Sigara içenlerin oranının bu yıl yüzde 30.9'a düştüğünü, bu oranın önceki yıl yüzde 32.7 olduğunu belirten araştırmacılar, kadınlar arasında sigara içenlerin oranında azalmanın ise yavaşladığını belirledi. 
     Araştırmacılar, Japonya'da sigara içme oranının giderek azalmasını, sigara içilmeyen alanların çoğalmasına ve sigaranın yol açtığı sağlık sorunlarına ilişkin kaygıların artmasına bağladı. 
     Bununla birlikte hala dünyada en fazla sigara içilen sanayileşmiş ülkelerden biri olan Japonya'da, sigara içen erkeklerin oranı yüzde 52'den yüzde 49.1'e, kadınların oranı ise yüzde 14.7'den yüzde 14'e düştü. 
     Araştırmanın ülke çapında posta yoluyla, yaşları 20 ve üzerindeki 11 bin 79 kişinin katılımıyla yapıldığı belirtildi. 
     





</TEXT>
</DOC>
