<DOC>
<DOCNO> 138006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo22.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınspor'da kulüp yönetimi, Serkan Gültang ile yollarını ayırıyor. 
</HEADLINE>
<TEXT>

     İkinci Futbol Ligi B Kategorisi A Grubu takımlarından Aydınspor'da, kulüp yönetimi Serkan Gültang ile yollarını ayırıyor. 
     Aydınspor Kulübü Başkanı Tansel Önder, Yıldırım Bosnaspor maçı öncesi Serkan Gültang'ın başka kulüplerle transfer görüşmesi yaptığı biçiminde birtakım spekülasyonların çıktığını, sezon sonunda sözleşmesi biten bu oyuncuya, bu spekülasyonların ortadan kaldırılması için, 1 yıllık sözleşme imzalamasını önerdiklerini kaydetti. 
     Önder, şöyle konuştu 
     ''Kadromuzda sezon sonu sözleşmesi biten tek oyuncu Serkan Gültang. Biz kendisiyle 1 yıl daha sözleşme yapmasını istedik. Böylelikle bu dedikodular da ortadan kalkacak. Serkan çok iyi bir futbolcu. Bu tavrımız kesinlikle sözleşmesi bitince satıp para kazanmak değil. Kendisi düşünmek için süre istedi. Kabul etmesze kendisi bilir.'' Öte yandan Serkan Gültang'ın Karşıyaka Kulübü ile her türlü konuda anlaştığı ve sezon sonunda bu kulübe transfer olacağı öğrenilirken, bu futbolcunun yönetim kurulunun önerisini kabul etmemesi durumunda kadro dışı bırakılacağı öğrenildi. 
     Bu arada Aydınspor Kulübü Olağan Mali Kongresi'nin yarın Hüseyin Aksu Tesisleri'nde yapılacağını belirten başkan Önder, çoğunluk sağlanamadığı takdirde kongrenin 1 hafta sonra aynı yerde gerçekleştirileceğini bildirdi. 
     





</TEXT>
</DOC>
