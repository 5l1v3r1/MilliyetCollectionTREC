<DOC>
<DOCNO> 111533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/siyaset/asiy.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Deniz Bey tuzağa düştü’Yaşar Nuri Öztürk, "Baykal sizin Türkçe ezanı savunmadığınızı bilmiyor muydu " sorusuna şu yanıtı veriyor "Deniz Bey, kitabımı okumamış. Buna karşı çıkmalıydı" 
     DERYA SAZAK 

CHP, laik bir parti, aday olmadan önce Sayın Baykal’la dini konulara yaklaşımı konuşmuş muydunuz Sizin Anadilde ibadet’ kitabınızla ilgili bir soruya CHP liderinin yanıtı nedeniyle az daha adaylıktan vazgeçiyordunuz. Türkçe ezan meselesi... 
     - Ben on yıldır, anadilde ibadet’i gündeme getiriyorum. Diyanet başta, dinci çevreler buna karşı çıktı. Bireysel ibadetlerinde, ihtiyaç duyan Kuran’ın tercümesini veya içinden gelen başka duaları okuyarak namazını kılabilir. Bu iki uygulama da Peygamberimizin zamanında başlamış. Şimdi Müslümanlar 1.5 milyar kişi ve birileri diyor ki, buna ihtiyaç yok. 
     
Osmanlı’da halifelik padişahta iken Arapça dışında ibadet tartışılmış mı 
     - Bunun tartışılamayacağını dahi dinin emri yaptılar. Osmanlı hilafeti aldıktan sonra İslam’ın Arabize edilmiş versiyonunu hayatına soktu. Bağlı olduğu mezhepte Osmanlı’nın Hanefilikte aksi söylenmesine rağmen bunu tartışmaya bile açmadılar. 
     
Hocam, dini daha katı uygulamak isteyenler Arapça namazı savunurken bir Fatiha’yı ezberleyemiyorlar mı diyorlar. 

     İNSAN HAKLARINA AYKIRI 
     - Biliyorum bunu savunan fıkıh profesörleri var, bu insanlar geri zek lı mı ’ bir Fatiha’yı okuyamıyorlar diye tepki gösteriyorlar. Peygamberimizin sahabisi, Arap oğlu Arap demiş ki, ben Kur’an ezberleyemiyorum demiş. Namaz kılma imk nı ver. Vermiştir. Bizim insanlara geri zekalı mısın, git beş satırlık Fatiha’yı Arapça ezberle’ demek insan haklarına tecavüz ve İslam’a hakarettir. Hz. Peygamber’e saygısızlıktır. Uygulama var elimizde. Hani sünnetti. İşte buradan ben Anadilde ibadet’ meselesini Kopenhag kriterleriyle irtibatlandırıyorum. Bu insan hakları ihlalidir. Din verdiği halde dine yalan söyletenler bu hakkı gasp ediyor. Diyanet de artık benim on yıldır mücadelesini verdiğim çizgiye geldi. Arapça bilmeyenler namazlarını Türkçe tercümeden okuyarak kılabilirler. 
     
Namazla ezan arasındaki dil açısından fark nerede Siz ezanın Arapça olmasında niye ısrarlısınız 
     - Gelenek dine, ortak evrensel değerlere ve rasyonel verilere aykırı değilse geleneği korumakta yarar var. Kur’an tercüme ediliyorsa ezan niye edilmesin Ama ben bunun sosyolojik açıdan yararı olmadığına inandığım için böyle devam etsin diyorum. 
     
Tek parti döneminde CHP 1950 öncesinde Türkçe ezan uygulamış. 
     - Bence yanlıştı. Denendi. Tutmadı. 
     
Ezanın hoparlörle okunmasına karşısınız. 
     - Evet bu dine aykırı. Ezan insan sesiyle okunacak. Bu Peygamberimizin talimatıdır. Güzel insan sesiyle okunacak. Hoparlör, ezan sesini bozuyor. Ezanda söylediğim net Orijinal diliyle okunacak. 
     
Sizi eleştiren dini çevrelerde ezanı by pass’ ediyor, sonra da namazı kaldıracak deniyor. 
     - Bunlar bühtandır. Ben 10 yaşından beri namaz kılan bir adamım. Ben sadece bunun ilmini yapan değil, İslam’ı yaşayan biriyim. 
     
Baykal, sizin Türkçe ezanı savunmadığınızı bilmiyor muydu TV’de ters düştünüz 
     - Deniz Bey, kitabımı okumamış. O tuzak soruya düştü. Baykal buna karşı çıkmalıydı. Ben program bitmeden not gönderdim ve televizyondan okundu. Deniz Bey olayı anladı. CHP de bu iftirayı net şekilde kamuoyuna açıkladı. 
     
Sonra kitabınızdan bölüm çıkarmışsınız. 
     - Çıkarmadım, karışıklığa meydan veren paragrafta düzeltme yaptım. Özü değişmedi. Ezanın orijinal diliyle, ancak insan sesiyle okunması gerektiğini belirttim. Bunu bid’attan çıkarıp sünnete uygun hale getirmeliyiz. 
     
Türban sorununu çözerizBaşörtüsü konusunda ne düşünüyorsunuz Baykal ve Erdoğan gerilimi düşürelim diyor. 
     - Burada herkes bir noktaya geldi. Bunu siyasal istismar konusu olmaktan çıkaracağız. Başörtüsünün tarafı olanlar da olmayanlar da. Bu istismar biterse ve devletin buradan kendisine rahatsızlık geleceği kaygısı ortadan kalkarsa bu mesele çözülür. Bir konsensüse doğru gidiyoruz. Ama devletle horoz dövüşünü devam ettirirseniz sahayı, ringi terk edecek olan horoz devlet olmaz. Devletle horoz dövüşü kalkacak. Bunu senelerdir söylüyorum. Aslında 15 - 20 yıl önce böyle problem yoktu. Ben şuna inanıyorum bunu oy istismarı yapmayan insanlar hangi partiden olursa olsun bir araya gelir bu memleketin evlatları olarak bu meseleyi düşünürlerse çözerler. 
     
Sizin kafanızda bir çözüm var... 
     - Ben onu şimdi telaffuz etmek istemiyorum. Çözülür. Çözümü var. Tabiri caizse biz eğer itibara alınır, birikimini getir ne yapılabilir denilirse o zaman... 
     
Model var demek ki... 
     - Var ama şimdi onu telaffuz edip heba etmek istemiyorum. Adamlar benim söylemediğim şeyleri bana isnad ederek iftira kampanyaları açarken ben bunları niye telaffuz edeyim. Sizi adam yerine koyarlarsa bu fikrinizi insanların hizmetine verirsiniz, yoksa susmaya devam edersiniz. 
     
Halk beni politikaya ittiNeden siyaset Dini, İslam’ı modern anlamda yorumlayan bir bilim adamı olarak tanınıyorsunuz, İstanbul Üniversitesi İlahiyat Fakültesi Dekanlığı’nı bırakarak politikaya atıldınız. İstanbul’dan milletvekili adayısınız. CHP vitrininde Derviş’le birliktesiniz. Neden CHP 
     - Ben sadece ilahiyatçı değilim. İstanbul Hukuk’u bitirdim. Senelerim avukatlıkla geçti. 30 yılı aşkın hukukçuyum. 
     
İmam hatip kökenli değil misiniz 
     - Hem lise hem imam hatip. İslam felsefesi üzerine doktora yaptım. Politikaya bugüne kadar niye girmedim Çünkü, benim buraya gelmemde bir numaralı rolü oynayan Türk halkı, politikanın dışında kalmamı istedi. Aynı halk bu dönemde benden tam tersini istedi. 
     
Siyaset yapmanızı mı 
     - Evet. Meclis’e girin ki, güvenilir insanlardan oralarda nelerin dönüp durduğunu öğrenelim ve bunlara engel olunabilir mi Bu halk beni politikaya itti. Hocam, girin dediler. 
     
     SİYASETE GÜVENSİZLİK 
Ne bekliyor insanlar 
     - Siyasete korkunç bir güvensizlik var. Etik bozukluktan ekonomik çöküntüye her şeyin nedeni politikacı görünüyor. Halk şu benzetmeyi yapıyor Hocam siz balığı kuyruğundan yukarı düzeltmeye çalışıyorsunuz, çürümüşlüğü. Halbuki başından başlasanız. Başı da siyaset, Meclis.’ 
     
Balık baştan kokar .. 
     - Onun için, dışarıda kalmayın elinizi taşın altına sokun ve Türkiye’nin sabrı yok. Bu kokuşmuşluğa son verin dediler. 
     
Sizin adaylığınızda AKP’nin yükselişini kesmek için CHP’nin de bir din bilimcisini vitrin’e alma politikasının etkili olduğunu düşünüyorduk. 
     - Hiç ilgisi yok. Tamamen hırsızlık, soygun, halkı aldatma, dokunulmazlıklara sığınarak Türkiye’de sergilenen çürüme, ikiyüzlülük. Bunlarla benim felsefi ve hukuki anlamda savaştığımı biliyorlar. Meclis’te fiilen bunu yapın dediler. 
     
Neden CHP 
     - Şu badirede Türkiye’nin önünü açacak, yarınlara hazırlayacak, en önemlisi de içteki kurumlarla ve dış dünyayla entegrasyonu acabalar’ üreterek rahatsız etmeyecek bir iktidar buradan çıkar diye düşündüm. Ötekiler belki iktidar olacaklar ama yakın geçmişi de düşünmek lazım. Siz akşam yattığınızda yarına ne olacak ’ diye bu acabalar’la rahat uyuyamadığınız zaman o iktidardan hayır çıkmaz. 
     
AKP için mi söylüyorsunuz 
     - Ad vermiyorum. Acabaları taşımayan bir iktidar lazım. İçeride rejimle acabaları olmayacak... 
     
28 Şubat’ı çağrıştırmayan. 
     - Olmaması lazım. Olursa Türkiye eskisi gibi ucuz atlatamaz. Ben kimseyi itham etmek istemiyorum. Ama ortada bir fenomen var. Bu acabalar doğarsa Türkiye eskisinden rahatsız olur. Bu enfeksiyonun depreşmeyeceği bir hükümet lazım. Bunun yolu CHP. 
     
Kur’an laikliğin teşvik edicisidirSeçimlere dönersek... 1990’ların ortasında Türkiye siyasal İslam’ın yükseliş sürecini yaşadı. Erbakan’dan kopan Tayyip Erdoğan ve AKP kadrosu iktidar adayı. CHP ise laiklik kulvarında öne geçme çabasında. 11 Eylül’den sonra İslam ve demokrasi’ kavramı yeniden tartışılmaya başlandı. 
     - İslam’la laikliğin çelişen hiçbir tarafı yok. Tam tersine Kuran - ı Kerim laikliğin teşvik edicisidir. Demokrasinin öncüleri de Peygamberlerdir. Siyasal İslam’ın anlattığı İslam, Kuran’ın ve Hz. Muhammed’in anlattığı İslam değildir. Onların referansı Peygamberimiz olamaz. Bunu ispat edemezler. İspat edemeyince de şiddet ve baskıya başvuruyorlar ve dünyanın önünde rezil oluyorlar. Türkiye’de de bu oyun oynanıyor. 
     
Nasıl 
     - Siyasetteki açıklarınızı dinin mukaddeslerini kullanarak kapatma gibi korkunç bir şans var. Kur’an bize diyor ki Allah ile aldatılmayın ’ Türkiye’nin bunları öğrenmesi lazım. Bizi etkisiz kılmak isteyenlerin kaygısı da budur. 
     
Sizi reformist buluyorlar. 
     - Ben reformist değilim. Kuran’ın getirdiği saf ve berrak dini anlatıyorum. Bunun adı dinde Peygamberimiz tarafından konmuştur. Tecdid’dir. Yeniden yapılanmadır.Türkiye bunu aşmak zorunda. 
     
Neyi aşacak, dinin siyasal amaçla sömürülmesini mi 
     - Evet, efendim. Dinin siyasetteki açıkları kapatma malzemesi ve halkı aldatma aracı yapılmasını Türkiye mutlaka önlemelidir. 11 Eylül’den sonra anlaşıldı ki bütün dünya buna muhtaç. Şu ezan tartışması da gösteriyor ki Müslümanlar’ın özeleştiri yapmasına fırsat tanınmayacak. 
     
AKP’nin yükselişinde din mi, yoksa sosyo ekonomik nedenler mi rol oynuyor 
     - Ben hiçbir partiyi yargılamak istemem. Türkiye o kadar kötü yönetildi, kamu kaynakları o kadar talan edildi ve halk öyle sefalete itildi ki millet, Bunlar gitsin de yeni biri olsun, kim gelirse gelsine geldi’. Esas ürkütücü olan budur. Ben insanlara bunu anlatacağım, Seni kırdılar, talan ettiler, ekmeğini elinden aldılar, hıncın var ama öfkeye yenik düşerek yeni bir hata yapma ’ O yüzden CHP diyorum. 
     
CHP’nin dine bakışına ne diyorsunuz 
     - Benim bakışım neyse odur Dinimizin Kuran’da ve Peygamber’in öğretisinde olduğu şekilde anlaşılmasını esas alır. Bu Cumhuriyet’in, Atatürk’ün felsefesidir. 
     
CHP iktidara gelirse Diyanet’te yeniden yapılandırma olacak mı Alevi cemaatinin temsili gibi... 
     - Diyanet’te ciddi bir ıslahat lazım. Ancak Diyanet’i bir anonim şirkete dönüştürerek her mezhebe bir masa vererek, Türkiye’yi daha büyük kaosa götürürsünüz. Öyle bir ıslahat yapacaksınız ki, bütün inanç birimleri rahatsızlıklarını unutsunlar. Diyanet, Kuran’ın ve Anayasa’nın Diyanet’i olursa bu sıkıntılar biter. Ama Diyanet mezhep Diyanet’i olursa her yıl oraya bir masa ilave etmek zorunda kalırsınız. Kaç tane tarikat var, her birine masa mı vereceksiniz Diyanet hepsinin üstünde olmalıdır. 
     



 SİYASET 



















</TEXT>
</DOC>
