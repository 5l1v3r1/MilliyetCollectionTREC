<DOC>
<DOCNO> 138135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yasam/yas09.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 16 milyon erkek Cengiz Han’ın akrabası 
</HEADLINE>
<TEXT>

Bilim adamları, dünyadaki erkeklerin binde 5’inin Moğol İmparatoru Cengiz Han ile kromozomlarının aynı olduğunu iddia etti 
     DIŞ HABERLER SERVİSİ 

     DÜNYADA yaşayan erkeklerin binde 5’inin 1155 - 1227 yılları arasında yaşayan Moğol İmparatoru Cengiz Han’ın akrabası olduğu iddia edildi. Sonuçları American Journal of Human Genetics dergisinde yayımlanan araştırma sırasında, eski Moğolistan’da yaşayan erkeklerin hemen hemen yüzde 8’inin, birbirine çok benzeyen Y kromozomu taşıdığı belirlendi. 
     
     Haremler çok yaygındı 
     Cengİz Han’ın yaşadığı dönemde haremlerin çok yaygın olduğunu ve erkeklerin fiziksel olarak daha fazla çocuk sahibi olabildiklerini belirten bilim adamları, Cengiz Han’ın büyük oğlu Cuci’nin 40 oğlunun, torunu Kubilay Han’ın da 22 oğlunun olduğunu kaydetti. Bilim adamları, 10 yıl süren araştırma çerçevesinde, eski Moğol İmparatorluğu’nun bulunduğu bölgede ve çevresinde yaşayan 40’tan fazla toplumun kan örneklerini inceledi. 
     
     Bin yıl geriye gittiler 
     BİLİM adamları, kromozomun mutasyona uğradığı zaman, bu değişikliğin işaret olarak kullanıldığını ve mutasyonun oluştuğu zamana kadar geriye gidilebildiğini söylediler. Y kromozomları incelenen erkeklerde de bu tür bir işaret bulduklarını ve bin yıl kadar geriye gittiklerini ifade eden bilim adamları, mutasyonun Cengiz Han’ın büyük büyükbabasına dayandığını belirtti. 
     



 YAŞAM 





















</TEXT>
</DOC>
