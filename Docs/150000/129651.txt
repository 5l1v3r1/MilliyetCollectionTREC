<DOC>
<DOCNO> 129651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/guncel/agun.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye en geç 27 Ocak’a kadar bir karara varmalı " 
</HEADLINE>
<TEXT>
İngiltere sıkıştırıyor 
Ankara’ya gelen İngiltere Savunma Bakanı, "Artık bir karar verin. Koalisyon dışında kalırsanız, Irak’ın geleceğiyle ilgili söz hakkınız azalır" mesajı verdi... 
     BARKIN ŞIK Ankara 

     Silah denetçilerinin 27 Ocak’ta Birleşmiş Milletler’e BM sunacağı rapor öncesinde Irak’a yönelik operasyon hazırlıklarını tamamlamak isteyen ABD-İngiltere koalisyonu, Türkiye’ye karşı diplomatik baskısını artırdı. İngiltere Savunma Bakanı Geoffrey Hoon, dün Ankara’daki temaslarında, Türkiye’nin kararını netleştirmesini istedi. 
     Hoon ve İngiltere Genelkurmay Başkan Yardımcısı Korgeneral Anthony Pigott, ilk olarak Anıtkabir’i ziyaret etti. Hoon başkanlığındaki heyet, sırasıyla Milli Savunma Bakanı Vecdi Gönül, Genelkurmay Başkanı Orgeneral Hilmi Özkök, Dışişleri Müsteşarı Uğur Ziyal ve Başbakan Abdullah Gül ile görüştü. 
     
     TAKVİMİNİZ BİZE UYMAZ’ 
     Hoon, Türkiye’nin Irak’a ilişkin politikasını 27 Ocak’ta açıklanacak BM raporuna göre oluşturduğuna işaret ederek, "Takviminiz bize uymuyor" mesajı verdi. İngiliz Bakan, Irak’ın yeniden yapılandırılmasında Türkiye ile hareket etmek istediklerini belirtirken, Ankara’nın koalisyona dahil olması talebini yineledi. Hoon, harek tın Kuzey Cephesi’ne ilişkin kararının 27 Ocak’tan önce oluşturulacağını ve Türkiye’nin bu tarihe kadar karar vermesi gerektiğini belirtti. 
     Türkiye’nin koalisyona dahil olmaması durumunda Irak’ın geleceği üzerindeki etkinliğinin ve söz hakkının azalacağını savunan Hoon, "Ne kadar gecikirsek o kadar ucundan tutacaksınız" dedi. Hoon, "Sorunun çözümü Saddam Hüseyin’de. ABD’nin kararlılığını kabul etmek zorunda... Aksi halde buna kendilerini zorlayacak önlemlere başvurmak zorunda kalacağız" diye konuştu. 
     
     KUZEYDEN YIĞINAK ŞART’ 
     CNN Türk’te yayımlanan Manşet programında Mehmet Ali Birand’ın sorularını yanıtlayan Hoon, silah denetçilerinin çalışmalarını sağlıklı biçimde yapabilmesi için Bağdat’a yönelik diplomatik ve askeri baskıların sürdürülmesi gerektiğini söyledi. "Saddam’a yönelik güç tehdidi elimizde olmalı" diyen İngiliz bakan, bunun için kuzeyden askeri yığınak yapılması gerektiğine işaret etti. 
     
     
     



 GÜNCEL 

















</TEXT>
</DOC>
