<DOC>
<DOCNO> 142348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/guncel/gun99z.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekzip 
</HEADLINE>
<TEXT>

Milliyet Gazetesi’nin 1 Ocak 2003 günlü ve müvekkiller AK Parti İzmir İl Başkanlığı ve Ali Aşlık ile ilgili haberleri tamamen gerçekdışıdır. 
     MİLLİYET Gazetesi’nin 1 Ocak 2003 günlü nüshasının birinci ve on altıncı sayfası ile ayrıca aynı günlü ek gazete olan Milliyet Ege’de, müvekkilimiz AK Parti İzmir İl Başkanlığı ve İl Başkanı Av. Ali Aşlık gerçekdışı iddialarla suçlanmıştır. 
     1- Öncelikle, müvekkilimiz Ali AŞLIK AK Parti İzmir İl Başkanıdır. Asla siyasi komiser değildir. Gerçekdışı haberde iddia edildiği gibi, müvekkilimiz Ali AŞLIK ne kendi adına ve ne de AK Parti İzmir İl Başkanlığı namına hiçbir şekilde resmi kurumlardan personel sayılarını ve faaliyet dosyalarını istemiş değildir. Gerekçe olarak iddia edilen sözlerde kesinlikle müvekkilimiz Ali AŞLIK’a ait olmayıp uydurma cümlelerdir. Haber eksik bilgi ve peşin hükümle hiçbir araştırma yapmadan hazırlanmış, masa başı haberidir. Bu nedenle gerçek olması mümkün değildir. 
     2- Haberde iddia edilen, resmi kuruluşların il ve bölge müdürlüklerine seri ziyaretler yapıldığı gerçekdışıdır. Müvekkilimize isnat edilen sözler gerçek dışıdır. Resmi kurumlardan personel sayısı ve niteliklerinin gösterildiği birer faaliyet dosyasının gönderilmesinin istendiği de gerçekdışıdır. Haberde belirtilen olay hiç bir şekilde olmadığı için, yine haberde belirtilen bürokratların tepki gösterdiği ve bu olayla ilgili olarak müvekkilimizin söylediği iddia edilen "çok doğal bürokrasi, rakamlarla Ankara’yı yanıltabilir. Otokontrol kuruyoruz" cümlesi gerçekdışı olup müvekkilimiz böyle bir söz söylemiş değildir. Devlette denetime çıkıldığı ve müvekkelimizin bürokratları denetlemem doğal dediği iddiaları tamamen gerçekdışı olup hiç bir şekilde doğrulukla ve basın meslek ilkelerine uyma sözünüzle bağdaşmamaktadır. 
     3- Haberde geçen portredeki bilgiler yanlış ve eksik olduğu gibi, suçlamalar, gerçekdışı, haberden öte işi iftira ve hakaret boyutuna sokmaktadır. Böyle bir iddia tamamen gerçekdışı olduğu gibi, olayı süslemek amacıyla yazılmış bir masabaşı haberidir. 
     4- Öncelikle MİLLİYET gibi bir gazetenin bu tür suç kapsamına giren haberleri hukuk müşavirlerine danışması, gerçekliğini araştırması ve en önemlisi de kimseye hakaret etmeden ve gerçek haber yazma iradesi taşıması gerekir. Gazetecilik gerçekdışı haber yaratmak değil, olmuş haberi yazmaktır. 
     Kamuoyunun doğru olarak aydınlatılması açısından işbu yanıt ve düzeltmemizi saygıyla vek leten sunarım. 
     
Keşideciler Vekili Av. M. Şener ÖZTERZİ 




 GÜNCEL 

















</TEXT>
</DOC>
