<DOC>
<DOCNO> 107006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/soneko26.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 9,268 puanda tamamladı... 
</HEADLINE>
<TEXT>

     İMKB Bileşik Endeksi, 2. seansta 268.12 puan artarak, 9,268.47 puandan kapandı. 
     Hisse senetleri ikinci seansta, ortalama yüzde 2.98 oranında değer kazandı. 
     İlk seanstaki 7.91 puanlık düşüş dikkate alındığında, borsa endeksi günün tamamında 260.21 puan yükseldi. Hisse senetlerindeki günlük değer artışı ise yüzde 2.89 oldu. 
     Seansa 30.74 puan artışla 9,031.09 puan seviyesinde başlayan endeks, ilk yarıyı da 223.69 puan artışla 9,224.04 puandan geçti. 
     Endeks, seans içinde ulaştığı en yüksek seviye olan 9,268.47 puandan günü tamamladı. 
     Kapanışta mali endeks 367.57 puan artışla 11,036.16 puana, sanayi endeksi 200.38 puan artışla 9,128.20 puana, hizmetler endeksi 177.14 puan artışla 6,348.80 puana yükseldi. 
     Böylece ilk seansa göre mali grup hisseler ortalama yüzde 3.45, sanayi grubu hisseler ortalama yüzde 2.24, hizmetler grubu hisseler ortalama yüzde 2.87 oranında değer kazandı. 
     İşlem gören toplam 295 hisse senedinden 235'i değer kazanırken, 19 hisse senedi değer kaybetti. 41 hissenin fiyatında ise değişiklik olmadı. 
     Seansta, 161 trilyon 325 milyar 712 milyon liralık işlem hacmi kaydedildi. İki seanstaki işlem hacmi toplamı da 253 trilyon 770 milyar 797 milyon lira oldu. 
     Yapı Kredi Bankası, Sabancı Holding, İş Bankası C, Garanti Bankası ve Doğan Yayın Holding en yoğun işlem gören hisse senetleri olarak belirlendi. 
     Öte yandan güne 1 milyon 680 bin lira seviyesinden başlayan dolar da siyasetteki gelişmelere paralel olarak 1 milyon 658 bin liraya kadar düştü. 
     

     
</TEXT>
</DOC>
