<DOC>
<DOCNO> 121955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/tamer.html </URL>
<DATE> 2002/11/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Arjantin’e biraz bereket gönderelim 
</HEADLINE>
<TEXT>

     Bugünlerde bizde "bereket" bol. AKP lideri Tayyip Erdoğan’ın ifadesiyle "AK Parti’yle birlikte Türkiye’ye güven, bereket geldi". Borsa şahlanmış, faizler ve dolar düşüyor. Ekonomide tek bir önlem alınmış değil, ama göstergeler iyiye gidiyor. 
     Daha 2 yıl öncesine kadar milli geliri Türkiye’nin 3 katı olan Arjantin’de ise çocuklar açlıktan ölmeye başlamış. The Guardian gazetesinin haberine göre Arjantin h l dünyanın dördüncü büyük gıda ürünleri ihracatçısı. Hatta ülke içinde insanların yiyecek satın alabilecek maddi gücü kalmadığı için Arjantin’in son dönemde et, buğday, mısır ve soya ihracatı artmış bile. 
     
     Aç çocuklar ülkesi 
     Arjantin h l dünyanın en büyük tahıl ambarı sıfatını taşıyor, ama gelin görün ki modern zamanların külliyen iflas edip batan bu ilk ülkesinde çocuklar önce birer ikişer, sonra beşer onar açlıktan ölüyor. Biafra’dakine benzer şiş karınlı, kurumuş derili, gözleri dışarı fırlamış aç çocukların toplu fotoğrafları gazete sayfalarını süslüyor. 
     Arjantin’in Kızılay’ı son bir ay içinde 60 çocuğun açlık teşhisiyle hastaneye kaldırıldığını, 400 çocuğun ise yine açlık nedeniyle ayakta tedavi gördüğünü belirtirken, Çocuk Beslenme Araştırma Merkezi’nin Dünya Sağlık Örgütü WHO’ya verdiği rakamlara göreyse Arjantin’de her 5 çocuktan biri açlık sınırında yaşıyor. 
     Sözü edilen ülke Afrika değil, Arjantin. 39 milyon nüfusa karşı h l 50 milyon büyük baş hayvanın bulunduğu zenginlikte bir ülke. Ama onların Tayyip’i olmadığı için bereketi de yok 
     
     "O... çocukları" 
     Şaka bir yana ülke, ABD ve IMF’nin güdümünde yıllar boyu öylesine kötü yönetildi ki, bir yıl önce toptan iflas bayrağını çekti ve bir türlü de belini doğrultamıyor. Son bir yılda 3 kez devlet başkanı değiştiği halde tünelin ucundaki ışık bir türlü görülemiyor. Dünya Bankası’na borcun vadesi gelen 800 milyon dolarlık bölümü ödenemediği için, 1.8 milyar dolarlık yoksullukla mücadele paketinden bu 800 milyon dolar kesilecek. Yani kısıntı yine yoksulların rızkından. 
     Zaten Arjantin Üretim Bakanı Anibal Fernandez de geçen hafta itiraf etmiş "Biz yönetici sınıfı olarak hepimiz orospu çocuklarıyız. Ben de dahilim bu tanıma. Halkın en acil ihtiyaçlarını hiç umursamadık, hep görmezden geldik." 
     
     AKP duyarlı 
     Neyse ki bizim ülkemizde bugün artık yoksul halkın ihtiyaçlarına kulak veren bir hükümetin var olduğunu söyleyebiliriz. Gerçi iktidar olarak henüz tek bir icraatını bile görmüş değiliz ama, partinin kurulduğu günden bu yana öteki Türkiye’nin sesine kulak verdiğini biliyoruz. Zaten seçimleri de yoksul, işsiz ve umutsuzların oylarıyla kazanmadılar mı 
     AKP şu anda aslında çok kritik bir noktada. Belki de önemli bir yol ayırımında. Hürriyet yazarı Ercan Kumcu’nun da pek güzel ifade ettiği gibi toplum "mola" istiyor. Müteahhitler, devlet projelerinin yeniden başlayacağını düşünerek ellerini oğuşturuyor. İşsizler, yeniden iş bulabileceklerini umuyorlar. İşadamları, işlerin açılacağı beklentisiyle umutlular. Memur kesimi, "Bize de bir şey düşer elbette" anlayışı içinde. 
     AKP’nin işsize iş, aşsıza aş bulma gerekçesiyle niyetlendiği ilk icraat ise duble yol ve konut projeleri Bu tür bir büyümeci politika topluma belki bir süre soluk aldırır ama IMF ile ilişkileri de çıkmaza sokabilir. 
     Bu değirmenin suyu nereden gelecek Diyelim ki geldi ekonomik dengelerimizi nasıl etkileyecek Enflasyon yeniden burnunu kaldırırsa ve sonunda Türkiye bir kez daha duvara toslarsa, en ağır fatura yine yoksullara çıkmayacak mı 
     
     







Liberal tarafsızlık 


Melih Cevdet Anday 


Yeni kimliğimiz 


Askerlerin sitemi ve dikkati 


Tarih içinde tarih ayıbı 


Kopenhag Formula 1'i 


Noel baba mı, Nasrettin Hoca mı 


Öğrenci affı ve rektörlük seçimleri 


Bir öğrenegörsün aşkı Ağacı o vakit seyredin... 


Zorunlu tasarruf açmazı 


Melih Cevdet 


Almanya formül arıyor 1 


Arjantin’e biraz bereket gönderelim 


Başka yol yok 


Fitre ve zekat 


</TEXT>
</DOC>
