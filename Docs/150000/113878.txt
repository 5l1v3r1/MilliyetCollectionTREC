<DOC>
<DOCNO> 113878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sondun12.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da askerler çatıştı 4 ölü 
</HEADLINE>
<TEXT>

     Afganistan'da askerler arasında çıkan çatışmada 4 sivil öldü, 2 sivil yaralandı. 
     Doğudaki Kunar eyaletinin Esadabad kenti askeri yetkililerinden Muhammed Haibas'ın bugünkü açıklamasına göre, önceki gün bir kontrol noktasındaki askerler, Doğu Afganistan askeri komutanının sözcülerinden Seyid Ahmed Safi'den arabasının renkli camlarını indirmesini istediler. 
     Bu isteği reddeden Safi'nin korumaları ile kontrol noktasındaki askerler arasında çıkan kısa çatışmada yakındaki pazar yerinde bulunan 4 dükkan sahibi öldü, 2 sivil yaralandı. Safi, çatışmadan hemen sonra gözaltına alındı. 
     Afganistan hükümeti terörist faaliyetlerin önlenebilmesi ve arabaların daha rahat kontrol edilebilmesi için ülkedeki araçlarda bulunan bütün renkli camların sökülmesini emretmişti. 
     200 kadar kasabalı, dükkan sahiplerinin ölmesini protesto ederek Vali Muhammed Yusuf Paşa'nın makamına yürüdüler. Yusuf Paşa, olayın sorumlularına sert cezalar verileceğini söyledi. 
     





</TEXT>
</DOC>
