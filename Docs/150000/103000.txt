<DOC>
<DOCNO> 103000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur22.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Ecevit'ten ümitliyim" 
</HEADLINE>
<TEXT>

     Derviş, ofisinden çıkışında, Deniz Baykal'la dün yaptıkları görüşme hakkında bilgi verdi. Gazetelerde çıkan haberlerin aksine, isim ve liste konuşmadıklarını söyleyen Derviş, Baykal'la Türkiye'nin sorunları hakkında görüş alışverişinde bulunduklarını bildirdi. Derviş, "Çok iyi bir 6.5 saat oldu. Gazetelere yansıyanların yüzde 80'i uydurma. 
     Kim söylemişse doğru olmamış" dedi. Baykal'la daha temel sorunları görüştüklerini kaydeden Derviş, şöyle devam etti 
     "Daha temel sorunlara indik. 2003'ün Türkiye'sinin sorunlarını görüştük. Ekonomiyi görüştük. Buna ihtiyacımız var. Uzun süren çalışmam oldu Deniz Beyle. Bunu görüşmemiz sorunları gözden geçirmemiz çok önemliydi. Önemli olan isimlerden çok neticede yapılacak olan işler, olanaklar, fırsatlar nedir, zorluklar nedir onun üzerinde durduk. Bir de birazcık Türk solunun tarihçesini görüştük, o bana anlattı yani olup bitenleri, nasıl geliştiğini. Öyle bir toplantı oldu. Onun dışında bir müzakere, bir kontenjan öyle bir şey yok. Tabi ki isimler üzerinde duracağız. Bir çok konuda çalışmalar devam ediyor" 
     
     "ECEVİT'TEN ÜMİTLİYİM" 
     Kemal Derviş, Derviş solda birlik daveti üzerine, Başbakan Bülent Ecevit'in "Düşünürüz" yanıtını gazetelerden okuduğunu belirterek, "Ecevit'ten umutluyum" dedi. Derviş, Ecevit'in Türk solunun çok önemli bir öncüsü olduğunu belirtirken, sosyal demokrasiyle cumhuriyeti birleştiren en önemli isim olduğunu kaydetti. Derviş, "Hala hala ümitliyim. 
     Düşünceleri, katkıları olacaktır diye ümit ediyorum" dedi. 
     
     DERVİŞ'İN VEKİLİ OYA HANIM 
     Kemal Derviş, "Kendi açıklamalarını kendim yapmak istiyorum" derken, danışmanı Oya Ünlü ile birlikte 6 yıldır çalıştıklarını, kendi hakkındaki bilgileri sadece Oya Ünlü'nün verebileceğini söyledi. Derviş, "Benim programımı bilen kişi odur. Oya Hanım'dan başka benim adıma kimse konuşamaz. Kemal böyle düşünüyor diye. Ancak kendi görüşünü ifade edebilir. Oya'nın dışında kimse demese daha iyi olur. 
     Çünkü yanıltıcı olur. Çünkü yanlış bilgiler aktarılıyor" dedi. 
     





</TEXT>
</DOC>
