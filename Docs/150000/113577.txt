<DOC>
<DOCNO> 113577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/magazin/mag01.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüştüğüne bin pişman 
</HEADLINE>
<TEXT>

Rol gereği Gökhan Arsoy’un kucağına oturup öpüşen Mine Çayıroğlu, aldığı tepkiler nedeniyle Bir daha mı, asla ’ diyor 
     BİRSEN ALTUNTAŞ 

     Altı yaşından beri hayatımızda Mine Çayıroğlu.. Oyunculuktaki hedefini İngiltere’de eğitim alarak büyüten Çayıroğlu, şu günlerde yine yeni dizilerle mesleğinde yol alıyor. Ancak yaz aylarında çekilen Yazgülü’ isimli dizide partneri Gökhan Arsoy’ın kucağına oturup havuzbaşında öpüşmesi, rotasını değiştirmiş. Çayıroğlu, bu sahne sonrası aldığı, Türkiye için cesur sayılan kararlardan vazgeçme noktasına nasıl geldiğini Milliyet’e anlattı 
     
Kurşun Asker dizisi dışında yeni proje var mı 
     Kurşun Asker, İlker İnanoğlu’nun kararıyla 4. bölümde, beklenen seyirci sayısına ulaşmayınca bitirildi. Başka dizi teklifleri var, onun dışında geçen sezon da olduğu gibi yine tiyatro yapacağım. 
     
     Sevgilimi gizlemem 
İş adamı Cem Örs’den ayrılıp Gökhan Arsoy ile olduğun yazıldı, doğru mu 
     Hayır, Cem ile duygusal bağım devam ediyor ve onu seviyorum. Gökhan ile evleneceğim bile söylendi. Evet, Gökhan görüştüğüm bir arkadaşım ama duygusal bir bağım sözkonusu değil. Katıldığımız bir kokteylin ardından arkadaşlarla bara gittik. Beraber gelip çıktığımız için gayet rahat fotoğraf çektirdim. Çıkan haberlere üzüldüm. Zaten bir birliktelik yaşıyorsam, kendime saygı duyduğum için seçimim erkekle gurur duyar, onu da gizlemem. 
     
     Burada her şey tabu’ 
Bu haberler Cem Bey’le ilişkinizi etkiledi mi 
     Tabii ki etkilendi. Gökhan ile öpüşürken fotoğraflarımız sanki dizi gereği değil de tatilde çekilmiş gibi yayınlandı. Şimdi düşünüyorum da belki de hiç gerek de yoktu o sahneye. Artık malzeme olmak istemediğim için dizilerde o tarz sahnelerde rol almayı düşünmüyorum. Sinema için de bu geçerli. Bir an kendimi batılı bir oyuncu gibi hissettim galiba. İlişkimi yıpratmak istemiyorum. Her şey burda tabu ve mikro bakılıyor bazı şeylere. İnsanlar artık beni çocukları gibi gördükleri için bana bunu yakıştıramadılar. Ben de insanları hayal kırıklığına uğratmak istemiyorum. 
     
     



 MAGAZİN 
















</TEXT>
</DOC>
