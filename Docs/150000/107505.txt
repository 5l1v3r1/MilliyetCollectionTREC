<DOC>
<DOCNO> 107505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/magazin/amag.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina’da yan gelip yatmıyorum 
</HEADLINE>
<TEXT>

İbrahim Kutluay’a aşkının en büyük kanıtının fedak rlığı olduğunu söyleyen Demet Şener, Atina’daki yaşamını ve yeni hedeflerini anlattı 
     İLKNUR GÜLMEZ 

     Çok popüler olduğu, mankenliğin yanı sıra sunuculuk, oyunculuk gibi alanlarda da kendini gösterdiği iyi bir dönemde Yunanistan’a taşındı Demet Şener... Neden, şık olduğu adam, basketbolcu İbrahim Kutluay’dı... Şener, "12 Dev Adam"ın Amerika’daki maçlarını izledikten sonra birkaç günlüğüne İstanbul’a geldi... Ve İbrahim Kutluay’la Yunanistan’a yerleştikten sonra çok az röportaj teklifini kabul eden Demet Şener, Milliyet’e konuştu Atina günlerini anlattı. 
     
     ’Kurslara gideceğim’ 
Atina günleriniz nasıl geçiyor 
     Geçen yıl biraz boş geçti. Sadece spor yaptım. Ama bu yıl daha donanımlı geçecek. İngilizcem var ama ilerletmek için kursa gideceğim. Yavaş yavaş Yunancaya da başlayacağım. Sanat tarihi okuyacağım. Yunan tarihini, Türk - Yunan dostluk ilişkilerini araştıracağım. Kendimi kültürel anlamda doldurmak istiyorum. Daha 25 yaşındayım, yapacak çok şeyim var. Yani bazılarının düşündüğü gibi yan gelip yatmıyorum Atina’da. 
     
Şimdiye kadar Yunanistan’da sadece ev hanımlığı mı yaptınız 
     Yapıyorum çünkü vaktim var. Ama ben yine aynı Demet’im. Ev işi yapmaktan zevk alıyorum. Tabii ki tuvalet temizlemiyorum. Sonuçta evimi de dağınık bırakmıyorum. Yemek yapıyorum. Yemek yapmak bana terapi gibi geliyor. Daha önce bir röportajımda dolma yapıyorum’ demem eleştirilmişti. Çok anormal bir şey değil gayet güzel yemekler yapıyorum. 
     
     Biz daha güzeliz’ 
Bu camiaya 17 yaşında girdiniz ve çok yoğun bir tempoyla çalıştınız... Kendinizi yetiştiremediğinizi düşünüyor musunuz 
     Öğrenmenin yaşı olmaz. Şayet Yunanistan’da yaşıyor olmasaydım asla Yunan tarihini okumazdım. Türk tarihini de okumak istiyorum. Eskiden işim yüzünden birçok şeye vaktim yoktu. Şimdi madem ki boşum bunlarla ilgileneceğim. 
     
Atina’da hiç defile izlediniz mi 
     Hayır ama oranın en ünlü mankenleriyle tanıştım. Bizler daha iyi ve güzeliz. Oradaki ajanslar beni çok istedi. Ama kabul etmedim. Mankenlik yapsam, Türkiye’de yaparım. 
     
Aradığınız aşkı buldunuz mu peki 
     Evet açık açık söylemek gerekirse aşkı İbrahim’de buldum. Onunla çok mutluyum. Yeri çok büyük ki, ben böyle fedakarlıklar yapıyorum. Bu kelimelerle anlatılamaz. 
     
     Basketbolla ilgilenmezdim’ 
Sevgilinizi sahada izlemek nasıl bir duygu 
     İbrahim’den önce basketbolla hiç ilgilenmezdim. Ama şimdi özellikle milli maçlar çok önemli benim için. Ancak seyrederken en büyük korkum İbrahim’in sakatlanıp, sakatlanmayacağı... 
     
Sevgiliniz, maçlarda ameliyatlı burnuna birkaç kez darbe aldı... Neler hissettiniz 
     O anlarda ben tribünde ayılıp bayılıyorum. 
     
Bıraktığınız podyumlardaki kavgalar konusunda neler söyleyeceksiniz 
     Hepimiz birbirimizin yüzüne bakıyoruz, hiç gerek yok bunlara. İşini kaliteli yapan var ama kalitesiz yapanlar da çoğunlukta. 
     



 MAGAZİN 















</TEXT>
</DOC>
