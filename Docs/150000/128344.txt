<DOC>
<DOCNO> 128344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo21.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Futbol Adamları 2003'te Emre konuşulacak... 
</HEADLINE>
<TEXT>

     İtalya'nın yüksek tirajlı politika-aktüel dergisi Panorama'da bugün çıkan bir haberde, İtalya futbol dünyasının önde gelen isimleri, 2003'te yıldızı parlayacak futbolcuların arasında Emre Belözoğlu'nu gösterdi. 
     İtalyan futbolunda söz sahibi olan teknik direktör, gazeteci ve eski futbolculara ''2003'te en çok kim konuşulacak '' diye sorulurken, ilk söylenen isimler Antonio Di Natale Empoli , Emre Belözoğlu FC Inter , Fabrizio Miccoli Perugia , Massimo Maccarone Empoli , Adriano Parma ve Matteo Brighi FC Juventus ile sözleşmesi var AC Parma'da kiralık oldu. 
     Futbol adamlarına göre 2003 yılında Alessandro Del Piero, Christian Vieri, Rivaldo veya Totti gibi yıldız isimlerden daha çok genç yeteneklerin ön plana çıkacağı belirtiliyor. 
     İtalya'da futbol konusunda en uzman kişi olarak bilinen RAI Televizyonu'nun yorumcusu ve Corriere della Sera'da köşe yazarı olan Giorgio Tosatti, Emre için ''Dünya düzeyinde en güçlü orta alan oyuncularından biri olduğunu gösteriyor'' değerlendirmesinde bulundu. 
     Bu arada 22 futbol adamı arasında yapılan ''2003'te şampiyonluğu kim kazanacak '' biçimindeki ankette, 9 FC Juventus, 7 FC Inter, 4 AC Milan ve 2 AS Roma yanıtı çıktı. 

     
</TEXT>
</DOC>
