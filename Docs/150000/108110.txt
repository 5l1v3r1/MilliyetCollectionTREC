<DOC>
<DOCNO> 108110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sonspo08.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya "İspanya'dan Dünya Şampiyonu olarak döneceğim" 
</HEADLINE>
<TEXT>

     Avrupa Şampiyonu Milli Atlet Süreyya Ayhan, 21 Eylül'de İspanya'da yapılacak Dünya Şampiyonası müsabakalarından şampiyon olarak döneceğini söyledi. 
     Ayhan, Karaman'dan ayrılması nedeniyle Vali Ali Akan'ı makamında ziyaret etti. Akan, 21 Eylül'de İspanya'nın Madrid şehrinde yapılacak Dünya Şampiyonası müsabakalarında Ayhan'dan şampiyonluk beklediklerini söyledi. 
     Müsabakaları izlerken çok heyecanlandığını ifade eden Akan, Avrupa Şampiyonu Ayhan'a, ''Yarışmada rakiplerinin 5 metre önünde koş ki, yarışmayı rahat bir şekilde izleyebilelim'' dedi. 
     Ayhan ise Karaman'da çok iyi bir hazırlık dönemi geçirdiğini belirterek, Avrupa Şampiyonluğu'ndan sonra, İspanya'daki müsabakalardan da Dünya Şampiyonu olarak döneceğini kaydetti. 
     Avrupa Şampiyonu Milli Atlet Süreyya Ayhan, bugün akşam saatlerinde düzenlenecek törenle Karaman'dan ayrılacak. 
     





</TEXT>
</DOC>
