<DOC>
<DOCNO> 113484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo10.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin rakibi Panatinaikos, teknik direktör arayışında... 
</HEADLINE>
<TEXT>

     Fenerbahçe'nin UEFA Kupası 2. turundaki rakibi Yunanistan'ın Panatinaikos Kulübü, Fernando Santos'un gönderilmesinden sonra yeni teknik direktör arayışına girdi. 
     Kulüpten yapılan açıklamada, Santos ile karşılıklı anlaşarak sözleşmenin iptal edildiği bildirildi. 
     Yetkililer, takımın ligde ilk maçta arka arkaya aldığı 3 yenilgi sonrası bu karara vardıklarını söylediler. 
     Kulüp yetkilileri, takımı şu anda antrenörler Yasminko Zeliç ve Jose Rosario'nun çalıştıracağını kaydettiler. 
     Yunan medyasında çıkan haberlere göre takımın başına, geçen sezon 6 ay süreyle Panatinaikos'u çalıştıran Ukraynalı Sergio Markaryan'ın yeniden getirilmesi gündemde. 
     Portekizli çalıştırıcı Santos, geçen sezon yine bir Yunan takımı olan AEK Atina'daki başarısından sonra takımın başına getirilmişti. 
     Santos, geçen sezon Avrupa Şampiyonlar Ligi'nde çeyrek finale yükselen Panatinaikos'un, son 3 maçını kazanmasına karşın eski formundan uzak olması nedeniyle taraftarların hedefi durumuna gelmişti. 
     Panatinaikos, şu anda 16 takımlı Yunan liginde 13. sırada bulunuyor. 
     





</TEXT>
</DOC>
