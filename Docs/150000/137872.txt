<DOC>
<DOCNO> 137872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yasam/ayas.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaç yaşken terk edilir 
</HEADLINE>
<TEXT>

Yuva ve yurtları tıka basa dolan Çocuk Esirgeme Kurumu yetkililerinden acı açıklama Aileler çocuklarını, okuyabilsinler diye buraya terk ediyor’ 
     ABDURRAHMAN CENGİZ Edirne DHA 

     Ekonomik kriz sonrası tıklım tıklım dolan Sosyal Hizmetler ve Çocuk Esirgeme Kurumu’na bağlı yuva ve yurtlardan korkunç ve acı bir gerçek çıktı. 
     Çocuk Esirgeme Kurumu Edirne Çocuk Sitesi yöneticilerine göre, yuva ve yurtları dolduranlar, maddi sıkıntı nedeniyle anne ve babalarınca gözden çıkarılıp terk edilen çocuklar değil. Tam tersine dar gelirli aileler, parasızlıktan okutamadıkları çocuklarını, daha iyi eğitim alabilmeleri için yuva ve yurtlara bırakıyor. 
     
     Sırada bile yer kalmadı 
     Örneğin Edirne’de 153 çocuğun barındığı 170 kişi kapasiteli Çocuk Sitesi’nde, sadece 0 - 6 yaş grubunda boş yer kalmış. Özellikle 7 - 12 yaş grubuna yoğun başvuru olduğunu belirten yetkililer, "Bu yaşta yaklaşık 20 çocuk sıra bekliyor. Dar gelirli, çocuklarını okula gönderemeyen aileler çocukları bize bırakmak istiyor. Burada okula gidiyor ve daha iyi eğitim alıyorlar" diyor. 
     Edirne Çocuk Sitesi’ne daha çok Ege Bölgesi’nden çocuk gönderildiğini kaydeden yetkililer, yersizlikten’ birçok talebi de geri çevirmek zorunda kalıyor. 
     
Büyüklere okul küçüklere kreş      Çocuk Esirgeme Kurumu Edirne Sitesi’ndeki çocukların büyük çoğunluğu okul çağında. 24’ü uzman 47 personelin bulunduğu sitede okul çağındaki çocuklara ailelerinin sağlayamadığı eğitim imk nı, küçüklere de kreş eğitimi sağlanıyor. 
     



 YAŞAM 




















</TEXT>
</DOC>
