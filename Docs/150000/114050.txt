<DOC>
<DOCNO> 114050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/sondun02.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
The Sunday Times Bali saldırısını Ladin yaptırdı 
</HEADLINE>
<TEXT>

     İngiltere'de yayımlanan The Sunday Times gazetesi, El Kaide örgütü lideri Usame bin Ladin'in Endonezya'nın Bali adasındaki saldırıyı parayla yaptırdığını öne sürdü. 
     İddiasını Bin Ladin'in üst düzeydeki komutanlarından birinin Amerikan Merkezi Haberalma Örgütü'ne CIA verdiği ifadeye dayandıran gazete, Bin Ladin'in denetimindeki banka hesaplarından binlerce doların, saldırıyı gerçekleştirilen örgütün hesabına ''patlayıcı temin etmesi için'' aktarıldığını belirtti. 
     Gazetenin muhabirleri, CIA'nın konuyla ilgili ''çok gizli'' damgalı belgesini bizzat gördüklerini iddia ederken, bu belgede Bin Ladin'in ''Şeyh Ebu Abdullah Emirati'' takma adıyla açtırdığı hesaptan İslam Cemaati örgütünün lideri Ebu Bekir Beşir'in hesabına üç ton patlayıcı alınmak üzere 74 bin dolar transfer edildiğinin açıkça görülebildiğini yazdılar. 
     





</TEXT>
</DOC>
