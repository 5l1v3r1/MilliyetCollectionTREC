<DOC>
<DOCNO> 109150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sonspo07.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yine farklı 11'le çıktı... 
</HEADLINE>
<TEXT>

     Beşiktaş Teknik Direktörü Mircea Lucescu, siyah-beyazlı takımda bugüne kadar ideal 11'ini bulamadı. 
     Siyah-beyazlılar bu sezon oynadıkları 6'si lig, 1'i de UEFA Kupası maçı olmak üzere 7 resmi maçında da sakatlıklar, cezalar ve formsuzluklar nedeniyle değişik 11'lerle sahaya çıktı. 
     Kadrosunda bulunan 26 futbolcunun 23'üne ilk 7 maçta şans veren Lucescu, 2 maç üst üste aynı kadroyu sahaya çıkaramadı. Sürekli sezon başı çalışmalarında tam kadroyla idman yapamamaktan ve sakatlıklardan yakınan Rumen çalıştırıcı, 7 resmi maçın tamamında sadece 2 oyuncusunu sürekli ilk 11'de sahaya sürebildi. Rumen futbolcu Gabriel Daniel Pancu ve Brezilyalı Guiaro Ronaldo, tüm resmi maçlarda sahaya ilk 11'de çıkan oyuncular oldu. 
     
     EN ÇOK SAĞ KANATTA OYUNCU DENENDİ 
     Lucescu, 7 resmi maçta en çok sağ kanatta oyuncu değişikliğine gitti. 
     Rumen teknik adam bu bölgede dünkü Trabzonspor maçı da dahil olmak üzere toplam 5 futbolcu denedi. Niyazi, Tamer, Kaan Dobra, Zafer ve son olarak Trabzonspor maçının ikinci yarısında Ahmet Dursun, sağ kanatta görev yapan oyuncular oldu. 
     Bu bölgedeki arayışına ilk haftaki Bursaspor maçında Niyazi ile başlayan siyah-beyazlılar, Kocaelispor maçında Tamer, İstanbulspor maçında yine Niyazi, Diyarbakırspor ve Göztepe maçlarında Tamer, Trabzonspor ve FK Sarajevo karşılaşmalarında ise Kaan Dobra'yı bu bölgede denedi. 
     Sağ kanatta oynayan futbolculardan sadece ilk haftaki Burasspor maçında Niyazi 90 dakika sahada kalabilirken, bu kanatta ilk 11'de başlayan diğer futbolcular hep ikinci yarıda yerlerini başka bir arkadaşına bıraktı. 
     
     7 MAÇTAKİ 11 
     Beşiktaş'ın bu sezon oynadığı 7 resmi maçı ve sahaya çıkan ilk 11 oyuncusu şöyle 
     Bursaspor maçı Cordoba, Tolga, Ronaldo, Ali Eren, Niyazi, Tayfur, Yasin Sülün, İbrahim, Bayram, Tümer ve Pancu. 
     Kocaelispor maçı Cordoba, Tolga, Ronaldo, Zago, Tamer, Tayfur, Tümer, Amaral, İbrahim, Sergen ve Pancu. 
     İstanbulspor maçı Cordoba, Tolga, Ronaldo, Zago, Niyazi, Amaral, Sergen, Ahmet Yıldırım, İbrahim, Ahmet Dursun ve Pancu. 
     Diyarbakırspor maçı Cordoba, Tolga, Ronaldo, Zago, Tamer, Amaral, Tümer, Ahmet Yıldırım, Serdar, Ahmet Dursun ve Pancu. 
     Göztepe maçı Cordoba, Tolga, Ronaldo, Zago, Tamer, Tayfur, Sergen, Ahmet Yıldırım, İbrahim, Ahmet Dursun ve Pancu. 
     FK Sarajevo maçı Cordoba, Ali Eren, Ronaldo, Zago, Kaan Dobra, Amaral, Sergen, Yasin Sülün, İbrahim, Ahmet Dursun ve Pancu. 
     Trabzonspor maçı Göksel, Ali Eren, Ronaldo, Zago, Kaan Dobra, Amaral, Sergen, Yasin Sülün, İbrahim, Ahmet Dursun ve Pancu. 
     





</TEXT>
</DOC>
