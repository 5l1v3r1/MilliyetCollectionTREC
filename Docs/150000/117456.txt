<DOC>
<DOCNO> 117456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/ekonomi/eko05.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşuna zahmet ettiniz ben zaten sizden yanayım 
</HEADLINE>
<TEXT>

     Tuncay Özilhan başkanlığındaki Türk Sanayicileri ve İşadamları Derneği TÜSİAD heyeti, Kopenhag Zirvesi öncesi İtalya’nın desteğini almak için Başbakan Silvio Berlusconi’yi ziyaret etti. 
     TÜSİAD heyetini kabul eden Berlusconi’nin "Buralara kadar boşuna zahmet ettiniz. Ben zaten sizinleyim. Kendinizi yormasaydınız" dediği öğrenildi. TÜSİAD heyeti ise "Biz yine de Türkiye’deki durum hakkında bilgi verelim" dedi. TÜSİAD Başkanı Özilhan, Berlusconi’nin Brüksel’de Türkiye’yi çok güçlü savunduğunu belirterek, Kopenhag’da da bunu yapacağının sözünü verdiğini aktardı. 
     
     AKP’den korkmayın’ 
     Daha sonra İtalyan Sanayi Genel Konfederasyonu heyetiyle basın toplantısı düzenleyen Özilhan, AKP’nin iktidarda olmasının korkulacak bir şey olmadığını söyledi. Özilhan, "AKP devletin yapısını bozmayacak. Erdoğan, AB’ye üyelik için çalışacağını söyledi" dedi. 
     Confindustria Uluslararası İlişkiler Danışmanı Giancarlo Cerutti ise konuşmasında, "Kopenhag’ta Türkiye’ye tarih verilmesine olumlu bakıyoruz" diye konuştu. 
     



 EKONOMİ 


















</TEXT>
</DOC>
