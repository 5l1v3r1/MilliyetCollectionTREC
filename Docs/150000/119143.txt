<DOC>
<DOCNO> 119143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/astro/index.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uranüs, Balık’a hazırlanırken 
</HEADLINE>
<TEXT>

Uranüs ani değişimin, devrimlerin, özgürlüğün ve dehanın gezegenidir. Fransız Devrimi’nin, Uranüs’ün 1781 yılındaki keşfinin ardından gelmesine şaşmamak gerekir. Bu tarihten sonra sosyal hayat hızlı bir değişimle, endüstri devrimine yol açmıştır. Uranüs özgür düşüncenin, sınırları aşıp otoriteye başkaldırarak gelenekseli sorgulayan aklın, hatta sezginin de gezegenidir. Uranüs son yedi yıldır kendi burcu olan Kova’da yer alıyordu ve şimdi 2003 ile birlikte Balık burcuna geçmeye hazırlanıyor. 

Uranüs, Kova burcundayken 1995 - 2002 yaşadığımız internet devrimi yepyeni bir sosyal yaşam, ekonomi ve geniş potansiyeller sağladı. Çünkü Uranüs ve Kova ikilisi teknoloji ile, özellikle bilgisayarla ilişkilidir. Halbuki önümüzdeki yedi yıl içinde çok daha farklı bir trende doğru yöneleceğiz. Çünkü Balık öncelikle su elementinden bir burçtur. Su duygusal yaşamın, empatinin, sezgilerin ve irrasyonel denebilecek karmaşık enerjilerin bir arada olduğu bir elementtir. Balık son burç olduğu için tüm deneyimleri tamamlamayı, kabullenmeyi ve maddi yaklaşımlardan ruhsal olana yönelmeyi açıklar. Tüm bu göstergeler altında Uranüs’ün getireceği devrimlerin ve yeni perspektiflerin sezgiler, inançlar ve hepimizi duygusal yönden etkileyebilecek konular arasından çıkabileceğini söyleyebiliriz. Kuşkusuz bu dönemde elle tutulmayan, soyut diye adlandırdığımız pek çok konuda da buluşlar ortaya çıkabilir. Örneğin beyinler arası yaşanan ESP duyu ötesi algılama fenomeni laboratuvarlarda açıklanabilir, evreni anlayışımızda yeni ufuklar ortaya çıkabilir. Uyku da Balık’la yakından ilişkilidir. Örneğin uyku durumunu açıklayan yeni buluşlar, bilinçaltını açıklayan yeni teoriler geliştirilebilir, hatta pratiğe dökülebilir. 

Balık ayrıca inançların, dinsel temaların ve ruhsal öğretilerin de burcudur. Bu bakımdan önümüzdeki yedi yıl boyunca 2003 - 2010 dinlerde reformun yanı sıra dünya çapında dine dayalı sürtüşme ve huzursuzlukların da yeniden şiddetlenmesi beklenebilir. Zira Pluto’nun Yay burcunda olması da bunu desteklemekte. Balık suları, denizleri, okyanusları simgeleyen burç olduğu için bu konularda ani gelişmelerin, doğa olaylarının da beklenmesi mümkün olabilir. 

Bu arada 17 Kasım Pazar günü Doğuş Üniversitesi’nde Acıbadem’de Avni Akyol amfisinde saat 11 00 - 17 00 arasında "Saat Astrolojisi’nin İlkeleri" konusunda bir seminer var. Seminerde Saat Astrolojisi’nin temelleri değişik örneklerle anlatılacak. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
