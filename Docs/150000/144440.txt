<DOC>
<DOCNO> 144440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/spor/spo02.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM PATLADI 
</HEADLINE>
<TEXT>

Fenerbahçe Başkanı, derbi sonrası yaşanan olayların gerçeklerin dışına taşındığını söyledi, "Türk sporunu kargaşa ve kavga ortamına sürüklememek için sustuk ama artık sessiz kalmayacağız" dedi 
     YALÇIN TÜRK 

     Hakaret ediyorlar’ 
     FENERBAHÇE Kulübü Başkanı Aziz Yıldırım dün düzenlediği ve barkovizyon gösterimiyle desteklediği basın toplantısında gazeteci Fatih Altaylı ve Hıncal Uluç’u ağır bir dille eleştirdi. Yıldırım, Ali Sami Yen Stadı’nda Galatasaray ile oynadıkları maçın öncesinde ve sonrasında yaşanan bazı olayların gerçeklerin dışına taşındığını, hakaret noktasına gelen yazılar yazıldığını savundu. 
     
     Sahada kalmalı’ 
     ŞİMDİYE kadar Türk sporunu bir kargaşa ve kavga ortamına sürüklememek için sessiz kaldıklarını ifade eden Fenerbahçe Başkanı, "Altaylı ve Uluç, son yıllarda kulübümüz başkanlarına sürekli hakaret edip, aşağılamaktadır. Yazılarıyla sahada kalması gereken sportif mücadeleyi, tribünlerden taşırarak, topluma yansıtmakta ve bu olayları ülke genelinde sosyal bir patlamaya doğru götürmektedirler" dedi. 
     
     Sabrımız taştı’ 
     ALTAYLI’NIN Galatasaray eski başkanı Mehmet Cansun ile yaptığı telefon görüşmesini de gazetecilere izlettiren Yıldırım, "Başkanım, senin talebelerin gördüğün gibi gereğini yaptı" ifadelerini savcılığa suç duyurusu olarak ileteceklerini kaydetti. Yıldırım, "Fenerbahçe’ye karşı yapılan her saygısızlığın sert bir tepkisi olacaktır. Artık sabrımız taştı, son derece kararlıyız" diye konuştu. 
     
İşte size şans      ALTAY maçının hazırlıklarını dün akşam yaptığı antrenmanla tamamlayan Fenerbahçe galibiyete kilitlendi. Teknik Direktör Oğuz Çetin çalışma öncesi oyuncularıyla yaptığı toplantıda, Galatasaray’ın kaybettiği üç puanı hatırlattı, "İşte size yeni bir şans. Kendinizi gösterin. İkincilik hedefimiz sürüyor. Bu fırsatı kaçırmayın" ifadesini kullandı. 
     TAKTİK ağırlıklı idmanda özellikle golcü oyuncuların üzerinde duran Çetin, Vladimir, Ceyhun, Serhat ve Rebrov ile özel olarak ilgilendi. Milli Takıma çağrılmayan Ümit Özat ile Serhat’ın ise büyük üzüntü yaşadığı belirtildi. Bu arada Fenerbahçe yönetimi de taraftara, "Takımlarını yalnız bırakmasınlar. Şimdi destek zamanı" mesajını yolladılar. 
     
Fener tek yumrukKaleci Rüştü ile iki kaptan Ümit Özat ve Ceyhun, camiaya birlik mesajı verdiler "Geçmiş geride kaldı. Yeni bir sayfa açıyoruz." 
     YUSUF KOBAL 

     Taraftara garanti 
     SARI - Lacivertli takımın başarılı kalecisi Rüştü, son dönemde yaşadıkları olumsuzlukları unutarak, ligin kalan bölümünde iyi bir performans sergileyip, kendilerini affettirmeye çalışacaklarını söyledi. Tecrübeli file bekçisi, "Geçmiş geride kaldı. Her başarısızlığın bir takım etki ve sonuçları vardır. Kadro dışı kalan arkadaşlarımıza üzüldük. Ancak bunlar profesyonellikte yaşanan şeyler" dedi. 
     
     Kendini savundu 
     ARTIK yeni bir sayfa açtıklarını kaydeden Rüştü, "Herkes, Ben ne yapıyorum, ne yapacağım’ diye düşünmeli. Bunu şimdiye kadar beceremedik. Elimizi taşın altına sokmalıyız" ifadesini kullandı. Milli kaleci kaptanlığı yeniden istememesinin taraftarların saldırısına uğramasıyla ilgisi olmadığını belirtti, "Eğer bu olaydan yara alsaydım, noktayı orada koyardım" açıklamasını yaptı. 
     
     Sorumluluk arttı’ 
     TAKIMIN yeni kaptanı Ümit Özat ise "Ekmeğini yediğim her yerde sorumluluk duyan bir insanım. Bu nedenle hiçbir kulübün transfer teklifini kulübüme koz olarak kullanmam. Kalmak istediğimi Sadettin Saran’a ilettim" dedi. İkinci kaptan Ceyhun da "Elimizden geldiğince takım olmaya çalışacağız. Yeni görevimiz, sorumluluk yükleyen güzel bir olay. Ama bunu zevkle yapmaya çalışacağız" diye konuştu. 
     
Başkan Bolu’da kaza geçirdi      ÖZEL işleri nedeniyle Ankara’ya giden ve önceki akşam arabasıyla İstanbul’a dönen Başkan Aziz Yıldırım, Bolu’da kaza geçirdi. Abant Kavşağı Mevkii’nde bir kamyona arkadan çarpan Yıldırım’ın yardımına trafik ekipleri yetişti. Fenerbahçe Başkanı Gökdemir Dinlenme Tesisleri’nde bir süre kaldıktan sonra taksiyle İstanbul’a geldi. 
     
Lorant’tan ağır suçlama      FENERBAHÇE eski teknik direktörü Werner Lorant, Oğuz Çetin tarafından kadro dışı bırakılan Ogün, Abdullah, Yusuf, Ali Akdeniz ve kaleci Oğuz için "Onlar amatör futbolcu" yorumunu yaptı. Alman teknik adam, "Oktay ve Abdullah’ı kadro dışı bırakınca çok eleştirildim. Ama onlarla başarı elde edilemeyeceğini biliyordum" ifadesini kullandı. 
     



 SPOR 





























</TEXT>
</DOC>
