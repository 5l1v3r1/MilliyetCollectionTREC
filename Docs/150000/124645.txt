<DOC>
<DOCNO> 124645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sonspo11.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, Kocaelispor'u 1-0'la geçti... 
</HEADLINE>
<TEXT>

     Stat 5 Ocak . 
     Hakemler Çetin M.Sarıgül xx, Bora Boralı xx, Ali Saygın Ögel xx . 
     Adanaspor Murat Şahin xx, Timko xx, Halilagiç xx, Güngör xx, Ercan x, Umut x, İlker x Dk. 33 Ümit x , Pachola xx, İbrahim x, Ali Asım xx, Necati x . 
     Kocaelispor Koraç xx, Engin xx, Nuri xx, Uğur xx, Orhan xx, Lazarov xx, Ahmet Arslaner xx, Emrah xx, Volkan xx, Hüseyin x, Bülent xx . 
     Birinci Süper Lig'de Adanaspor, sahasında Kocaelispor'u 1-0 yendi. 
     Maça her iki takım da kontrollü başladı. Konuk Kocaelispor'un daha atak göründüğü maçta Adanaspor ise rakibini orta alanda durdurmaya çalıştı. 
     Maçın ilk atağı 5. dakikada Adanaspor'dan geldi. Bu dakikada İlker'in pasıyla kaleci Koraç ile karşı karşıya kalan Necati'nin şutunda, topu kaleci kornere çeldi. 
     20. dakikada gelişen Kocaelispor atağında, Uğur sağdan ortaladı. Bülent, altıpastan topa sert vurdu. Ancak vuruşta top auta çıktı. 
     26. dakikada Volkan'ın pasıyla ceza alanına giren Hüseyin yerden sert vurdu. Topu kaleci Murat Şahin, 2 hamlede önledi. 
     Maçın 36. dakikasında orta hakem Çetin Sarıgül, Adanasporlu taraftarların eski oyuncuları Kocaelisporlu Volkan Arslan'a yönelik kötü tezahüratları nedeniyle maçı durdurarak anons yaptırdı. 
     Kalan dakiklarda da gol olmayınca ilk yarı 0-0 sona erdi. 
     
     İKİNCİ YARI 

     Adanaspor, ikinci yarıya Pachola'nın yerine Murat Özatak'ı xx alarak başladı. 
     48. dakikada Necati, topu ceza alanındaki Ali Asım'a aktardı. Bu futbolcunun sert şutunda, kaleci Koraç topu yatarak aldı. 
     56. dakikada Adanaspor'un golü geldi. Bu dakikada İbrahim, ceza alanı dışından topa sert vurdu. Kaleciden dönen topa Ali Asım kafa vuruşu yaptı. Top üst direkten döndü. Ali Asım, topu Necati'ye aktardı. Bu futbolcu da topu sert bir şutla filelere gönderdi 1-0. 
     66. dakikada Lazarov, ceza alanı dışında kendisine yapılan faulü kullandı. Top üst direğe çarparak auta çıktı. 
     58. dakikada Kocaelispor'da Volkan çıktı, yerine Faruk x girdi. 
     80. dakikada Adanaspor'da, Ali Asım'ın yerine Emilov, 82. dakikada da Kocaelispor'da Ahmet Arslaner'in yerine Yordanov x oyuna dahil oldu. 
     88. dakikada Adanasporlu Umut, pres yaparak topu Nuri'den kaptı. Nuri, bu futbolcuyu yere düşürdü. Boşta kalan topu Adanasporlu Murat Özatak kapınca hakem oyunu devam ettirdi. Bu futbolcu topu altıpasta uygun pozisyondaki Necati'ye aktardı. Bomboş pozisyondaki Necati, topu dışarı atınca takımını mutlak bir golden etti. Pozisyon sonrası hakem, Nuri'ye sarı kart gösterdi. 
     90. dakikada Kocaelispor'da Uğur çıktı, yerine Con Blatsis girdi ve maç da 1-0 Adanaspor'un galibiyetiyle bitti. 
     





</TEXT>
</DOC>
