<DOC>
<DOCNO> 143922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko08.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, Merkez Bankası'nın açıklamasıyla düşüşe geçti... 
</HEADLINE>
<TEXT>

     İstanbul serbest piyasada döviz fiyatlarında hafif bir gerileme kaydedildi. 
     Sabah açılışta 1 milyon 730 bin liradan satılan dolar 5 bin lira, 1 milyon 835 bin liradan satılan Euro 6 bin lira geriledi. 
     Kapalıçarşı piyasasında saat 09.30 itibariyle 1 milyon 712 bin liradan alınan dolar 1 milyon 725 bin liradan, 1 milyon 815 bin liradan alınan Euro da 1 milyon 829 bin liradan satılıyor. 
     Kapalıçarşı ilgilileri, savaşın başlamasıyla birlikte önceki günlerde görülen hareketliliğin bu sabah yaşanmadığını kaydettiler. 
     Elinde dövizi olanların şu anda bekleme pozisyonunda bulunduğunu ifade eden Kapalıçarşı ilgilileri, doların bu sabah 1 milyon 700 bin liranın üzerinde açılmasında savaşın yanı sıra tezkerenin de etkili olduğunu belirttiler. 
     Kapalıçarşı ilgilileri, tezkerenin Meclis'ten geçmemesi halinde doların gün içinde yükselebileceği görüşünü dile getirdiler. 

     
</TEXT>
</DOC>
