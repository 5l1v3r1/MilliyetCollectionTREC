<DOC>
<DOCNO> 113770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko01.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVAŞ ÇIKARSA TORBA BÜTÇE UYGULANACAK 
</HEADLINE>
<TEXT>

Irak’ta savaş halinde, Milli Savunma, Jandarma ve Sahil Güvenlik’in toplam 12.9 katrilyon liralık bütçesi, otomatikman yüzde 15 artırılarak 14.8 katrilyonluk torba bütçe’ yapılacak 
     SEÇKİN ÜREY Ankara 

     143.2 katrilyon lira olarak açıklanan 2003 yılı bütçesinde, savaş için ayrı bir ödenek konulmamasına karşın, olası bir savaş halinde torba bütçe’ yapılacağı öğrenildi. 
     Torba bütçe, Milli Savunma, Sahil Güvenlik ve Jandarma Genel Komutanlığı bütçesi yüzde 15 oranında artırılarak bir kalemde toplanması ile oluşturulacak. Böylece anında 1.9 katrilyonluk ilave bir kaynak aktarılacak. 
     Üst düzey Maliye Bakanlığı bürokratlarının verdiği bilgiye göre, bütçe hazırlanırken Bakan Sümer Oral’ın dediği gibi olası bir savaş veya seferberlik hali dikkate alınmıyor. 1050 sayılı Muhasebe - i Umumiye Kanunu’nun 58’inci ile ek 5’inci maddeleri savaş veya seferberlik ilanı sırasında bütçeden anında verilecek parayı belirliyor. 
     
     Savaşta devreye giriyor 
     Savaş veya seferberlik ilan edildiğinde bu iki madde kanun gereği herhangi bir yasal sürece gerek olmadan devreye giriyor. 
     Bu uygulamada Milli Savunma, Jandarma Genel Komutanlığı ve Sahil Güvenlik bütçesi birleştirilerek, yüzde 15 ilave yapılıyor. 2003 bütçesinde bu üç kuruma ayrılan rakamlar dikkate alındığında savaş ve seferberlik ilanı halinde otomatikman 1.9 katrilyon eklenerek toplam 14.72 katrilyon liralık kaynak kullanılıyor. 
     
     Maliye’nin de planı var 
     Savaş ve seferberlik ilanı sırasında yine kanun gereği bazı saymanlıklar para akışının sağlanabilmesi için Milli Savunma Bakanlığı’nın emrine veriliyor. Maliye Bakanlığı’nın da ayrıca savaş ve seferberlik hali sırasında çalışma düzenini belirleyen gizli planları da bulunuyor. 
     Savaş başladığında bu planlar da yine otomatikman devreye giriyor. Savaş ve seferberliğin devamı süresince ise bütçede ayrılan ödenekler yeni baştan düzenleniyor. 
     Normal bütçe prosedüründe olduğu gibi bunlar için Meclis kararı alınması gerekiyor. 
     
Normal bütçe      2003 yılı için Milli Savunma Bakanlığı’na 10 katrilyon 875 trilyon 495 milyar lira, Jandarma Genel Komutanlığı’na 1 katrilyon 901 trilyon 525 milyar lira, Sahil Güvenlik Komutanlığı’na da 123 trilyon 291 milyar liralık bütçe ayrıldı. 
     
Savaş bütçesi      Savaş çıkması halinde, bu üç kurumun toplam 12 katrilyon 900 trilyon 311 milyar lira olan bütçesi yüzde 15 oranında artılıyor. Buna göre 1 katrilyon 935 trilyon 46 milyarlık ilave yapılıyor ve toplam savaş bütçesi 14 katrilyon 835 trilyonu buluyor. 
     
Torba bütçe nedir      Milli Savunma Bakanlığı, Jandarma Genel Komutanlığı ve Sahil Güvenlik Komutanlığı’nın bütçeleri yasa gereği hemen tek bir bütçe altında toplanıyor. Maliyeciler bu bütçeye "torba bütçe" adını veriyor. Savaş veya seferberlik nedeniyle torba bütçeye kaynak oluşturan bütçelerin yetmeyeceği düşünüldüğünden konsolide bütçeden de ek kaynak verilmesi gerekiyor. Bu ek kaynak da üç bütçenin toplamının yüzde 15’i tutarında bir kaynağın torba bütçeye aktarılmasıyla yaratılıyor. 
     
143.2 katrilyonluk bütçenin 79.5 katrilyonu Hazine'ye Kuruluşlar Bütçe Ödeneği milyon TL TBMM 228.556.000 Cumhurbaşkanlığı 23.680.000 Sayıştay 50.556.000 Anayasa Mahkemesi 3.949.000 Başbakanlık 946.285.825 Devlet Planlama Teşkilatı 35.990.000 Hazine Müsteşarlığı 79.575.598.000 Dış Ticaret Müsteşarlığı 66.818.000 Danıştay 16.128.400 Yargıtay 22.259.400 Devlet İstatistik Enstitüsü 58.289.000 Diyanet İşleri Başkanlığı 774.467.000 Tapu ve Kadastro Genel Md. 160.809.000 Devlet Meteoroloji İşleri G.M. 63.242.000 Adalet Bakanlığı 1.075.169.000 Milli Savunma Bakanlığı 0.875.495.000 İçişleri Bakanlığı 522.109.000 Emniyet Genel Müdürlüğü 3.253.342.000 Jandarma Genel Komutanlığı 1.901.525.000 Sahil Güvenlik Komutanlığı 123.291.000 Dışışleri Bakanlığı 548.925.000 Maliye Bakanlığı 26.051.185.375 Milli Eğitim Bakanlığı 10.534.952.000 Bayındırlık ve İskan Bakanlığı 322.027.000 Sağlık Bakanlığı 3.397.082.000 Ulaştırma Bakanlığı 210.332.000 Tarım ve Köyişleri Bakanlığı 723.744.000 Orman Bakanlığı 226.305.000 Çalışma ve Sosyal Güvenlik Bak. 83.353.000 Sanayi ve Ticaret Bakanlığı 130.949.000 Enerji ve Tabii Kaynaklar Bak. 37.756.000 Kültür Bakanlığı 349.075.000 Turizm Bakanlığı 209.233.000 Çevre Bakanlığı 45.731.000 Denizcilik Müsteşarlığı 44.516.000 Gümrük Müsteşarlığı 147.276.000      
     



 EKONOMİ 






















</TEXT>
</DOC>
