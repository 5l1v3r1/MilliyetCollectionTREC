<DOC>
<DOCNO> 106937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/temelkuran.html </URL>
<DATE> 2002/09/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yollarda... 
</HEADLINE>
<TEXT>

     Hiçbir şehirde ismini ezberletecek kadar kalmıyorsan eğer tuhaf bir kudrete sahipsin sen. Onlar duruyor çünkü sen gidiyorsun. Her şey olduğu yerde duruyor insanlar, isimler, çekişmeler, sevişmeler, duygular bile... Sen seferisin. Kimse ilişemiyor sana, çünkü sen hep birazdan gideceksin. Yakalanamayacak, bir türlü ele geçirilemeyeceksin. Dahil olmadan bütün o karışık şeylere, tüy gibi kayıp gideceksin. Güneş batarken odaya vurur ya ışık, o ışıkta tozlar uçuşur sen tıpkı o ışıklı tozlar gibisin. Havada öngörülemez bir toz tanesi gibi uçuşuyorsun. 
     
     Mucizevi bir harita 
     Ne kalıyor şehirlerden sana Şehirlerin sende bırakmaya niyetlendikleri o kocaman kocaman cümleler mi Olması gerektiği gibi kocaman kocaman tespitler mi Keşke... Öyle değil işte. Bir şehirden bir kadının bir anı, öbüründen bir adamın tökezleyişi, kimilerindense ağaçtan yere kendi hızıyla düşen bir yaprağın havada dönüverişi, mucizevi dönüverişi... Gizli bir almanak oluşuyor gözünün ardında. Şehrin görüntüleri yerini senin bile bilmediğin kalp kutularına doluyor belki de. Kastamonu’dan bir kız çocuğunun ayaklarını sıkıntıyla bitiştirmesi kalıyor. Bilecik’ten bir kadının alınmamış bıyıkları. Diyarbakır’dan bir oğlan çocuğunun gözlerine bakamayışı. Karabük’ten bir manifaturacının çitlediği çekirdeğin kabuğunun bıyığına asılı kalışı. Bolu’dan top oynamaktan dönen çocukların terli, nemli neşesi, ahbap çavuş halleri. Adana’dan lüks bir otelin havuzunda sevgilisine "Hayvan " diye bağıran bir genç kadının daha ağzından laf çıkarkenki pişmanlığı. Mersin’den TIR’a çekişmeye gelmiş yaşlı bir adamın aniden sakinleşivermesi. O yüzlerce hesaplanmamış görüntü nerede birikiyor acaba O birikmişlerle başka türlü, dağınık ve biçimsiz bir Türkiye haritası mı oluşuyor sende Senin gözünün içinde, sadece senin gözünün içinde olan mucizevi bir Türkiye haritası mı var acaba O haritada yüz bin türlü acayiplik olduğu için mi ha deyince cevap veremiyorsun "Ne olacak bu memleketin hali " diye sorduklarında 
     
     Ülkeyi sevmek 
     İnsan ülkesini niye sever Sevilecek hiçbir yanı kalmadığında bile niye sever h l Belki de başka seçeneği yoktur insanın. Annenin yaptığı yemekleri sevmek gibi bir şeydir bu belki. Yemek diye onu bilmişsindir çünkü, güzel diye onu sevmişsindir. Senin halinden anlayan bir tek orasıdır çünkü. Senin de gözünün içinde dağınık, biçimsiz ve mucizevi bir ülke haritası vardır. Tam koordinatlarını veremediğin şeyler kalmıştır aklında, onları sevmişsindir. Ülkem diye kendi gözünün içinde birikmiş olan acayip şeyleri bilmişsindir. 
     Kamyoncu lokantalarındaki kuru fasulyenin buğusu, pazarcının beklenmedik kalitedeki şakası, dilenci çocukların parayı kapınca gidip çamurdan köfte yapışı... Bilemem, senin haritanı. Bu ülkeyi h l niye sevdiğini. Ama bildiğim şey, h l seviyorsun kendi haritanı, haritanın tuhaflıklarını. Öyle değil mi sevgili mucizevi haritacı 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
