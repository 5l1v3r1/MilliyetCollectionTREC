<DOC>
<DOCNO> 139594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/spo02.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FORMA OYNAMAZ 
</HEADLINE>
<TEXT>

Evinin kapılarını ilk kez Milliyet’e açan Rebrov, kendisine 10 numaranın verilmesine ilginç bir yorum getirdi, "Takımın lideri olmak istiyorum. Ancak bunu formayla değil, performansımla yapacağım" dedi 
     YALÇIN TÜRK 

     En iyi tercihim’ 
     FENERBAHÇE’NİN yeni transferi Sergei Rebrov, evinin kapılarını ilk kez Milliyet’e açtı. Ukraynalı yıldız eşi Luda ve oğlu Bima ile sorularımızı yanıtlarken, Sarı - Lacivertli takıma geldiği için çok mutlu olduğunu söyledi, "İyi bir tercih yaptığımı düşünüyorum. Oğuz hocanın bana 10 numarayı vermesi beni şüphesiz mutlu etti. Bu takımın yeni lideri olmak için elimden geleni yapacağım. Forma numarası bir futbolcunun sahadaki oyununu etkilemez. Herşeyi performans belirler" dedi. 
     
     Farkı düşünmemeliyiz’ 
     BEŞİKTAŞ ile aradaki puan farkının şampiyonluk için ciddi bir engel olduğunu söyleyen Rebrov, "Ancak kesinlikle bunu düşünmemeliyiz. Sadece her maça iyi konsantre olmalıyız. Puan farkını kafamıza takarsak performasımız azalır. Her maçı kazanmak zorundayız. Burada olduğum için söylemiyorum. Fenerbahçe’nin kadro kalitesi Galatasaray ve Beşiktaş’tan daha iyi. Yetenekli, kaliteli futbolcu sayısı çok. Saha içi ve dışında, her konuda Fenerbahçe organize bir kulüp" diye konuştu. 
     
     Ortega hiç gülmedi’ 
     ORTEGA ve Revivo ile kıyaslanmasının doğru olmadığına da işaret eden Ukraynalı oyuncu, "Ben takım oyuncusuyum. Kendim için oynamayı sevmem. Taraftar ve kulüp için mücadele ederim. Öncelikle taraftar diyorum. Çünkü tribün desteği futbolcuya ayrı bir güç veriyor. Gol atmam önemli değil, yeter ki Fenerbahçe kazansın" dedi. Rebrov, Ortega için de "Kendisi ile kısa bir süre beraber oldum. Çok iyi oyuncu. Ama onu gülerken hiç görmedim. Futbolcu mutlu değilse yapacağınız birşey kalmaz" yorumunu yaptı. 
     
Çetin’i endişe sardıSarı - Lacivertli takımın teknik patronu, Malatyaspor’un iyi organize olan, çok koşan bir takım olduğuna dikkat çekti, "Bu maç zor geçecek" diye konuştu 
     YUSUF KOBAL 

     Biz hazırız’ 
     TEKNİK Direktör Oğuz Çetin, Malatyaspor maçının çok zor geçeceğini belirtti. Çetin dün düzenlediği basın toplantısında, "Bizi iyi organize olan, koşan, mücadele eden, ligin en iyi takımlarından biri bekliyor. Gaziantepspor maçından sonra bir hafta ara vermek ciddi bir handikap oldu. Ancak bu durumu lehimize çevirecek gerekli çalışmaları yaptık. Hava şartları çalışmalarımızı zorlaştırsa da bu maça hazırız" ifadesini kullandı. 
     
     Resmi izinli 
     TOPLANTIYA takım elbiseyle gelen Çetin, bir basın mensubunun, "Hocam, bu kıyafetle geldiniz, ceza almaz mısınız " sorusuna esprili bir dille, "Bu kez resmi izin alarak geldim" yanıtını verdi. Oğuz Çetin, Fenerbahçe ile henüz resmi bağları kopmayan Ortega’nın yeniden dönmesi durumunda nasıl tavır göstereceği biçimindeki bir soru üzerine de "Bu konu bizim dışımızda. O gün geldiğinde konuşuruz" yorumunu yaptı. 
     
Aguilar İstanbul’da      RIVER Plate Başkanı Jose Mario Aguilar dün Ortega konusunu çözümlemek için İstanbul’a geldi. Bu sabah Başkan Aziz Yıldırım ile masaya oturacak olan Aguilar, "Fenerbahçe Kulübü bizim dostumuz. Fenerbahçe’ye bir zarar vermek istemiyoruz. Aynı şekilde Ortega’nın da zarar görmesini istemiyoruz. Tekrar eski takımına dönmesi için aradaki sorunları nasıl aşarız, bunun çözüm yollarını arayacağız" dedi. 
     
Serhat’ta umut yok      KULÜP doktoru İsmail Başöz dün sakat oyuncularla ilgili ayrıntılı açıklamalar yaptı. Başöz, Kemal’in şikayetlerinin azaldığını, İsmail’in ise Mart ayı sonunda takımla birlikte çalışacağını söyledi, "Stevic’te ciddi bir boyun fıtığı var. Operasyon geçirmesi olumlu olmaz. Uzun süre istirahat edecek. Serhat’ın sakatlığında ise fazla bir ilerleme kaydedemedik. Süre veremem, her hafta kendisini izleyeceğiz ama ne zaman iyileşir bilinmez" diye konuştu. 
     
Albayrak iddialı      Oğuz Çetin ile basın toplantısına gelen Erhan Albayrak da gazetecilerin sorularını yanıtladı. Abdullah’ın yerine sol kanatta görev alması beklenen genç oyuncu, "Malatyaspor maçına hazırım. Defansif oyun benim tarzıma uyuyor. Almanya’da 1.5 yıl savunmada görev aldım. O yüzden yerimi yadırgayacağımı sanmıyorum" dedi. 
     



 SPOR 


























</TEXT>
</DOC>
