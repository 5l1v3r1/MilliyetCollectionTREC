<DOC>
<DOCNO> 122072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yasam/yas02.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin Einstein’ları 
</HEADLINE>
<TEXT>

Farklıydılar ama bunu fark edebilecek çevreleri yoktu... TEV’in okullarına gönderdiği zek testlerine girdiler ve şimdi dahi’ sıfatıyla bambaşka yerdeler 
     ŞÜKRAN PAKKAN İstanbul 

     Kimi köyünde, kimi yetiştirme yurdunda, kimi de babasının bakkalında ansiklopedilerden fizik kuramları çözerek’ yaşama hazırlanıyordu... Farklıydılar ancak bunu değerlendirecek bir çevreleri yoktu... Ta ki okullarına zek larına uygun eğitim almalarını sağlayan’ o formlar gelene kadar... 
     
     Keşfedilme öyküsü 
     Formları gönderen Gebze’nin Muallim köyündeki İnanç Türkeş Özel Lisesi’ydi... Geçen yıl kurucusunun yaşadığı maddi zorluklar nedeniyle Türkiye Eğitim Vakfı’na TEV devredilen lise, Türkiye’nin dört bir yanındaki ilkoğretim okullarından, zeki ve yetenekli öğrencileri kendilerine bildirmesini istedi... Şehir merkezlerinde, IQ testine tabi tutulan çocuklar yüksek puan almak kaydıyla ekonomik durumları çok kötü de olsa okula alındılar. İşte böyle keşfedilen’ çocuklardan birkaçı 
     Murat Çetres Lise ikinci sınıf öğrencisi. Ağrı’da doğdu, 6 yaşında ailesini kaybetti ve yetiştirme yurdunda büyüdü. IQ sonuçları tüm okulu şaşırttı ve TEV ona sahip çıktı. Anadili Kürtçe olduğu için derslerde bir süre zorlandı ama iyi derecede İngilizce ve Almanca öğrendi. Uzun mesafeli koşularda dereceler aldı. Matematikte üçgen teorisi, fizikte örümceklerin gen yapısı ile oynayarak ağlarını tekstilde kullanmanın yollarını irdelediği projeleri var. Uçak mühendisi olacak 
     Alper Bahadır İzmirli. Lise son öğrencisi. Harvard Üniversitesi’ne gitmesine kesin gözüyle bakılıyor. Ulusal matematik olimpiyatlarında dereceleri var. Piyano, saksafon, flüt ve gitar çalıyor. Tiyatro yönetmenliği yapıyor. Voleybol takımı kaptanı. Okuldaki öğrenci topluluğunun başkanı. Felsefe makaleleri yazıyor. 
     Kadir Özgür Gebze Şekerpınar köyünde doğdu. Hesaplarına göre 26 yaşında dünyanın en genç profesörü olacak. 12 yaşında ama lisenin hazırlık sınıfı öğrencisi. Fen ve matematikteki başarısıyla dikkat çekiyor. Keman çalıyor. Matematik Olimpiyatları’na katılacak ekibe seçildi. 
     Ece Filiz Edirne Uzunköprülü. Lise ikinci sınıfta. Yale Üniversitesi için şansı çok yüksek. Keman çalıyor, okul gazetesinde editörlük yapıyor. BM Öğrenci Örgütü üyesi. Otistik çocuklarla ilgili bir projede görevli. 
     Zeynep Erel Iğdırlı bir bakkalın kızı. Lise ikinci sınıf öğrencisi. Çok iyi piyano çalıyor. Greenpeace projelerini yürütüyor. Üç yıldır voleybol ve atletizm yapıyor. Özel ilgi alanı 70’li yıllar. Hayali kendi müzikalini yazmak. 
     



 YAŞAM 


















</TEXT>
</DOC>
