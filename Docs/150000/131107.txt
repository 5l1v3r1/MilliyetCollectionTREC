<DOC>
<DOCNO> 131107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/ekonomi/eko08.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Irak harek tı hedefleri engellemez 
</HEADLINE>
<TEXT>

     ANKARA Milliyet 

     Başbakan Yardımcısı Abdüllatif Şener, olası Irak harek tının ekonomik hedefleri engellemeyeceğini söyledi. Şener, Bakanlar Kurulu toplantısından sonra yaptığı açıklamada "2003’te izlediğimiz ekonomi politikalarıyla yüzde 20’lik enflasyon oranı gerçekleşecektir. Tüm veriler 2003 makro ekonomik hedeflerinin gerçekleşebileceğini gösteriyor. Hükümet bu konuda kararlıdır" dedi. 
     Olası Irak harekatının hedefleri nasıl etkileyeceğinin sorulması üzerine Şener, "Koşullar ne olursa olsun ekonomik hedeflerimizi gerçekleştirme kanaatindeyiz. Irak’la ilgili bir durum hedeflerimizi engelleyecek özelliklere sahip değildir" diye konuştu. 
     
     Kumarhaneye yeşil ışık 
     Şener, ek kaynak için turizm bölgelerinde kumarhanelerin açılıp açılmayacağı yönündeki bir soru üzerine, henüz Bakanlar Kurulu’nda bu konunun ele alınmadığını belirtirken, "Hükümet nezdinde her şey konuşulabilir. Değerlendirmeler, alternatifler ele alınıyor" dedi. 
     
     Kardeşim sıkı müfettiş 
     Şener, ağabeyi Abdullah Şener’in özelleştirme kapsamında bulunan Erdemir’in Yönetim Kurulu’na getirilmesiyle ilgili bir soru üzerine de şöyle dedi "Yüzde 51’i özelleştirilmiş bir kuruluş olan Erdemir’in yönetimini genel kurul belirler. Genel kurul iki denetçi, genel müdür ve dokuz kişilik yönetim kurulu ile başkanını belirlemiştir. Genel kurulun teftiş bilen, Siyasal Bilgiler Fakültesi mezunu, TÜGSAŞ’da teftiş deneyimi bulunan sıkı bir müfettişi buraya getirmesi ihtiyaç olarak belirlenmiştir. Genel kurul, yönetim kuruluna deneyimli birisini tercih etmiştir." 
     



 EKONOMİ 
















</TEXT>
</DOC>
