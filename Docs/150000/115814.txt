<DOC>
<DOCNO> 115814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur07.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiler de Alevi oylarına göz dikti 
</HEADLINE>
<TEXT>

     DYP, 3 Kasım'a günler kala Alevi seçmenlere sıcak mesajlar gönderdi. 
     DYP'nin iktidarı döneminde "Devletin herkese eşit mesafede olacağı" vurgulanan açıklama partinin resmi internet sitesinde yer aldı. 
     "DYP İktidarı Herkesi Kucaklayacaktır" başlıklı açıklamada, Alevi vatandaşların da her vatandaş gibi din ve vicdan özgürlüğü, inanç özgürlüğü ve inançlarını yaşama özgürlüğü içinde olmaları gerektiği vurgulandı. 
     DYP'nin, Avrupa Birliği yolunda bireysel özgürlüklerin ve kültür zenginliğinin genişletilmesini, demokrasinin standartlarının yükseltmek açısından vazgeçilmez gördüğüne dikkat çekililirken, DYP'nin bu çerçevede "olumlu baktığı" konular şöyle sıralandı 
     "-Devlet bütçesinden pay alma, -Diyanet'in yeniden yapılanması, -Nevşehir'de Hacı Bektaş adlı bir üniversitenin açılması, -Ders kitaplarında hiçbir inanç için ayrımcılık yapılmaması, -Felsefe ve din kültürü derslerinde teorik platformda Aleviliğe ilişkin yeterli bilgilerin verilmesi, -Televizyonlarda ve radyolarda her inanç grubunun kendini anlatabilmesi imkanının sağlanması, -Sazlı tasavvuf müziğinin icra edilebilmesi, -Diyanet İşleri Başkanlığı eğer camii yapımına maddi destek sağlıyorsa, diğer inanç grupları için ayrımcılık yapılmaması gibi istekler DYP'nin, demokrasimizin standartlarının yükseltilmesi ve bireysel özgürlüklerin genişletilmesi ve kültür zenginliğinin korunması açısından olumlu baktığı meselelerdir." 
     





</TEXT>
</DOC>
