<DOC>
<DOCNO> 109350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo14.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GALATASARAY 0 - BARCELONA 2 
</HEADLINE>
<TEXT>

     Galatasaray, Avrupa Şampiyonlar Ligi H Grubu'ndaki ikinci maçında, İspanya'nın Barcelona takımına 2-0 yenildi. 
     
     İlk yarı 

     Galatasaray, saha ve seyirci avantajını kullanarak 3 puana ulaşmak amacıyla çıktığı maçta, karşısında çok iyi oynayan bir Barcelona buldu. Sarı-kırmızılı takım ilk 15 dakikada atak görünse de ilerleyen dakikalarda rakibinin oyununu kabul etmek zorunda kaldı. Galatasaray, hakemin de kötü yönetim gösterdiği maçta bir türlü istediği gol pozisyonlarını bulamadı ve hızlı gelişen Barcelona ataklarını durdurmakta güçlük çekti. 
     Barcelona ise ilk yarıda topa daha çok sahip olan ve oyunu istediği gibi yönlendiren ekip oldu. Sağ kanattan Mendieta, sol kanattan da Motta'nın geliştirdiği ataklarla etkili olan konuk ekip, savunmasını da sağlam tutarak Galatasaray forvetine geçit vermedi. 
     İspanyol ekibi, sarı-kırmızılıların savunma hatası sonucu bulduğu bir golle maçın ilk yarısını 1-0 önde kapadı. 
     10. dakikada Felipe kendi çabasıyla sağdan ceza alanına girdi. Bu 
     futbolcunun vuruşunda top yandan auta gitti. 
     15. dakikada Bülent'in yaklaşık 25 metreden şutunda, top auta 
     çıktı. 
     16. dakikada Christian'ın uzun pasında, ceza alanı dışında 
     Mendieta'nın uzaklaştıramadığı topla buluşan Felipe vuruşunu yaptı. 
     Ancak, top auta gitti. 
     25. dakikada Galatasaray'ın kazandığı serbest vuruşu kullanan 
     Felipe, topu Ergün'e gönderdi. Uygun pozisyonda ceza alanına giren Ergün'den önce Mendieta topa ayak koyarak tehlikeyi önledi. 
     27. dakikada Motta'nın soldan ortasında, Bülent ve Almaguer topa 
     hamle yaptı. Yerde kalan Bülent'e çarpan top bir anda Kluivert'ın önüne düştü. Bu futbolcunun yakın mesafeden yaptığı vuruşta, Mondragon'un müdahale edemediği top filelere gitti 0-1 34. dakikada Felipe ceza alanı dışında yaptığı iki çalımdan sonra topu Ergün'e verdi. Bu futbolcunun ceza alanı dışından sert şutunda meşin yuvarlak yandan auta gitti. 35. dakikada Hakan'ın ortaladığı topa Christian kafayı vurdu. Kaleci Valdes'ten seken top kornere çıktı. 39. dakikada hızlı gelişen Barcelona atağında, Mendieta'nın sağdan ortaladığı topa iyi yükselen Kluivert, kale alanından kafayla vuruşunu yaptı. Meşin yuvarlak üstten auta gitti. 44. dakikada Saviola sağdan çalımlarla ceza alanına girdi. Ancak, uygun pozisyonda topu üstten auta attı. Karşılaşmanın ilk yarısı konuk ekibin 1-0 üstünlüğüyle sona erdi. 
     





</TEXT>
</DOC>
