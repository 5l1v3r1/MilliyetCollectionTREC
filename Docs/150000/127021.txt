<DOC>
<DOCNO> 127021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/soneko20.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 64.87 puan azalarak 10,818.65 puandan kapandı. 
     Hisse senetleri ortalama yüzde 0.60 oranında değer kaybetti. 
     Alıcılı açılan piyasada hızla 11,000 puanın üstüne çıkan endeks, bu seviyelerde tutunamadı ve 10,800 puanın üstünde tutunma çabası içinde oldu. 
     Uzmanlar, 1. Seansta 11,180 seviyelerindeki kısa vadeli dirençte tutunamayan endeksin 10,800 seviyelerine kadar gerilediğini vurgulayarak, bu seviyenin aynı zamanda kısa vadeli destek noktası konumunda bulunduğuna işaret ediyorlar. 
     Endeks, 1. seansta 101.61 puan artışla 10,985.13 puan seviyesinde açıldı. 
     Endeks, seansın ilk yarısını 140.71 puan kayıpla 10,742.81 puandan geçti. Bu seviyelerden seans sonuna doğru gelen alımlarla endeks 10,818.65 puandan seansı tamamladı. 
     Endeks, seans içinde en düşük 10,725.65 puanı, en yüksek 11,191.89 puanı gördü. 
     Seans kapanışında mali endeks 102.00 puan düşüşle 13,409.47 puana, sanayi endeksi 100.29 puan düşüşle 10,210.38 puana gerilerken, hizmetler endeksi 78.92 puan artışla 7,355.07 puana yükseldi. 
     Böylece önceki kapanışa göre mali grup hisseler ortalama yüzde 0.75, sanayi grubu hisseler ortalama yüzde 0.97 oranında değer yitirirken, hizmetler grubu hisseler ortalama yüzde 1.08 oranında değer kazandı. 
     İşlem gören toplam 280 hisse senedinden 154'ü değer yitirirken, 75 hisse senedi değer kazandı. 51 hissenin fiyatında ise değişiklik olmadı. 
     Seansta, 302 trilyon 504 milyar 85 milyon liralık işlem hacmi oluştu. 
     Garanti Bankası, İş Bankası C , Doğan Holding, Turkcell ve Sabancı Holding en yoğun işlem gören hisseler oldu. 
     





</TEXT>
</DOC>
