<DOC>
<DOCNO> 117665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/aeko.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurulların Gökkafes’te ne işi var 
</HEADLINE>
<TEXT>

AKP Genel Başkan Yardımcısı Gül Gökkafes’te kurulların ne işi var. Hükümet hesap veriyor, kurullar vermiyor. Böyle şey olmaz 
     EKONOMİ SERVİSİ 

     AKP Genel Başkan Yardımcısı Abdullah Gül, "Hükümet her türlü harcamanın hesabını veriyor, üst kurullar vermiyor. Böyle şey olmaz, Gökkafes’te üst kurulların ne işi var " dedi. 
     Üst kurulların hiç bir yere hesap vermediklerini, özerk yapılarını’ bozmadan bu kurullar için yeni bir düzenleme yapacaklarını belirten Gül, NTV’ye yaptığı açıklamada "Şu anda üst kurulların hesap verdiği bir yer yok. Hükümet harcarken sorumlu olacak, kurullar olmayacak. Böyle şey olamaz. Bakanlık sayısını indirirken, her türlü harcamada sorumluluk taşıyacağız, hesap vereceğiz, ondan sonra da üst kurullar istedikleri gibi harcayacak, böyle olamaz. Kurulların 
     özerkliği darbe almadan etkin hale getireceğiz" diye konuştu. 
     
     Karar veremezler’ 
     Üst kurulların kamu bankalarının özelleştirilmesine karar veremeyeceklerini ifade eden Gül, "Ziraat, Halk Bankası özelleştirilecek mi Buna hükümet karar verir. Sonra bu nasıl şeffaf özelleştirilecek, bunu tabiki BDDK yapacaktır. Hükümet strateji belirler, uygulamayı üst kurul yapar" dedi. 
     
     Kat satın aldılar’ 
     Gül, Tasarruf Mevduatı Sigorta Fonu’na TSMF devredilen Kentbank dolayısıyla Fon’a geçen Gökkafes’ten kurulların ofis satın almasını da eleştirdi. Gül, "İsmini vermeyeceğim bir üst kurul, kendine Gökkafes’te katlar satın aldı ya da kiraladı. Ben asgari ücretten vergi alırken tabiki üst kurulların harcamalarına da bakmak gerekir" dedi. 
     AKP Ekonomik İşler Koordinatörü Ali Babacan da hükümet bildirgesiyle birlikte, görev konusu kalmayan bazı üst kurulların tasfiye edilebileceğini söyledi. Babacan, "BDDK, Rekabet Kurulu, EPDK, İhale Kurulu bizim için çok önemli. Değişiklik bu kurullarda olmayacak" dedi. 
     
SPK ve Enerji Kurulu almıştı      Gül, ismini vermeden, Gökkafes’te kat aldıkları için eleştirdiği üst kurullar SPK ve Enerji Kurul. Bu iki kurul, hisseleri Tasarruf Mevduatı Sigorta Fonu’na TSMF devredilen Kentbank’a ait olan Gökkafes’teki ofislerden dört katlı bir birimi 20 trilyona satın almıştı. Bu ofislerin Bankacılık Düzenleme ve Denetleme Kurulu BDDK için alınması da düşünülmüş, ancak BDDK Başkanı Engin Akçakoca, "Burası BDDK için lüks olur" diyerek öneriyi geri çevirmişti. 
     



 EKONOMİ 


















</TEXT>
</DOC>
