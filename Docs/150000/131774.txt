<DOC>
<DOCNO> 131774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/yasam/yas03.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Annenin oğul acısı 
</HEADLINE>
<TEXT>

Caner Erdoğru’nun annesi, oğlunun acısına dayanabilmek için aldığı ilaçlar nedeniyle hastanelik oldu 
     ŞAKİR AYDIN İstanbul 

     Geçirdiği ani kalp krizi sonucu, 25’inci yaşını kutalamaya hazırlanırken can veren Sutopu Milli Takımı ve ENKA Spor’un oyuncusu Caner Erdoğru’nun annesi Zeynep Everi, hastaneye kaldırıldı. Tarabya Sanatçılar Sitesi’nde diğer oğlu Burak’la kalan Zeynep Everi, dün gece 04.00 sıralarında aldığı sakinleştirici haplar nedeniyle fenalaştı. Burak, baygın bulduğu annesini ambulansla Gayrettepe Metropolitan Florence Nightingale Hastanesi’ne kaldırdı. Everi’nin midesinin yıkandığı, talihsiz annenin hayati tehlikesinin bulunmadığı açıklandı. Yakınları, oğlunun ölümü sonrası sürekli sakinleştirici haplarla bu acıya dayanabilen Everi’nin dün gece de sonunda bünyesinin çökmesi sonucu fenalık geçirdiğini iddia etti. 
     



 YAŞAM 


















</TEXT>
</DOC>
