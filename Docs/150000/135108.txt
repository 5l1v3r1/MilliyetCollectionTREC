<DOC>
<DOCNO> 135108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/dunya/dun02.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Çelebi’yi başkan yapacak 
</HEADLINE>
<TEXT>

     DIŞ HABERLER SERVİSİ 

     ABD yönetiminin, Saddam’ın devrilmesinden sonra Irak liderliğine getirilecek kişiyi belirlediği öne sürüldü. 
     Beyaz Saray’la yakın ilişkilere sahip Iraklı eski diplomat Muhammed El Cibril’in iddiasına göre, Bush yönetimi, Irak Ulusal Kongresi Başkanı Ahmed Çelebi’ye Saddam sonrası geçici hükümeti kurması için onay verdi. 
     Geçtiğimiz günlerde Çelebi’yle bir telefon görüşmesi yaptığını söyleyen Cibril, Çelebi’nin kendisine "Irak’ta yeni hükümeti ben kuracağım. Bu konuda Beyaz Saray ile Savunma Bakanlığı’ndan Pentagon , olur’ aldım" dediğini aktardı. Saddam karşıtı önemli muhalif gruplardan Irak İslam Devrimi Yüksek Konseyi’nin de desteğini aldığı belirtilen Çelebi’nin 15 Şubat’ta Kuzey Irak’taki Selahaddin kentinde muhalif liderlerle zirve düzenleyeceği bildiriliyor. 
     Matematik eğitimi gören 58 yaşındaki Çelebi, Saddam’a karşı ayaklanmalara önderlik etmiş, ancak başarısız olmuştu. 
     



 DÜNYA 













</TEXT>
</DOC>
