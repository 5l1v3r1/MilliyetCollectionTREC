<DOC>
<DOCNO> 134075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun26.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB kamuoyunun yüzde 82'si savaşa karşı... 
</HEADLINE>
<TEXT>

     AB kamuoyunun yüzde 82'sinin, BM Güvenlik Konseyi kararı olmadan başlatılacak bir savaşa karşı olduğu, bu oranın AB'ye aday olan 13 ülkede yüzde 75 olarak belirlendiği açıklandı. 
     Kamuoyu yoklamaları alanında çalışan '''EOS Gallup Europe'' isimli kuruluşun AB üyesi ve adayı ülkelerde yaptığı geniş kapsamlı araştırmanın sonuçlarına göre, Avrupa kamuoyunun yüzde 95'i, ''Irak'ta kitle imha silahları bulunması halinde'' savaşın haklı gerekçe kazanacağını savunuyor. 
     BM Güvenlik Konseyi'nin onayı olması durumunda da Irak'a yönelik askeri harekatın haklı görüleceğini belirten AB üyesi ülkelerin vatandaşlarının oranı yüzde 75'i bulurken, bu oran aday ülkelerde yüzde 42'de kalıyor. 
     Avrupalıların yüzde 72'si, ABD'nin Irak'a yönelik olası askeri operasyonunun gerçek nedeninin petrol olduğunu düşünüyor. 
     





</TEXT>
</DOC>
