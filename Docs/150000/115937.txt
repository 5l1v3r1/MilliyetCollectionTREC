<DOC>
<DOCNO> 115937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun14.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Libya atom bombası hazırlıyor 
</HEADLINE>
<TEXT>

     İsrail Başbakanı Ariel Şaron, Libya'nın atom bombası hazırlığında olduğunu iddia etti. 
     Şaron, Libya'yı yakından dikkatle izlediklerini belirterek "Atom bombası hazırlığında bulunuyor. Iraklı bilim adamlarının Kuzey Afrika ülkesinde aktif olduğunu biliyoruz. Bu sadece İsrail için değil, tüm bölge ve dünya için de tehlike oluşturabilir" dedi. 
     Irak sorununa da değinen İsrail Başbakanı, Birleşmiş Milletler gözlemcilerinin Irak'a gitmesinin faydasız olabileceğini, Bağdat yönetiminin çok kurnaz olduğunu, ellerindekini saklayabileceklerini öne sürdü. Şaron şunları kaydetti 
     "Bağdat, kitle imha silahları üretebilecek uzmanlara sahip. 80'li yılların başlarında atom bombası yapmaya çok yakındılar. Biz şimdilik atom bombasına sahip olmadıklarına inanıyoruz. Ama gözlemci olmadan deli gibi çalışıp 4 yılda bunu üretebilirler. Kimyasal ve biyolojik silahlara sahip olduklarını biliyoruz ve 1-2 yıl içerisinde 20-30 füze üretebilirler." Moskova'da tiyatrodaki rehin eylemi için yapılan operasyonla ilgili soru üzerine Şaron "Bu kararı almak çok zordu. Putin ile hemen konuştum. Kararı çok önemli ve cesaretliydi. Bu, tam bir felaketi önlemek için harekete geçmek gerektiğine yüreklendiren bir örnek olmak zorunda" dedi. 
     Arafat ile bir daha asla görüşmeyeceğini vurgulayan İsrail Başbakanı, Arafat'ın sadece bir sembol olarak kalmasına karşı olmadığını söyledi. 
     





</TEXT>
</DOC>
