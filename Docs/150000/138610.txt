<DOC>
<DOCNO> 138610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur34.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli'nde okullar 2 gün tatil edildi... 
</HEADLINE>
<TEXT>

     Kocaeli'deki ilk ve orta dereceli okullarla yaygın eğitim kurumları, 2 gün süreyle tatil edildi. 
     Valilik'ten yapılan açıklamada, Meteoroloji Müdürlüğü'nden gelen hava tahmin raporunu değerlendiren İl Hıfzıssıhha Kurulu'nun, yoğun kar yağışının 25 Şubat Salı günü akşamına kadar artarak devam edeceğini dikkate alarak, tüm ilk ve orta dereceli resmi okullar ile özel okulların yanı sıra yaygın eğitim kurumlarında, 26 Şubat Çarşamba gününe kadar tatil kararı aldığı belirtildi. 
     Açıklamada, hava muhalefetinin devam edip etmediğinin 25 Şubat Salı günü yeniden değerlendirileceği kaydedildi. 
     
     ÜNİVERSİTE DE 2GÜN TATİL 

     Öte yandan Kocaeli Üniversitesi'nde KOÜ Rektörlüğü'nden yapılan açıklamada, elverişsiz hava koşulları dolayısıyla üniversitede 24 Şubat Pazartesi ve 25 Şubat Salı günü eğitim-öğretime ara verildiği belirtildi. 
     Açıklamada, hava koşullarına göre salı günü durumun yeniden değerlendirileceği kaydedildi. 
     





</TEXT>
</DOC>
