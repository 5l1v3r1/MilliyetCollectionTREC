<DOC>
<DOCNO> 106539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun46.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den çağrı "Saddam'a baskı artırılsın" 
</HEADLINE>
<TEXT>

     AB dönem başkanı Danimarka Başbakanı Anders Fogh Rasmussen, Saddam Hüseyin ve Bağdat rejimine baskının artırılması çağrısında bulundu. 
     AFP'ye demeç veren Rasmussen, uluslararası topluluğun, Irak'a baskıyla BM denetçilerinin dönüşünü kabul ettirmesini istedi. 
     ''Uluslararası denetçiler Saddam'ın kitle imha silahlarına sahip olma kapasitesini belirlemek için denetim yapabilmeliler'' diyen Rasmussen, Saddam'ı bölge için tehdit olarak gördüklerini de söyledi. 
     ABD Savunma Bakanı Donald Rumsfeld de Bağdat rejimini nükleer silah edinmek istemekle suçladı. 
     Amerikan ABC TV'sinde konuşan Rumsfeld, ''Dışardan Irak'ta nükleer silah olup olmadığını bilmek olanaksız, ama Bağdat'ın bu silaha sahip olma iştah ve arzusunu gayet iyi biliyoruz...'' dedi. 
     Rumsfeld, Irak'ta nükleer silah dışındaki kitle imha silahlarının ise bulunduğunu söyledi ve ''Nükleer silah edinme konusunda her geçen gün ilerliyorlar. Zaman aleyhimize çalışıyor'' ifadesini kullandı. 
     





</TEXT>
</DOC>
