<DOC>
<DOCNO> 135975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/dunya/dun02.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakkabıları aynı 
</HEADLINE>
<TEXT>

Hem Bush, hem de Saddam’a ayakkabı satan İtalyan usta Vito Artioli’ye göre, Bush klasik, dana derisinden yapılmış ayakkabıları beğenirken Saddam zaman zaman daha maceraperest olabiliyor. 
     NEVSAL ELEVLİ Londra 

     Her şeyleriyle zıt kutuplar olan ABD Başkanı George Bush ile Irak lideri Saddam Hüseyin’in ortak bir yanları olduğu keşfedildi. İki liderin de Italya’daki Vito Artioli adlı ayakkabıcıdan giyindikleri ortaya çıktı. 
     İmalatı 3 ay süren ve 600 sterlinden yaklaşık 2 milyar lira başlayan etiketlerle satılan ayakkabıları baba oğul Bush’lar, zengin ve ünlülerin giyindiği "Battaglia" adlı butik zincirine ısmarlıyor. Saddam ise ayakkabılarını Bağdat’taki bir dükkandan satın alıyor. Çok özel el yapımı ayakkabılar 66 yaşındaki ayakkabı ustası Artioli Vito tarafından Italya’nın Milano kentinde üretiliyor.Vito usta, iki liderin zevklerinin çok farklı olmasına rağmen Saddam’ın ısmarladığı 15 ayakkabıdan 3 çiftinin Bush’un ayakkabılarıyla tıpatıp aynı olduğunu söyledi. 
     



 DÜNYA 













</TEXT>
</DOC>
