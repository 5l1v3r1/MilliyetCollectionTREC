<DOC>
<DOCNO> 118549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/siyaset/siy02.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, Yüce Divan’ı kolaylaştırıyor... 
</HEADLINE>
<TEXT>

AKP’nin hukukçu kurmaylarının hazırladığı Meclis içtüzük taslak çalışmasında, eski başbakan ve bakanları Yüce Divan’a gönderecek prosedür güçlendiriliyor... 
     SALİHA ÇOLAK Ankara 

     AKP, Anayasa Mahkemesi’nin iptal ettiği dört içtüzük hükmünü değiştirmek için başlattığı çalışmanın kapsamını genişletti. Parti, Yüce Divan’dan küskünler hareketine kadar bir dizi kritik değişiklik öngören bir taslak hazırladı. 
     AKP’nin hukukçu kurmayları Bülent Arınç, Ertuğrul Yalçınbayır ve Mehmet Ali Şahin’in hazırladığı taslakta, eski başbakan ve bakanları Yüce Divan’a gönderecek prosedürü güçlendirecek hükümlerin yer alması "dikkat çekici" bulundu. 
     TBMM Başkanlığı’nın AKP’yi, "Tayyip Erdoğan’la ilgili bir değişiklik yapmak istiyorsanız önce içtüzüğü değiştirmelisiniz. İptal edilen hükümler nedeniyle boşluk var" diyerek uyarması üzerine, dört maddelik zorunlu değişiklik üzerinde başlatılan çalışma genişledi. 
     Erdoğan’ın yolunu açacak düzenlemede hukuki açıdan hiçbir tartışmaya yer bırakılmaması amaçlanıyor. AKP taslağında bazı başlıklar şöyle 

</TEXT>
</DOC>
