<DOC>
<DOCNO> 111355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sontur10.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem "CHP'ye katılacağım yalan, iftira.." 
</HEADLINE>
<TEXT>

     YTP Genel Başkanı İsmail Cem, 3 Kasım seçiminden önce partisinden ayrılarak CHP'ye katılacağı yolundaki iddialara karşılık, ''Bunların hepsi yalan, iftira, düzmece'' dedi. 
     Cem, TURMOB Olağan Genel Kurulu'nun yapıldığı Ahmet Taner Kışlalı Spor Salonu'nda gazetecilerin ''partisinden ayrılarak CHP'ye katılacağı'' yönündeki iddiaları hatırlatmaları üzerine, YTP'nin her geçen gün büyüdüğünü ve halkın sempatisini kazandığını söyledi. 
     İki ayda bütün illerde ve 500'e yakın ilçede örgütlenmeyi tamamladıklarını anlatan Cem, YTP'nin 3 Kasım seçimlerinde başa güreşeceğini iddia etti. 
     Cem, şöyle konuştu 
     ''Dolayısıyla her türlü iftira, her türlü aldatmaca, her türlü yalan bazı siyaset çevrelerince üretilip, hakikat gibi basına sızdırılmaya çalışılıyor. Sonuçta da yalanlar halkın zihnine yerleştirilmeye çalışılıyor. Bunların hepsi yalan, iftira, düzmece. Bunlar kendilerini sanal başbakan görenler gibi... Yok çekilecekmiş de, bu beyefendiler görevleri dağıtacaklarmış da.. Bunlar bana göre haya anlayışından uzak düşüncelerdir. Bunları sahiplerine iade ediyoruz.'' İsmail Cem, YTP'nin halkla bütünleştiğini ifade ederek, ''Çok meraklıysalar kendilerini partimize davet ediyorum. YTP, iktidara yürüyor'' dedi. 
     





</TEXT>
</DOC>
