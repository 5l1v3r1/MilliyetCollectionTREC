<DOC>
<DOCNO> 133987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/magazin/mag02.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızıgül elini sıktı, Topaloğlu dondu kaldı 
</HEADLINE>
<TEXT>

     Ali'ce 
Ali Eyüboğlu 

     Mahsun Kırmızıgül’ün eski ortağı Hilmi Topaloğlu ile kanlı bıçaklı olduğu biliniyor. Malum, Mahsun’la Alişan da kavgalı. 
     Topaloğlu, Prestij Müzik’in tek yadig rı Alişan’la birlikte Nejat Uygur için düzenlenen geceye gider. Topaloğlu ile Alişan, Müjdat Gezen’le sohbet ederken aralanan kapıdan Mahsun Kırmızıgül görünür. 
     Mahsun, mahkemelik olduğu Alişan’la, konuşmadığı eski ortağını yan yana görünce içeri girip girmeme konusunda kısa bir tereddüt yaşar. 
     Sonra da önce Topaloğlu’na, ardından da Alişan’a elini uzatıp selamlaşır. Mahsun’un beklenmedik hamlesi karşısında Topaloğlu şoka girer ve ortalığa bir sessizlik çöker. 
     Ardından kulise Fatih Terim girer ve Topaloğlu ile tokalaşıp, "Hilmi nasılsın " diye sorar. Mahsun’un hamlesi karşısında girdiği şoktan o ana kadar çıkamamış olan Topaloğlu, Fatih Terim’le Mustafa Denizli’yi karıştırıp, "Mustafa Hocam sen nasılsın " diye yanıt verir. Müjdat Gezen de, kendisini Nejat Uygur’la karıştıran Topaloğlu için, "Ne oldu bu Hilmi’ye " deyince Alişan atılır "Hilmi Abi’yi az önce gördüğü şeytan çarptı." 
     



 MAGAZİN 














</TEXT>
</DOC>
