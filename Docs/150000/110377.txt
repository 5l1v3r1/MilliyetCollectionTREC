<DOC>
<DOCNO> 110377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo21.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar karşıyaka, NIS Vojvodina Novisad maçına hazır 
</HEADLINE>
<TEXT>

     Basketbol Avrupa Şampiyonlar Kupası Güney Konferansı A Grubu'nda yer alan Pınar Karşıyaka, Yugoslavya'nın NIS Vojvodina Novisad takımı ile yarın oynayacağı maçın hazırlıklarını tamamladı. 
     Pınar Karşıyaka Menajeri Mehmet Dövüşken, oynanan hazırlık maçlarında iyi görüntü sergilediklerini, yarınki karşılaşmada da taraftarların desteği ile Avrupa kupasına galibiyetle başlamayı amaçladıklarını belirtti. ABD'li oyunculardan Luis ve Jefforson'un, NIS Vojvodina Novisad karşısında oynayacağını kaydeden Dövüşken, ''Oyun kurucumuz Cüneyt Elden sakatlığı nedeniyle oynayamayacak. Onun yokluğu bizim için önemli bir dezavantaj. Genç oyuncularla bu boşluğu kapatmaya çalışacağız'' dedi. 
     Dövüşken, yarın karşılaşacakları Yugoslav ekibini fazla tanımadıklarını, ancak istatistiklerden iyi bir ekip olduğunun anlaşıldığını belirterek, ''Biz de iyi bir takımız. Seyircimizi salona bekliyoruz. İzmirlilere bir Avrupa ekibi karşısında galibiyet armağan etmek istiyoruz'' diye konuştu. 
     Atatürk Spor Salonu'ndaki karşılaşma yarın saat 19.00'da başlayacak. Maçı Shey Shtrikis İsrail - Dimitar Gologanov Bulgaristan hakem ikilisi yönetecek. Bilet fiyatları tam 4, öğrenci 2 milyon lira olarak belirlendi. 
     





</TEXT>
</DOC>
