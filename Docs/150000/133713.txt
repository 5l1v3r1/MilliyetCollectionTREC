<DOC>
<DOCNO> 133713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur06.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız kızlar, bekçinin önünde striptize başladı ama... 
</HEADLINE>
<TEXT>

     Güngören'de hırsızlık yapmak istedikleri işhanının bekçisini soyunarak kandırmaya çalıştıkları öne sürülen 2 kızdan 1'i, bekçi tarafından bıçakla öldürüldü. 
     Fatih Caddesi Sedir Sokak'ta bulunan ve tekstil işyerlerinin olduğu Deveci İşhanı'na gelen Fatma Yıldız 20 ve Betül Taş 22 , bekçi Yaşar Bilge'yi 31 ''kur yaparak'' etkilemeye çalıştı. 
     Bilge'yi bir odaya götürüp soyunmaya başladığı ve bir sandalyeye bağlamak istediği öne sürülen kızlardan Fatma Yıldız, durumu fark eden Yaşar Bilge tarafından bıçakla yaralandı. 
     İstanbul Üniversitesi İstanbul Tıp Fakültesi Hastanesi'ne kaldırılmak istenen Yıldız, yolda hayatını kaybetti. 
     Durumu haber alan polis, Yaşar Bilge ile işhanını soymak istedikleri belirtilen Betül Taş ve dışarıda kendilerini bekleyen 2 erkeği gözaltına alarak, olayla ilgili soruşturma başlattı. 
     
</TEXT>
</DOC>
