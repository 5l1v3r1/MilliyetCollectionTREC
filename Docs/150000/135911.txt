<DOC>
<DOCNO> 135911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/tamer.html </URL>
<DATE> 2003/02/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tuğrul nihayet çoğunlukta, ama işe yaramıyor 
</HEADLINE>
<TEXT>

     "Yahu Meral, kırk yılda bir ben de çoğunluk gibi düşünüyorum. Hep azınlıkta kalmış olmanın sıkıntısını çekmiş biri olarak bu öylesine nadir ve hoş bir duygu ki... Ama bir işe yaramıyor " 
     Konuyu tahmin ettiniz herhalde. Halkın yüzde 95’i gibi Tuğrul da savaşa hayır diyor. Üstelik sadece Türkiye’de değil, dünyada da Irak’ın bombalanmasına evet diyen bir kamuoyu yoklamasına rastlanmış değil. 
     Ama büyüklerimiz karar verdi Irak’taki masum insanların üzerine bombaların yağdırılacağı gün giderek yaklaşıyor. Sahi bu ülkelerin neredeyse tümü, demokrasiyle yönetilmiyorlar mıydı 
     Zaten gerek iç politikada, gerek dış politikada insanlara anlatılanlarla, olayların gerçek nedeni arasında hiçbir alaka olmadığının siz de farkındasınız herhalde... Dünyadaki ilişkiler çıkarlarla belirleniyor. Çıkarları biraz deştiğinizde ise bencillikler ve kişisel kompleksler karşınıza çıkıyor. 
     Hiç istemediği halde savaşı önleyemeyen yüzmilyonlarca insan, büyük protesto gösterilerinin de işe yaramadığını görünce çareyi faks mesajları ve e - postalarla, benzeri duyguları paylaşabileceğini düşündüğü kişilere ulaşmakta buluyor. 
     
     Almanca Bush fıkrası 
     Örneğin Zürih’ten faks çeken Güngör Uygurer’in gönderdiği "Şaka mı, gerçek mi " başlıklı Almanca fıkra ne kadar anlamlı 
     "Başkan Bush, Amerika’da bir propaganda gezisi sırasında bir ilkokulu ziyaret ederek hükümet politikasını anlatır. Ardından da öğrencilerden soru sormalarını ister. İlk sözü küçük Bob alır 
     "Sayın Başkan, size 3 sorum var 
     1 Oy sayımında kaybettiğiniz halde seçimleri nasıl kazandınız 
     2 Irak’a neden sebepsiz saldırmak istiyorsunuz 
     3 Hiroşima’nın bombalanmasının, tüm zamanların en büyük terörist saldırısı olduğunu düşünmüyor musunuz " 
     Tam bu sırada zil çalar ve tüm çocuklar koşarak teneffüse çıkarlar. Ders yeniden başladığında Başkan Bush çocuklardan yeni sorular beklemektedir. Bu kez Joey parmak kaldırıp söz alır 
     "Sayın Başkan, size 5 sorum var 
     1 Oy sayımında kaybettiğiniz halde seçimleri nasıl kazandınız 
     2 Irak’a neden sebepsiz saldırmak istiyorsunuz 
     3 Hiroşima’nın bombalanmasının, tüm zamanların en büyük terörist saldırısı olduğunu düşünmüyor musunuz 
     4 Teneffüs zili bugün neden 20 dakika erken çaldı 
     5 Bob nerede " 
     
     Einstein’dan savaşa hayır 
     Talat Çiftçi’den gelen Bayram tebriği ise Einstein’ın şu sözleriyle savaşı lanetliyor "Sıradan bir cinayet, savaşta adam öldürmekten daha kötü değildir. Savaşa katılmaktansa kendimi parçalayıp yok etmeyi tercih ederim." 
     Hülya Gürcan’ın yolladığı Bush fıkrasını da seveceksiniz 
     "Başkan Bush bir ilkokulu ziyaret eder. 4. sınıfa girdiğinde öğrenciler, kelimeler ve anlamlarıyla ilgili bir tartışmanın ortasındadır. 
     Öğretmen, Başkan’dan "trajedi" kelimesi için sınıfta tartışma açmasını rica eder. Küçük bir erkek çocuğu, "Eğer yan tarafta oturan en iyi arkadaşım sokakta oynarken bir araba onu çiğner geçerse, bu bir trajedidir" der. 
     Bush itiraz eder "Hayır, bu trajedi değil, KAZA’dır." 
     Küçük bir kız parmak kaldırır "Eğer okul otobüsü uçurumdan yuvarlanır ve içindeki 50 öğrencinin tümü ölürse, bu bir trajedidir." 
     Bush yine itiraz eder "Bu olsa olsa BÜYÜK BİR KAYIP olur." 
     
     Bush’a göre trajedi 
     Sınıfı bir sessizlik kaplar. Başka gönüllü çocuk kalmamıştır. Bush sınıfa şöyle bir baktıktan sonra sorar Bana trajedi için örnek verecek yok mu 
     Arka sıralardan kısa boylu bir çocuk elini kaldırır ve alçak bir sesle der ki 
     "Eğer bay ve bayan Bush’u taşıyan Amerikan Hava Kuvvetleri’ne ait bir uçak, Usame Bin Laden gibi bir terörist tarafından füze ile vurularak demir yığını haline getirilirse, bunun adı trajedidir " 
     "Harika" diye bağırır Bush "İşte doğru cevap. Şimdi de bunun neden trajedi olduğunu açıklayabilir misin " 
     "Çünkü" der çocuk "Bu bir KAZA olamaz. Ve kesinlikle BÜYÜK BİR KAYIP da sayılmaz " 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
