<DOC>
<DOCNO> 113840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/spor/ysenay.html </URL>
<DATE> 2002/10/19/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Issız gece 
</HEADLINE>
<TEXT>

     Türk futbolunu yönetenlerin hafızalarda "yüz karası" olarak hatırlanacak seyircisiz Kadıköy gecesinde sahadaki futbol da bir heyecan kuruluğu içinde geçip gidiyordu işte... 
     Bir amatör futbol suskunluğu ve darmadağınıklığında oynanan maçta son haftalarda futbolun prensleri ilan edilen Ortega’lar, Johnson’lar, Ogün’ler, Fatih’ler, Ali Güneş’ler, Hakan Bayraktar’lar ve Serhat’lar tanınmaz bir futbol rüküşlüğüyle koşuşuyorlardı nedense... 15 gündür dinlenmede olan ve bu maça hazırlanan Fenerbahçe, böylesine hırpani bir futbol derbederliğiyle mi prova yapacaktı Atina’daki çok önemli Panathinaikos oyununu .. Savunmada Fatih - Ümit - Johnson üçlüsüyle oynamakta ısrar eden Lorant’ın, Adanaspor önünde düştükleri savunma akisini acıklı bir şekilde gördükten sonra bana "Lorant’ın h l arkasındayız" diye düşünenlerin akıllarından şüphe etmek kalır sadece... 
     Bu takım 15 gündür neden antrenman yapıp, duruyor .. Adanaspor önüne çıkıp, taş gibi bir futbolu ve kolektif organizasyonu TV ekranlarıdan da olsa taraftarına sunmak için değil mi .. Fatih Akyel, tanınmayacak kadar sağ kanatta aksayıp, kademe ve tedbir hataları yapıp, durmakta... Bu delikanlı Cim - Bom’da ateş gibi oyunlar oynarken, Fenerbahçe formasını giyince neden bu kadar duygusuz ve angarya bir anlayışla oynuyor diye ciddi ciddi düşünenler var mı acaba Fenerbahçe teknik kulübesinde... Stevic - Ogün - Hakan Bayraktar toplu veya topsuz olarak bu sezonun en maksatsız ve bütünlükten uzak rollerinde kalıyorlardı... O zaman ligin kaçıncı haftalarında komple futbolu tek topla oynayan çabuk Fenerbahçe’yi seyretmek için rahatça taşınacağız ki basın tribününe .. Ortega’nın etrafı Tuncay - Yusuf gibi tekniği yüksek isimlerle donanımlı olmadığı zaman, bu takımın gol yolları tıkanıp, kalır diye kağıt kalem tüketip duruyoruz... Lorant efendinin umrunda olmadığına göre bizler bu konuda lüzumsuz yorumlarla zaman öldürüyoruz herhalde... 
     Adanaspor, ani kontratak baskınlarında biraz daha dikkatli ve titiz olabilseydi, dünkü "ISSIZ GECE" nin galibi olarak üç puanı alıp gitmesi işten bile değildi... Fenerbahçe’ye gelirsek, dileriz dün akşamki "aşiret futbolu" nu seyreden yönetim kurulu, Lorant efendinin kaderini daha ciddiye alıp, daha Fenerbahçeli gibi düşünmeye başlarlar. 
     



 SPOR 


































</TEXT>
</DOC>
