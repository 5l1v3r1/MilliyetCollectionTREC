<DOC>
<DOCNO> 109059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/spor/spo01.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
GALATASARAY İLE KARISTIRMAYIN 
</HEADLINE>
<TEXT>

Mircea Lucescu, suni gündemlerle yıpratıldıklarını söyledi, "Ezeli rakibimiz 4 yıllık emekle buralara geldi. 2 - 3 haftada aynı şeyleri yapmamızı beklemeyin" dedi 
     Zirvede onlar var’ 
     BEŞİKTAŞ Teknik Direktörü Mircea Lucescu, Trabzonspor maçının ardından çarpıcı açıklamalar yaptı. Türkiye’de sıralamanın Galatasaray, Fenerbahçe ve Beşiktaş olarak şekillendiğini dile getirip, "Biz, bu sıralamayı değiştirmek için mücadele ediyoruz. Galatasaray ile karıştırılıyoruz. Fatih Terim döndü ve Milli Takım’daki oyuncuların çoğunu geri aldı. Ulaştıkları noktaya, uzun yıllar sabrederek geldiler. Bizden 2 - 3 haftada bunları yapmamızı beklemeyin" dedi. 
     
     Zaman gerekiyor’ 
     RUMEN teknik adam, Sarajevo maçından sonra çok eleştirildiklerini de vurgulayıp, "Suni gündemlerle bizi yıpratıyorlar. Kimse bu maçın ilk yarısındaki futbolumuzu konuşmuyor" dedi. Lucescu sözlerini şöyle sürdürdü "Mükemmel olmak için çalışıyoruz. Yeni bir kadromuz var ve daha yerleşmedi. Kampa katılmayan futbolcularımda yorgunluk başladı. Özellikle herkesin olumsuz kritikler yapması, fizik kadar beyinlerde de yorgunluk yarattı." 
     
     Cordoba dinlenecek’ 
     TRABZONSPOR karşısında taşların yerine oturmadığını bir kez daha gördüklerini açıklayan Lucescu, "Ahmet Dursun hazır değil. Nouma kendini bulmaya çalışıyor. Sergen tam kapasiteyle oynayamıyor. Takımda bazı isimlerden tam randıman alamıyorum" yorumunu yaptı. Cordoba’yı Sarajevo maçında ıslıklandığı için oynatmadığını açıklayan Rumen hoca, "Mondragon da aynı sorunları yaşamıştı. Biraz dinlenecek. O, her zaman bu takımın birinci kalecisi" diye konuştu. 
     
     Göze Batanlar 

</TEXT>
</DOC>
