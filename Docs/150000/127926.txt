<DOC>
<DOCNO> 127926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sondun13.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya yeni bir bağış skandalı ile karşı karşıya 
</HEADLINE>
<TEXT>

     Almanya'da, Hıristiyan Sosyal Birlik Partisi CSU içinde yeni bir bağış skandalı ortaya çıktı. 
     Stern dergisi, Hıristiyan Demokrat Birlik Partisi'nin CDU 
     Bavyera eyaletinde kardeş parti konumunda bulunun CSU'nun, yıllarca sahte bağış faturaları hazırlayarak, Federal Meclis'ten haksız yere yaklaşık 6 milyon mark parti teşvik parası aldığını yazdı. 
     Derginin haberinde, CSU'nun vergi kaçırmaya teşvik ve Federal Meclis'e yanlış hesap sunmakla suçlanabileceği belirtildi. 
     Haberde, CSU'nun 1994-1999 yılları arasında, parti yayın organı olan Bayernkurier ve Münchner Brief gazetelerinin abonelik satışlarından yaklaşık 12 milyon mark topladığı, bunları partiye giren bağış gibi göstererek, bağış faturaları hazırladığı kaydedildi. 
     Almanya'daki siyasi partiler 1994 yılından bu yana aldıkları her 1 mark bağış için Federal Meclis'ten 50 fenik parti teşvik parası aldıkları için, CSU'nun bu yolla yaklaşık 6 milyon mark haksız kazanç sağladığı öne sürüldü. 
     






</TEXT>
</DOC>
