<DOC>
<DOCNO> 122916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/magazin/mag00.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence tam gaz 
</HEADLINE>
<TEXT>

Mehmet Ali Erbil’in sunduğu "Çarkıfeleköte gecenin konukları İzzet Yıldızhan, Selin Toktay ve Fatoş 
     Ramazan boyunca her gün yayınlanan "Çarkıfelek", bayramda da ekranın en renkli programlarından biri olarak ilgiyle izleniyor. Mehmet Ali Erbil’in sunduğu, Çağla Şıkel’in hostesliğini yaptığı yarışma - şov, bayramın ikinci gecesinde de neşeli anlara sahne olacak. 
     
     Müzik ağırlıklı mönü 
     Bu akşamki "Çarkıfelek", müzik ağırlıklı görünüyor. Zira notalarla haşır neşir iki yarışmacımız var. Biri İzzet Yıldızhan, diğeri ise Fatoş. Çankırılı köçeklerin gösterisiyle müzik mönüsü tamamlanıyor. "Çarkıfelek"in üçüncü yarışmacısı ise fırtınalı özel yaşamıyla hep gündemde olan Selin Toktay. 
     
     KANAL D 20.30 

Bir Başka’ SezenMinik Serçe, ekran sessizliğini "Bir Başka Gece"de bozuyor 
     Sezen Aksu, "Şarkı Söylemek Lazım" adlı albümünün ardından "Türkiye Şarkıları" adlı konser dizisiyle farklı illerde hayranlarıyla buluştu. Sanatçı, üç yıl aradan sonra şarkılarıyla Mehmet Ali Erbil’in sunduğu "Bir Başka Gece"de ekrana gelecek. Sanatçı, tüm şarkılarını Ozan Doğulu yönetimindeki orkestrasının eşliğinde canlı performansla seslendirirken, Enderun Klasik Türk Müziği topluluğu ile Türk Sanat Müziği’nden de iki eser icra edecek. 
     Ceyda Düvenci ve Buket Dereoğlu’nun hosteslik yaptıkları programın diğer konuğu ise uzun yıllar sonra ekrana çıkıyor. Ünlü besteci Şehrazat, yıllar sonra sevilen şarkılarından ikisini söyleyecek. 
     "Göster Kendini" ve "Gülelim Eğlenelim" köşeleri de her zamanki yerinde olacak. 
     TRT 1 22.50 

Laço Tayfa’yla müzik saati      Burhan Şeşen’in "Yorumsuz" programına katılanlar "playback" yapmıyor, şarkılarını canlı performansla yorumluyor. Bu haftaki "Yorumsuz"un konuğu Laço Tayfa. Türk müziği caz formatına nasıl uyarlanır diye merak edenler, yanıtı bu konserde bulabilir. Klarnetçi Hüseyin Şenlendirici de "Yorumsuzöda. 
     TV8 21.00 

Bayramlık espriler      Beyazıt Öztürk canlı yayınlanan şov programında farklı kuşaktan iki konuk ağırlıyor. Müzik dünyasının unutulmaz isimlerinden Erol Büyükburç ile sektöre yeni adım atan genç seslerden Seda Üren , "Beyaz Show"a katılıyor. 
     KANAL D 23.30 


</TEXT>
</DOC>
