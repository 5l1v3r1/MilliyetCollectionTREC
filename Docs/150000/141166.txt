<DOC>
<DOCNO> 141166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/yas01.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ı Jale’nin acısı birleştirdi 
</HEADLINE>
<TEXT>

Lösemi hastası 5 yaşındaki Kıbrıslı Jale için kuzeyiyle güneyiyle bütün ada seferber oldu. Doktorlara göre Jale’nin bir ayı kaldı... 
     Lösemi kan kanseri hastalığına yakalanan Kıbrıslı Türk Jale Sakaoğlu’na bir ay içinde yapılması gereken ilik nakli için, Lefkoşa’da ara bölgede bulunan Ledra Palace Otel’de, Rumların da katıldığı kan taraması başlatıldı. 
     Kemal Saraçoğlu Lösemili Çocuklar ve Kanserle Savaş Vakfı Başkanı Şua Saraçoğlu, dün sabah başlatılan taramaya dün öğleden sonraya kadar KKTC ve Kıbrıs Rum Kesimi’nden 450 dolayında kişinin katıldığını açıkladı. 
     Taramanın beş gün süreceğini ifade eden Saraçoğlu, kampanyayı, Rum Kesimi’ndeki Karaiskakio Vakfı ile birlikte düzenlediklerini söyledi. 
     
     Uygun ilik aranıyor 
     AKKTC Sağlık ve Sosyal Yardım Bakanlığı Müsteşarı Hasan Öztoprak ise Türk Ajansı - Kıbrıs’a TAK yaptığı açıklamada, "Ne kadar katkı olursa çocuğumuzu o kadar yaşatma şansımız olur" dedi. Jale Sakaoğlu’nun uzun süredir Sağlık Bakanlığı’nın sorumluluğunda tedavi gördüğünü ve tedavisinin halen İstanbul’da sürdürüldüğünü anlatan Öztoprak, şöyle konuştu 
     "Doktoru bir ay içerisinde ilik nakli gerektiğini söyledi. Bunun üzerine Türkiye’deki yetkililerle temaslar kurduk. Gerek Türkiye’deki, gerek dünyadaki bütün merkezlerin taranmasına rağmen Jale’ye uygun kan örneği bulunamadı. Bunun üzerine aile ve sivil toplum örgütleri bize gelerek Ledra Palace’ta Kıbrıslı Türk ve Rumların katılabileceği bir tarama yapılması önerisinde bulundular. Güney Kıbrıs’ta da iki, üç çocuk için aynı şekilde kan örneği arandığını öğrendik." 
     



 YAŞAM 


























</TEXT>
</DOC>
