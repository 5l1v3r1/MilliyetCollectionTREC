<DOC>
<DOCNO> 128526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/soneko18.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur emeklileri Pamukbank'tan da maaşlarını alabilecekler... 
</HEADLINE>
<TEXT>

     Emekli, dul ve yetimlerin maaşlarını alırken banka önünde oluşan sırayı azaltmak için emekli maaşlarının Pamukbank tarafından da ödenmesi konusunda protokol imzalandı. 
     Maliye Bakanlığı'ndan yapılan yazılı açıklamada, emekli, dul ve yetimlerin maaşlarını tahsil etmeleri sırasında banka önünde oluşan ''maaş kuyruğunu'' azaltmak amacıyla Emekli Sandığı ve Pamukbank Genel Müdürlüğü arasında protokol imzalandığı bildirildi. 
     Açıklamada, aylıklarını Pamukbank şubeleri kanalıyla almak isteyen emekli, dul ve yetimlerin talep etmeleri durumunda, banka şube değişikliğinin hemen yapılacağı belirtildi. 
     Daha önce de Ziraat Bankası, Halkbank, Vakıflar Bankası ve Oyakbank ile bu konuda anlaşma yapan Emekli Sandığı'nın, İş Bankası, Adabank, Yapı Kredi Bankası, Koçbank, Şekerbank, Denizbank, Garanti Bankası ve Finansbank ile müzakereleri sürüyor. 
     





</TEXT>
</DOC>
