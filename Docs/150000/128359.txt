<DOC>
<DOCNO> 128359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sonspo36.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Oktay ile yollarını ayırdı... 
</HEADLINE>
<TEXT>

     Fenerbahçe, kadro dışı kalan Oktay Derelioğlu ile yollarını ayırdı. 
     Kulüp futbol şubesi sorumlusu Sadettin Saran, Oktay ile bugün görüştüklerini ve golcü futbolcuyla yollarını ayırdıklarını söyledi. 
     Sadettin Saran, yaptığı açıklamada, Oktay'a tranferi konusunda yardımcı olacaklarını belirterek, ''Bu futbolcumuzu transfer etmek isteyen kulüplere, bonservis bedeli konusunda yardımcı olacağız'' dedi. 
     Yönetim kurulunun, Adanaspor lig maçından sonra süresiz kadro dışı bıraktığı Oktay Derelioğlu, bir süredir PAF takımıyla antrenman yapıyordu. 
     
     WASHINGTON'UN DURUMU 
     Saran, geçirdiği operasyon sonrası ülkesine giden Brezilyalı futbolcu Washington'un, önümüzdeki günlerde kontrolden geçeceğini söyledi. 
     ABD'de bir kardiyoloji merkezinde kontrolden geçmesini istediklerini Washington'un, kendi ülkesinde kontrol olma isteğini kendilerine ilettiğini ifade eden Saran, ''Washington'a yazı gönderdik. Önümüzdeki günlerde kontrolden geçecek'' diye konuştu. 
     





</TEXT>
</DOC>
