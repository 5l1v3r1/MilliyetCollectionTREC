<DOC>
<DOCNO> 130257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/dunya/tur.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

İran’da içkiye idam      İran’da Humeyni’nin önderliğinde 1979’da gerçekleştirilen İslam Devrimi’yle yasak listesinin başlarına konulan alkollü içkilerle mücadeleyi sürdüren, ancak 24 yıllık mücadeleye rağmen pek başarılı olamayan Tahran yönetimi, çareyi "idam" cezasında arıyor. 
     3 kez yakalandı 
     Tahran’ın güneyindeki Şehri Rey bölgesi mahkemesi, üçüncü kez içkili olarak yakalanan bir gencin asılarak idam edilmesine karar verdi. İran basınına göre, ismi Davud olan 19 yaşındaki genç, daha önce de iki kez alkollü olduğu için tutuklanmış. 
     Kurtulabilir 
     Son olarak Şehri Rey’de içkili olarak yakalanan Davud, tutucuların kontrolünde olan mahkemede, yargılandıktan sonra ölüm cezasına çarptırıldı. Ancak Davud, pişmanlık duyup içki içmeyeceğini yazılı olarak taahhüt etmesi durumunda, davası yeniden görülebilecek ve darağacından kurtulacak. 
     
     
     



 DÜNYA 













</TEXT>
</DOC>
