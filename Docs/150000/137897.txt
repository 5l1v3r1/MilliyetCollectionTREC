<DOC>
<DOCNO> 137897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/yazar/sazak.html </URL>
<DATE> 2003/02/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Savaş 21 Mart’ta 
</HEADLINE>
<TEXT>

     Silah denetçilerinin ek rapor’ sunacakları 14 Şubat. 
     Beklenen olmadı. Bush yönetimi, Irak’ta bulunduğu öne sürülen kitle imha silahları konusunda, İngiltere dışında hiçbir ülkeyi yanına alamadığı gibi, Güvenlik Konseyi’ne sunduğu kanıtlar’ konusunda inandırıcı olamadı. 
     Washington’daki savaş lobisi’nin son olarak üzerinde durduğu tarih 21 Mart. Askeri müdahale için 1441 sayılı BM kararının yeterli olacağını savunmakla birlikte Fransa ve Almanya’nın direncini hesaba katan ABD yönetiminin hafta başında BM Güvenlik Konseyi’ne ikinci bir karar tasarısı sunması bekleniyor. 
     Irak’ın silahsızlandırılması için güç kullanılmasını öngörecek tasarının veto’ hakkı bulunan Fransa, Rusya ve Çin’in denetçilere daha fazla süre tanımasını’ isteyen tutumlarında değişiklik olmaması halinde BM’den geçmesi zor. ABD’nin Saddam yönetimine son bir süre tanıdıktan sonra operasyonu başlatması bekleniyor. Bu sürenin de mart sonunu bulmayacağı bildiriliyor. 
     BM’ye sunulacak yeni karar tasarısı için ABD’nin Türkiye’nin tutumunun netleşmesini beklediği yönünde bilgiler var. ABD Başkanı George Bush, Beyaz Saray’da kabul ettiği Gül hükümetinin iki bakanıyla Ankara’ya, birlikte hareket edeceksek bir an önce karar verin’ mesajını iletti. Görüşmede bulunanlara göre, ABD Irak’a karşı güç kullanmaya hazırdı ve zaman daralıyordu. Atlı birlik’ diye anılan Amerikan dördüncü tümeni askerlerini Akdeniz’de dolaşmaktan deniz tutmuş 
     Asker tezkeresi hafta sonuna kadar TBMM’den geçmezse ABD’nin aylardır uğraştığı Kuzey Cephesi’ suya düşecek. Ankara - Washington hattında son pazarlıklar yapılıyor. 
     Gül hükümeti, önce imza sonra tezkere’ diyor. 26 - 32 milyar dolarlık bir fatura çıkarılıyor. Bush yönetimi bu rakama evet’ derse memorandum of understanding’ diye tanımlanan bir belge imzalanacak. Görüşmelerde askeri ve siyasi konularda anlaşmaya varıldığı bildiriliyor. 
     Ancak burada anlaşılmayan bir durum var. 
     Eğer Türkiye tümüyle ilkesel’ ve etik’ gerekçelerle bu savaşın dışında kalmak istiyorsa hala niye kapalıçarşı pazarlığı’ sürdürülüyor. 
     Tayyip Erdoğan AKP grubunda bizden arabayı atların önüne koşmamız beklenmesin’ demiş. Bu sözler savaş başlamadan Amerikan askeri Türkiye’de konuşlandırılmayacak anlamına geliyor. 
     Anayasa’nın 92. maddesindeki uluslararası meşruiyet’ koşulunun BM Güvenlik Konseyi’nden bir karar çıkmadıkça tam olarak yerine getirilmeyeceği de ortada. 
     Bush yönetimine cesaretle ve dürüstçe’ bunları söylemek yerine ekonomik pazarlıkla fiyatı’ yükseltmeye çalışmak şık olmuyor. 
     AKP’nin bu tutumu Türk askerini en değerli ihraç ürünü’ sayan ünlü spekülatör George Soros’un sözlerini anımsatmıyor mu 
     
     







ABD ile ihtilaf konuları 


Missouri’nin İstanbul’a gelişinden, Faik Türün Paşa’ya ve Başkan Bush’a kadar... 


Hangi mutabakat 


Askeri mutabakat imzaya kaldı 


Savaşla barış üzerine 


Hırsızlık yapmanın ödülü var mı 


Sonun başı 


Başbakan çıkıp açıklamalı 


Sanayimiz bilime ne zaman katkı yapacak 


Türkiye’nin denemediği rejim kalmadı sonuç .. 


Türkiye "hayır" derse... 


Savaşın soluğu ensemizde artık... 


Faik Türün’le bir görüşme... 


Savaş 21 Mart’ta 


Kendinizi devalüe edip rahata erin 


Paralı evet’in götürüsü, getirisinden çok olacak 


Savaştan önce müteahhitler kapıştı 


</TEXT>
</DOC>
