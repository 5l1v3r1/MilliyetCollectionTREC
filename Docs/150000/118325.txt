<DOC>
<DOCNO> 118325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/dunya/tur.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Bu ne muhabbet      BRÜKSEL Milliyet 

     Avrupa Birliği AB ile Rusya arasında Brüksel’de düzenlenen zirve toplantısında Rusya Devlet Başkanı Vladimir Putin, AB Komisyonu Başkanı Romano Prodi ve AB Yüksek Temsilcisi Javier Solana’nın rahat tavırları dikkat çekti. Zirvede terörizmle mücadele, Çeçen sorunu gibi son derece "ağır" konular ele alınırken, üç devlet adamının kahkahalarla süslenen koyu "muhabbetleri" ise merak konusu oldu. Zirvenin geçtiğimiz hafta Kopenhag’da düzenlenen Çeçen konferansının AB Dönem Başkanı Danimarka tarafından engellenmemsi nedeniyle yaşanan gerginliğin gölgesinde geçmesini bekleyenler de yanıldılar. 
     
İsrail’de kibbutza baskın 5 ölü      DIŞ HABERLER SERVİSİ 

     İsrail’in kuzeyinde, Batı Şeria sınırı yakınlarındaki Metzer adlı bir kibbutza saldırı düzenleyenen silahlı bir Filistinli, ikisi çocuk beş İsrailliyi öldürdükten sonra kayıplara karıştı. Olayın sorumluluğunu üstlenen El - Aksa Şehitleri Tugayı "saldırılar sürecek" dedi. 
     Metzer’deki Kibbutza yapılan saldırıdan iki saat sonra ise İsrail helikopterleri Gazze’nin merkezinde bulunan ve silah yapım atölyesi olduğu düşünülen büyük bir oto tamirhanesine roketli saldırı düzenledi. Ancak saldırı sırasında binanın boş olduğu öne sürüldü. 
     İsrail’in yeni Dışişleri Bakanı Binyamin Netanyahu ise, "Arafat’ın terör rejiminin sınırdışı edilmesi" için uzun süredir çağrıda bulunduğunu kaydetti. Netanyahu, İsrail’in, bunu yapmak için uygun zamanı bulacağını belirtti. 
     



 DÜNYA 











</TEXT>
</DOC>
