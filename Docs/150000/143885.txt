<DOC>
<DOCNO> 143885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun62.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt için kimyasal ya da biyolojik saldırı istihbaratı alındı 
</HEADLINE>
<TEXT>

     Kuveyt'in başkenti Kuveyt'te, kimyasal ya da biyolojik silah saldırısı olacağı istihbaratı alındığı ileri sürüldü. 
     Başkentin güneyindeki bir otelde kalan Amerikan ve İngiliz askeri basın görevlileri, kimyasal ve biyolojik silahlara karşı korunma amaçlı hazırlanan giysileri giydiler. 
     Görevlilerden biri, ''Saldırının yakında olacağı yönünde güvenilir istihbarat aldık'' dedi. 
     
     Sirenler yeniden işbaşında... 

     Kuveyt'te yeniden alarm sirenlerinin duyulduğu bildirildi. 
     Kuveyt Savunma Bakanlığı, sabah erken saatlerde ilk alarm sinyallerinin çalmasından sonra Irak tarafından ülkenin kuzeyine Scud füzesi saldırısında bulunulduğunu bildirmişti. 
     





</TEXT>
</DOC>
