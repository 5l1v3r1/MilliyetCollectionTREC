<DOC>
<DOCNO> 122153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/son/sontur01.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil zanlısı samanlıkta yakalandı... 
</HEADLINE>
<TEXT>

     Konya'nın Güneysınır İlçesi'nde öldürülen karı-kocanın katil zanlısı, gizlendiği samanlıkta yakalandı. 
     Güneysınır'a bağlı Kayağzı Köyü'nde oturan Metin 35 ve Keziban 36 Atasever çiftinin, 26 Kasım tarihinde Habiller Köyü yakınındaki bir tarlada tüfekle vurularak öldürülmesi üzerine, olay yerinde 6 boş mermi kovanı bulan jandarma, katili yakalamak için geniş çaplı soruşturma başlattı. 
     Bir görgü tanığının ifadesinden yola çıkan ekipler, Atasever ailesi ile geçmişe dayalı husumeti bulunduğu bildirilen Ahmet Çay'ı 55 aramaya başladı. 
     Kayalı Köyü'ne operasyon düzenleyen jandarma, uzun süren aramalardan sonra, bir samanlığa gizlenen Ahmet Çay'ı yakaladı. 
     Cumhuriyet Savcılığı'na sevk edilen Ahmet Çay, çıkarıldığı mahkemece tutuklanarak Çumra Cezaevi'ne gönderildi. 
     Çay ve Atasever aileleri arasında 2 yıl önce tarla sınırı yüzünden çıkan kavgada, Çay ailesinden 1 kişinin öldüğünü, 3 kişinin de yaralandığını anımsatan yetkililer, tarlada tüfekle vurularak öldürülen karı-kocanın kan davası kurbanı olduğu üzerinde duruyor. 
     





</TEXT>
</DOC>
