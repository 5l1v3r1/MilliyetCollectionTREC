<DOC>
<DOCNO> 109021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/dunya/dun01.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç Türk adayın sandık başarısı 
</HEADLINE>
<TEXT>

     MEHMET AKTAN Berlin 

     İlk sonuçların alınmasından sonra gelen haberlere göre Almanya’daki seçimlerde üç Türk aday sandıktan başarıyla çıktı. Türk kökenli milletvekillerinden Sosyal Demokrat Parti’li Lale Akgün büyük bir başarıya imza attı. 
     Partisinin Kuzey Ren Westfalya eyalet listesinde çok garantili 10’uncu sırada olmasına rağmen, kendi seçim bölgesinde her partiden tek bir adayın birbirleriyle yarıştığı doğrudan aday seçimini’ yüzde 46 oranında oy alarak kazandı. Böylece listedeki yerini, partisinden bir başka adayın kullanmasını sağladı. 
     Yeşillerden Ekin Deligöz de, Bavyera eyaleti listesinden kazanmayı başararak, tekrar milletvekili seçildi. 
     Yeşil politikacı Cem Özdemir ise Baden Württemberg ayeletinden seçimi kazandı, ama bir skandal yüzünden milletvekilliğinden istifa ettiği için bu görevi almayacak ve kazandığı yerini listede partisinden bir başka adaya bırakacak. 
     
     Almanlar da mangal yaptı 
     Bu arada, seçimlerdeki Türk unsuruyla ilgili diğer bir nokta da Türk kökenli seçmenlerin ilk kez bu seçimlerde bütün partilerin gözdesi olmasıydı. Genelde parklardaki mangal kokularından hoşlanmayan Almanlar, oy uğruna Türklerle birlikte bol bol mangalda et bile yedi. Zira başabaş giden oylamada 400 bin oy kritik önemdeydi. 
     



 DÜNYA 











</TEXT>
</DOC>
