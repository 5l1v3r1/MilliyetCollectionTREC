<DOC>
<DOCNO> 136084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sonspo07.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1- Gençlerbirliği 3 maç bitti 
</HEADLINE>
<TEXT>

     Stat Güngören Belediye . 
     Hakemler Mutlu Çelik xx, Serkan Gencerler xx, Volkan Alabaş xx . 
     İstanbulspor Zdravkov xxx, İlker xx, Deniz Uygar xxx, Saffet xx, Musa xxx, Saidou xx, Selçuk xx, Yordanov xx, Petkov xx, Cenk xx, Kona xx . 
     Gençlerbirliği Gökhan xx, El Saka xx, Ümit xx, Deniz xx, Murat x Dk. 35 Nihat x , Serkan xx, Okan xx, Thomas xx, Filip xx, Veysel x, Youla xx . 
     Birinci Süper Futbol Ligi'nde Gençlerbirliği, deplasmanda İstanbulspor'u 3-1 yendi. 
     5. dakikada savunmadan atılan uzun pasta ceza sahasına giren Kona, topa vurmakta geçikince arkadan gelip yetişen Deniz, meşin yuvarlağı kornere attı. 
     8. dakikada Okan'ın sağdan çizgiye inip, altı pasa ortaladığı topu Youla, boş kaleye gönderdi 0-1 
     12. dakikada Cenk ceza sahası dışında topu Saidou'ya verdi. Bu futbolcunun sert şutunda meşin yuvarlak yandan auta gitti. 
     17. dakikada Bekir'in kafayla ceza sahasına gönderdiği topla buluşan Cenk'e Ümit'in yaptığı hareketi hakem Mutlu Çelik, penaltı olarak değerlendirdi. Atışı kullanan Cenk, meşin yuvarlağı filelere göndererek, skoru eşitledi 1-1 
     18. dakikada Youla'nın ceza sahası dışından mükemmel şutunu, kaleci Zdravkov aynı güzellikte uzanarak, topu kornere çeldi. 
     23. dakikada Musa'nın sağdan ortasında Kona'nın ıska geçtiği topu önünde bulan Cenk, müsait pozisyonda meşin yuvarlağı kötü bir vuruşla auta attı. 
     27. dakikada sağ kanattan Musa'nın ortasını bomboş durumda topu önünde bulan Kona, aşırtma bir vuruş deneyince meşin yuvarlak üstten auta gitti. 
     39. dakikada savunmanın hatasında topu kapan Musa, kendi çabasıyla rakip ceza yayının önüne kadar topu getirdi. Bu futbolcunun şutunda meşin yuvarlak auta gitti. 
     42. dakikada sağdan Okan'ın ortasında Deniz, yakın mesafeden topa kafayı vurdu. Meşin yuvarlak auta gitti. 
     Karşılaşmanın ilk yarısı 1-1 berabere sona erdi. 
     
     İKİNCİ YARI 

     51. dakikada Petkov'un mükemmel pasıyla ceza alanına giren Cenk'in vuruşunda, top kaleci Gökhan'dan döndü. 
     53. dakikada Okan'ın ceza alanı içinden vuruşunda, top kaleciden döndü. Veysel, dönen topu kötü bir vuruşla auta attı. 
     56. dakikada İstanbulspor'da Selçuk, 58. dakikada Gençlerbirliği'nden kaleci Gökhan sarı kart gördü. 
     61. dakikada Petkov'un soldan ortasında, Cenk topa kafayı vurdu. Meşin yuvarlak auta çıktı. 
     62. dakikada İstanbulspor'da, Kona'nın yerine Bushaj x oyuna dahil oldu. 
     63. dakikada El Saka'nın sağdan ortasında, kaleci Zdravkov'un ayağının kayıp düşmesinden yararlanan Filip, meşin yuvarlağı filelere göndermekte zorluk çekmedi 2-1. 
     69. dakikada İstanbulsporlu Musa sarı kart gördü. 
     71. dakikada İstanbulspor'da, Musa yerini Zeki'ye x bıraktı. 
     73. dakikada Gençlerbirliği'nden Youla sarı kart gördü. 
     74. dakikada soldan Petkov'un kullandığı serbest atışta, Deniz Uygar topu yere indirdi. Cenk'in kaleye gönderdiği meşin yuvarlağı, Ümit çizgiden çıkardı. 
     75. dakikada soldan ceza alanına giren Serkan'ın vuruşunda, kaleci Zdravkov mutlak bir golü önledi. 
     82. dakikada Gençlerbirliği'nde, Thomas'ın yerine Mustafa x , 84. dakikada da İstanbulspor'da İlker'in yerine Bekir x oyuna girdi. 
     89. dakikada Veysel'in sağdan ortasında Youla, yakın mesafeden kafayı vurdu. Üst direkten dönen topu Mustafa, çizgi üzerinde tamamladı 3-1. 
     90. dakikada Gençlerbirliği'nde, Okan yerini M'Bayo'ya bıraktı ve karşılaşma Gençlerbirliği'nin 3-1 galibiyetiyle sona erdi. 
     Bu arada, karşılaşmayı Galatasaray Teknik Direktörü Fatih Terim, yardımcılarıyla birlikte izledi. Maçtan önce İstanbulsporlu eski futbolcu Aydemir Demli'nin ve İstanbulsporlu futbolcu Mehmet Yozgatlı'nın annesinin ölümü nedeniyle bir dakikalık saygı duruşu yapıldı. 
     
</TEXT>
</DOC>
