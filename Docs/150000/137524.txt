<DOC>
<DOCNO> 137524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/soneko29.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış 
</HEADLINE>
<TEXT>

     İMKB Bileşik Endeksi, 2. seansta 278.07 puan artarak 11,775.49 puandan kapandı. 
     Hisse senetleri, ikinci seansta ortalama yüzde 2.42 oranında değer kazandı. 
     İlk seanstaki 194.90 puanlık artış dikkate alındığında, borsa endeksi günün tamamında 472.97 puan yükseldi. Hisse senetlerindeki günlük artış ise yüzde 4.18 oldu. 
     Endeksin kapanış itibariyle ulaştığı bu seviye 2003 yılının en yüksek değeri oldu. Endeks bundan önceki en yüksek seviyesine 11,302.52 puanla dün ulaşmıştı. 
     11,200-11,300 aralığında ilk seans konsolide olmayı başaran piyasa ikinci seansta da 11,500 seviyesini hacimli bir şekilde geçtikten sonra günü 11,800 sınırında tamamladı. 
     Uzmanlar, piyasanın yarın 12,000 bölgesini test etmesinin beklenebileceğini belirterek, ancak hareketin sağlıklı olabilmesi açısından alışların genele yayılması gerektiğini kaydediyorlar. 
     Endeks, seansa 17.71 puan kayıpla, 11,479.71 puan seviyesinde başladı. Seansın ilk yarısı 102.08 puan artışla 11,599.50 puandan geçildi. 
     Endeks, en düşük 11,454.39 puanı, en yüksek de 11,775.49 puanı gördü. 
     Kapanışta mali endeks 396.73 puan artışla 14,669.37 puana, sanayi endeksi 185.43 puan artışla 11,394.18 puana, hizmetler endeksi 163.77 puan artışla 7,422.14 puana yükseldi. 
     Böylece ilk seansa göre mali grup hisseler ortalama yüzde 2.78, sanayi grubu hisseler ortalama 1.65, hizmetler grubu hisseler yüzde 2.26 değer kazandı. 
     İşlem gören toplam 293 hisse senedinden 156'sı değer kazanırken, 50 hisse senedi değer kaybetti. 87 hissenin fiyatında ise değişiklik olmadı. 
     Seansta, 393 trilyon 658 milyar 592 milyon liralık işlem hacmi kaydedilirken, iki seanstaki işlem hacmi toplamı yıl içindeki en yüksek değere ulaşarak 719 trilyon 308 milyar 65 milyon lira olarak belirlendi. 2003 yılı için bundan önceki en yüksek işlem hacmi 522 trilyon 772 milyar lira ile 30 Ocak günü kaydedilmişti. 
     İş Bankası C, Yapı Kredi Bankası, Kardemir D, Garanti Bankası, Tüpraş en yoğun işlem gören hisse senetleri olarak belirlendi. 
     





</TEXT>
</DOC>
