<DOC>
<DOCNO> 116111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yazar/akyol.html </URL>
<DATE> 2002/10/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çankaya ve AKP 
</HEADLINE>
<TEXT>

     CUMHURBAŞKANI Sayın Sezer’in "başbakan adayını ben belirlerim" anlamındaki sözleri haklı olarak manşetlerde... 
     Tayyip Erdoğan’ın, iktidara gelirlerse AKP’nin başbakan adayını "yetkili kurulların belirleyeceği" şeklindeki bilinen sözlerine karşılık, Sayın Sezer diyor ki 
     "Başbakan adayını Cumhurbaşkanı değil de milletvekili olmayan genel başkan mı belirleyecek " 
     Bu sözlerin nasıl anlaşıldığını manşetlerde görüyoruz 
     Milliyet’in manşeti "Başbakanı ben atarım." 
     Hürriyet "Başbakanı o değil, ben tayin ederim." 
     Sabah "Başbakanı ben seçerim." 
     Radikal "AKP’nin adayı beni bağlamaz." 
     Zaman "Başbakanı ben belirlerim, başkası değil." 
     Evet, hükümeti kurma görevi Cumhurbaşkanı tarafından "bir milletvekiline" verilir... Ama atanan başbakanın Meclis’ten güvenoyu alması şarttır... 
     
     PARLAMENTER rejimlerde hükümetlere güven veya güvensizlik oyu verme yetkisi münhasıran parlamentodaki partilerindir. Başka türlüsü mümkün değildir. 
     Şimdi şöyle bir kriz senaryosu düşünelim 
     AKP sandıktan birinci parti çıkıyor ve "Sayın A"nın başbakan olması için yetkili kurullarında karar alıyor... Ama Sayın Cumhurbaşkanı onu beğenmiyor, "Sayın Böye hükümet kurma görevini veriyor 
     AKP’li milletvekillerini Sezer’in kararı değil, partinin kararı bağlayacağı için, "Sayın B" güvenoyu alamıyor, Cumhurbaşkanı o şahsı boşuna atamış oluyor .. Siyasi krizdir bu tablo 
     Böyle bir krizden sakınmak hem Cumhurbaşkanı’nın, hem AKP ve Erdoğan’ın görevidir siyasi basiret sınavıdır. 
     Parlamenter rejimlerde devlet başkanları, çoğunluk partisinin veya partiler koalisyonunun başbakan adayını dikkate almadan başbakan ataması yapamaz... Yaparsa siyasi kriz çıkar. 
     
     SAYIN Sezer sözleriyle sadece formel anayasal yetkisini hatırlatıyorsa, yukarıdaki çerçevede haklıdır. Ama AKP’nin kararını dikkate almayacağını kastediyorsa, bu imkansızdır. 
     Sayın Sezer’in de elbette bir siyasi görüşü var. Yaptığı atamalarda da bunu görüyoruz. 
     Ama parlamenter rejimlerde hükümet parlamento çoğunluğunun siyasi görüşüne göre kurulur devlet başkanları "tarafsız" davranır, sandıktan çıkan sonuçlara ve Meclis’in iradesine uyar. 
     Sezer’in sözlerinin yarattığı yankılar gösteriyor ki, 4 Kasım’dan itibaren Çankaya - AKP ilişkileri Türkiye için bir siyasi basiret ve demokratik olgunluk sınavı olacaktır. 
     Çünkü 4 Kasım’da öyle bir sonuç çıkarsa, Sayın Sezer AKP’nin kararına göre belirlenmiş bir başbakanla, AKP de duyarlıkları belli böyle bir Cumhurbaşkanı ile çalışmak zorunda kalacaklardır. 
     Çok zor sorunları bulunan Türkiye’de herkesin, "ödünsüz" katılıklara kapılmadan, "sorun çözme" yaklaşımına öncelik vermesi gerekiyor. Böyle uzlaşmacı ve yapıcı bir yaklaşım herkes tarafından daha şimdiden sergilenmeli, seçim sonrası için oluşan kriz kaygıları giderilmelidir. 
     
     







Çankaya ve AKP 


Galatasaray’ın tek golü ve düşündürdükleri... 


Cumhuriyetçiler 


Zıtlaşmak yerine... 


Sezer, Tayyip Erdoğan, yeni başbakan 


Simit satan başbakan adayları .. 


AKP’nin başbakan formülü 


Meclis Başkanı bir komünist 


Yanlış izlenimler 


Rusya ile ilişkilerde sıkıntı... 


AKP kendine sormalı Halk ne istiyor 


Bir kitabın başına gelenler... 


Sezer kimi atayacak 


Evde ansızın 2 koca karga peydahlansa... 


Seçilince insan değişiyor 


4 Kasım’da AKP’nin modeli hazır 


</TEXT>
</DOC>
