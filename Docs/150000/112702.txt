<DOC>
<DOCNO> 112702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yazar/guclu.html </URL>
<DATE> 2002/10/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Pratik zek nıza güveniyorsanız hodri meydan 
</HEADLINE>
<TEXT>

     Türkiye Zek Vakfı, ülkemizin sessiz sedasız çalışan önemli kurumlarından birisi. Her yıl düzenli olarak gerçekleştirdiği Türkiye Zek Oyunları Yarışması’nın bu yıl 7’ncisini yapıyor. 
     Sorular çok basit gibi görünse de kıvrak bir zek yı gerektiriyor. Yarışmaya katılmak için ne yaş sınırı var ne de tahsil. İsteyen herkes katılabilir. Sorular aşağıda. Fazla zamanınızı da almaz. Hem keyifli bir pazar geçirin hem de eğer dereceye girerseniz çok önemli armağanların sahibi olun. 
     Türkiye Zek Vakfı’nın başında Başbakan Ecevit’in gözdelerinden Emrehan Halıcı var. Halıcı, ilme, bilime, bilişime öteden beri gönül veren bir isim. Politikacı olduktan sonra da bu ilgisini esirgemedi. Aksine artan bir şekilde sürdürmeye devam ediyor. 
     Türkiye 7. Zek Oyunları Yarışması, Türkiye Zek Vakfı’nın koordinatörlüğünde TÜBİTAK, ODTÜ, Selçuk Üniversitesi, Kültür Bakanlığı ve Milli Eğitim Bakanlığı tarafından ortaklaşa düzenleniyor. Yarışma üç aşamalı olarak gerçekleşecek. Aşağıdaki sorular eleme sınavının soruları. Bunları doğru yanıtlayanlar, 24 Kasım’da Ankara, İstanbul, İzmir, Konya ve gerek duyulan diğer il merkezlerinde yarı final sınavına girecekler. Bu elemeden de başarıyla çıkanların yarışacağı final sınavı ise 21 Aralık Cumartesi günü Ankara’da gerçekleşecek. Ödül töreni ise 22 Aralık Pazar günü yine Ankara’da gerçekleşecek. 
     Yarı final ve final sınavında sorulacak sorular da yine aşağıdaki soruların bir benzeri olacak. Eğitim ve yaş sınırı aranmaksızın başarılı olan herkes katılabilecek... 
     Soruların yanıtları, internet üzerinden http www.tzv.org.tr adresine gönderileceği gibi 0312.210 63 70 nolu faksa veya ODTÜ - Halıcı Yazılımevi İnönü Bulvarı 06531 ODTÜ Ankara adresine posta ile gönderilebilinir. 
     Cevapları gönderirken, adresinizin yanı sıra yaşınızı, öğrenim durumunuzu, mesleğinizi, eğer varsa internet adresinizi ve telefon numaranızı eklemeyi de sakın unutmayın. 
     Evet artık soruları çözmeye başlayabilirsiniz. Zaman sınırlamamız yok. Ayrıca kitap da karıştırabilir, destek alabilirsiniz. Ama finallere tek başınıza gideceğinizi sakın aklınızdan çıkarmayın. 
     Bol şanslar... 
     
     
     







Vur vur inlesin salyangozlar dinlesin... 


Genelgeye bak 


Gelişmeler bizi savaşa sürüklüyor 


Umudu dişleri arasına alanlar 


Guru Collina 


Türkiye ABD’yi uyaracak 


Medyada görünmek seçim kazandırır mı 


Pratik zek nıza güveniyorsanız hodri meydan 


Herkesin gözü önünde... 


Kıssadan hisse... 


Seçim sonrası Irak 


Politikacı, reklamcı için bir üründür 


Aşk ideolojiyi affeder mi 


Seçimden sonra her şey iyi olacak 


38 kuşağından Cahit Kayra 


Bozüyük zirvesi değil, Eskişehir festivali 


</TEXT>
</DOC>
