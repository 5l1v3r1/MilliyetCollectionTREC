<DOC>
<DOCNO> 138589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur13.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
''Celebrity 2003'' müzayedesi ertelendi... 
</HEADLINE>
<TEXT>

     İstanbul'da bugün yapılması planlanan ''Celebrity 2003'' müzayedesi, olumsuz hava koşulları nedeniyle ertelendi. 
     Eskidji Müzayedecilik A.Ş'den yapılan yazılı açıklamada, Rahmi M. Koç Müzesi'nde bugün saat 15.00'te düzenleneceği belirtilen ''Celebrity 2003'' başlıklı müzayedenin, ildeki hava muhalefeti dolayısıyla 2 Mart Pazar günü saat 15.00'e alındığı bildirildi. 
     Söz konusu müzayedede, II. Abdülhamit'in kızı Naile Sultan'a düğün hediyesi olarak verdiği Yıldız Porselen Çift Vazo 170 bin dolar, Sultan III. Selim tuğralı Edirnekari Zer-endüd tuğra 118 bin dolar, II. Abdülhamit'in kendisinin yaptığı tuğralı sedefli masa takviminin de 70 bin dolardan satışa çıkacağı müzayedede, ayrıca aralarında Süleyman Seyid, Otto Pilny, Fausto Zonaro, Şevket Dağlı, Nuri İyem, Abidin Dino'un da bulunduğu ressamların eserleri, Kuranıkerimler, hat levhalar, Selçuklu seramik ve bronz kasa, küp, tas, güğüm, havan, leğen, kandil ve hokka koleksiyonu, ipek seccadelerden oluşan toplam 230 yapıt satışa sunulacak. 
     





</TEXT>
</DOC>
