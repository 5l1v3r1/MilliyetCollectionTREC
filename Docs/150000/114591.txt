<DOC>
<DOCNO> 114591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/spor/spo09.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
RINGTE SAHIN SOKU 
</HEADLINE>
<TEXT>

ABD’deki ilk turnuvada Dünya Şampiyonu olan Hülya Şahin, Antalya’daki mücadelede G.Koreli rakibine yenilerek elendi. Şahin’in sakat olduğu açıklandı 
     27 - 24 yenildi 
     ANTALYA’DA devam eden Dünya Bayanlar Boks Şampiyonası’nda Milli Takımımız’ın altın madalya beklediği Hülya Şahin, Güney Koreli rakibine 3 puan farkla yenilerek elendi. ABD’de geçen yıl ilki gerçekleştirilen Dünya Şampiyonası’nda 48 kiloda Dünya birincisi olup, altın madalya kazanan Hülya Şahin, dünkü karşılaşmayı Güney Koreli Ri Yong Hyang önünde 27 - 24 yenik kapadı. 
     
     İdmanda sakatlanmış 
     HÜLYA Şahin’in, müsabakadan sonra oldukça üzgün olduğu gözlenirken, yenilgiyi sakatlığına bağladı. Şahin, "Ülkemdeki şampiyonada zirveye çıkmak isterdim, ama olmadı. Herkesten özür dilerim" dedi. Milli takım antrenörleri, Hülya Şahin’in antrenmanlar sırasında diz ve kolundan sakatlandığını doğuladılar ve bunun da performansını etkilediğini söylediler. 
     
     Tek teselli Ustalar 
     ŞAMPİYONADA dün ringe çıkan diğer üç sporcumuzdan ikisi elenirken sadece Yasemin Ustalar yüzümüzü güldürdü. 63.5 kilodaki temsilcimiz Ustalar, Macaristanlı rakibi Sezaba Terez’i, orta hakem kararı ile yendi ve çeyrek finale adını yazdırdı. 75’de Hatice Olgundeniz Çinli, artı 81’de ise Özlem Bayraker Macar rakiplerine yenilerek elendiler. 
     
     
     



 SPOR 



























</TEXT>
</DOC>
