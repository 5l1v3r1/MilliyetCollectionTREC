<DOC>
<DOCNO> 105350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur12.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel, AB takvimi için Avrupa Parlamentosu'ndan destek isteyecek 
</HEADLINE>
<TEXT>

     Başbakan Yardımcısı ve Dışişleri Bakanı Şükrü Sina Gürel, Kopenhag zirvesi sırasında Türkiye'ye AB adaylık müzakerelerinin başlamasına yönelik takvim verilmesi amacıyla, Avrupa Parlamentosu'nun AP desteğini istemek için yarın Strasbourg'a gelecek. 
     Özel uçakla yarın sabah Strasbourg'a gelecek olan Gürel, AP'de siyasi grup başkanlarıyla görüşecek. 
     Gürel, sırasıyla Avrupa Birleşik Solu Grup Başkanı Francis Wurtz, Yeşiller Grubu Başkanı Daniel Cohn Bendit, Hıristiyan Demokrat Grubu Başkanı Pottering, Avrupa Parlamentosu Başkanı Pat Cox, Liberal Grup Başkanı Graham Watson, AP Türkiye raportörü Alain Lamassoure ve Türkiye-AB KPK Eşbaşkanı Joos Lagendeijk ile biraraya gelecek. 
     Temaslarının ardından Brüksel'e hareket etmeden önce, AP binasında yerli ve yabancı gazeteciler için basın toplantısı düzenleyecek olan Gürel, Cuma gününe kadar Brüksel'de diğer üst düzey AB yetkilileriyle temaslarda bulunacak. 
     





</TEXT>
</DOC>
