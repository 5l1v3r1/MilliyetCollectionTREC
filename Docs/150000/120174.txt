<DOC>
<DOCNO> 120174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun32.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Avrupa parlamentosunda... 
</HEADLINE>
<TEXT>

     Adalet ve Kalkınma Partisi Genel Başkanı Recep Tayyip Erdoğan, Avrupa Parlamentosu Başkanlık Divanı toplantısına katıldı. 
     Avrupa Parlamentosu Başkanı Pat Cox, Erdoğan'ı, divan toplantısının yapılacağı salonun kapısında karşıladı. 
     Cox daha sonra, Erdoğan'ı siyasi grup başkanlarıyla tanıştırdı. 
     Erdoğan'ı parlamentoda görmekten büyük memnuniyet duyduklarını belirten Cox, AB'nin genişlemesinin AP'de tartışıldığı sırada Erdoğan'ın Strasbourg'a gelmesinden ayrıca memnun olduklarını söyledi. 
     Başkanlık Divanı toplantısına tüm siyasi grupların başkan ve başkan vekillerinin yoğun ilgi göstermesi dikkat çekti. 
     Toplantıya, Dışişleri Bakanı Yaşar Yakış da katıldı. 
     





</TEXT>
</DOC>
