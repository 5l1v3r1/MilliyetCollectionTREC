<DOC>
<DOCNO> 127658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sontur31.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokantada düdüklü tencere patladı... 
</HEADLINE>
<TEXT>

     Kırıkkale'de, bir öğrenci yurdunun altındaki lokantada düdüklü tencerenin patlaması paniğe yol açtı. Olayda, aşçı da yaralandı. 
     Alınan bilgiye göre, Zafer Caddesi'ndeki bir lokantada meydana gelen olayda, mesaiye yeni başladığı belirtilen aşçı Arif Avcı 32 , mutfak bölümünde çalışırken aşırı ısınma nedeniyle düdüklü tencere patladı. 
     Patlama sırasında lokantanın camları kırıldı ve bazı eşyalar da hasar gördü. Olay sırasında yaralanan Arif Avcı'nın ellerinde ve yüzünde sıcak sudan kaynaklanan yanıklar olduğu belirtildi. Aşcı Arif Avcı, Kırıkkale Numune Hastanesi'nde tedavi altına alındı. 
     Olay, lokantanın bulunduğu binanın üst katlarındaki Danacıoğlu Kız Öğrenci Yurdu'nda kalan öğrenciler arasında da paniğe yol açtı. Yurtta bulunan öğrenciler dışarı çıkarken, patlama sırasında lokantada az sayıda müşteri bulunduğu belirtildi. 
     





</TEXT>
</DOC>
