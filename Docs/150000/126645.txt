<DOC>
<DOCNO> 126645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur28.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ile Rusya'daki gurbetçi arasında ilginç dialog 
</HEADLINE>
<TEXT>

     AK Parti Genel Başkanı Recep Tayyip Erdoğan ile Kürt kökenli olduğunu ifade eden Zülfikar Baran adlı işçi arasında, Türk Ticaret Merkezi'ni ziyareti sırasında ilginç bir diyalog yaşandı. 
     Erdoğan, ''Kürt sorununu çözülmesini istiyoruz'' diyen işçi Baran'a, ''Türkiye'de, Kürt sorunu olmadığını'' söyledi. 
     Türk Ticaret Merkezi'nde incelemelerde bulunurken, burada çalışan ve adının Zülfikar Baran olduğunu ifade eden bir işçi, Erdoğan'a ''Kürt sorununu halletmeniz lazım'' dedi. 
     Erdoğan, bunun üzerine şunları söyledi 
     '' Sorun var diye inanmayacaksın, 'yok' diye inanacaksın. 'Sorun var' diye inanacaksan sorun olur, 'yok' dersen sorun ortadan kalkar. Biz diyoruz ki böyle bir sorun yok. 
     Sen 'sorun var' deyip ön kabulle yaklaşıyorsun. Böyle öngörü ile yaklaşırsan, sorunun içindesin demek. 'Yok böyle bir sorun' diyorum, olmasını da istemiyorum. Bak, 'Siirt'ten evliyim, huzurluyum' diyorum. Böyle yaklaş olaya. Böyle yaklaştığın sürece, böyle bir problem olmaz. Türkiye'de bölgeler ve insanlar arasında herhangi bir ayrım yapmazsan, kardeşçe, elele 'bir ve beraberiz' dersen problem olur mu '' İşçinin, ''Bunu pratikte biliyorum da... Türk arkadaşlarla biz, burada beraber çalıyoruz'' sözleri üzerine, Erdoğan, ''Hepimiz Türkiyeliyiz'' diye konuştu. 
     Zülfikar Baran'ın, ''Türkiye için canımızı da veririz'' sözleri karşısında da Erdoğan, ''Ha, o kadar... 'Ben Kürt'üm' diyeceksin, Türk de 'ben Türk'üm' diyecek. Nasıl olsa farketmiyor ama 'biz kardeşiz' diyeceksiniz. Ben seni Allah için seviyorum'' dedi. 
     





</TEXT>
</DOC>
