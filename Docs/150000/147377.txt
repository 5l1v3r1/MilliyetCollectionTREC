<DOC>
<DOCNO> 147377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gun03.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabus’un ipuçları 
</HEADLINE>
<TEXT>

Irak ordusunun çekildiği bazı mevzilerde gaz maskeleriyle, kimyasal saldırıya karşı kullanılan iğneler bulundu 
     KELEK 
NAMIK DURUKAN 

     Irak ordusunun kuzeyde Musul’a çekilmesi sırasında yaşanan çatışmada gazeteciler iki ateş arasında kaldı. Irak ordusunun çekildiği bazı mevzilerde de, gaz maskeleri ve kimyasal saldırıya karşı kullanılan atropin iğneleri bulundu. 
     Berdareş’ten ayrılan Irak ordusu dün de Kelek kasabasından Musul’a çekildi. Önceki akşam saat 17.00’de başlayan çekilme, dün sabah saatlerine kadar sürdü. Musul’la Erbil’i bağlayan stratejik Kelek çevresindeki Irak mevzilerinin B - 52 uçakları tarafından yoğun bombardımana tutulması da çekilmeyi hızlandırdı. Dün sabah Kelek’e giren peşmerge desteğindeki ABD ve İngiliz kuvvetleri de 10 kilometre ilerledi. Musul’a 25 kilometre uzaklıktaki araziye yayılan peşmergelere, Nazimiye çevresindeki Irak askerleri ateş açtı. Çatışma sırasında ABD uçakları da Irak mevzilerini bombaladı. 
     Nazimiye peşmergelerin denetimine geçerken bazı Irak askeri araçlarına ve kararg hlarda bırakılan malzemelere peşmergeler el koydu. Iraklıların araziyi mayınlaması nedeniyle de peşmergeler ilerlemekte güçlük çekti. 
     Musul bölgesindeki koalisyon güçlerinin desteğindeki peşmergeler ile Irak askerleri arasında dün sabah başlayan çatışma, gün boyu sürdü. Öğleden sonra ABD savaş uçakları, Irak mevziilerine bomba yağdırırken, Musul yakınlarındaki Irak topçu birliği top atışlarını hızlandırdı. 
     


GÜNCEL 
































</TEXT>
</DOC>
