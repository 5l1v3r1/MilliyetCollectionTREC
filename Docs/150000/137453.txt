<DOC>
<DOCNO> 137453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/yas06.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekerbastı’ parası 
</HEADLINE>
<TEXT>

Artık otomobille Londra’nın merkezine gitmek isteyenler, 5 sterlini yani 13 milyon lirayı gözden çıkarmak zorunda 
     NEVSAL ELEVLİ Londra 

     İngiltere’nin başkenti Londra’nın merkezine otomobille girişte 5 sterlin yaklaşık 13 milyon lira ödeme uygulamasına, dün sabahtan itibaren başlandı. 
     Uygulamanın kent merkezindeki bir bölgenin trafikten arındırılması, halkın daha çok toplu taşım araçlarına yönelmesi, böylece yakıt tasarrufu sağlanması ve hava kirliliğinin azaltılması gibi birçok amacı bulunuyor. Sabah 07.00 ile akşam 18.30 saatleri arasında para ödemeyen araçlara kapalı olacak bölge, kentin 24 kilometrekarelik bir bölümünden oluşuyor. Bölgede, 300 kamera ile sürekli taranarak giriş yapan araçların plakaları kayda geçiriliyor. 
     Bilgisayarlara veri olarak yüklenen görüntülerden ödeme yapmadan giren araçlar belirlenebiliyor. Kaçak araçlara para cezası veriliyor. 
     
     Paten sayısı patladı 
     Dün sabahtan itibaren paralı bölüme giriş biletleri satılan gazete bayileri ve benzin istasyonları gibi yerlerin önünde uzun kuyruklar oluştu, paralı bölgenin başladığı yere kadar olan trafik ağırlaştı. Kentin belli bir bölümünün girişinin paralı olmasının ardından, bu uygulamadan muaf tutulan küçük motosikletler ve motorlu scooter’ların satışında patlama yaşandı. Yollarda paten kullananların sayısında da önemli artış görüldü. 
     



 YAŞAM 
























</TEXT>
</DOC>
