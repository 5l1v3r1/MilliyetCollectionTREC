<DOC>
<DOCNO> 122981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun08.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray raporuna göre Filistin yönetimi kusurlu... 
</HEADLINE>
<TEXT>

     Beyaz Saray tarafından yayımlanan bir raporda, Filistin yönetiminin şiddete karşı mücadele etme taahhüdünü yerine getirmediği belirtildi. 
     Associated Press'in ele geçirdiği 12 sayfalık raporda, Filistin Kurtuluş Örgütü FKÖ ve Filistin yönetimi, FKÖ'nün Washington'da büro açmasına da izin veren 1993 tarihli geçici barış anlaşmalarında ABD'ye verilen taahhütleri ihlal etmekle suçlanıyor. 
     Raporda, Filistinliler 2 yıldan fazla bir süredir devam eden şiddetten sorumlu tutuluyor ve Filistin yönetimiyle FKÖ'nün militanları durdurmak için gerekli adımları atmadıkları iddia ediliyor. 
     Raporda, 29 Kasım tarihli, ABD Başkanı George Bush tarafından imzalanmış bir notun da bulunduğu, notta FKÖ'nün Washington'daki bürosuna karşı uygulanan yaptırımlardan vazgeçildiği belirtiliyor. 
     Raporda, Filistinliler İsrail'in tanımaktan vazgeçmiş olmasalar da, terör örgütlerine karşı önlem almada yetersiz kalmalarının, İsrail'in barış ve güvenlik içinde varolmasını tanıma taahhütleri konusunda şüphe uyandırdığı belirtiliyor. 
     Rapordan bazı alıntıları gördüğünü söyleyen Filistinli bakan Saib Erekat, raporu haksız ve kabul edilemez olarak nitelendirdi. 
     Beyaz Saray tarafından yılda 2 kez yayınlanan rapor, Dışişleri Bakanlığı'na gönderiliyor. Dışişleri de raporu Kongre'nin dikkatine getiriyor. 
     





</TEXT>
</DOC>
