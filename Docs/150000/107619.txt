<DOC>
<DOCNO> 107619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/son/sontur05.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzla tersanesinde yangın... 
</HEADLINE>
<TEXT>

     Tuzla Dersan Tersanesi'nde bakım onarım çalışması yapılan bir kuru yük gemisinde yangın çıktı. 
     Alınan bilgiye göre, Tuzla Tersaneler Bölgesi'nde kurulu Dersan Tersanesi'nde kızağa çekilerek bakım onarım çalışmaları süren 110 metre uzunluğundaki ''Zorbey'' isimli kuru yük gemisinin kaptan köşkünde henüz belirlenemeyen bir nedenle yangın başladı. 
     Kısa sürede makina dairesine doğru yayılan yangına, Kartal, Pendik, Tuzla itfaiyeleri müdahale etti. Bu arada diğer itfaiye birimlerinden köpük araçı istendi. Ayrıca kuru yük gemisine denizden de ''Söndüren'' gemisiyle müdahale edildi. 
     Geminin içinde 6 ton mazot ve boya yapmakta kullanılan yanıcı özelliğe sahip maddeler bulunduğu öğrenildi. 
     Bu arada, yangından kaçmaya çalışırken yüksekten düşen 1 kişinin yaralandığı bildirildi. 
     





</TEXT>
</DOC>
