<DOC>
<DOCNO> 143076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/ekonomi/eko05.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş gündemi altını parlattı 
</HEADLINE>
<TEXT>

Altın üretimi şubatta geçen yılın aynı ayına göre yüzde 105 arttı 
     Olası Irak operasyonu ve tezkere tartışmalarının yaşandığı şubat ayında, kriz dönemlerinin gözde yatırım aracı Cumhuriyet altını üretimi büyük artış gösterdi. Cumhuriyet altını üretimi geçen yılın aynı ayına göre, adet bazında yüzde 105.5, ağırlık bazında da yüzde 172.2 oranında artış kaydetti. 
     Darphane’nin Cumhuriyet altını üretimi verilerine göre, meskuk ve ziynet olmak üzere şubat ayında yüzde 105.5 artışla toplam 1 milyon 493 bin 620 adet Cumhuriyet altını üretildi. Önceki yılın aynı ayındaki üretim 726 bin 961 adet idi. Ağırlık olarak da şubat ayındaki 5 ton 873 kilogramlık kg üretim önceki yılın aynı ayına göre yüzde 172.2 oranında arttı. Geçen yılın şubat ayında üretim 2 ton 157 kg düzeyindeydi. 
     Bu yılın ilk iki ayında ise üretim 2002 yılının aynı dönemine göre, adet bazında yüzde 8.8 artış kaydetti. Adet bazında 2002 yılının ocak - şubat aylarında 2 milyon 648 bin adet olan üretim bu yılın aynı döneminde 2 milyon 880 bin adede yükseldi. 
     



 EKONOMİ 














</TEXT>
</DOC>
