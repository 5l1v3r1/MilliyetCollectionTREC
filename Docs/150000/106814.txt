<DOC>
<DOCNO> 106814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sontur08.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur emeklisinin "on numara" oyunu sevinci... 
</HEADLINE>
<TEXT>

     Milli Piyango'nun düzenlediği ''On Numara'' oyununda 13 milyar lira ikramiye kazanan Kayserili Bağ-Kur emeklisi, ''2 yıl önce kriz yüzünden kapattığım manav dükkanına yeniden kavuşacağım'' dedi. 
     Yahyalı İlçesi'nde, pazarlarda açtığı tezgahta sebze satarak geçinen ''On Numara'' oyunu talihlisi Bağ-Kur'dan emekli Tevfik Can 56 , uzun yıllar manav dükkanı işlettiğini, ekonomik kriz yüzünden 2 yıl önce işyerini kapatmak zorunda kaldığını anlattı. 
     Yıllardır şans oyunu oynadığını, bugüne kadar talihin yüzüne gülmediğini belirten 5 çocuk babası Can, ''Kuponunu doldururken içimden, Yine bir şey çıkmayacak, ama... demiştim. Numaralar açıklandı ve 9'a kadar bildiğimi işaretledim. Bir arkadaşımın yardımıyla internetten 10 bildiğimi öğrendim ve sevinçten deliye döndüm. 2 yıl önce kiz yüzünden kapattığım manav dükkanına yeniden kavuşacağım'' dedi. 
     Tevfik Can, şans oyunu oynayanlar için de, ''Ümitlerini kaybetmesinler. Yahyalı'daki bir garibana 13 milyar lira ikramiye çıkacağı kimin aklına gelirdi ki Talih, her an, herkese gülebilir'' diye konuştu. 
     Can, ikramiyesini almak için henüz Milli Piyango İdaresi'ne başvurmadığını söyledi. 
     





</TEXT>
</DOC>
