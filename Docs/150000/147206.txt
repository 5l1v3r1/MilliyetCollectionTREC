<DOC>
<DOCNO> 147206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sondun03.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan askerleri sigarasız kaldı... 
</HEADLINE>
<TEXT>

     Amerikan askerlerinin, ikinci haftası sona ermek üzere olan savaşta sigara sıkıntısı çekmeye başladığı, bunun sonucu olarak cephede bir karton Amerikan sigarasının fiyatının 40-50 dolara kadar çıktığı bildiriliyor. 
     Gazetecilere açıklamada bulunan askerler, sıkıntısı çekilen tek şeyin sadece sigara olmadığını, yakında traş bıçağı, traş kremi, sabun ve mikrop öldürücü el kremi stoklarının da tükeneceğini belirttiler. 
     Yer yer gıda malzemesi sıkıntısının da çekildiğini kaydeden askerler, öğün sayısının son zamanlarda günde 2'ye düştüğünü açıkladılar. 
     Sigara içen askerlerin duygularına tercüman olan Çavuş Bart Kirchner, ''sigaranın cephede uyuşturucu gibi olduğunu'' söyleyerek, sigara fiyatlarının uyuşturucu fiyatını geçtiğinden yakındı. 
     Komutanların sigarayı fahiş fiyatla satanların cezalandırılacaklarını bildirmeleri üzerine, satıcıların, adlarının açıklanmamasında ısrar ettikleri bildiriliyor. 
     Bu gruba dahil askerlerden biri, arkadaşlarını ispiyon etmek gibi bir düşünceleri olmadığını, sadece arz-talep kurallarının işlediğini savundu. 
     Ayrıca cephede her zaman para bulamayan askerler, sigarayı yiyecek, şeker ya da kuruyemişle takas etme yoluna da gidiyorlar. 
     





</TEXT>
</DOC>
