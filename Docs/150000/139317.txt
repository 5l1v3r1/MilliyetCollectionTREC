<DOC>
<DOCNO> 139317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/siyaset/asiy.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hani bugün geçecekti 
</HEADLINE>
<TEXT>

Asya dönüşü uçaktan Gül’ü arayan Powell, "Acelemiz var, tezkere kararını bekliyoruz. Ne oldu da bugün önceki gün geçmedi " diye hesap sordu... 
     ELÇİN ERGÜN Ankara 

     Türkiye’de yabancı asker bulundurma ve Türk askerinin yabancı ülkeye gönderilmesine ilişkin tezkerenin TBMM’ye gönderilmesinin ardından ABD Dışişleri Bakanı Colin Powell, Orta Asya gezisi dönüşü uçaktan Başbakan Abdullah Gül’ü aradı. Powell, "Tezkerenin bugün önceki gün TBMM’den onay almasını bekliyorduk. Ne oldu da h l Meclis’te bekliyor Kararın ne zaman çıkacağını merak ediyoruz. Planlarımızı buna göre yapıyoruz. Gemilerimiz limanlarda bekliyor. Hassasiyetlerimizi biliyorsunuz" dedi. 
     
     MÜZAKERELER ÖNEMLİ’ 
     Gül ise, tezkereye ilişkin prosedürün işlediğini hatırlatarak, şunları söyledi 
     "Her şey demokrasi kuralları çerçevesinde yürütülüyor. Kabine üyelerini tezkere konusunda ikna etmekte zorlandık. Bakanların büyük çoğunluğu tatmin olmamasına rağmen, tezkereyi TBMM’ye sevk ettik. 
     Artık her şey Meclis’in yetkisindedir. Meclis konuyla ilgili son kararı verecektir. İki ülke arasında yürütülen müzakerelerle ilgili mutabakat zabıtlarının bir an önce imzalanması, Meclis’teki süreci hızlandıracaktır." 
     



 SİYASET 


















</TEXT>
</DOC>
