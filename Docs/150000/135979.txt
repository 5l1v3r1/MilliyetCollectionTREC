<DOC>
<DOCNO> 135979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/aeko.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’siz olmaz beyler’ 
</HEADLINE>
<TEXT>

ABD Hazine Bakan Yardımcısı Taylor, destek paketi’ pazarlığını tamamlayarak gitti. Çok seçenekli paketin çerçevesi üzerinde uzlaşma sağlandı. Pazarlıkta IMF ile ilişkiler de gündeme geldi 
     ANKARA Milliyet 

     ABD Hazine Bakan Yardıcısı John Taylor, Irak Savaşı’nın yaratacağı ekonomik kayıpların tazmin edilmesi için yaptığı görüşmeleri tamamlayarak Türkiye’den ayrıldı. Yardım paketinin genel yapısı üzerinde uzlaşma sağlandı. Görüşmelere IMF ile ilişkiler damgasını vurdu. Yardım paketinin içinde ABD Hazinesi garantili tahvil ihracı’ seçeneği de yer aldı. Görüşmelerde, Türkiye’nin IMF ile yaşadığı en büyük sorun olan yüzde 6.5’lik faiz dışı fazla hedefi ile kamu maliyesinin disiplin altına alınması da gündeme geldi. 
     Edinilen bilgilere göre Taylor başkanlığındaki ABD heyetinin, Devlet Bakanı Ali Babacan başkanlığındaki Türk tarafına verdiği mesaj şöyle Savaş ortamına girildiğinde uluslararası piyasaların Türkiye’ye karşı hassasiyeti artacak. IMF ile 4. Gözden Geçirmeyi tamamlayın. Piyasalar barış zamanında olduğu gibi savaş zamanında da IMF ile sorunlu bir Türkiye ile IMF ile sorunsuz bir Türkiye’nin ayrımını yapacak. 
     Öte yandan, Taylor’la yapılan görüşmeler sonucunda yardım paketinin yapısı üzerinde mutabakat sağlandı. Paketin son hali ise Washington’da kesinleşecek. Kongre süreci gerektiren noktalar da Kongre’ye sunulacak. 
     
     Paket Washington’da kesinleşecek 
     IMF’yle ilişkiler nedeniyle uluslararası piyasalara güven verici özellikler üzerine kurulu olan paketin, daha önce Başbakan Abdullah Gül’ün açıkladığı gibi kesin bir rakam içermek yerine, zararları gelişmeye göre tespit edecek, esnek bir yapıda olduğu belirtiliyor. 
     Pakette ilk kez ABD Hazine garantisi ile tahvil ihraç edilmesi konusu da yer aldı. Böyle bir garantinin Türkiye’nin borçlanma yeteneğini artıracağı, ancak orta ve uzun vadede kredi notunu olumsuz etkileyebileceği belirtiliyor. Başka bir nedenle 1999’da da benzer bir girişimde bulunulduğu, ancak sonradan vazgeçildiği belirtiliyor. 
     
ABD garantili tahvil ihracı      Taylor ile görüşülen pakette şu seçenekler yer alıyor 

</TEXT>
</DOC>
