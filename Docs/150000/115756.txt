<DOC>
<DOCNO> 115756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yazar/tamer.html </URL>
<DATE> 2002/10/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP ve CHP’ye Okul kitapları bedava olsun 
</HEADLINE>
<TEXT>

     Seçim ekonomisi Var. 
     Üretimin nasıl harekete geçirileceği Net değil 
     2 kriz yaşamış kitleler İşsiz - aşsız. 
     29 Ekim Cumhuriyet Bayramı günü tüm parti liderlerine bir çağrı yapmak istiyorum 
     "İlk ve orta öğretimde okul kitapları bedava" desinler. Tabii iktidara geldikten sonra vaatlerini tutmak kaydıyla... 
     Hürriyet gazetesi başyazarı Oktay Ekşi’den öğrendim. Milli Eğitim Bakanı’na sormuş bu konuyu. Devlete maliyeti 285 trilyon liraymış. Yani 200 milyon dolar bile değil. Yani 2 kamu bankasının 20 milyar dolarlık görev zararının yüzde 1’i bile değil. Yani hortumlamayla karışık çöken bankacılık sistemimize aktarılan 50 milyar doların yüzde 0.4’ü bile değil. 
     
Yol parası yok      Seçim sonrasında yeni bir ekonomik kriz nasıl engellenir bilemem, ama 2 kriz vurgunu geniş kitleler, çocuklarını okutmaya devam edebilirlerse belki isyan bayrağını çekmek yerine biraz daha sabırlı davranabilirler. 
     Milliyet TIR’ıyla Anadolu’da dolaştığım 15’e yakın ilde yolumu kesen gözü yaşlı babaların feryadı aklımdan çıkmıyor. Yol parasını veremediği, ders kitabını alamadığı için çocuğunu okula gönderemeyen, çocuklarına bakamadığı için karısının baba evine taşınıp boşanma davası açtığı genç babalar... 
     
Yoksulluk ne ölçüde      Önce ODTÜ’den Prof. Sencer Ayata, ardından Boğaziçi’den Prof. Ayşe Buğra ve Prof. Çağlar Keyder, 2 önemli yoksulluk araştırmasını önümüze koydular. Sağ olsunlar. Gazeteci olarak benim görevim ise, değerli hocalarımızın bu çabalarına, yetkili makamların dikkatinin çekilmesine aracı olmak. 
     Buğra ve Keyder’in önerileri arasında, ilk ve ortaöğretimde bedava yemek de vardı. Çocuk hiç değilse öğlenleri karnını okulda doyurabilirse daha az hastalanır, derslerine daha kolay konsantre olabilir. Prof. Ayata’nın bulgusu ise 2 ekonomik kriz sonrasında Türkiye nüfusunun yüzde 10’unun yoksulluk sınırında yaşadığı ve bu ailelerde en az bir hasta çocuğun bulunduğuydu. Prof. Ayata’ya göre bu durumdaki ailelere ayda 80 milyon liralık devlet yardımı yapıldığında sorun çözülüyor. 
     
500 milyarlık soru      İlk ve ortaöğretimde bedava kitap, aslında iktidar partilerinin son günlerde bol kepçe uyguladıkları seçim ekonomisinin yanında devede kulak kalır. Üstelik oy da getirir. Öyleyse neden - bol keseden desteksiz vaatlerde bulunan biri hariç - hiçbir parti bu maliyeti düşük, getirisi yüksek konuyu göz ardı ediyor 
     500 milyar değerindeki bu soru için şıklarınız şunlar 
     a Aralarına katılmak için yırtındığımız AB ülkelerinin çoğunda uygulandığı için. 
     b Liderler ülkeyi değil egolarını düşündüklerinden, eğitim umurlarında olmadığı için. 
     c Bedava kitapların yıl sonunda okul idaresine geri verilmesi gerekeceğinden, çocuklara küçük yaştan kamu malını korumaya özen gösterme alışkanlığının yerleşmesini istemedikleri için. 
     d Her parti içinde okul kitabı mafyası’nın etkili ve yetkili bir temsilcisi bulunduğu için. 
     e Fırsat eşitliği yönünde bir adım olacağı için. 
     Cumartesi gecesi CNN Türk’te Hürriyet’ten Oktay Ekşi ve Tufan Türenç, bizim gazeteden de Derya Sazak’la birlikte katıldığımız, seçim yasakları öncesindeki son Baş Sayfa programında sevgili Tayfun Ertan birden son mesajınız demeseydi, belki de bu konu kafamda böylesine netleşmeyecekti. 
     Cumhuriyet Bayramı’nız kutlu olsun. 
     
Küresel Şiir      Sunuldu seçenekler 
     Doğu mu, Batı mı 
     Güney mi Kuzey mi 
     İşportaya döküldü değerler 
     Akıllarına gelmez bir türlü, 
     Ne içer, ne yerler 
     Seç, seç al. 
     İstersen yerinde kal. 
     Açlık mı, tokluk mu 
     Varlık mı, yokluk mu 
     Tehdidin bini bir para. 
     Batı’nın elinde bir kamçı, 
     Doğu’nun sırtında yara. 
     Hak, özgürlük, mutluluk mu 
     Bolca vardır nutuklarda, 
     Bir de Kuzey’de. 
     Ölüm, açlık, sefalet mi 
     Onun da yeri, 
     İki yüz yıldan beri, 
     Güney’de, Güney’de, 
     daha Güney’de. 
     Bir hesaptan, 
     Doyurur bir aç’ı, 
     Atılan bir kurşun parası. 
     Atılan kurşun kadar, 
     Dünyada, kurşun yarası. 
     Kalktı paranın önündeki 
     engeller, 
     Birer, birer. 
     İşportaya döküldü değerler. 
     İşte, beyler 
     Bunun adına, 
     Küresel dünya derler. 
     
     Avukat Selahattin Görkem 
     
     







Cumhuriyet ve partisi 


Savaşa doğru 


Cumhuriyet 


En büyük bayram, 29 Ekim kutlu olsun 


Değişecek 


Avrupa’dan kopmayacağız 


Eğitim konusunda partiler ne vaat ediyor 2 


Mutlu ve umutlu olmak günü... 


Putin’in utancı 


AKP ve CHP’ye Okul kitapları bedava olsun 


Onuncu Yıl marşı ile kutluyoruz 


Vaat bile edemiyor değil mi 


</TEXT>
</DOC>
