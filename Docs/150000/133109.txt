<DOC>
<DOCNO> 133109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sondun12.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair ve Bush, telefonda Irak'ı görüştü... 
</HEADLINE>
<TEXT>

     İngiltere Başbakanı Tony Blair ile ABD Başkanı George Bush'un, Irak konusunu telefonda görüştükleri bildirildi. 
     Blair'in makamından yapılan açıklamada, liderlerin, dün yaptıkları görüşmede, ''Irak kendi rızasıyla silahsızlanmazsa, bunun güç kullanılarak yapılması'' konusunda aralarındaki görüş birliğini yineledikleri belirtildi. 
     Adının açıklanmasını istemeyen bir başbakanlık sözcüsü, Blair ve Bush'un, BM silah denetçileri Güvenlik Konseyi'ne Irak raporunu sunmadan önce, Irak'la ilgili gelişmeleri gözden geçirme fırsatı bulduğunu söyledi. 
     Bush'la Camp David'de görüşmek üzere Cuma günü ABD'ye gitmeyi planlayan Blair, Bush'un Irak politikasının en büyük destekçisi durumunda bulunuyor. 
     





</TEXT>
</DOC>
