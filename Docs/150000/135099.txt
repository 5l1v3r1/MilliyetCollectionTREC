<DOC>
<DOCNO> 135099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur22.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, milletvekillerine Başbakan ile yaptığı görüşmeyi anlattı 
</HEADLINE>
<TEXT>

     CHP TBMM Grubu, Kuzey Irak'a asker gönderilmesi dışındaki tezkerelere ret oyu verecek. 
     CHP Grubu'nun basına kapalı toplantısında, Genel Başkan Deniz Baykal'ın Başbakan Abdullah Gül ile yaptığı görüşmeye ilişkin bilgi verdiği ve Hükümet'in Irak konusunda ABD askeri harekatını desteklemede kararlı olduğunu söylediği öğrenildi. 
     CHP Grubu'nun, Hükümet tarafından TBMM'ye sunulacak tezkere veya tezkerelerden sadece Kuzey Irak'a asker gönderilme konusunda ''evet'' oyu kullanacağı, bunun dışında ABD askerlerinin Türkiye'den geçiş yapması ve üslerin kullanımı konusundaki tezkerelere ret oyu vereceği de netleşti. 
     Toplantıda söz alan milletvekillerinin, CHP'nin savaş karşısındaki net tavrının Parlamento çatısı dışında da sürdürülmesi için çalışmalar yapılması gerektiğini dile getirdikleri belirtildi. 
     





</TEXT>
</DOC>
