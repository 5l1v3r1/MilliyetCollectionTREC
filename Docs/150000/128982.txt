<DOC>
<DOCNO> 128982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/guncel/gun99.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bolu selle boğuştu      Bolu’da etkili olan yağmur nedeniyle özellikle kent merkezinde 70’e yakın ev ve işyerini su bastı. Ev ve işyerini su basan vatandaşlar boşaltma çalışmalarını sürdürürken, depremzedeler de evlerindeki eşyaları sudan korumaya çalışıyor. Şiddetli yağmur, karayolunda seyreden sürücüleri de zor durumda bıraktı. Sağanak yağış yüzünden bazı dere yataklarındaki su seviyesi yükseldi. Büyüksu Deresi üzerindeki DSİ’ye ait geçici köprü olası sele karşı yıktırıldı. 
     
Edirne’de sis      Edirne’de ise yoğun sis ulaşımı engelliyor. Sis nedeniyle görüş mesafesi 100 metreye kadar düştü. Trafik Şubesi ekipleri, TEM Otoyolu ve D100 Karayolu’nda HavsaUzunköprü ve HavsaNecatiye arasında olası kazaları önlemek için sürücüleri sis farlarını yakmaları konusunda uyardı. 
     
Nijeryalı dolandırıcılar Laleli’de yakalandı      Artvin’de oturan Talat Alkan, internette chat’ yaparken, kendilerini Nijerya’da ölen bir belediye başkanının yakınları olarak tanıtan bazı kişilerle tanıştı. Alkan, başkanın bir şirkete 20 milyon dolar yatırdığını, ancak havale için 15 bin dolar gerektiğini söyleyen ve bu parayı temin etmesi halinde kendisine 2 milyon dolar vereceklerini vaateden kişilerle İstanbul’da buluşmayı kararlaştırdı. Durumu polise bildiren Alkan, Laleli’de buluştuğu Nijer-yalı çete üyeleri Michael Muozie ve Vin-cent Mnboma’nın yakalanmasını sağladı. 
     
Futbol takımı kaza geçirdi 17 yaralı      Giresun 1. Amatör Küme’de mücadele eden Keşap Belediyesporlu futbolcular, dün Görelespor’la yapacakları maç için sabah saatlerinde Görele’ye hareket etti. Futbolcuları taşıyan minibüs, İsmailbeyli köyü yakınlarında aşırı hız ve yolun kaygan olması sonucu kontrolden çıkarak 20 metrelik uçuruma yuvarlandı. Kazada, altısı ağır 17 kişi yaralandı. 
     
Savaşa hayır’ mitingleri      İstanbul ve Bursa’da dün düzenlenen miting-lerle ABD’nin olası Irak harekatı protesto edildi. "Sarıgazi Savaş Karşıtı Platformu" üyelerinin Sarıgazi Meydanı’nda düzenlediği mitingte pankartlar açan grup, çeşitli slogan-lar attı. Bursa Savaş Karşıtı Platformu’nca Fomara Meydanı’nda düzenlenen ve 2 bin kişinin katıldığı mitinge de sağ ve sol görüşlü partiler destek verdi. "Savaş bahane, petrol şahane" pankartı açan grup olaysız dağıldı. 
     
Sivas’tan Bağdat’a 240 petrol vagonu      ABD’nin olası operasyonu öncesi, Irak yönetiminin petrol naklinde kullanmak üzere Türkiye’de yaptırdığı 240 vagon, Bağdat’a gönderilmek üzere Nusaybin’e getirildi. Sivas’taki TÜDEMTAŞ tesislerinde tamamlanan ve üzerinde Arapça yazılar bulunan vagonların, Bağdat’tan gelecek Iraklı makinistlere teslim edileceği belirtildi. 
     
Hoca’dan SP’lilere züğürt tesellisi’      Kapatılan RP’nin eski lideri Necmettin Erbakan ve SP lideri Recai Kutan, 3 Kasım çalışmaları nedeniyle il başkanlarına ve teşkilat üyelerine takdir belgesi verdi. Dakikalarca partililere el öptüren Kutan ve Erbakan parti temsilcileriyle hatıra fotoğrafı çektirdi. Kutan yaptığı konuşmada ise, AKP’yi Irak ve Kıbrıs konusundaki tavrını eleştirdi. 
     



 GÜNCEL 













</TEXT>
</DOC>
