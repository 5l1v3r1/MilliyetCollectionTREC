<DOC>
<DOCNO> 125806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yazar/guclu.html </URL>
<DATE> 2002/12/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İslami Eğitim Bakanlığı 
</HEADLINE>
<TEXT>

     Başlık çarpıcı. Hem de çok. Şimdi bu da nereden çıktı diyenleriniz olabilir. Duyarlı eğitimcilerin ve CHP’nin bu konudaki tedirginliği had safhada. AKP kurmayları ve Milli Eğitim Bakanı Mumcu, bu yöndeki söylemleri sürekli yalanlıyor. Ama ortada somut ve ilginç göstergeler var... 
     Milli Eğitim Bakanlığı, henüz hiçbir konuda adım atmadı. Atacağa da benzemiyor. Çünkü kafası karmakarışık. Sabah söylüyor, akşama vazgeçiyor. Pek çok konuda durum böyle. Mumcu ve arkadaşları, AKP Genel Merkezi ile yasa ve yönetmelikler arasında sıkışmış durumda. En önemlisi de ne eğitimi ve sorunlarını biliyorlar ne de belli bir programları var. El yordamı ile ilerliyorlar. Acil Eylem Planı diye ortada dolaşan projelerin tamamından vazgeçilip yarın farklı bir acil eylem planı ortaya çıkarsa hiç şaşırmamak gerekir. Baksanıza mart sonunda ş ra toplanıyormuş .. 
     Çok kararlı oldukları konularda bile tepki gördüklerini anladıkları anda çark ediyorlar. Bu şaşkınlıkları ne kadar sürer belli değil. Ama AKP’nin bir dayatması ile karşı karşıya kalırlarsa onların da yapacakları fazla bir şey olmaz... 
     
TBMM Eğitim Komisyonu      TBMM’de yasalar ihtisas komisyonlarında olgunlaşır, genel kurulda da kabul edilir. Çok partili meclislerde komisyonlarda şekillenen yasaların genel kurulda değişme olasılığı vardı. Ama bugünkü Meclis yapısında yasa tekliflerinin komisyondan geçtiği haliyle kabul edilmesi kaçınılmaz. Tüm komisyonlarda AKP çoğunluğu var. Başkan ve başkan vekillerinin tümü AKP’li. Yani onlar ne isterse o olacak... 
     İşin bu tarafına bir diyeceğimiz yok. AKP değil de herhangi bir parti aynı oranda oy alsaydı, koltuğa onlar oturacaktı. Bizi asıl şoke eden komisyonların yapısı oldu. 
     Pek çok konuda olduğu gibi eğitimde de çok önemli yasal değişiklikler gerçekleşecek. YÖK yasası, üniversiteler yasası, temel eğitim yasası, üniversiteye giriş sistemi bunlardan sadece birkaçı. Peki bu değişiklikleri kim gerçekleştirecek TBMM Milli Eğitim, Kültür, Gençlik ve Spor Komisyonu. 
     Merak ettim ve eğitimden kültüre, gençlikten spora kadar böylesine önemli bir komisyonun başkanı ve üyeleri kim diye sordum, soruşturdum. Tablo öylesine çarpıcı ki adeta şoke oldum. 
     Milli Savunma Komisyonu Başkanlığı’na ordudan disiplin suçu nedeniyle atılan eski bir subayı getiren AKP, Milli Eğitim Komisyonu’nda görevlendirdiği milletvekilleriyle de sanki Türkiye’ye bir mesaj veriyor. Sanki komisyon listeleri karışmış Sanki Diyanet İşleri Komisyonu’na atanacak isimler, Milli Eğitim, Kültür, Gençlik ve Spor Komisyonu’na atanmış. 
     Milli Eğitim Komisyonu’nun başkanı, başkan vekili, k tibi ve üyelerinin önemli bir çoğunluğu imam hatipli ya da ilahiyat fakültesi kökenli. 
     16’sı AKP’li, 8’i de CHP’li 24 kişilik komisyonun başkanlık koltuğunda Diyanet İşleri eski Başkanı Tayyar Altıkulaç oturuyor. Bütün hayatı İslami konularla haşır neşir olmakla geçmiş. Eğitimin de sadece dini olanıyla ilgilenmiş. TBMM albümündeki biyografisini birlikte okuyalım 
     "İstanbul Yüksek İslam Enstitüsü Mezunu. Doktorasını Marmara Üniversitesi İlahiyat Fakültesi’nde tamamladı. MEB Din Eğitimi Genel Müdürlüğü’nde bulundu. Diyanet İşleri Başkanlığı yaptı. Marmara ve Bakü Devlet Üniversitesi ilahiyat fakültelerinde öğretim üyeliğinde bulundu. TDV İslam Araştırmaları Merkezi Başkanı..." 
     Başkan vekili Hikmet Özdemir Ankara İlahiyat, K tip Recep Garip ise İstanbul Yüksek İslam Enstitüsü mezunu. Tıpkı diğer AKP’li üyelerin birçoğu gibi... 
     Özetin özeti Milli Eğitim’e, kültüre, gençliğe ve spora, bundan böyle pedagojik birikimi olanlar değil yoğun İslami birikimi olanlar yön verecek. Bu komisyon ile çağdaş eğitimden söz etmek ancak takiyecilik olur. Umarım yanılan biz oluruz .. 
     
     







Siyasi cinayet 


"Derin cinayet" ve yeni iktidarın yeni üslubu 


Radyo reytingi 


Çankaya’daki Kıbrıs zirvesi 


Denktaş, Atatürk, Lozan, Mandela, barış 


Ölüm kültürü 


İslami Eğitim Bakanlığı 


Gelecek yılın bütçesi 


Bu filmi de görmüştüm 


Yaşar Yakış’ın bombaları... 


Erken türbülans 


OPET’te Enron gitti, Koç geldi 


Reha Muhtar’ın dibi var mı 


Mevduat, kredi yerine tahvile, bonoya gidiyor 


</TEXT>
</DOC>
