<DOC>
<DOCNO> 123546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/soneko28.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı için Dünya Bankası'ndan bir heyet gelecek... 
</HEADLINE>
<TEXT>

     Dünya Bankası Türkiye Direktörü Ajay Chhibber, ''İstanbul Yaklaşımı'' konusunu görüşmek üzere gelecek hafta bankadan bir heyetin Türkiye'ye geleceğini söyledi. 
     Chhibber, gelecek heyetin ''İstanbul Yaklaşımı'' konusunda çalışmalarda bulunacağını belirterek, buna ilişkin kredinin de en kısa sürede serbest bırakılacağını ümit ettiklerini kaydetti. 
     Dünya Bankası'nın ''İstanbul Yaklaşımı'' olarak bilinen Finansal Yeniden Yapılandırma Programı çerçevesinde Türkiye'ye yaklaşık 500 milyon dolar kredi vermesi öngörülüyor. Program güç duruma düşmüş şirketlerin borçlarının yeniden yapılandırılmasını, böylece bu şirketlerin yeniden çalışır hale getirilmesini amaçlıyor. 
     





</TEXT>
</DOC>
