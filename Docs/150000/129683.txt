<DOC>
<DOCNO> 129683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/spor/spo02.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA DERT OLDU 
</HEADLINE>
<TEXT>

Fenerbahçe 5 gündür Antalya’da ama Arjantinli oyuncudan h l haber alınamadı. Çetin, 11 Ocak’ta gelmesi beklenen futbolcuyu kazanmak istediğini belirterek, "Hele bir gelsin, derdini dinleyelim" dedi 
     YUSUF KOBAL 

     Hep sıkıntı verdi 
     ORTEGA’NIN gidişi bir dert, dönüşü ayrı bir dert oldu. Yılbaşı öncesinde sakatlığını öne sürerek ülkesine giden, fakat burada yapılan özel maçta 60 dakika forma giyen futbolcunun kampa yetişeceği söylenmişti. Ancak Fenerbahçe 5 gündür Antalya’da ama yıldız futbolcudan h l bir ses, seda çıkmadı. Bu konuda canı sıkılan ancak belli etmemeye çalışan Teknik Direktör Oğuz Çetin, "11 Ocak’ta geleceğini biliyorum. Konuşup, derdi neymiş anlayacağız" dedi. 
     
     Yıkmak kolay, yapmak zor’ 
     ELİNDEKİ tüm futbolcularını kazanmak istediğini söyleyen Çetin’in, "Ortega’yı kazanmak için de çaba harcayacağım. Hele bir gelsin, onu bir dinleyelim, derdi neymiş öğrenelim. Bizim en zayıf olduğumuz noktalarda açık aramayın. Yıkmak kolay, yapmak zordur. Ben sürekli yapıcı olacağım" ifadesini kullandı. Öte yandan Oğuz Çetin’in takımdaki eşitlik ilkesinin bozulduğu için Ortega’ya tepkili olduğu öğrenildi. 
     
Sağlamcı FenerWashington’dan ağzı yanan Fenerbahçe, yeni transferi Beşastnik’i sağlık kontrolüne götürdü. Sarı - Lacivertliler, Rus futbolcuya elektrokardiyografi EKG de yaptırdı 
     HÜSEYİN YAVUZ 

     FENERBAHÇE’NİN yeni transferi Beşastnik dün İstanbul’a geldi, Acıbadem Hastanesi’ne sağlık kontrolüne götürüldü. Sarı - Lacivertli taraftarın omuzlara aldığı Ruslar’ın "Bes" lakabını taktığı futbolcu, bu ilgiden memnun kaldığını ifade etti. Öte yandan dışarıda kalan bazı Fenerbahçe taraftarının da, "Haim Revivo" lehine tezahürat yaptığı dikkat çekti. Hastanede tepeden tırnağa muayene edilen futbolcuya, kalp problemi bulunup bulunmadığını öğrenmek için de elektrokardiyografi EKG yapıldı. Beşastnik bugün sözleşme imzalayacak. 
     
Bursaspor takasa sıcak      Üste para istiyorlar 
     FENERBAHÇE Teknik Direktörü Oğuz Çetin tarafından istenen Bursasporlu Okan için kulübü de sıcak yaklaşım gösterdi. Yeşil - Beyazlı kulübün Teknik Asbaşkanı Nurettin Karayaka, Okan’a karşılık Yusuf veya Ali Akdeniz’den biri ya da 2’si artı para karşılığında transferi gerçekleştirebileceklerini ifade etti. 
     
     Denizlispor’da çelişki 
     BU arada Denizlispor da, Sarı - Lacivertliler’in istediği Ali Tandoğan’ı takas karşılığında verebileceklerini açıkladı. Ancak Yeşil - Siyahlılar’ın Başkanı Mustafa Baysal’ın bu önerisine, Teknik Direktör Rıza Çalımbay muhalefet etti. Çalımbay, "Hiçbir futbolcumu takas yoluyla göndermeyi düşünmüyorum" diye konuştu. 
     
     Fenerbahçe günlüğü 
     Michael Jordan motivasyonu 
     GÖREVE başlar başlamaz futbolcuları mental açıdan hazırlamaya çalışan Doç. Turgay Biçer’in önerisi üzerine, yemekhaneye Michael Jordan’ın şu sözü asıldı "Yetenekli oyuncular maç kazandırır, zeki sporcular ve takım ruhu içinde oynayan oyuncular şampiyonluk kazandırır." 
     
     Oğuz Çetin’den Semih’e uyarı 
     KEPEZSPOR karşılaşmasında beş gol birden atarak göze giren genç Semih’e arkadaşları destek verirken, Oğuz Çetin ise şımarmaması uyarısında bulundu. Çetin, "Yolun çok uzun. Bu takımda çok şey yapabileceğini gösterdin. Ancak çalışman ve tecrübe kazanman lazım" dedi. 
     
     Yusuf’tan kötü haber 
     ANTALYA kampında önceki gün sakatlanan Yusuf’un dün MR’ı çekildi. Arka adalesinde zorlanma bulunan ve ödem tespit edilen Sarı - Lacivertli futbolcunun, ikinci yarıya yetişmesinin zor olduğu belirtildi. Öte yandan kulüp doktoru İsmail Başöz de Beşastnik’in sağlık kontrolü için dün İstanbul’a gitti. 
     
     Pazuband yine Ogün’de 
     KAPTANLIK konusunda sıkıntılarını dile getiren ve pazubandı bırakabileceğini ifade eden Ogün’e Oğuz Çetin sahip çıktı. Çetin, "Ogün ile konuştuk. Görevine devam ediyor. Bu konuda kararı biz veririz" diye konuştu. 
     
     Havuz sefası 
     KEPEZ maçıyla moral kazanan Fenerbahçeli futbolcular havuz sefası yaptı. Teknik direktör Oğuz Çetin, maçta görev yapan oyuncularına masaj ve havuz sefası yaptırırken, oynayamayanlar otelin sahasında çalıştı. Öte yandan Sarı - Lacivertliler’de Volkan, Oğuz ve Cem Karaca dışında kilo sorunu olan futbolcu bulunmadığı açıklandı. Bu arada Serhat, Yusuf, İsmail ve Stevic, sakatlıkları nedeniyle dünkü kampa katılmadı. 
     
     Ceyhun ormana noter çağırdı 
     CEYHUN, otomobiliyle ilgili bir işlem nedeniyle ormana noter çağırdı. Bir fotoğrafçıyla birlikte gelen noter, futbolcuların koştuğunu görünce, "Bu iş burada olmaz" diyerek, otele gitti. 
     



 SPOR 























</TEXT>
</DOC>
