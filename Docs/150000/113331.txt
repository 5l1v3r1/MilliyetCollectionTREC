<DOC>
<DOCNO> 113331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur18.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı İzgi Kerkük ve civarını korumaya alırız 
</HEADLINE>
<TEXT>

     TBMM Başkanı Ömer İzgi, Kuzey Irak'ta bir Kürt devleti kurulma yolunda gelişmelerin daha öteye gitmesi durumunda Kerkük, Musul, Osmaniye ve civarlarının kesinlikle Türkiye'nin koruması altına alınması gerektiğini belirterek "Türkiye oraya işgalci olarak gitmeyecektir. Bunu bütün Arap ülkeleri böyle bilmelidir" dedi. 
     Konya'da soruları yanıtlayan İzgi, Türkiye'nin Kuzey Irak'ta bir Kürt devleti kurulması yolundaki gelişmelerin daha öteye gitmesine izin veryeceğini söyledi. Batılılar ve ABD'nin bugünkü tutumlarını sürdürmeleri halinde Kerkük, Musul ve Süleymaniye civarının mutlaka Türkiye'nin koruması altına alınması gerektiğini kaydeden İzgi şöyle konuştu 
     "Türkiye oraya işgalci olarak gitmeyecektir. Bunu bütün Arap ülkeleri böyle bilmelidir. Eğer Türkiye oraya gidecek olursa -ki böyle bir plan ve program bugün yok- ama bunu böyle yazın da yarın gidiyoruz diye bir şey çıkmasın gazetelerde... Kurulacak bir Kürt devletinin. Kerkük, Musul civarlarındaki petrol kaynaklarına dahil olup oradan elde edecekleri kaynaklarla, edindikleri büyük öldürücü silahlarla Türkiye'ye saldırmalarını önlemek. bize düşen bir görev. Bunu Türk Hükümeti mutlaka yerine getirir." Türkiye'nin Kuzey Irak ve bölgesinde savaş istemediğini vurgulayan İzgi, "Türkiye'nin Kuzey Irak'a girmesi eğer mecbur olunur da önlenemezse, zorla bu işin içinde olursak da biz oraya işgalci değil, Türkmenlere koruyucu olarak gideriz" diye konuştu. 
     Terör örgütü KADEK'in, Türkiye'nin Kuzey Irak'a girmesi durumunda saldırılar düzenleyeceği yolundaki açıklamasına ise İzgi, "Sivrisinek vızıltısı da olsa insanı meşgul ediyor. Biz de onu dinlemiş olduk" yanıtını verdi. 
     





</TEXT>
</DOC>
