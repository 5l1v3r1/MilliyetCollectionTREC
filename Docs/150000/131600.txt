<DOC>
<DOCNO> 131600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/magazin/amag.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karışık aşk salatası 
</HEADLINE>
<TEXT>

Mirkelam, eşiyle ilk ayrılığın ardından Ebru Ethredge ile aşk yaşadı. Ethredge, Mirkelam’dan sonra yeğeni Uğur Güven’e gönül verdi. Yılbaşında eşi Arzu’dan ayrılan Mirkelam, yeğeninin evine taşındı 
     ALİ EYÜBOĞLU, YAŞAR ÇAKMAK 

     Kıbrıs’ta kesişen yollar 
     BİR yıla yakın ayrı yaşayan, yılbaşı gecesi ise yollarını ayıran Arzu - Fergan Mirkelam cephesinde ilginç bir aşk trafiği ortaya çıktı. Mirkelam, geçtiğimiz yaz eşiyle sorunlar yaşayınca, aranjörü İskender Paydaş’ın Sarıyer’deki stüdyosuna taşındı. Çok geçmeden Mirkelam’ın hayatına bir başka kadın girdi. Mirkelam’la Ebru Ethredge’in yolları Kıbrıs konserinde kesişti. Mirkelam’la Ethredge’in beraberliği başladığı gibi hızlı bitti. 
     
     Dayıdan sonra yeğen... 
     MİRKELAM, yaz sonunda eşine döndü. Çift, Reina’da elele medyanın karşısına çıkıp, "ayrıldıkları" haberlerini tekzip etti. Ama bu uzun sürmedi. Mirkelam, yılbaşı gecesi eşiyle oturduğu evi terk etti. Eşyalarını annesine götüren Mirkelam, ablasının oğlu Uğur Güven’in evine yerleşti. Mirkelam’ın aynı evi paylaştığı Güven’in, dayısından sonra Ebru Ethredge’le aşk yaşadığı ortaya çıktı. 
     



 MAGAZİN 














</TEXT>
</DOC>
