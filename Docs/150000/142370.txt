<DOC>
<DOCNO> 142370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/spor/spo01.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev işbirliği 
</HEADLINE>
<TEXT>

Galatasaray ile Beşiktaş Kulübü, ortak stat yapımı için temaslara başladı 
     Bilgili açıkladı 
     BEŞİKTAŞ Kulübü Başkanı Serdar Bilgili, İstanbul’a dört ayrı stadın lüks olduğunu ve Galatasaray ile ortak bir stat yapmak için görüşmelere başladıklarını açıkladı. Bilgili, "Bu sayıda stadı dolduracak seyirci potansiyeli yok. İnönü ve Ali Sami Yen Statları’nın yeniden yapılmasının maliyeti çok yüksek. Canaydın ile ortak bir çalışma içersindeyiz" dedi. 
     
     Finali istiyoruz’ 
     UEFA Kupası’nda finale ulaşmak istediklerini açıklayan Bilgili, "Diğer takımlardan hiçbir eksiğimiz yok" diye konuştu. Beşiktaş Başkanı, "İlk maç İtalya’ya alındı. UEFA bize sormuş gibi gözüktü. Avantajlı bir gelişme olduğu için kabul ettik. Yani Lazio Kulübü istediği için ilk karşılaşma oraya alınmadı. Savaş konusunu biz düşünmüyoruz, inşallah olmaz" diye konuştu. 
     
     Beşiktaş farklı’ 
     BİLGİLİ, son dönemde yaşanan olaylarla ilgili Beşiktaş’ın diğer kulüplerden farklı değerlendirilmesini istedi. Başkan şunları söyledi "Bizim stadımızda herhangi bir olay yok. İlişkilerimize dikkat ediyoruz. Beşiktaş’ın, spor ahlakını, etiğini, dürüstlüğü, hakkaniyeti, mütevazı olmayı spor kamuoyuna aktarması çok önemli. Süleyman Seba bizi böyle yetiştirdi." 
     
     Bilet vereceğiz’ 
     İKİNCİ yarıda İnönü Stadı’nda oynanacak olan Fenerbahçe ve Galatasaray maçlarında rakip takım taraftarlarına 1000 ile 1500 arasında koltuk ayrılacağı açıklandı. Serdar Bilgili, Lucescu’yu da överek, "İstikrar yakalayıp, Lucescu ve temel kadromuzu tutmak istiyoruz. Onlarla uzun yıllar çalışıp, bu süreyi 4-5 seneye uzatmayı düşünüyoruz. Kadromuzdan memnunuz" yorumunu yaptı. 
     
Pamuk eller cebe girdi      BÜNYAMİN OSMAN 

     ROMANYA’NIN en büyük stadı olan 75 bin kişilik Lia Manoliu’nun bozuk zemini, Rumen Milli takım futbolcularının isyanına neden oldu. Avrupa Şampiyonası’nda 29 Mart’ta Danimarka ile karşılaşacak olan Romanya’da futbolcular zeminin düzeltilmesi için elbirliği yaptı. Beşiktaşlı Pancu, "Bu devletin ayıbı" derken, "Üzerime düşen para neyse vereceğim. Zemini kendimiz yaptıracağız" dedi. 
     
Nouma’dan büyük söz      GENÇLERBİRLİĞİ maçında gördüğü kırmızı kart nedeniyle tepki çeken Pascal Nouma, yönetici Kıvanç Oktay’a "Bir daha kart yok" dedi. Fransız futbolcunun, Oktay’a, "Eğer bir daha kırmızı kart görürsem, bir yıl bedava oynarım. Beşiktaş’tan bir kuruş para almam" sözünü verdiği de öğrenildi. 
     
Ulusoy’a özel davet      BAŞKAN Serdar Bilgili, Futbol Federasyonu Başkanı Haluk Ulusoy’u Lazio maçına özel olarak davet etti. Ulusoy ve eşi, kafile ile birlikte Roma’ya uçtu. Öte yandan Türkiye’nin Roma Büyükelçisi dün akşam Beşiktaş Yönetimi’ne ve misafirlere hoşgeldiniz kokteyli düzenledi. 
     
NE DEDİLER      CORDOBA Lazio’yu, Galatasaray ve Fenerbahçe kadar yakından tanıyorum. Zago, Giunti ve ben her fırsatta rakibin özelliklerini anlatıyoruz. 
     TAYFUR Gollü beraberlik ya da tek farklı gollü yenilgi bizi İstanbul’da rahat ettirir. Dikkatli olmalıyız. Rakibimiz erken gol için uğraşacak. 
     SERGEN Lazio hızlı oynayan bir ekip. Önce onların hızını keseceğiz, daha sonra gol için uğraşacağız. Deplasmanda oynamanın da avantajları var. 
     GİUNTİ Lazio topluca ofansif oynuyor. Ancak atak yaparken, geride boşluk bırakıyor. Bunları değerlendirirsek, İstanbul’a galibiyetle döneriz. 
     AHMET DURSUN Tarihimizin en önemli avantajını yakaladık. Bunu kesinlikle kaybetmek istemiyoruz. Lazio karşısında tek düşüncemiz tur olacak. 
     RONALDO UEFA Kupası’nda final şansımız yüzde 50. Sakin ve güvenli oynayıp, ilk maçtan avantajlı ayrılmalıyız. Bu bize rövanşta turu getirir. 
     



 SPOR 
























</TEXT>
</DOC>
