<DOC>
<DOCNO> 117039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/ekonomi/eko01.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’dan ilk açıklama geldi 
</HEADLINE>
<TEXT>
IMF Yeni hükümet ile çalışmaya hazırız 
IMF Sözcüsu Lotze ve Türkiye Temsilcisi Brekk, Fon’un yeni hükümetle çalışmaya hazır olduğunu açıkladı. Brekk, AKP’nin açıklamaları olumlu. Görüşmelerin devamı için davet bekliyoruz’ dedi 
     SEÇKİN ÜREY Ankara 

     Uluslararası Para Fonu IMF , Türkiye’deki seçimler sonrası oluşacak yeni hükümetle çalışmaya hazır olduğunu açıkladı. IMF sözcüsü Conny Lotze, "AKP’nin IMF destekli ekonomik programa yönelik kapsamlı güveni destekleyen açıklamalarını memnuniyetle karşılıyoruz" dedi. IMF Türkiye Temsilcisi Odd Per Brekk de Milliyet’e aynı yönde açıklamalarda bulundu. 
     
     Davet bekliyoruz 
     Brekk, "Yeni hükümet ile işbirliği yapmaktan memnuniyet duyacağız. Hükümet göreve başladığında görüşmelere devam etmek için davet bekliyoruz. IMF misyonu davet geldiği zaman Türkiye’ye gelecek" dedi. 
     Brekk, "Bununla dördüncü gözden geçirme görüşmelerini mi yoksa daha geniş kapsamlı görüşmeleri mi kastediyorsunuz " sorusuna, "Görüşmelerin devamı terimini kullanmayı tercih ediyorum" diye yanıt verdi. Tek parti iktidarı’nın ekonomik programın daha iyi uygulanacağı sonucu doğurup doğurmayacağı yönündeki soruyu yanıtsız bırakan Brekk, "Seçimlerin yapılmış olmasını sevindirici buluyoruz. Siyasi belirsizliğin sona ermiş olması durumunu memnunlukla karşılıyoruz" dedi. 
     AKP lideri Erdoğan’ın Reuters’e demecini okuduğunu ifade eden Brekk, şunları söyledi "IMF, AKP’nin ekonomik programla ilgili açıklamalarını memnunlukla karşılamakta. Bu açıklamalardan ekonomik programın desteklendiği anlıyoruz. Bu sözümü yapılan bütün açıklamalar kapsamaktadır." 
     Dünya Bankası da Türkiye’deki genel seçim sonuçlarını olumlu karşıladığını bildirdi. 
     
     Dünya Bankası 
     Banka’dan yapılan yazılı açıklamada, Türkiye’nin politik istikrarını arttıracak seçim sonuçlarının, memnuniyet verici bulunduğu ifade edildi. 
     Açıklamada ayrıca Dünya Bankası’nın, Türkiye’deki yaşam standartını geliştirmeye dönük ekonomik iyileşme ve uzun dönemli gelişme için, daha iyi ve kalıcı sonuçlar almaya aday yeni hükümetle çalışarak, işbirliğini sürdürmek istediği kaydedildi. 
     
Emekli zammı sorusu      ANKARA ANKA 

     IMF ve Dünya Bankası, Devlet Bakanı Masum Türker ile Maliye Bakanı Sümer Oral’dan SSK ve Bağ - Kur emeklilerine yapılan zam konusunda açıklama istedi. 
     Edinilen bilgilere göre, IMF Türkiye masası Şefi Juha Kahkonen ve Dünya Bankası Türkiye Temsilcisi Drektörü Ajay Chhibber, Devlet Bakanı Masum Türker ve Maliye Bakanı Sümer Oral’a, SSK ve Bağkur emeklilerine yapılan zam ve sağlık ile eğitime ayrılan özel ödenekler konusunda açıklama isteyen bir mektup gönderdi. 
     
     Perşembe günü geldi 
     Kahkonen ve Chhibber’in bakanlara perşembe günü ulaştığı öğrenilen mektupta, Bağ - Kur ve SSK emeklilerine yapılması kararlaştırılan zammın doğru olmadığı ve ekonomik dengeleri sarsabileceği uyarısında bulunuldu. IMF ve Dünya Bankası, ekonominin iki patronundan da konuya ilişkin açıklama istedi. 
     Mektupta, hükümetin sağlık ve eğitime özel ödeneklerden pay ayırmasının doğru olmadığı kaydedilerek, konunun IMF ve Dünya Bankası’nın incelemesinin gerektirdiği’ belirtildi. Hükümetin, bu uygulamadan vazgeçmesi gerektiği de vurgulandı. 
     
     Sert yanıt’ 
     Devlet Bakanı Masum Türker’in, önümüzdeki hafta içerisinde bir yanıt mektubu göndereceği belirtildi. 
     Türker’in yanıtında hükümetin uygulamalarını savunacağı, ve sert bir yanıt’ vereceği bildirildi. 
     



 EKONOMİ 



















</TEXT>
</DOC>
