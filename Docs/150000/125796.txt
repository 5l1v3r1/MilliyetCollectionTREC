<DOC>
<DOCNO> 125796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/yasam/yas06.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Vertigo’ya dikkat 
</HEADLINE>
<TEXT>

Başınız sürekli dönüyor, kendinizi sarhoş gibi hissediyorsunuz. Doktor doktor dolaştınız, çare bulamadınız. Siz vertigo hastası olabilirsiniz 
     AYŞEGÜL AYDOĞAN İstanbul 

     İÇ kulak kaynaklı baş dönmeleri, araştırmalara göre her 10 kişiden 3’ünde görülüyor. "Vertigo" olarak adlandırılan bu baş dönmeleri, bazı hastalarda kişiyi sürekli hafif sarhoş gibi hissettirirken, başını hareket ettirdiğinde dengesizlik ve bulantıya neden oluyor. Doç Dr. Alev Üneri’ye göre bunun nedeni BPPV denilen iç kulak kristallerinin dökülmesi. 
     
     Stres başlıca neden 
     HASTALIĞIN belirtileri ise şunlar Hasta geçirdiği atak sonrasında yattığı ve başını döndürdüğü zaman kısa süreli ve çok keskin baş dönmesi yaşıyor. Ayakkabısını bağlarken baş dönmesi hissediyor."Üneri’ye göre bu hastalığın en önemli nedeni stres... Ayrca beslenme, çevre koşulları, uykusuzluk, açlık gibi etmenler de etkili oluyor. 
     
Korkmayın Çaresi var      "EPLEY manevrası" adı verilen ilaçsız yöntem, hastalığın tedavisinde yüzde 98 başarı sağlıyor. İçinde kamera bulunan özel bir gözlük aracılığıyla, "nistagmus" denilen gözdeki reflekslere bakılıyor. BPPV için ise kişi önce oturtuluyor, sonra yatırılıyor. Başı yattığı yerden 45 derece aşağıya sarkıtılıyor. Önce sağ, sonra da sol tarafına yatar pozisyonda döndürülüyor. Hasta olmayan kulak saptanıyor. Bu kulak altta kalacak şekilde hasta o taraftaki omzunun üzerine yan yatırılıyor. O sırada kristaller yerine dönüyor. İşlem tekrarlanıyor. Tedaviden sonraki 2, 3 gün içinde hastanın baş hareketleri kısıtlanıyor. Hasta en az iki gün oturur pozisyonda yatıyor. Bir hafta daha 45 derecede yatması isteniyor. 
     



 YAŞAM 


















</TEXT>
</DOC>
