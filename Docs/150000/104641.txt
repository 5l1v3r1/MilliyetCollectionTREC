<DOC>
<DOCNO> 104641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko21.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların döviz mevduat hesapları arttı... 
</HEADLINE>
<TEXT>

     Bankalardaki toplam döviz mevduat hesapları, bir haftada 677 milyon dolar artarak 16 Ağustos itibariyle 58 milyar 581 milyon dolara çıktı. 
     Merkez Bankası'nın geçici verilerine göre, 9 Ağustos'ta toplam döviz mevduat hesapları 57 milyar 904 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 517 milyon dolar artarak, 45 milyar 671 milyon dolara yükseldi. 
     Yurtiçi döviz tevdiat hesapları DTH toplamı 2 milyon dolar artarak, 44 milyar 69 milyon dolar oldu. Yurtdışı DTH ise 15 milyon dolar azalarak, 1 milyar 602 milyon dolar olarak gerçekleşti. 
     Bankalararası interbankta döviz tevdiat hesapları ise 306 milyon dolar artarak, 778 milyon dolara çıktı. 
     16-23 Ağustos 2002 tarihleri arasında, kredi mektuplu DTH ve süper döviz hesapları ise 58 milyon dolar artarak, 12 milyar 968 milyon dolara çıktı. 
     
     REPO İŞLEMLERİ AZALDI 

     Bankaların müşterileriyle yaptıkları repo işlemleri ise, 16-23 Ağustos 2002 tarihleri arasında 608 trilyon 29 milyar lira azaldı. 
     Merkez Bankası verilerine göre, bankaların müşterileriyle yaptıkları repo işlemleri 16 Ağustos'da 4 katrilyon 220.3 trilyon lira iken, 23 Ağustos itibariyle 3 katrilyon 612.2 trilyon liraya düştü. 
     Mali kuruluşlararası repo işlemlerine bakıldığında 16 Ağustos tarihinde 4 katrilyon 689.7 trilyon lira iken 23 Ağustos itibariyle 305.2 trilyon lira azalarak 4 katrilyon 384.5 trilyon liraya indi. 
     Ters repo işlemleri ise 23 Ağustos tarihi itibarıyla 305.2 trilyon lira azalarak, 4 katrilyon 384.5 trilyon liraya geriledi. 
     
     DEĞERLİ KAĞITLARDA ARTIŞ 

     Bankaların menkul değerler cüzdanı toplamı, bir haftada net 17 trilyon 411 milyar lira arttı. 
     Merkez Bankası verilerine göre, 9 Ağustos'ta 23 katrilyon 884.5 trilyon lira olan menkul değerler cüzdanı, 16 Ağustos'ta 23 katrilyon 902 trilyon liraya çıktı. 
     Verilere göre, mevduat bankalarının portföyünde 11 katrilyon 286.5 trilyon lirası TL, 11 katrilyon 711.7 trilyon lirası da yabancı para menkul değerlerinden olmak üzere, toplam 22 katrilyon 988.2 trilyon liralık değerli kağıt bulunuyor. 
     Mevduat bankalarındaki TL menkul değerlerin 4 katrilyon 545.1 trilyon lirası hazine bonosu, 6 katrilyon 257.3 trilyon lirası devlet tahvili, 176 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin 906.3 trilyon lirası yurtdışında bulunurken, yurtiçi yabancı para cinsinden değerler arasında 11 katrilyon 373.5 trilyon liralık da devlet tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 81.7 trilyon lirası TL, 220.4 trilyon lirası da yabancı para olmak üzere, toplam 302.1 trilyon lirayı buluyor. 
     Bu bankalardaki TL menkul değerler içinde 58.5 trilyon liralık hazine bonosu, 20.5 trilyon liralık devlet tahvili, 60 milyar liralık hisse senedi, yabancı para menkul değerler içinde de 220.4 trilyon liralık devlet tahvili yer alıyor. 
     
     PROTESTOLU SENETLERİN TUTARI ARTTI 

     Bankalardaki protestolu senetlerin tutarı Temmuz ayında artarak 107.8 trilyon liraya çıktı. 
     Merkez Bankası'nın verilerine göre Temmuz ayında, bir önceki aya göre protestolu senetlerin tutarı yüzde 84.5 artarak, 58 katrilyon 476.7 trilyon liradan 107 trilyon 865.9 milyar liraya çıktı. 
     Aynı dönemde bankalardaki protesto edilen senetlerin sayısı da arttı. Protesto edilen senetlerin sayısı Temmuz ayında, 40 bin 381'e çıktı. Haziran ayında protesto edilen senet sayısı 36 bin 49 düzeyindeydi. 
     Böylelikle, 2002 yılı Ocak-Temmuz döneminde toplam 445 trilyon 989 milyar lira değerinde, 298 bin 725 adet senet protesto edildi. 
     Geçen yılın Ocak-Temmuz döneminde, 618 trilyon 276 milyar lira değerinde 520 bin 344 adet senet protesto edilmişti. 
     2001 yılı Ocak-Aralık döneminde ise toplam 1 katrilyon 114 trilyon 793.7 milyar lira değerinde, 805 bin 59 adet senet protesto olmuştu. 
     





</TEXT>
</DOC>
