<DOC>
<DOCNO> 110249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/spor/spo01.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu daha başlangıç 
</HEADLINE>
<TEXT>

Beşiktaş Kulübü Başkanı Serdar Bilgili, geçiş dönemini yavaş yavaş atlattıklarını söyledi, "Artık önümüz açık. Taraftarlarımız merak etmesin, bu galibiyetlerin arkası gelecek" dedi 
     ORHAN YILDIRIM 

     Kazasız atlattık’ 
     ANKARA deplasmanında takımı bir an bile yalnız bırakmayan Beşiktaş Kulübü Başkanı Serdar Bilgili, gün geçtikçe daha iyiye gittiklerini söyledi. Karşılaşma sonrası da futbolcularının yanından ayrılmayan ve sürekli sohbet eden Bilgili, "Geçiş dönemini atlatmak üzereyiz. Bu maç takımın morali açısından çok önemliydi. Kazasız atlattığımız için mutluyum" ifadelerini kullandı. 
     
     Güvenimiz tam’ 
     FUTBOL olarak üst seviyeye çıkamadıklarını ancak sonucun büyük bir rahatlık yarattığına dikkat çeken Serdar Bilgili, "Artık hep önümüze bakacağız. Yolumuz açık. Ben bu teknik kadro ve futbolcuların üç cephede birden başarılı olacağından eminim. Ancak başarılı olduğumuz zaman saldırıların karşısında dimdik ayakta dururuz. Yönetimi olarak takıma güvenimiz sonsuz" dedi. 
     
     Dersimizi aldık’ 
     TARAFTARLARIN kesinlikle endişe içinde olmamasını isteyen Bilgili, "Galibiyetin arkası gelecek. Bu başlangıçtı. Artık takımlarını merak etmesinler. Sırada Sarajevo maçı var. Camiamız için bu tur büyük önem taşıyor. İstanbul’da şanssız bir beraberlik aldık. Gereken dersi aldık. Beşiktaş, deplasmanda da kazanabilecek güçte. Bunu herkese göstereceğiz" diye konuştu. 
     
Sırada Sarajevo varLucescu, Ankaragücü maçının unutulmasını istedi, futbolcularına "Artık perşembe gününe konsantre olun" emri verdi 
     UEFA Kupası’nda Sarajevo ile oynayacağı maçın hazırlıklarına dün başlayan Beşiktaş’ta Teknik Direktör Lucescu işi sıkı tutuyor. Rumen hoca antrenman öncesi futbolcularıyla özel bir toplantı yaptı, "Artık Ankaragücü galibiyetini unutun, perşembe gününe konsantre olun. Bu maç çok daha zor geçecek. Kafanızdan Sarajevo hiç çıkmasın. Onunla yatın, onunla kalkın" dedi. 
     RUMEN hoca, hafta boyunca takıma ilk maçın kasetini izlettirecek ve tek tek hataları gösterecek. Bu arada kadro dışı bırakılan ancak Lucescu tarafından affedilen Ahmet Yıldırım da dün antrenmanlara yeniden başladı. Cezası sona eren Nouma da Sarajevo maçında oynayabilecek. Sakatlığı hızla düzelen İlhan Mansız’ın da iki hafta içinde forma giyebilecek düzeye geleceği açıklandı. 
     
CORDOBA Kariyerim tartışılmaz      HATALI goller yediği gerekçesiyle Trabzonspor maçında yedekte oturan ancak Ankaragücü karşısında hatasız oynayan Cordoba, Beşiktaş kalesinde hiçbir zaman sorun olmayacağını söyledi. Kolombiyalı kaleci, "Gerektiğinde yedekte kalırım, ancak kariyerimi asla tartışma konusu yaptırmam. Beşiktaş iyi yolda" dedi. Siyah - Beyazlı futbolcular da Cordoba’ya sahip çıktı, "Kendine olan aşırı güveni zaman zaman dezavantaj yaratıyor. Ancak gerçek Cordoba işte bu" diye konuştular. 
     
Düren bombaladı      Cevabı aldılar 
     SİYAH - Beyazlı kulübün İletişim Komitesi Başkanı Mete Düren, Ankaragücü karşısında aldıkları üç puanın, takımın son haftalarda uğradığı haksız eleştirilere ve yapay gündem çabalarına verilmiş en iyi yanıt olduğunu söyledi. İlhan Mansız ve Tümer gibi iki as oyuncunun forma giyemediğini, Nouma’nın ise henüz istenilen form düzeyine ulaşmadığını vurgulayan Düren, "Yakında çok daha iyi olacağız" dedi. 
     Mecbur kaldık’ 
     SON dönemlerde Beşiktaş ile medya arasında tırmanan gerginliğe de değinen Mete Düren, "Medyanın haber alma özgürlüğüne saygımız tam olmakla birlikte, basının da kişilik haklarına saygılı olmasını beklemek en doğal hakkımızdır" dedi. Düren, bu durumun camiaya zarar verdiğini kaydetti, "Defalarca uzattığımız zeytin dallarına rağmen, arzu ettiğimiz medeni çizgide buluşamamış olmamız, bizleri bir reaksiyon vermeye zorlamıştır" açıklamasını yaptı. 
     
Ankara dönüşü uçak keyfi      Sinan Engin Emin Ünal abi bu maçın iki bin dolarlık primlerini pazartesi veriyorsunuz söz değil mi 
     Futbolcular Ver... Ver.. 
     Ünal Tamam veriyorum. 
     Sinan Engin Arkadaşlar tur atlarsak 20 bin dolar prim, elenirsek 10’ar bin dolar ceza... Kabul mü 
     Yasin Prim istemeyiz. Biz forma aşkı ile oynuyoruz. 
     Nouma Böyle bir sistem ancak Beşiktaş’ta olur. Ahmet ile birlikte kabul etmiyoruz. 
     Sonuç Tura 5’er bin dolar prim. Ayrıca Lucescu herkese 150 dolar dağıtacak. 
     Pancu Göz nezlesi olan ve gözü kapanan Nouma’ya takılıyor China man Çinli adam . 
     Amaral Değiştiriyor Müslüm baba Nouma. 
     Futbolcular İşte yeni Müslüm Baba 
     Nouma "Sinan abi yarınki çekim iptal mi." 
     Sinan Engin Evet. 
     Nouma Benim Deniz Akkaya ile çekimim var. Telefon açıp geç kalmamamı istedi. 
     Sinan Engin Ne Deniz’i. 
     Nouma Şaka, şaka 
     Hostes Nouma bana bir forma verebilir misin 
     Nouma Sinan’dan al, formalar onda. 
     Sinan Engin Adresinizi verin, kargoyla gönderirim. 
     Hostes Eskiden Galatasaraylıydım. Eşim fanatik Beşiktaşlı. Evlenince mecburen Beşiktaşlı oldum. Formayı da 1 yaşındaki oğluma hediye edeceğim. 
     Sinan Engin Göndereceğim, söz. 
     Nouma Bu 30. söz verdiği hostes. 
     



 SPOR 





























</TEXT>
</DOC>
