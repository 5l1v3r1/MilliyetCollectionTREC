<DOC>
<DOCNO> 127422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/okur.html </URL>
<DATE> 2002/12/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Ekinciler Holding yaklaşım’ için faiz pazarlığında 
</HEADLINE>
<TEXT>

     1980’de başlayan çıkış süreci, 2000 Ağustos ayında noktalandı. 20 yılda neler yapıldı neler. Ekinciler Holding’den bahsediyoruz. Karabük’te küçük bir imalathaneyle başlayan süreç 1980 de İskenderun’da yılda 1 milyon tonluk kapasiteye sahip bir demir çelik fabrikasının kurulmasıyla farklı bir noktaya gelmişti. 
     
     Kamu bankalarına gitti 
     3 bin çalışanı, 14 şirketi, yıllık 200 milyon dolarlık ihracatıyla Ekinciler Holding demir çelik sektöründe farklı bir yere oturdu. 600 küçük işletme Ekinciler Demir Çelik’e fason iş yaptı. İhracat bu süreçte 400 milyon dolara çıktı. Her şey yolunda giderken 1998’de başlayan Rusya krizi, Ekinciler’i salladı. Üç kamu bankası Halkbank, Vakıfbank ve Emlakbank’a olan borç dağ gibi yığıldı. Peş peşe gelen krizler, dengeleri iyice bozunca Ekinciler Holding, stratejik bir karar aldı. Çalışan sayısını 250’ye indirdi. 150 milyon dolara ulaşan borç, faiziyle birlikte 178 milyon dolara dayandı. İstanbul Yaklaşımı devreye girince de Ekinciler, kamu bankalarının kapısını çaldı ve "borçları yeniden yapılandırmaya tamam, elimizde ne varsa veriyoruz, işte gayrimenkul portföyümüz. Ek kredi de istemiyoruz. Fakat faizi ödemeyiz. İş yapamıyoruz" dedi... 
     Ancak kamu bankalarının yöneticileri "Durumunuz kabul. Ama 28 milyon dolar faizi de biz silemeyiz" yanıtını verince biriken SSK, vergi borçlarıyla birlikte işler iyice çatallaştı. Bir türlü sonuç alınamıyor. 
     
Ek kredilerde sorun var      Mali sistem sağlıklı bir biçimde çalışacaksa "İstanbul Yaklaşımı da" o denli önemli bir gösterge olacak. Fakat evdeki hesap çarşıya uymuyor. İşin içinde olmayan yabancı bankalarla bazı yerli bankalar rahat. 
     Bankaların derdi bilançoda k r yazmak. Bilanço düzeltmek. Yaklaşımı bu çerçevede değerlendirmeye alıyorlar. Şirketlerin derdi kurtarılmak, ek krediyle yaşama dönmek. Hal böyle olunca sistem geriliyor, işler yürümüyor. 
     "Yaklaşımödan yaklaşımın ruhuna uygun olarak sadece iki şirket Işıklar Holding ve Tümteks yararlandı. Geri kalanlar ise bildik mesele tek bankayla sorunu olanlar oturup anlaştı. Oysa dosyalar yağmur gibi. Raks, Ceylan, Bayındır Halk Bankası ile görüşüyor. Konu, ilave kredi Bayındır, Raks direniyor, Ceylan Holding ek krediden vazgeçti. Bekliyor. 
     Diyeceksiniz ki bunda ne var Konu derin, bankalar geçen yıl bilançolarına zaten zararın karşılığını yazdılar. Bu yıl yaklaşıma aldıkları şirketlerden borçlarının yüzde 15’ini tahsil etmeleri halinde bilançoya k r yazacaklar. Bankacılık işlemlerinden k r yazamadıkları için şimdi k rı İstanbul Yaklaşımı’ndan elde etmeye çalışıyorlar. 
     
Faktoringciler para dağıtıyor      Bir bankanın genel müdürü aradı "Yahu, biz kredi faizini yüzde 45 ile 60 arasında veriyoruz. Faktoring şirketleri yüzde 40’larla veriyorlar. İlginç değil mi" diye sordu. İlginç elbette... 
     45 faktoring şirketi gerçekten iyi iş yapıyor. 2002 sonunda faktoring şirketlerinin 6 milyar dolarlık bir iş hacmi yakalaması bekleniyor. 
     Banka kredi verirken ipotek ister, işletme rehni ister, kendini güvence altına alır. Asgari sermaye zorunluluğu 3 trilyon lira olan faktoring şirketleri ne istiyor acaba Faktoringciler diyor ki "Biz, müşteri çeki isteriz. Biliyoruz ki şirket sahipleri ya yurtdışındaki paralarını getiriyorlar ya da bize geliyorlar. Bankalara uğramıyorlar. Görünen mali piyasaların yeni yıldız adayı faktoring. 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
