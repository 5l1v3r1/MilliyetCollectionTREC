<DOC>
<DOCNO> 131886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/ekonomi/eko03.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sektörlerin ortak talebi 
</HEADLINE>
<TEXT>
İç pazarı canlandırın 
TOBB Başkanı Rifat Hisarcıklıoğlu’nun uyarılarının ardından dün gerçekleştirilen zirvede hiçbir sektör temsilcisi hükümete eleştiri yöneltmezken beşer dakikalık konuşmalarında şu sorunlara değindiler 
     İnşaatçılar 
     İhale yasası KOBİ ölçekli müteahhitleri yok edebilir. 
     
     Madenciler 
     Devlete ait madenler özelleştirilmeli. Daha önce kamulaştırılan madenler eski sahiplerine yeniden verilmeli. 
     
     Tekstilciler 
     Fas, ABD’ye gümrüksüz ihracat yapılacak. Bu bizim ihracatı bitirir. 
     
     Denizciler 
     Deniz taşımacılığında navlun ücretleri düşürülsün, Türk bayraklı gemilere ağırlık verilsin. 
     
     Bankalar Birliği 
     Kayıt dışı sorunu halledilmeli. Mali sistemin genişletilmesi için kayıt dışı kullanılabilir. Kamuda tasarruf önemlidir. 
     
     Kuyumcular 
     Dünyada ihracatta ikinci sıradayız. Enflasyon muhasebesi uygulanmadığı için bu avantajı kaybedeceğiz. 
     
     Bilişimciler 
     Bilişim sektörü yüzde 65 küçüldü. Bilişim sektörüne yatırım yapılsın, beyin göçü önlensin. E - Türkiye projesine öncelik verilmeli. Kamu yöneticileri eğitilsin. 
     
     Otomobilciler 
     Taşıt alım vergisi düşürülmeli. 
     
     Savunma sanayi 
     Savunma sanayi mallarında yabancı ülkelere avantaj sağlanıyor. Yerli sanayi özendirilmeli. 
     
     Dericiler 
     Rusya ile bavul ticareti süresini uzatın. 
     
     Beyaz eşyacılar 
     Uzakdoğu’dan kalitesiz küçük ev aletlerinin girişi engellensin. Avrupa’nın uyguladığı dampingin kaldırılmasına çaba harcansın. 
     



 EKONOMİ 

















</TEXT>
</DOC>
