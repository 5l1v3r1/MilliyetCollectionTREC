<DOC>
<DOCNO> 102134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/ekonomi/eko01.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemin ederim benim bilançomda yalan yok 
</HEADLINE>
<TEXT>

Muhasebe skandallarıyla sarsılan ABD, güven tazelemek için ilginç bir yola başvurdu. Bine yakın şirketin CEO’suna bilançolarında usulsüzlük olmadığına dair yemin ettirildi 
     EKONOMİ SERVİSİ 

     Muhasebe skandalları nedeniyle uluslararası yatırımcıların güvenini kaybeden ABD, bu dertten kurtulmanın yolunu buldu. ABD Sermaye Piyasaları Kurumu SEC , ülkenin en büyük 947 firmasının tepe yöneticisinden açıkladıkları bilançoların doğruluğuna ilişkin yeminli ifade aldı. Şimdiye kadar 629 firma yeminli açıklamalarını yolladı. 
     İki maddelik yemin metinlerinde CEO’lar yayınlamış oldukları mali tablolarda veya muhasebe sistemlerinde herhangi bir usulsüzlük bulunmadığına dair yemin ediyorlar. 
     İkinci maddede ise CEO’lar bu açıklamayı firmanın denetçi komitesi’ ile hazırladıklarını belirtiyor. 
     Süre sonunda yemin yükümlülüklerini yerine getirmeyen yöneticiler hakkında ne gibi yaptırımlar uygulanacağı ise henüz bilinmiyor. SEC’in yeminli açıklama istediği 942 şirketten 247’sinin yöneticileri ise ek süre talebinde bulunmuş ve bu talepleri kabul edilmişti. SEC’in bu uygulamasının genelleştirilerek küçük firmaları da kapsaması bekleniyor. 
     
     Piyasalar sevindi 
     SEC’in bu girişiminden piyasalar olumlu etkilendi. New York Borsası tırmanışa geçti. Dow Jones Endeksi günü yüzde 3 artışla kapatırken, Standard Poor’s yüzde 4, Nasdaq ise yüzde 5 artış kaydetti. 
     
Bush Bir çiftçi kadar dürüst olun      Büyük şirketlerle yakın ilişkilerinden dolayı, şirket skandallarından sonra ağır eleştirilere maruz kalan ABD Başkanı George W. Bush’un, 1990’da senatörlük görevindeyken, profesyonel bir şirket yöneticisi olarak usulsüzlüklere de adı karışmıştı. 
     ABD’nin tarım merkezleri Iowa ve Wisconsin eyaletlerinde çiftçi etkinliklerine katılan Bush, CEO’lara Iowa’lı bir çiftçi’ gibi çalışkan ve 
     dürüst olmaları gerektiğini açıkladı. Çiftçilerin eski güzel değerlerini’ uygulamaları gerektiğini belirten Bush, "Ben doğruyu söylemekten bahsediyorum. Ben o insanların önceliklerini seviyorum İnanç, aile ve doğruyu söyleme. Amerikan işletmeciliğinin bunların işaretlerini görmeye ihtiyacı var" dedi. Bush’un hedefi bu düzenlemelerle sarsılan imajını onarmak. 
     



 EKONOMİ 




















</TEXT>
</DOC>
