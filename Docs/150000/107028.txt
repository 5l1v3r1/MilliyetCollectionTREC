<DOC>
<DOCNO> 107028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sonspo18.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep 3 - Fenerbahçe 3 
</HEADLINE>
<TEXT>

     Birinci Süper Futbol Ligi'nde Gaziantepspor ile Fenerbahçe arasında oynanan erteleme maçı 3 - 3 berabere bitti. 
     Karşılaşmanın ilk yarısı, kırmızı-siyahlıların 2-1 üstünlüğü ile geçildi. 
     Karşılaşmaya iyi başlayan Gaziantepspor, savunma güvenliğini sağlayıp ani ataklarla gol aradı ve iki gol bulmayı başardı. Fenerbahçe ise özellikle 20. dakikadan sonra oyuna ağırlığını koydu ve ilk yarının sonlarına doğru bir gol buldu. 
     10. dakikada Mustafa Şahintürk, Fenerbahçe savunma oyuncularından kaptığı topu Preko'ya aktardı. Preko şık hareketlerle savunma oyuncularını geçip ceza alanına girdi, Rüştü ile karşı karşıya kaldığı anda kötü bir vuruşla meşin yuvarladığı dışarıya attı. 
     14. dakikada gole giden Mustafa Şahintürk, Ogün tarafından düşürülünce hakem penaltı noktasını gösterdi. Atışı kullanan Kemal takımını 1-0 öne geçiren golü kaydetti. 
     18. dakikada organize gelişen Fenerbahçe atağında Cem'in pasında topla buluşan Serhat, kaleyi çaprazdan gören noktadan çok sert vurdu, meşin yuvarlak yan ağlarda kaldı. 
     22. dakikada Gaziantepspor atağında kazanılan köşe atışını kullanan Mustafa Şahintürk'ün gönderdiği topu kapan Preko, Kemal'i gördü. Kemal'in ortaladığı meşin yuvarlağı iyi izleyen Alper, savunma oyuncularının arasından yükselerek kafa ile topu ağlara gönderdi 2-0 
     33. dakikada Fenerbahçe atağında Revivo'nun pasında topla buluşan Cem, Gaziantepspor kalesine yaklaşık 20 metre mesafeden çok sert vurdu, meşin yuvarlak az farkla üstten dışarıya çıktı. 
     38. dakikada Fenerbahçe atağında Steviç'in ortaladığı topa ceza alanı içerisinde yükselen Revivo, Ömer'in üzerinden meşin yuvarlağı kaleye gönderdi 2-1 
     Bundan sonraki dakikalarda skor değişmedi ve ilk yarıyı Gaziantepspor 2-1 önde kapattı. 
     Gaziantepspor ikinci yarıya Preko'nun yerine Mustafa Marangoz'u, Fenerbahçe ise Cem'in yerine Rapaic'i alarak başladı. 
     55. dakikada, Gaziantepspor'da Cesar'ın yerine Erdal, Fenerbahçe'de Johnson'un yerine Tuncay oyuna girdi. 
     60. dakikada Fenerbahçe'nin atağında Steviç'in ortaladığı topla ceza alanı içerisinde buluşan Washington iyi vuramadı ve meşin yuvarlak yandan dışarıya çıktı. 
     66. dakikada Fenerbahçe'de Ali Güneş yerini Ortega'ya bıraktı. 
     68. dakikada Fenerbahçe atağında Steviç'in ortaladığı topla ceza yayı üzerinde buluşan Washington'un sert şutunda meşin yuvarlak az farkla üstten dışarıya gitti. 
     70. dakikada Gaziantepspor savunmasından topu kapan Ortega, uygun pozisyonda bulunan Washington'u gördü. Bu oyuncunun plase vuruşunda top yan ağlarda kaldı. 
     71. dakikada Gaziantepspor'da Mustafa Şahintürk'ün yerine Ümit oyuna girdi. 
     75. dakikada Fenerbahçe'den Fatih Akyel, topsuz alanda yaptığı hareket nedeniyle kırmızı kart gördü. 
     79. dakikada Fenerbahçe atağında Tuncay'ın ortaladığı topla ceza alanı içerisinde buluşan Serhat'ın sert şutunda Ömer topu iki hamlede kontrol edebildi. 
     82. dakikada Gaziantepspor atağında Erdal'ın pasında topla buluşan Mustafa Marangoz'un ceza yayı çizgisi üzerinden sert şutunda meşin yuvarlak Rüştü'de kaldı. 
     84. dakikada Gaziantepspor atağında Erdal'ın sert şutunda direkten dönen topu iyi takip eden Kemal, sert bir şutla takımını 3-1 öne geçiren golü attı. 
     86. dakikada Fenerbahçe atağında Ortega'nın ceza alanı içerisinde yerde kalmasına hakem penaltı kararı verdi. Penaltı atışını kullanan Ortega skoru 3-2 yaptı. 
     89. dakikada Fenerbahçe atağında Washington'un ortaladığı topa iyi yükselen Ogün, takımının beraberlik golünü kaydetti. 
     Karşılaşma 3-3 sona erdi. 
     





</TEXT>
</DOC>
