<DOC>
<DOCNO> 142555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur40.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'te büyük çaplı Amerikan tatbikatı başladı 
</HEADLINE>
<TEXT>

     Kuveyt'in kuzeyindeki Amerikan birliklerinin, bu akşam saatlerinde büyük çaplı bir tatbikat yapmaya başladığı bildirildi. 
     Gerçek mermilerin kullanıldığı ve ''Irak'a yönelik saldırının tatbikatı'' olarak nitelendirilen tatbikata, birçok Amerikan birliğinin katıldığı belirtildi. 
     ''Düşman mevzilerinin yok edilmesi ve gedik açılmasının genel provası'' olarak algılanan tatbikata katılan birliklerden birinin komutanı Yarbay Scott Rutter, kara birliklerinin birkaç kilometrelik alanda havadan desteklendiğini söyledi. 
     Tatbikatın, birkaç aydır Irak etrafında konuşlanmayı sürdüren Amerikan birliklerinin en kapsamlı tatbikatı olduğu belirtiliyor. 
     





</TEXT>
</DOC>
