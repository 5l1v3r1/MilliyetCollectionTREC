<DOC>
<DOCNO> 104867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sontur03.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Batan feribottaki 10 kişiyi arama çalışmaları sürüyor... 
</HEADLINE>
<TEXT>

     Karakaya Baraj Gölü'nde batan Baskil Feribotu'nda kaybolan 10 kişiyi arama çalışmaları devam ediyor. 
     Alınan bilgiye göre, Ankara Büyükşehir, Keban ve Malatya Belediyesi Sualtı Kurtarma timleri, olayda kaybolduğu bildirilen Mehmet Berk, Sıtkı Güzel, Mehmet Güzel, Kasım Gülgen, Yeter Gülgen, Haşim Ergin, Sevim Ergin, Zehra Ertan, Makbule Tay ve Sevim Gültekin'i arama çalışmalarını sürdürüyor. 
     Yetkililer, batan feribotta kaybolan kişilerin savrulan araçların altında kalmış olabileceği ihtimali üzerinde durduklarını söylediler. 
     Kayıp yakınları arama kurtarma çalışmalarının yetersiz olduğunu savunarak, Battalgazi feribot iskelinde bekleyişlerini sürdürüyorlar. 
     Feribotun 1. kaptanı Abuzer Orgun ve 2. kaptan Nihat İmik'in jandarmadaki sorgularının devam ettiği bildirildi. 
     Bu arada, dün yapılan arama kurtarma çalışmalarında bulunan cesedin Hakkı Gülgen'e ait olduğu tespit edildi. 
     Elazığ'ın Baskil İlçesi İmikuşağı Feribot İskelesi'nden aldıkları yolcu ve yükle Malatya'nın Battalgazi İlçesi'ne giden Baskil Kaymakamlığı'na ait, mürettebatla bilikte 43 kişinin bulunduğu belirlenen ''Baskil Feribotu'', dün henüz belirlenemeyen nedenle batmıştı. Olayda, feribotta bulunanlardan 8'i yaralı 32 kişi kurtulmuş, bir kişinin cesedi bulunmuştu. 
     





</TEXT>
</DOC>
