<DOC>
<DOCNO> 112759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/sontur24.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamid Karzai İstanbul'a geldi... 
</HEADLINE>
<TEXT>

     Afganistan Devlet Başkanı Hamid Karzai, Ekonomik İşbirliği Teşkilatı EİT 7. Devlet Başkanları Zirve Toplantısı için özel uçakla İstanbul'a geldi. 
     Konuk Devlet Başkanı Karzai, Atatürk Havalimanı Devlet Konukevi'nde, İstanbul Vali Yardımcısı Şener Can, Dışişleri Bakanlığı Protokol Genel Müdürü Doğan Akdur, 52. Tümen Komutanı Tümgeneral Metin Yavuz Yalçın ve öteki ilgililer tarafından, askeri törenle karşıladı. 
     Karzai, daha sonra gazetecilere yaptığı açıklamada, ''kardeş ülke'' olarak nitelendirdiği Türkiye'de bulunmaktan son derece mutlu olduğunu söyledi. 
     Zirve toplantısının, bölge ülkeleri arasındaki ilişkilerin gelişmesine katkı sağlayacağını vurgulayan Karzai, aynı zamanda ülkesinin yeniden yapılanması sürecine de olumlu etkilerde bulunacağını bildirdi. 
     Bir soru üzerine Karzai, Türk askeri birliğinin, Afganistan'da bulunmasından mutlu olduklarını ve birliğin çok yararlı işler yaptığını kaydetti. 
     





</TEXT>
</DOC>
