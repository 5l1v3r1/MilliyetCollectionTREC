<DOC>
<DOCNO> 113766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/dunya/dun04.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkanlar’a Ermeni gücü 
</HEADLINE>
<TEXT>

     YORGO KIRBAKİ Atina 

     Yunanistan, Ermeni ordusunu Balkanlar’daki Barış Gücü’ne sokuyor. Ermenistan Savunma Bakanı Serge Sarkisyan, bir Ermeni bölüğünün Balkanlar’daki Yunan barış gücü birliklerinin parçası olarak görev yapacağını açıkladı. Atina’da Yunan Savunma Bakanı Yiannos Papandoniu ile görüşen Sarkisyan, Elefterotipia gazetesine verdiği demeçte, "Muhtemelen yakında Balkanlar’da olacağız. Bölük seviyesindeki Ermeni askerleri Yunan güçlerinin bir parçası olarak görev yapacak. Bu misyona zaten hazırız. Yunanistan nereye derse biz oraya gideceğiz" dedi. 
     
     Anlaşma henüz imzalanmadı 
     Yunan Savunma Bakanlığı, Ermeni Bakan’ın açıklamalarını doğruladı. Yunan Savunma Bakanlığı’ndan bir yetkili, Milliyet’in sorusuna, "Gelecekte Balkanlar’daki Barış Gücü’nde görev yapacak Yunan birliklerinde bir Ermeni bölüğünün yer alması için taraflar arasında görüşmeler yapılıyor. Ancak, henüz imzalanan bir anlaşma yok" yanıtını verdi. 
     



 DÜNYA 














</TEXT>
</DOC>
