<DOC>
<DOCNO> 122744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/dunya/dun01.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta müzakereye devam kararı aldılar 
</HEADLINE>
<TEXT>

     ANKARA Milliyet 

     Dışişleri Bakanı Yaşar Yakış ve Yunanistan Dışişleri Bakanı Yorgo Papandreu, Kopenhag Zirvesi’ne kadar Kıbrıs konusunda çözüm bulunamaması durumunda görüşmelerin devam etmesi gerektiğini açıkladılar. Yunanistan’ın Türkiye’ye müzakere tarihi verilmesi konusunda desteğinin sürdüğünü açıklayan Papandreu, AKP lideri Recep Tayyip Erdoğan’ın kendisine, "Kıbrıs’ta müspet ilerleme var" dediğini bildirdi. 
     Yunanistan Dışişleri Bakanı Papandreu, 50 gazeteci ile Ankara’ya çıkarma yaparak Başbakan Abdullah Gül, AKP lideri Recep Tayyip Erdoğan ve Dışişleri Bakanı Yaşar Yakış ile görüştü. Papandreu’nun temaslarının ana gündemini Kıbrıs ve Kopenhag Zirvesi’nden çıkacak Türkiye kararı oluşturdu. AKP Genel Merkezi’nde Erdoğan ile bir saat görüşen Papandreu, "Erdoğan bana Kıbrıs konusunda olumlu adımlar olduğunu anlattı. Görüşmede Kıbrıs konusunda ivme aldık" dedi. 
     İkili görüşmenin ardından düzenlenen basın toplantısında ise, iki bakanın da Kıbrıs konusunda umutlu konuşmamaları ve çözüm bulunamaması durumunda "kapıların kapatılmamasını" vurgulamaları dikkat çekti. 
     



 DÜNYA 












</TEXT>
</DOC>
