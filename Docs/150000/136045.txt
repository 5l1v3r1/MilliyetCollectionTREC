<DOC>
<DOCNO> 136045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/yasam/yas05.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Posta kartı öldü yaşasın e- kart 
</HEADLINE>
<TEXT>

Teknolojinin kolaylığı ve süratiyle mektubun tahtına e-posta oturdu tebrik kartının yerini ise e-kart ve resimli cep telefonu mesajları aldı 
     SERHAT OĞUZ İstanbul 

     "MEKTUBUMA başlarken büyüklerimin ellerinden öperim..." cümlesi tarihe karışıyor. Telekom’un özelleşmesiyle, T’lerinden birini kaybeden PTT, P’sini de teknolojiye kaptırmak üzere. Mektuplar, bayram kartları, internet ve cep mesajlarına yenik düşüyor. 
     
     Yarı yarıya azaldı 
     PTT, 1992’de 51 milyon 433 bin posta kartını adrese teslim etti. Bu sayı 2002’de 20 milyona düştü. Mektup sayısı 1992’de 970 milyon 853 binken, 2002’de 602 milyona indi. Üstelik bu mektupların çoğunluğunu da resmi yazışmalar oluşturuyor. 
     
     Adrese geç ulaşıyor 
     1992’DE yurtiçinde gönderilen mektup sayısı 850 milyon 153 binken, bu sayı geçen yıl 638 milyon 342 bine düştü. Yurtdışında ise bu sayı 1992’de 120 milyon 700 binden, 2002’de 24 milyon 120 bine indi. Nedeni ise mektupların adrese geç ulaşması... 
     
     Yurtdışı için tercih kart 
     POSTA kartları, yurtdışı gönderilerinde ise h l tercih edilen yöntem. Yurtiçi kartları son 10 yılda 26 milyon 723 binden 5 milyon 458 bine geriledi. Yurtdışındaysa 24 milyon 710 bin olan sayı, 15 milyon 352 binde kaldı. 
     



 YAŞAM 














</TEXT>
</DOC>
