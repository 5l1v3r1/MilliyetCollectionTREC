<DOC>
<DOCNO> 127894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/yasam/yas01.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya harika ama oy veren yok 
</HEADLINE>
<TEXT>

Dünyanın yeni 7 Harikası’ için en çok oy veren üçüncü ülke Türkiye.. Ama adaylar arasındaki Ayasofya, ilk üçte bile değil 
     Dünyanın yeni 7 Harikası’nı belirlemek için düzenlenen yarışmada oy verme süresi 2002 yılı sonuna kadar uzatıldı. 
     Yeni harikalardan biri olmaya aday yapıtlar arasında İstanbul’daki Ayasofya da bulunuyor. Ancak yarışmaya en fazla oy atan üçüncü ülke Türkiye olmasına rağmen, Ayasofya’nın adı ilk üç harika arasında yer almıyor. Bu da, Türkiye’den yeni yedi harika’ için atılan oyların, Ayasofya dışındaki adaylara verildiğini gösteriyor. 
     Yarışmayı organize eden Dünyanın Yeni 7 Harikası Cemiyeti ve Vakfı’nın başkanı Bernard Weber de, son aylarda Türkiye, Meksika, Hindistan gibi ülkelerden gelen oyların, dünyanın internete en fazla bağlı ülkesi Amerika’dan gelen oylardan daha fazla olduğuna dikkat çekti. Weber, 31 Aralık 2001’de sona ereceği açıklanan oy verme işleminin de, Bu ülke vatandaşlarına oy verme olanağı sağlamak için’ 2002 yılı sonuna kadar uzatıldığını açıkladı. 2001 sonu itibariyle, Yeni 7 harika’ yarışmasında önde giden 3 aday ve oyları şöyle 
     1- Hindistan’in Agra kentindeki Tac Mahal yüzde 7.74. 
     2- Meksika’nın Yucatan Yarımadası’nda bulunan Mayalar’dan kalma Chichen İtza Tapınağı yüzde 7.59. 
     3- Çin Seddi yüzde 7.19. 
     Bu arada, yarışmaya en fazla oy Peru’dan geldi. Peruluların verdikleri oylar, tüm oyların yüzde 24.45’ini oluşturuyor. Meksikalılar 2. sırada yüzde 18.19 Türkler ise yüzde 16.7 ile 3. sırada bulunuyor. Yarışmaay toplam 239 ülkeden oy geldiği bildiriliyor. 
     



 YAŞAM 















</TEXT>
</DOC>
