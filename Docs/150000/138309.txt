<DOC>
<DOCNO> 138309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/dunya/dun05.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’ya komik tepki 
</HEADLINE>
<TEXT>

     ABD’nin Irak’a savaş açmasına karşı çıkan Fransızlar, Amerikalıların tepkisini çekmeye başladı. Ancak bu tepkilerin bazıları gülünçlük sınırlarını zorluyor. İşte bunlardan bazıları 
     ÖZGÜRLÜK KIZARTMASI Kuzey Carolina’nın Beaufort kentindeki bir lokanta sahibi, Amerikalıların "French fries" Fransız kızartması diye adlandırdıkları patates kızartmasının adını değiştirerek "özgürlük kızartması" yaptı. 
     CHIRAC’I ZIRHLIYLA EZDİLER Las Vegas’ta bir radyo istasyonu yetkilileri, kiraladıkları bir zırhlı arabayla, yola serilen Fransa Cumhurbaşkanı Jacques Chirac’ın fotoğrafını, Fransız bayrakları ve bazı Fransız ürünlerini çiğnedi. 
     BİR DE FIKRA Montana Cumhuriyetçi Temsilcisi Roy Blunt, seçmenlerine, "Paris’i savunmak için kaç Fransız’a ihtiyaç var " diye sordu. Soruyu kendisi yanıtlayan Blunt, "Bilinmiyor, çünkü hiç denememişler" dedi. 
     



 DÜNYA 














</TEXT>
</DOC>
