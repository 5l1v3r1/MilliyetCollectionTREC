<DOC>
<DOCNO> 102597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/guncel/gun03.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzeler Allah’a emanet 
</HEADLINE>
<TEXT>

Yetersiz güvenlik önlemleri yüzünden müzeler tek tek soyuluyor. Arkeologlar ilgisizlikten yakınırken, Kültür Bakanlığı, Bütçe yetersiz’ diyor 
     ÖMER ERBİL İstanbul 

     Bodrum Sualtı Arkeoloji Müzesi’nden çalınan sikkelerle birlikte, müzelerimizin yeterince korunamadığı gerçeği bir kez daha gözler önüne serildi. Son dört yılda müze ve ören yerlerinden çalınan 1925 tarihi eserden sadece 16’sı bulunabildi. Kültür Bakanlığı’nı suçlayan Arkeoloji ve Arkeologlar Derneği yetkilileri, binbir zahmetle çıkarılan eserlere gerekli ilginin gösterilmediğini ileri sürdü. 
     
     Kameraya para yok 
     Güvenlik önlemlerinin yeterli olmamasından Maliye Bakanlığı’nı sorumlu tutan Kültür Bakanlığı yetkilileri ise, Maliye Bakanlığı’nın tasarruf nedeniyle kadroları serbest bırakmamasının, bekçi ve kalifiye eleman alımını engellediğini söylüyor. Yetkililer, her müzeye kapalı devre kamera sistemi ve alarm yerleştirmek istense de buna bakanlığın bütçesinin el vermediğini vurguluyor. 
     
     Interpol de arayacak 
     Öte yandan çalınan eserlerin envanter kayıtları ile birlikte fotoğrafları Interpol’e gönderildi. Güvenlik açığı nedeniyle müzelerden çalınanlar arasında Zeugma’dan Dionisos mozaiği, Topkapı Sarayı’ndan Kur n-ı Kerim, Manisa Müzesi’nden 1502 sikke, Aydın Magnesia ören yerinden Skylla figürünün sağ kolu gibi paha biçilmez eserler yer alıyor. Bunlara son olarak Bodrum Sualtı Arkeoloji Müzesi’nden çalınan 16 altın ve 25 bakır sikke eklendi. 
     



 GÜNCEL 
















</TEXT>
</DOC>
