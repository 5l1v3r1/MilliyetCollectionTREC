<DOC>
<DOCNO> 118135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sontur18.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Necdet Saraç hayatını kaybetti... 
</HEADLINE>
<TEXT>

     Vatan Gazetesi editörlerinden Necdet Saraç 44 , İstanbul'da vefat etti. 
     Aniden rahatsızlanması üzerine dün gece Alman Hastanesi'ne kaldırılan Saraç, burada yapılan müdahaleye rağmen bu sabah hayatını kaybetti. 
     Hastane yetkilileri, ''yediği mantardan zehirlenmiş olabileceği'' belirtilen Saraç'ın kesin ölüm nedeninin belirlenmesine çalışıldığını bildirdiler. 
     Gazeteci Necdet Saraç'ın cenazesi, yarın Edirnekapı Mihrimah Sultan Camii'nde öğleyin kılınacak namazın ardından Habibköy Mezarlığı'nda toprağa verilecek. 
     İstanbul'da 1958 yılında doğan Saraç, Darüşşafaka Lisesi'nden mezun olduktan sonra Basın Yayın Yüksek Okulu'nu bitirdi. 
     Yazın Yayıncılık'ı kurarak İlk Adım ile Yeni Yol dergilerini çıkaran Saraç, Cumhuriyet Gazetesi Dış Haberler Servisi'nde gazeteciliğe başladı. Bir dönem gazetemizde de çalışan Saraç, Sabah, Yeni Yüzyıl, NTV ve Tempo dergisinde editörlük ve yazıişleri müdürlüğü görevlerinde bulunmuştu. Necdet Saraç son olarak da Vatan Gazetesi'nde editör olarak çalışıyordu. 
     Gazeteci arkadaşımız Necdet Saraç'a Allah'tan rahmet, ailesine ve tüm basın dünyasına başsağlığı diliyoruz. 
     





</TEXT>
</DOC>
