<DOC>
<DOCNO> 138078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/ekonomi/eko10.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, krizde dumanaltı oldu 
</HEADLINE>
<TEXT>

Tiryakiler krizde de sigaradan vazgeçmediler. 2001 ve 2002 yıllarında temel gıda satış miktarı yüzde 7 azalırken, sigara satışında yüzde 6 artış kaydedildi 
     EKONOMİ SERVİSİ 

     Ekonomik krizin etkili olduğu 2001 ve 2002’de tüketicilerin her türlü ihtiyaçlarından kıstığı, ancak sigara tüketiminin artmaya devam ettiği belirlendi. Pazar araştırma şirketi AC Nielsen’in "Krizin Etkisinde Hızlı Tüketim Ürünleri Perakende Pazarı 1999 - 2002" adlı raporuna göre, 2001 - 2002 yıllarında temel gıda satışları miktarı yüzde 7, sigara hariç toplam hızlı tüketim ürünleri satışı yüzde 3, temizlik ürünleri satışı yüzde 2 azaldı. Miktar bazında satış artışı sadece yüzde 6 ile sigarada ve yüzde 1 ile k ğıt ürünlerinde oldu. 
     Rapora göre son dört yılda fiyat seviyesini koruyan tek ürün de yine sigara. 1999 başından beri enflasyonun altında seyreden fiyatlar 2002’de en düşük seviyelerine ulaştı. Buna rağmen satış miktarlarında istenen artış yakalanamadı. Raporda, 2003’te sektörde en fazla yüzde 2’lik reel ciro artışı olacağı, belirgin canlanmanın ise 2004’ten itibaren yaşanabileceği tahmin edildi. 
     
     Marketlerin payı artıyor 
     1999’da 2 bin 421 adet olan hiper, zincir ve süpermarket sayısı 2002’de 4 bin 5’e yükselirken, 1999’da 148 bin 925 olan bakkal sayısı 2002’de 122 bin 342’ye düştü. Marketlerin 1999’da yüzde 30.3 olan pazar payı 2002’de yüzde 44.8’e çıktı. Bakkalların pazar payı ise yüzde 43.5’ten yüzde 33.8’e indi. 
     



 EKONOMİ 




















</TEXT>
</DOC>
