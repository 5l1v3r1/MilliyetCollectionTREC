<DOC>
<DOCNO> 125103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/spor/bbas.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇ DEVLER 
</HEADLINE>
<TEXT>

Basketbol Ligi’nde, özellikle Türk şutörler giderek yükselen bir trend yakaladılar. Bu da Ay-Yıldızlı ekibin aday listesini çoğaltıyor 
     GÖKHAN TÜRE 

     Lig, her geçen hafta giderek daha da renkli, belki de tarihinde görülmemiş kadar çekişmeli bir sezona sahne oluyor. Sezon başlamadan önce Dünya basketbolundaki hareketlenme ışığında tüm otoritelerin benimsediği daha sert, dirençli, amansız mücadele gücü, büyükler dışında da artık hemen her takımın felsefesi olmuş durumda. 
     Bu, özellikle kapasitesi sınırlı da olsa fiziksel direncini ön plana çıkaran ve eksiklerini bu sayede gideren takımları "ön plana" çıkarıyor.. Buna en güzel örneği, Galatasaray - Büyük Kolej maçında yaşadık. Teknik kapasitesi, bir - iki oyuncu dışında çok da üst düzeyde olmayan Büyük Kolej, kırk dakikaya yaydığı müthiş enerji ve tempo ile Galatasaray’a sahasında kök söktürdü. Haftalardır çıkış trendinde olan Büyük Kolej, geleceğin yıldızı olmaya aday Murat ve tecrübeli forveti Gazi’nin önderliğinde geçen hafta deplasmandaki Pınar Karşıyaka galibiyetinin ardından Galatasaray karşısında ikinci bir sürprizi son saniyede kaçırdı. Bu sürprize engel olan isim de Muratcan Güler’di. Yeteneklerini, soğukkanlılığı ve çalışkanlığı ile bütünleştiren Muratcan, son saniyedeki kritik basketiyle Galatasaray’ı ipten aldı. 
     Yine Büyük Kolej gibi aynı tarz, yani savaşçı, mücadeleci oyunu tercih eden TED Kolejliler ve Tekel de doğru yolda emin adımlarla ilerliyorlar. Tekel’de Turgay Çataloluk, 28 sayı, 4 ribaund ve 4 asistlik performansıyla, forvet sıkıntısı çeken Milli Takım’a sinyal vermeye bu hafta da devam etti. Oyak Renaultlu Barış ise 37 sayı, 5 ribaund ve 9 asist ile NBA istatistiğine imza atarken, Beşiktaş’ta da Nedim 26 sayı, 17 ribaund ile bu hafta da parlamaya devam etti. Fenerbahçe, Göztepe deplasmanında moral bulurken, Pınar Karşıyaka, gerek Avrupa Kupaları’nda ve gerekse Türkiye Ligi’nde düşüşe yine devam etti. 
     
Basketbol panorama      HAFTANIN BEŞİ 
     Barış Oyak Renault 
     Muratcan Galatasaray 
     Turgay Tekel 
     Davenport Fenerbahçe 
     Mitchell Galatasaray 
     
     HAFTANIN YILDIZI 
     Muratcan Galatasaray 
     
     EN İYİ ALTINCI ADAM 
     Zaza Ülkerspor 
     
     HAFTANIN TAKIMI 
     Tekel 
     
     HAFTANIN COACHU 
     Fikret Canselen Tekelspor 
     
     HAFTANIN HAKEMLERİ 
     Recep Ankaralı - Halil Baldemir Oyak Renault - Pınar Karşıyaka maçındaki yönetimleriyle 
     
     SAYI KRALLIĞI 
     235 Jefferson P.Karşıyaka 
     220 Johnson İTÜ 
     206 Barış Oyak Renault 
     
     RİBAUND KRALLIĞI 
     92 Sankes Tekel 
     91 Reed TED Kolejliler 
     88 Williams İTÜ 
     
     ASİST KRALLIĞI 
     45 Mitchell Galatasaray 
     39 Booker Ülker 
     39 Bora Göztepe 
     
     BLOK KRALLIĞI 
     25 Davenport Fenerbahçe 
     17 Roberts Beşiktaş 
     12 Sankes Tekel 
     
     TOP ÇALMA 
     25 Gazi Büyük Kolej 
     22 Barış O.Renault 
     21 Bora Göztepe 
     
     EN DEĞERLİ OYUNCU 
     52.0 Blair Ülkerspor 
     50.5 Rasim O.Renault 
     50.4 Jurkovic T.Telekom 
     
     HAFTANIN OLAYI 
     Galatasaraylı Muratcan’ın, önce faul atışını kaçırıp ardından ribaundu alarak takımına galibiyeti getiren basketi kaydetmesi 
     
     HAFTANIN MAÇLARI 
     Efes Pilsen - Galatasaray 
     Ülkerspor - Türk Telekom 
     Fenerbahçe - Beşiktaş 
     İTÜ - Göztepe 
     Büyük Kolej - Oyak Renault 
     P.Karşıyaka - Darüşşafaka 
     TED Kolejliler - Tekel 
     
Potada bugün      Şampiyonlar Kupası 
     B GRUBU 
     Tel Aviv - İsrail 
     20.00 Hapoel Tel Aviv İsr. - Türk Telekom 
     ULEB Kupası 
     C GRUBU 
     Madrid - İspanya 
     21.30 A.Estudiantes İsp. - Darüşşafaka 
     



 SPOR 


























</TEXT>
</DOC>
