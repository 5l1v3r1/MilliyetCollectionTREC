<DOC>
<DOCNO> 143730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sontur24.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ''Bütün hesabımız, siyasi ve askeridir'' 
</HEADLINE>
<TEXT>

     Başbakan Recep Tayyip Erdoğan, Amerikan yetkileri ile rakamsal görüşmeleri olmadığını belirterek, "Şu andaki bütün hesabımız, sadece siyasi ve askeridir" dedi. 
     Erdoğan, gazetecilerin "ABD'nin 6 milyar dolarlık yardım paketini geri çektiği söyleniyor. Bu konudaki gelişmeler nelerdir " şeklindeki sorularına, "Geri çekip çekmeme diye bir şey bizim gündemimizde şu anda yok. Gündemde olan, sadece ekonomik program ile desteklerinin devam edeceği istikametindedir. Bu konu ile ilgili açıklamayı da zannediyorum akşama kadar yaparlar" yanıtını verdi. 
     Bir başka soru üzerine, Amerikan yetkileri ile rakamsal görüşmeleri olmadığını belirten Erdoğan, "Ekonomik programa desteğin devam etmesi, yardım paketi üzerindeki görüşmelerin sürdüğü anlamına mı geliyor " sorusuna da "Bunların hepsi geleceğe yönelik, yani savaş sonrasına yönelik şeylerdir" karşılığını verdi. 
     Erdoğan, para yardımının ne kadar olacağının sorulması üzerine, "Bunlar daha önceki olaydı. Şu anda böyle bir şey söz konusu değil. Şu andaki bütün hesabımız, sadece siyasi ve askeridir" dedi. 
     Erdoğan, Çorum'da düzenlenen mitingde ise şu anda en büyük sorunun işsizlik olduğunu belirterek, işsizliğin belini kırmak için yatırım, yatırım için teşebbüs ruhunun teşvik edilmesi gerektiğini söyledi. 
     





</TEXT>
</DOC>
