<DOC>
<DOCNO> 121374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko40.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 1.66 artışla tamamladı 
</HEADLINE>
<TEXT>

     İMKB Bileşik Endeksi, 2. seansta 506.28 puan artarak 13,036.91 puandan kapandı. 
     Hisse senetleri, ikinci seansta ortalama yüzde 4.04 oranında değer kazandı. 
     İlk seanstaki 293.66 puanlık düşüş dikkate alındığında, borsa endeksi günün tamamında 212.62 puan yükseldi. Hisse senetlerindeki günlük artış ise yüzde 1.66 oldu. 
     Endeks 2. seansa, 92.34 puanlık azalışla 12,438.29 puandan başladı. Daha sonra gelen tepki alımlarıyla yükselen endeks, seansın ilk yarısını 218.35 puan artışla 12,748.98 puandan geçti. Endeks seans içinde en düşük 12,386.39 puana gerilerken, en yüksek olarak 13,102.00 puanı gördü. 
     Endeks, günlük bazda 212.62 puan yükseldi. Hisselerin günlük ortalama değer artışı da yüzde 1.66 olarak gerçekleşti. 
     Kapanışta mali endeks 625.15 puan artışla 16,466.75 puana, sanayi endeksi 381.46 puan artışla 12,345.71 puana, hizmetler endeksi 447.57 puan artışla 8,291.32 puana yükseldi. 
     Böylece ilk seansa göre mali grup hisseler ortalama yüzde 3.95, sanayi grubu hisseler ortalama yüzde 3.19, hizmet grubu hisseler de ortalama yüzde 5.71 oranında değer kazandı. 
     İşlem gören toplam 293 hisse senedinden 242'si değer kazanırken, 25 hisse senedi değer yitirdi. 26 hissenin fiyatında ise değişiklik olmadı. 
     Seansta, 655 trilyon 874 milyar 785 milyon liralık işlem hacmi kaydedildi. İki seanstaki işlem hacmi toplamı da, 906 trilyon 221 milyar 89 milyon lira oldu. 
     Yapı ve Kredi Bankası, Garanti Bankası, Turkcell, Doğan Holding ve İş Bankası C en yoğun işlem gören hisse senetleri olarak belirlendi. 
     Borsa uzmanları, seçim sonrasında yaşanan sert yükselişlerin ardından 12,400 seviyelerine gelen endeksin, Yapı Kredi Bankası'ndaki yoğun satışların ardından bu seviyeyi test ettiğini ve gelen tepki hareketleriyle birlikte 13,200 direncine doğru yöneldiğini belirtiyorlar. 
     Uzmanlar, IMF ile görüşmelerden çıkabilecek sonuçlar netleşmeden piyasanın çok sağlıklı bir trende oturmayacağı tahmininde bulunuyorlar. 
     





</TEXT>
</DOC>
