<DOC>
<DOCNO> 106319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/guncel/gun01.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kekemeler köyü newline bir ayda bülbül kesildi 
</HEADLINE>
<TEXT>

Kekemeler köyü olarak bilinen Aydın’daki Serçin Köyü’ne gelen Psikolog Güllü, sadece bir ay içinde 32 kişiyi bu büyük çileden kurtarmayı başardı 
     YILMAZ ÖLMEZ DHA 

     Aydın Söke’ye bağlı Serçin Köyü ve çevresinde yaşayan 32 kişi, Psikolog Mahmut Şevket Güllü’nün bir ay süren tedavisi sonucu kekemelikten kurtuldu. "Kekeme Köyü" diye anılan 413 nüfuslu Serçin Köyü’nün muhtarı Mithat Kocakaya 39 , üç ay önce Kaymakam İbrahim Çay’a başvurarak köyde kendisi dahil 30 kişinin kekeme olduğunu söyledi ve dertlerine çare istedi. Konuyu basından öğrenen Psikolog Güllü, Serçin’e gelerek İlköğretim Okulu’nda tedaviye başladı. 
     
     BİR AY KÖYDE KALDI 
     Güllü’nün seanslarına Serçin’den altısı çocuk 17 kişi katıldı. Çevreden de konuşma tedavisi olduğunu duyan kekemeler Serçin’e akın edince, hasta sayısı 32’yi buldu. Tedavi için köyde bir ay süreyle kalan Güllü, insanları sosyal yaşamdan uzaklaştıran kekemeliğin sakin, yavaş konuşma ve bol okumayla geçebileceğine köylüleri ikna etti. 
     
     SPİKER BİLE OLURUM’ 
     Daha önce ağzından bir kelimenin bile zor çıktığını belirten balıkçı Hamit İğmen 40 "Köyde en zor ben konuşuyordum. Ben iyileşirsem, herkes iyileşir’ diyordum ve artık konuşabiliyorum. Alaylı bakışlardan kurtuldum. Spikerlik bile yaparım" derken çocukluğunda kekemelikten çok çektiğini belirten Muhtar Kocakaya, şunları anlattı 
     "Biz çok çektik, çocuklarımız da çekmesin diye kaymakamlığa başvurdum. Tedavi süresince yavaş, paniğe kapılmadan, tek tek konuştuk, sesli şekilde gazete ve kitap okuduk. Kulaklık aracılığıyla bilgisayardan verilen sesleri tekrarladık. Şimdi hepimiz bülbül gibi şakıyoruz." 
     
Çok zorlandım ama tedavi işe yaradı...      Psikolog Mahmut Şevket Güllü sağda , her hastaya günde 45 dakikalık bilgisayarlı tedavi uyguladığını belirterek, şöyle konuştu "Bölgeye has hızlı konuşma şekli var. Bir de kendilerine güvenleri yoktu. Bu yüzden zorlandım. Kiraladığımız bilgisayarlardan birinin bozuk çıkması, yanımda yeterli malzemelerin olmaması gibi faktörler de çalışmamızı olumsuz etkiledi. Bazı çocuklar ödevlerini yapmıyordu, aileleri ilgisiz kaldı. Buna rağmen, yüzde 80 başarı elde ettik. Kalan yüzde 20’si ödev yapmayan, çekingen, henüz okumayı sökememiş çocuklar." 
     



 GÜNCEL 


















</TEXT>
</DOC>
