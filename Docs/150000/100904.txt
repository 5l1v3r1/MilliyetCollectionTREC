<DOC>
<DOCNO> 100904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yasam/yas03.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanarak can verdiler 
</HEADLINE>
<TEXT>

İstanbul’dan dönerken bir kamyonun altına giren Akman ailesinin bulunduğu otomobil alev topuna döndü. Araçta sıkışan anne baba ve kızları yaşamını yitirdi 
     ŞERİF ÇIRAY Ankara 

     Ankara’da dün gece yarısı akıl almaz bir kaza meydana geldi. Aşırı hız yapan bir otomobil, otobanda park halinde bulunan bir kamyona arkadan çarpınca Ankara’nın köklü ailesi Akmanlardan 3 kişi hayatını kaybetti. 
     Kızları Burçin’in İstanbul’da verdiği seminere katılan Akman ailesi, önceki gün akşamüstü Ankara’ya dönmek üzere yola çıktı. Gece saat 02.30 sıralarında, Eryaman Köprüsü üzerinde, Nadire Akman’ın kullandığı 06 NA 514 plakalı araç, Hüseyin Karaşahin yönetimindeki 50 FD 502 plakalı kamyona arkadan çarptı. 
     Kaza sonucu aracın içinde sıkışan Nevzat Akman 57 , eşi Nadire 49 ve kızları Burçin Akman 25 , bu sırada otomobilin alev alması sonucu yanarak can verdi. 
     
     Bütün suç kamyoncuda’ 
     Kaza sonrası çevreden gelen vatandaşlar ve itfaiye ekipleri yanan aracı söndürdü ama yanan araçta sıkışan üç kişinin cesedi tanınmaz hale geldi. 
     Akman ailesinin oğlu Erdinç, kamyon şoförünü suçlayarak, "Hiç işaret bırakmadan otobana park etmiş. Böyle şey olur mu Hakkında dava açacağım" dedi. 
     Polis tarafından gözaltına alınan kamyon şoförü Karaşahin ise, ilk ifadesinde şunları söyledi "Taşıdığım pirinci bırakacağım fabrikayı bulmak için bir yerleşim birimi arıyordum. Bu nedenle otoyolun en sağından, normal seyir hızımda ilerliyordum. Büyük bir gürültü ile kazanın olduğunu fark ettim." 
     



 YAŞAM 


























</TEXT>
</DOC>
