<DOC>
<DOCNO> 148754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/asik.html </URL>
<DATE> 2003/04/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yurttaş Kural... 
</HEADLINE>
<TEXT>

     - Hocam Sergen size ne gibi şımarıklık yaptı 
     - Ara sıra otoparkta benim yerime arabasını park ediyor. Onun dışında bana bir şey yapmadı. Ben yalnız Sergen’i değil bütün futbol yaşamını kastettim. Bu ülkede futbola çok fazla vakit ve para ayrılıyor. Futbolcular o parayla hiç faydalı bir iş yapmıyor. 
     - Hocam sizin konferanslar nasıl gidiyor 
     - İyi... Her gün bir veya iki konferans veriyorum. Masrafları cebimden ödüyorum. Bugüne kadar 2500 konferans vermişim. Her çağrılan yere gidiyorum. Sigara, çevre, kitap sevgisi, hayvan sevgisi, her konuda halkı eğitmeye çalışıyorum... 
     - Faydası oluyor mu hocam 
     - Tabii ki... Mesela biri geliyor hocam ben ilkokuldayken siz sigaranın zararlarını anlatmıştınız ben de babamı sigaradan caydırdım, diyor... 
     - Ne kadar etkili olabiliyorsunuz 
     - Bir konferansta 300 kişiden 3 kişiyi etkileseniz yeter... 
     
     Irak’a demokrasi geldi. Yöneticileri bundan sonra Amerika tayin edecek... 
     
Onur çağrısı...      Ortaya 1 milyar dolarlık hibe lafı attılar... Şimdi de "Askeriniz Kuzey Irak’a girmezse para var, girerse yok" diyorlar. 
     Resmen ülkenin onuruyla oynuyorlar... 
     AKP milletvekili Emin Şirin diyor ki 
     "TBMM kabul ettiği son tezkereyle hükümete çok net bir yön çizmiştir Türkiye, ulusal çıkarları icap ettirdiği takdirde, tereddütsüz Kuzey Irak’a mühahale eder. O yüzden hükümet bir açıklama yapmalı ve 1 milyar dolarlık hibeyi derhal reddettiğimizi açıklamalıdır. Hiç kimse bu ülkenin ilke ve kararlarını 1 milyar dolara satın alamaz... Amerika’ya bunu anlatmalı..." 
     
Tezkerenin reddiyesi...      Türkiye’nin ikinci tezkereyi reddi iyi mi oldu kötü mü H l tartışılıyor. Bizim kanımızca iyi oldu. Hem de çok iyi oldu... Türkiye bir katliama ortak olacaktı... Komşusunu 6 milyar dolara satmış bir ülke olarak anılacaktı. Türkiye’nin dört bir yanı Amerikan üssü olacak, Amerikan askerleri dört bir tarafa yerleşmiş olacaktı. Türk ordusu o takdirde Kuzey Irak’a girecekti diye kimse umutlanmasın. ABD bizi yine oraya sokmayacaktı. Tezkerenin reddi iyi oldu. Elimize kan bulaşmadı. Başımız dik kaldı. Önemli olan bundan sonrasını kotarmak... 
     
Diplomasi telaşta      Dış politika sorunlarının doruğa ulaştığı şu günlerde dış merkezlerdeki diplomatlarımız en çok neyle meşguller dersiniz 
     Emeklilik meselesiyle... 
     61 yaşına gelen memurların emekli edilmesini öngören yasa Cumhurbaşkanı Sezer’in önünde. Cumhurbaşkanı yasayı en geç 19 Nisan’da yayımlayacak. 
     Yasaya göre 6400 göstergenin üzerindeki memurlar büyükelçiler 2 ay içinde... 6400’ün altında kalan memurlar diğer diplomatlar derhal emekli edilecek. 
     Yasa İçişleri ve Dışişleri dahil bütün devlet memurlarını kapsıyor... 
     Ancak en fazla etkilenen Dışişleri Bakanlığı... 
     Yasanın ülke çapında memurların yüzde 2 - 3’ünü etkilediği söylenirken... 
     Diplomatlar yüzde 40 - 50 dolayında etkileniyor. 
     Dışişleri kaynaklarına göre 60 dolayında büyükelçi 61 yaş haddi nedeniyle emekli oluyor... 
     Bu büyükelçilerin 30’u halen görevde... 
     Faruk Loğoğlu Washington , Ümit Pamir New York Akın Alptuna Londra , Uluç Özülker Paris Figen Ok Kopenhag , Candan Özer Varşova Ömür Orhon Viyana , Volkan Vural Madrid Solmaz Ünaydın Tokyo hemen emekli edilenler arasında... Şili, Arjantin, Brezilya büyükelçilerimiz aynı durumda. 
     Hükümet kimi diplomatların görevlerini uzatabilir. 
     Ancak kimlerin görevinin uzatılacağı bilinmediği için bütün diplomatlar emekli olacakmış gibi dönüş hazırlığı yapıyor. 
     Gelecek görünmediği için bütün personel moralsizleşmiş ve yavaşlamış bulunuyor. Bir diplomat dostumuz diyor ki 
     - Sanki ülkede ihtilal olmuş da diplomatlar bir günde değiştiriliyormuş gibi bir hava doğdu. Birkaç ay süre verilseydi bu işler hiç telaş doğmadan çözümlenirdi, bu eziyete hiç gerek yoktu... 
     Aslında bütün devlette bu manzara var... Sanki ihtilal olmuş da rejim değişmiş... 
     
     Amerika, bayrağındaki eyaletleri temsil eden yıldızların yanına "Irak Eyaletini" temsil eden kanlı bir yıldız da koyar artık. 
Akif Kökçe 

     
     ABD günlerdir bombalıyor, yakında pompalayacak. 







</TEXT>
</DOC>
