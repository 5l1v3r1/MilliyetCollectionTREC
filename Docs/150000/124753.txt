<DOC>
<DOCNO> 124753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yazar/sazak.html </URL>
<DATE> 2002/12/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Eve dönüş 
</HEADLINE>
<TEXT>

     Üçüncü Viyana kuşatması sona erdi, Kopenhag zirvesinden 2004 randevusu alan AKP yöneticileri Ankara’ya döndüler. 
     Türkiye’nin, 2002 sonunda da, Avrupa evi’nin bekleme odasındaki yeri değişmedi. Kopenhag’ın sonuç bildirgesindeki güçlü sinyal, zaten geçerli olan aday’lık statüsünü daha ileri noktaya götüremedi. Bu gerçek ortada iken, bardağın dolu tarafı’nı göstermeye çalışan Paşabahçe teorileri’ne umut bağlamak, Batılı dostlarımızın Tarih yazdınız’ sözlerine inanmak duygusallığın ötesinde fazlaca değer taşımıyor. 
     Kopenhag’da mutlak başarı, Mayıs 2004’ten önce müzakerelere başlama kararı olacaktı. O zaman belirsizlik ortadan kalkardı. 
     Fransa ve Almanya bunu önlediler 
     Almanya Dışişleri Bakanı Fischer’in, Türkiye, tarih istiyordu verdik’ sözleri uzun vadeli niyetleri gizlemeye yetmiyor. Başbakan Gerhard Schröder, Alman ZDF televizyonuna yaptığı açıklamada, 2005 yılında başlayabilecek görüşmelerin çok uzun bir süre devam edebileceğini, çünkü çözülmesi gereken sorunların zor olduğunu’ belirtiyor. Türkiye’nin 2010 yılına kadar AB üyeliğine kabul edilmesi ihtimalinin fazla iyimser’ olduğunu söylüyor. 
     Acaba geri planda tam üyelik yerine özel statü’ mü var 
     Fransa’nın, bu konuda Almanya’dan daha katı bir tutum izlediği, zirve fotoğraflarına kadar yansıdı. Chirac’ın, liderler toplantısını açarken Türkiye’nin şantaj’ yaptığını söylemesi Başbakan Gül’ün de Fransa Cumhurbaşkanı’nı AB’yi baskı altında tutmakla suçlaması gerilimi artıran unsurlar. AKP lideri Erdoğan’ın Beyaz Saray’daki, Teksaslı - Kasımpaşalı muhabbeti’ de ters tepti. Bush’un telefonunun, Kopenhag zirvesinde yön veren Danimarka Başbakanı Rasmussen’i çileden çıkardığı anlaşılıyor. 
     Bu manzara, Türkiye’nin yerel politikasında geçerli ahbap çavuş ilişkisi’nin seçmen boyutundan, AB platformuna taşınmasının tipik sonucudur. Bir telefonla işi halletme’ düşüncesi, Kopenhag’da işe yaramamıştır. 
     Kuşkusuz, Erdoğan - Gül yönetimi, iyi niyetli ve atak bir politika izleyerek, 2003 takvimine sonuna kadar asılmışlardır. AB başkentlerindeki diplomatik tur, Türkiye’nin geleceğinde etkili olacak bu iki genç siyasetçiye uluslararası deneyim kazandırmıştır. Batılı liderlerle dostluk köprüleri’ kurulmuştur. Bunlar, uzun ince bir yol’ olan AB sürecinde etkili olacaktır. 
     Zaten artık eve dönüldüğüne göre geleceğe bakmak gerekiyor. 
     Abdullah Gül’ün dün söylediği gibi, AB’nin uygulamada beklediği son adımlar da atılırsa, Türkiye müzakere aşamasına 2003 sonunda da gelebilir. 
     Kıbrıs’ta çözüm. Reformların devamı. Aynı anda, ekonominin düzeltilmesi, yoksulluk ve gelir adaletsizliğinin azaltılması, bölgesel dengesizliklerin giderilmesi gibi kronik sorunlarla baş edilmesi gerekiyor. 
     Türkiye’nin AB standartlarını yakalayacağı umut ve heyecanını önce kendi insanımıza verebilmeliyiz. 
     Madem rüzgarı arkamıza aldık. 
     Evin içini düzeltmenin tam sırasıdır. 
     
     







Hesabını bilmeyen çavuşlar, kıçını avuçlar 


Hayvan ve insan 


DYP’de lider değişimi 


AB için seferberlik, Kıbrıs için 28 Şubat 


Topuk ve parmak uçları 


Tanıdık bir öykü 


24 saatte 48 saat verimlilik 


Bay Dümbürdeyli Bay Dümbürbeyli 


Eve dönüş 


Helal sana Tayyip 


Büyük kadın korkusu ayini 


Milletvekili dokunulmazlığı ve Yargıtay’ın görüşü 


Sigortası "asker" olan demokrasiyle AB hayal 


Benim mankenim 


Beklenen değil olanlayetinmek 


</TEXT>
</DOC>
