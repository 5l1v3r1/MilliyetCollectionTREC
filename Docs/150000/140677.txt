<DOC>
<DOCNO> 140677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/siyaset/siy03.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler dağa silahlı adam yerleştirdi’ 
</HEADLINE>
<TEXT>

     DIŞ HABERLER SERVİSİ 

     Kuzey Irak’ı kontrolünde tutan Kürt gruplarının, Türkiye’nin bölgeye müdahalesine karşı kilit bölgelere silahlı adamlarını yerleştirdiği bildirildi. Haber, Mesud Barzani liderliğindeki KDP’nin uluslararası ilişkilerinden sorumlu Hoşyar Zebari tarafından doğrulandı. 
     
     Endişe ediyorlar 
     Washington Post gazetesinin Selahaddin mahreçli haberinde, "Türkiye’nin, Iraklı Kürtlerin siyasi geleceğinde rol oynamaya çalışmasından Kürt liderlerin endişe ettiği" kaydedilirken, bölgede son günlerde yapılan Türkiye karşıtı gösterilere de yer verildi. 
     Zebari, gazeteye konuyla ilgili yaptığı açıklamada, "Silahlı Iraklı Kürtlerin, kuzeydeki dağlık alanlar ve yol boyunca yerleştirildiği ve Türkiye’den gelecek bir hareketi beklediğini" belirterek, "Eğer Türkler kendi çıkarları için, Kuzey Irak’ta kalmaya geliyorlarsa direneceğiz. Eğer Bağdat’a yürümek istiyorlarsa, o zaman bizim için sorun yok" dedi. 
     



 SİYASET 


















</TEXT>
</DOC>
