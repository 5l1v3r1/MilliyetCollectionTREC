<DOC>
<DOCNO> 105150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur08.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililer, kendilerini ağaca asarak intihar etti 
</HEADLINE>
<TEXT>

     Bursa'da, iki sevgili kendilerini aynı ağaca asarak intihar etti. 
     Bir konfeksiyon atölyesinde işçi olarak çalışan Bahattin Ekmekçi 25 ve Sevil Saygılı 18 , kendilerini merkez Yıldırım İlçesi Arabayatağı Mahallesi Tarlalar yolundaki bir ağaca asarak, yaşamlarına son verdi. 
     Ağaçta asılı cesetleri gören vatandaşların durumu bildirmesi üzerine olay yerine gelen güvenlik güçlerince yapılan incelemede, Sevil Saygılı'nın bileklerinin, bıçakla kesildiği tespit edildi. 
     Saygılı'nın çantasında, ''Bizim ölümümüzden kimse sorumlu değildir. Günahtır biz sevenlere, selam olsun. Herkese hakkımızı helal ediyoruz. Kahpe dünya sizin olsun. Bahattin ve Sevil'' yazılı bir not bulundu. 
     Bu arada, 2 yıldır birbirleriyle arkadaşlık yaptıkları öğrenilen Saygılı ve Ekmekçi'nin, çalıştıkları konfeksiyondaki arkadaşlarını cep telefonuyla arayarak, ''Biz intihar edeceğiz. Hakkınızı helal edin'' dedikleri öğrenildi. 
     Bahattin Ekmekçi ve Sevil Saygılı'nın cesetlerinin, otopsi yapılmak üzere Bursa Adli Tıp Kurumu morguna kaldırıldığı, olayla ilgili soruşturmaya başlandığı bildirildi. 
     





</TEXT>
</DOC>
