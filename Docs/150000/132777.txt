<DOC>
<DOCNO> 132777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/ekonomi/eko01.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yöneyman giderayak uyardı 
</HEADLINE>
<TEXT>
Yabancılar tası tarağı toplayıp gidebilir 
YASED Başkanı Yöneyman, birçok yabancı şirketin, yatırım ortamının hızla iyileştirilmemesi halinde Türkiye’den gitmeye hazırlandığını söyledi 
     ŞULE YÜCEBIYIK 

     Yabancı Sermaye Derneği Başkanı Faruk Yöneyman, Türkiye’deki yabancı sermaye ortamının bir an önce iyileştirilmesi gerektiğini belirterek "Mevcut ekonomik ortam ve ve hukuki koşullarda yabancı yatırımcının gelmesi imkansız. Hatta, birçok şirket Türkiye’yi terk etmeye hazırlanıyor. Yeni hükümetin icraatlarını bekliyor" dedi. 
     Hükümetin yabancı yatırım ortamını iyileştirme konusunda kararlı olduğunu anlatan Yöneyman bu ilginin kendilerini bile şaşırttığını ifade etti. 
     Bununla birlikte bu yıl için umutlu olmadıklarını belirten Yöneyman "Hızlı davranılır, yılın ilk yarısında yasal düzenlemeler yapılırsa, 2004’ü belki kurtarabiliriz. Ama bu yılı kaybettik." 
     Doğrudan yabancı yatırımlar kanunu tasarısının h l Meclis’te beklediğine dikkat çeken Yöneyman, kanunun hemen çıkması halinde bile bürokratik düzenlemelerin en az bir yıl süreceğini kaydetti. Hükümetin, bir günde şirket kurulması gibi vaadlerini gerçekçi bulduğunu anlatan Yöneyman, "Bugün İrlanda’da, internet yoluyla yapılan bir başvuruyla şirket kurulabiliyor. Bulgaristan’da bu modeli benimsedi yakında uygulamaya sokacak. Türkiye’de de olmalı, bir günde olmasın bir haftada olsun ama bugünkü gibi 780 gün sürmesin şirket kurmak" dedi. 
     
     Başkanlığa Erdikler aday 
     Yöneyman, şubat sonundaki YASED Genel Kurulu’nda iki yıldır sürdürdüğü başkanlık görevini bırakacak. Derneğin yeni başkanı olmaya en yakın isim Ernst Young’ın Yönetim Kurulu Başkanı Şaban Erdikler olarak geçiyor. Halen YASED’de Başkan Yardımcısı olan Erdikler’i üyelerin büyük bölümünün desteklediği belirtiliyor. 
     



 EKONOMİ 


















</TEXT>
</DOC>
