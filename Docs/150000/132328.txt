<DOC>
<DOCNO> 132328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/spo07.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Henin fırtınası 
</HEADLINE>
<TEXT>

     AVUSTRALYA Açık Tenis Turnuvası’nda, Andre Agassi emin adımlarla yoluna devam ediyor. Tek erkeklerin bir numaralı seribaşı Hewitt’in elenmesiyle en büyük favori durumuna gelen Andre Agassi, Fransız Sebastian Grosjean’ı 6 - 3, 6 - 2 ve 6 - 2’lik setlerle yenerek yarı finale yükseldi. 2000 ve 2001’de şampiyon olduğu, geçen yıl ise katılamadığı Avustralya Açık’ta üst üste 18. maçını da kazanmayı başaran Agassi, bu yıl da yarı finale kadar sadece tek set vererek iddiasını kanıtladı. Tek bayanlarda ise Venus Williams, Slovak Hantuchova’yı 6 - 4, 6 -3’le kolayca geçti. Justine Henin de kariyerinde ilk kez Avustralya Açık’ta yarı finale ulaştı. 
     
     TEK BAYANLAR 
     Çeyrek final 
     5 J.HeninHardenne - V.R.Pascual 6 - 2, 6 - 2 
     2 V.Williams - 7 D.Hantuchova 6 - 4, 6 - 3 
     
     TEK ERKEKLER 
     Çeyrek final 
     2-A.Agassi 12-S.Grosjean 6 - 3, 6 - 2, 6 - 2 
     W.Ferreira - 4 J.C.Ferrero 7 - 6, 7 - 6, 6 - 1 
     
Paris şartı      ABD’Lİ raket Andre Agassi şampiyon olduğu taktirde, eşi olan eski ünlü tenisçi Steffi Graf, Fransa Açık’ta korta çıkacak. Avustralya Açık’ta şampiyonluk peşinde koşan Agassi, eşinden bu yönde söz aldığını ve kupayı kazanırsa, Paris’teki grand slam turnuvada 33 yaşındaki Graf ile birlikte karışık çiftlerde mücadele edeceklerini açıkladı. 
     
Faslı kahraman      AVUSTRALYA Açık’ın bir numaralı favorisi Lleyton Hewitt’i devirerek, Melbourne kariyerinde ender çıktığı çeyrek finale adını yazdıran Faslı Younes El Aynaoui, ülkesinde adeta milli kahraman ilan edildi. Fas basını, Younes El Aynaoui’yi manşetlere taşırken, bu galibiyetin bugüne kadar Fas tarihindeki en önemli sportif başarılarından biri olduğunu yazdı. 
     



 SPOR 
























</TEXT>
</DOC>
