<DOC>
<DOCNO> 125088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/magazin/mag02.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Demi Moore ile Clinton aşk yaşıyor 
</HEADLINE>
<TEXT>

ABD eski Başkanı Bill Clinton ile oyuncu Demi Moore arasında bir ilişki başladığı öne sürüldü 
     DIŞ HABERLER SERVİSİ 

     Avustralya’da yayımlanan News’ adlı haber sitesinin iddiasına göre Hollywood yıldızı Demi Moore uzun bir süredir ABD eski Başkanı Bill Clinton ile gizli bir aşk yaşıyor. İddiaya göre, kendisini Clinton’ın dayanılmaz’ cazibesine kaptıran Moore, aralarında yüzlerce kilometre mesafe olsa bile Clinton ile saatlerce telefonda görüşüyor. 
     Bu aşka tepki gösteren Moore’un eski eşi Bruce Willis ise 3 çocuğunun annesiyle Clinton arasındaki ilişkiyi endişeyle izliyor. Hatta Bruce Willis, 40’ına merdiven dayayan güzel yıldızı Clinton konusunda birkaç kez uyardı. Willis, eski eşine endişesini "O kadınları kullanıyor. Ona güvenme" cümleleriyle ifade etti. Clinton cephesinden gelen haberlerse eski başkanın Hillary’den boşanmaya hazırlandığını işaret ediyor. Bill Clinton’ın yılbaşından sonra Hillary ile evliliğine nokta koyacağı öne sürülüyor. 
     
Monica’ya sansür      DIŞ HABERLER 

     Bill Clinton ile seks skandalı yaşayan eski Beyaz Saray stajyeri Monica Lewinsky, İtalyan devlet televizyonu RAI’nin davetlisi olarak gittiği Roma’da bedava tatilini yaptı ancak yayına çıkamadan ülkesine döndü. Domenica In’ isimli şovun yayından kaldırılmasının ardından bir açıklama yapan RAI’nin Başkanı Antonio Baldassare, "İtalyan aileleri gereksiz bir şey izlemekten koruduk" dedi. Lewinsky ise İtalyan Libero gazetesine verdiği demeçte "Ben de her genç kız gibi evlenerek aile kurmak istiyorum" dedi. 
     



 MAGAZİN 












</TEXT>
</DOC>
