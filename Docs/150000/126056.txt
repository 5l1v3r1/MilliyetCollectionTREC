<DOC>
<DOCNO> 126056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yazar/zbirand.html </URL>
<DATE> 2002/12/21/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bush olmasa, bu sonuç çıkmazdı... 
</HEADLINE>
<TEXT>

     Bazı doğrular veya gerçekler var ki, gelişmeleri değerlendirirken bilinmesi gerekiyor. Bunları görebilirsek atacağımız adımlar çok daha sağlıklı olur. 
     BUSH YÖNETİMİ, Türkiye'nin AB'den 2003'te bir tarih alabilmesi için olağanüstü çaba harcadı. Başkan Bush bizzat telefona oturdu, Powell her ülke dışişleri bakanına mektup yazdı. Yönetimin yaklaşımı, Irak hareketı öncesinde stratejik önemi daha da artmış olan Türkiye'ye, en erken 2003 tarihin verilmesiydi. Ankara'nın gözetilmesiydi... Erdoğan-Gül ikilisi de, Washington'dan aldıkları bu destekle, 2003 diye ısrarla bastırdı. Oysa, 2003 tarihinin gerçekleşemeyeceği daha başından beri belliydi. 
     Washington bastırdıkça, AB özellikle Fransa-Almanya ve İskandinavlılar gerildi. ABD'nin Irak politikasına tepkili yaklaşanlar, Türkiye'yi de ABD-İngiliz-İtalyan-İspanyol kampında görünce, saflarını daha sıkılaştırdılar. 
     Adeta Türkiye'ye 2003'ü vermemek, Washington'un Irak politikasına karşı çıkmakla eş değer görüldü. Ancak red cephesi, ABD baskısına çok direnemedi ve Alman-Fransız ikilisinin 2005 tarihi çıktı. 
     İlk defa bir tarih telaffuz ediliyordu ve "Türkiye'ye tarih verilmez" diyenler sustular. Buna karşılık Paris-Bonn ekseni, ABD'nin 2003 istemini kabul etmiyor, İngiltere'nin tüm çabalarına rağmen 2005'i öneriyordu. Nitekim dünya basını olayı "AB, Bush'un Türkiye'ye erken tarih 2003 verilmesi isteğini reddetti" diye yansıttı. 
     Eğer Bush yönetiminin böylesine baskısı olmasa, Türkiye 2004 Aralığını dahi zor alabilirdi. 
     Erdoğan-Gül ikilisi, Washington'un herşeyi yapabileceği, Avrupa'da herşeye muktedir olduğu gibi bir yanılgıya düştüler. 
     Avrupa, Bush'un böylesine üstlerine gelmesine sinirlendiler. "Bizi de Orta Doğu ülkeleri gibi görüyor. Her istediğini yaptırabileceğini sanıyor" diye açıkça tepki gösterdiler. Ancak, ellerinin tersiyle de itemediler... 
     Amerika'nın ağırlığı belki her istenenin gerçekleşmesine yol açmıyor, ancak Washington'un tümüyle sözünden çıkmak gibi bir yola da gidemiyorlar. 
     Dikkat edecek olursanız, Türkiye'yi destekleyenler ile karşı çıkanlar, ABD'nin Irak politikasına tepki gösterenle tam örtüşüyor. 
     Türkiye'yi en çok ABD'nin Irak konusundaki destekçileri olan İngiltere, İtalya ve İspanya kolladılar. 
     ABD'nin Irak politikasına sinirlenen, zaman zaman tepki gösteren, ancak fazla da ileri gidip köprüleri atmayan Almanya ve Fransa, 2003 'ü engellediler ancak, yine de 2004 Aralığına yeşil ışık yaktılar. 
     ABD'ye ateş püsküren İskandinavlar ise, Türkiye'ye hiçbir şey verilmemesi için çırpındılar. 
     
     ŞİMDİ SIRA, IRAK'TA KARŞILIK VERMEYE KALIYOR 
     İstediği kadar ters tepmiş olsun, Türkiye Bush yönetiminin bu büyük çabasına ister istemez karşılık vermek zorunda kalacaktır. 
     Kimse kimsenin sırtını boş yere kaşımaz. 
     Hele Erdoğan-Gül ikilisi "AB işi ile Irak birbirinden ayrı konulardır. Birbirlerine karıştırılmamalıdır. Bush yönetiminin Kopenhag'da verdiği desteğe çok teşekkür ederiz. Ancak Irak farklıdır" diyemez. 
     Daha doğrusu, adama dedirtmezler. 
     Her işin bir raconu, bir faturası vardır. 
     AKP'de benim gördüğüm bir hastalığa burada özellikle değinmek istiyorum. 
     Bu parti, Devlet düzenini temsil eden kurumlara ters bakıyor ve bunu da hiç saklamıyor. Dışişlerini de bu kurumlar arasına koyup, fazla dinlemiyor. 
     Politikalarını ortaya koyup, uygulamayı bürokrasiye bırakmıyor henüz güven duymuyor. 
     Kopenhag pazarlıkları sırasında, dışişleri biraz daha devreye sokulsa, belki bazı hatalardan, abartılı ve tepkili demeçlerden kurtulunabilirdi. 
     Şimdi sırada Irak ve Kıbrıs vür. 
     Bu konularda parti üst düzeyi bir temel politika saptamalı, ancak uygulama dışişlerine, uzman kişilere bırakılmalı. 
     Irak'ta artık ok yaydan çıkmıştır. 
     Türkiye öyle bir noktaya gelmiştir ki, Bush yönetimine tam destek vermekten başka seçeneği kalmamıştır. Başkaları fazla alınmasın diye, gizlice destekleme aşamasından geçilmiştir. 
     Bu gerçekleri görüp hareket etmek, galiba en doğrusudur... 
     
     
     
GÖRÜNMEYEN İŞİTME CİHAZLARI      Sadece ülkemizde on milyondan fazla kişinin işitme güçlüğü çektiğini biliyor muydunuz 
     Bu hiç hafife alınacak bir rakam değil. Halkımızda bu konuda hala bilinçsiz... Eskiden işitme zorluğu çeken hastalar analog veya dijital programlı cihazlar kullanırlardı. Bu cihazlar ne kadar iyi olurlarsa olsunlar, hastalar kalabalık ortamlara girdiklerinde işitme güçlüğü çekerlerdi. İşte artık o kaba cihazlar yerlerini dijital cihazlara bıraktı. Bu yeni dijital cihazlar konuşmayı, anlamayı çok daha konforlu hale getirmesinin yanı sıra kolay kullanımlarıylada hastaların tercihi haline geldi. Odiomed bu küçük, dışarıdan hiç görünmeyen işitme cihazlarını Türkiye'ye getirmektedir. 
     Odiomed'e ulaşmak isteyenler onlara www. odiomed. com e-mail adresiyle, 0 212 224 56 39 - 241 09 80 numaralarından ulaşabilirler. 
     
     
     
NECİP HABLEMİTOĞLU OLAYININ PERDE ARKASI      Hablemitoğlu'nun öldürülmesi hepimizin tüylerini diken diken etti. Birkaç yıl öncesindeki terör ve korkunç cinayetle aklımıza geldi. 
     Tam bir kışkırtma girişimi olduğu izlenimi yaygın. Kim kışkırtma isteyebilir 
     AKP'ye karşı bir hareket tahrik etmek isteyenler de olabilir. AKP'nin gölgesi altında böyle bir girişimi planlayanlarda... 
     Türkiye'nin istikrar içinde yaşamasını istemeyenler bir süredir nefes aldığımız bu ortamın yok edilmesini isteyenler adeta el ele vermişler ve kan dökmeyi tercih etmişler. 
     Eğer günün birinde bu cinayetin, tahmin edilenlerin tam aksine gruplar tarafından işlendiğini öğrenirsek hiç şaşırmamalıyız. 
     Hablemitoğlu'nun fikirleri ne olursa olsun, onu öldürenlerin hesapları bence bambaşka... Onlar, bir mesaj vermek yerine, bizim rahatımızı bozmak istiyorlar. 
     Bu cinayeti ne kaar çabuk çözersek,ülkenin sağlığı açısından o kadar büyük başarı kazanırız. 
     Hablemitoğlu ailesine de başsağlığı dilerim. 
     
     
     
HABERTÜRK HOŞGELDİ...      Medya yeni bir ses kazandı. 
     Haber Türk gazetesi doğdu. 
     Sayfa düzeni çok hoş. Kendini rahat okutturuyor. Sadece okumak değil, aynı zamanda sayfaların göze güzel gelmeside son derece önemlidir. haberTürk bunu da başarmış. 
     Ufuk Güldemir yıllardır "Ben kendimin patronu olacağım" derdi ve bunu başardı. Haber Türk adıyla kurduğu televizyon kanalı ve şimdi de gazetesi medya'ya hem renk hem de farklı bir ses getirdi. 
     Ufuk Güldemir olağanın dışındadır. Olaylara bakışı, olayları ele alışı ve yorumlaması çok değişiktir. Televizyon kanalı bunun örnekleriyle dola. Şimdi de gazetesinde süprizleriyle karşımıza çıkacaktır. 
     Nice yıllara... 
     
     
     
MUHTEŞEM BİR FİLM      The Lord of the Rings The Two Towers vizyona girdi. TÜRSAK'ın muhteşem 5.uluslararası Simena-Tarih buluşması sayesinde ve Kültür Bakanlığı ile METRO grubunun desteğiyle organize edilen ödül gecesinde bizde izleme olanağı bulduk. 
     Lütfi Kırdar'a yerleştirilen özel Dolby sistem filmin hakkını verdi. Doğrusu, filmin ne dediği, hikayesi veya mesajı hiç önemli değil. Buna karşılık muhteşem bir teknik, inanılmaz bir ses ve renk cümbüşü... Tek tavsiyem, bu filmi küçük bir salonda değil de, paraya kıyıp, Dolby sistemli büyük bir sinema salonunda izlemenizdir. 
     
     
     
BEN GÖREVİMİ YAPTIM      Yüzlerce e-mail aldım. 
     "Bizden kampanya açmamızı istiyorsun. Sen ne yaptın " diye soranlar var. 
     Yüzlerce gazeteci ve televizyona demeç verdim. 
     Türkiye'nin AB ve Kıbrıs yaklaşımını savundum. 
     Böyle bir kampanyaya hala da ihtiyaç var. Kıbrıs konusunda, 28 Şubat'a kadar ki dönem çok önemli. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Sezer’in tavrı 


"Şeb-i yelda" en uzun gece... 


Yatan kazandı 


Memur maaş zammı 


Mümtaz Hoca bir yana, dünya bir yana 


Referandum olmaz 


"Katil oligarşi " 


İmdaaaaaaattttttt 


Tartışmaya açık... 


Şapkadan tavşan çıkarmak 


"Büyük Ali"nin bombaları... 


ABD’nin Kuzey Irak teklifi 


Yeni yıl tebriki için kopya veriyorum 


Sakın ihtilafa düşmeyin 


Osmanlı Bankası Müzesi açıldı 


</TEXT>
</DOC>
