<DOC>
<DOCNO> 142314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sontur30.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo'nun avukatı "Biz de temyize gidebiliriz" 
</HEADLINE>
<TEXT>

     Terör örgütü elebaşı Abdullah Öcalan'ın avukatlarından Hasip Kaplan, AİHM'de, şikayetlerinde yer alan bazı konularda karar verilmediği için kendilerinin de Büyük Daire'ye başvurabileceklerini bildirdi. 
     A.A muhabirinin AİHM'nin terör örgütü elebaşı Abdullah Öcalan hakkındaki kararına ilişkin sorularını cevaplayan avukat Kaplan, kararın tamamını inceleme fırsatı bulamadığını, ancak karar bölümüne dayanarak konuşabileceğini ifade etti. 
     Avrupa İnsan Hakları Mahkemesi'nin AHİM , Avrupa İnsan Hakları Sözleşmesi'nin 3, 5 ve 6. maddelerinin ihlal edildiğine ilişkin bir karar verdiğini hatırlatan Kaplan, bu karara karşı kendilerinin ve Türkiye'nin temyiz niteliğindeki Büyük Daire'ye 3 ay içinde başvurma hakkı bulunduğu kaydetti. 
     Öcalan'ın Kenya'da yakalanması ile Türkiye'ye getirilmesi sırasındaki süreçte uluslararası hukuka aykırı davranıldığına ilişkin bazı konulardaki başvurularının AİHM tarafından karara bağlanmadığını söyleyen Kaplan, savunma ekibinin biraraya gelerek bu konuları değerlendireceğini ve büyük ihtimalle de Büyük Daire'ye başvuruda bulunacaklarını bildirdi. Büyük Daire'nin kararını vermesinin de 1-1.5 yıl sürebileceğini ifade eden Kaplan, bu davada herhangi bir tazminat taleplerinin olmadığını söyledi. 
     Türkiye'nin bu davada bahsedilen konulara ilişkin daha önce çeşitli düzenlemeler yaptığını belirten Kaplan, ''Büyük ölçüde mevzuat değişikliğine gidildi. Asker üyeler DGM'lerden çıkarıldı. Gözaltı süreleri kısaltıldı. İdam cezası kaldırıldı. Bundan sonra yeni yapılan düzenlemelerin uygulamaları gelişecek'' dedi. 
     





</TEXT>
</DOC>
