<DOC>
<DOCNO> 145381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/guncel/gun03.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Iş bulsa ölmeyecekti 
</HEADLINE>
<TEXT>

Fakir bir ailenin kızı olan ve yaşadıkları yerde iş bulamadığı için orduya giren 19 yaşındaki Jessica, ABD’nin kaybettiği ilk kadın asker oldu 
     DIŞ HABERLER SERVİSİ 

     Henüz 19 yaşında olan Jessica Lynch’in görev yaptığı 507. Bakım Birliği konvoyu, önceki gün pusuya düşürülmüş, çıkan çatışma sonucunda 7 Amerikalı ölmüş, 5’i ise esir alınmıştı. Lynch ailesi, Irak televizyonunda gösterilen ölü askerler ve esirler arasında Jessica’yı göremediklerini belirterek, kızlarının resmi durumunun "kayıp" olduğunu ve umutla iyi haber beklediklerini söyledi. 
     Amerika’nın güneydoğusundaki Batı Virginia eyaletinde yaşayan fakir bir ailenin kızı olan Jessica Lynch, iş bulamadığı için orduya girmişti. Genç kızın ağabeyinin de asker olduğu öğrenildi. 
     Ölen askerlerden birinin de 6 yıl önce ABD’ye yasadışı yolla girerken tutuklandığı ortaya çıktı. Guatemala’nın Washington büyükelçiliği yetkilileri, 1. Deniz Birliği’nden Joze Gutierrez’in 1997’de, 14 yaşındayken ABD’ye gitmek için Meksika üzerinden tehlikeli bir yolculuk yaptığını belirtti. 
     
     ABD VATANDAŞI DEĞİLDİ 
     Gutierrez, tutuklandıktan sonra yaşının küçük olması ve evlat alınması sayesinde salıverildi. Daha sonra ikamet izni alan ve orduya katılan Gutierrez, ABD vatandaşlığı alamadı. 22 yaşındaki genç, geçen cuma günü ölmüştü. 
     


GÜNCEL 





















</TEXT>
</DOC>
