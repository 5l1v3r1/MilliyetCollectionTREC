<DOC>
<DOCNO> 126507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/spor/spo02.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ZORU SEVERİM 
</HEADLINE>
<TEXT>

Trabzonspor’a attığı üç golle gündeme oturan Tuncay soluğu ailesinin yanında aldı 
     YUSUF KOBAL 

     Sakarya’da bulduk 
     FENERBAHÇE’Yİ Trabzonspor karşısında hayata döndüren Tuncay Şanlı’yı dün memleketi Sakarya’da bulduk. Galibiyet sonrası İstanbul eğlencesi yerine ailesinin yanına gitmeyi tercih etmişti. Genç yıldız, üzerinde büyük sorumluluk olduğunu ve beklentilere cevap vermek, güvenenleri yanıltmamak için çalışmaktan başka bir şey yapmadığını söyledi. 
     
     Hiç susmayacağım’ 
     İMZA atarken, fazla konuşmaya gerek olmadığını belirten ve "Ben sahada konuşurum" diyen Tuncay, "Gördüğünüz gibi dediğimi yapıyorum. Merak etmeyin daha fazla konuşacağım, hatta hiç susmayacağım" ifadesini kullandı. Genç yıldız orta saha oyuncusu olduğunu da kaydetti ve "Ancak gol yollarında çok etkiliyim. İstediğim topları alırsam affetmem" dedi. 
     
     Endişem yok’ 
     TAKIMDA çok yıldız oyuncu olmasının kendisini etkilemediğini de sözlerine ekleyen Tuncay, "Bu durum beni endişelendirmiyor, hırslandırıyor. Kolayı herkes yapar ama ben zoru seviyorum. Eğer başarımın devamlılığı olmazsa buralarda kalamam. İyi oynadın mı herkes hakkını veriyor. Hele seyirci müthiş destekliyor. Onları hep mutlu edeceğim" diye konuştu. 
     
İşimiz çok zorSadettin Saran, ara transferde fiyatların çok astronomik olduğunu, ancak mutlaka iki oyuncu alacaklarını söyledi 
     YALÇIN TÜRK 

     Çetin’e yardımcı 
     FENERBAHÇE Futbol Şube Sorumlusu Sadettin Saran, 10 gün içinde transfer çalışmalarını tamamlayacaklarını belirtti. Saran, "İşimiz çok zor. Ara transfer olduğu için aradığımız nitelikteki oyuncular ciddi paralar istiyor. Öncelikle bir santrfor ve sağ kanatta oynayan bir orta saha oyuncusu alacağız. Teknik Direktörümüz Oğuz Çetin de yardımcısını belirleyecek" dedi. 
     
     Çizgi hakemi önerisi 
     SADETTİN Saran, Revivo’nun geri dönmesinin imkansız olduğunu da kaydetti, "Fenerbahçe ile işi kesin bitti" ifadesini kullandı. Yönetici Nihat Özdemir ise "Türkiye’de futbol maçlarında çizgi hakemi şart. Maç 2-2 bitseydi ne olacaktı Emeklere yazık değil mi Topun ağlara değmesini bekliyorlar. Bu uygulama ilk bizde başlamalı" açıklamasını yaptı. 
     
Oğuz Çetin tatil programı verdi      TEKNİK Direktör Oğuz Çetin, tatil için futbolcularına özel bir program hazırladı. Fenerbahçeli oyunculara iki günde bir kalp atışlarını kontrol etmeleri için bir alet verildi. 3 Ocak’a kadar herkes kendi programını uygulayıp, sonuçlarını teknik kadroya iletecek. Devre arası hazırlık kampında bu veriler doğrultusunda antrenmanlar yapılacak. 
     
Lorant’tan son çalım      ALMANYA’NIN 2.Lig takımlarından Ahlen ile anlaşan Fenerbahçe eski Teknik Direktörü Werner Lorant’ın transferinde ilginç gelişmeler yaşandı. Alman kulübü önce Erdal Keser ile anlaştı hatta işbaşı yapmak için tarih bile belirlendi. Daha sonra Ahlen Kulübü Başkanı ile bir araya gelen Lorant acilen imza attı ve takımı İspanya’da kampa aldı. 
     



 SPOR 























</TEXT>
</DOC>
