<DOC>
<DOCNO> 134345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur11.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta virajı alamayan tır devrildi, portakallar saçıldı... 
</HEADLINE>
<TEXT>

     Beşiktaş'ta, virajı alamayan bir TIR'ın devrilmesi sonucu sürücü yaralanırken, taşıdığı portakal kasaları dağıldı. 
     Barbaros Bulvarı'ndan Dolmabahçe yönüne giden, Mehmet Aytulun yönetimindeki 34 DR 489 plakalı TIR, Deniz Müzesi karşısında bulunan trafik ışıklarında virajı alamayarak orta refüje çarptı. Ardından karşı şeride geçerek devrilen TIR'ın sürücüsü Aytulun yaralandı. 
     Olay yerine gelen polislerce araçtan çıkartılarak Şişli Eğitim ve Araştırma Hastanesi'ne kaldırılan sürücünün ayaklarının kırıldığı öğrenildi. 
     Taşıdığı kasaların içindeki portakallar yol kenarına dağılan TIR ise bir vinç yardımıyla kaldırıldı. Kaza nedeniyle bir süre aksayan trafik, TIR'ın yoldan kaldırılmasından sonra normale döndü. 
     





</TEXT>
</DOC>
