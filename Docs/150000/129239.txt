<DOC>
<DOCNO> 129239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/yazar/dundar.html </URL>
<DATE> 2003/01/07/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Havuç, Disney’i yendi mi 
</HEADLINE>
<TEXT>

     Ali Saydam, Sabah’taki yeni köşesinde bu vesileyle kendisine "Hayırlı olsun" diyelim NPQ dergisinden şu önemli alıntıyı yaptı 
     "Amerika, CIA ile giremediği yere MTV ve Hollywood’u gönderir." 
     Saydam, bunun ne kadar etkili bir yöntem olduğunu kanıtlamak için kendi öğrencilerinden örnek veriyor. Derse girdiğinde sorarmış 
     "Bizim mahkemelerde jüri, hakimin sağında mı oturur, solunda mı " 
     Birkaç uyanık dışında öğrencilerin çoğu Amerikan dizilerini gözünün önüne getirip yanıtlamaya çalışırmış 
     "Sağda... hayır... solda " 
     
     Amerikan kültürünün hayatımızdaki etkisi malum... 
     Ancak geçen hafta New York Times’da yayımlanan bir makale, bu "ideolojik aygıt"ın eskisi kadar iş yapmadığından yakınıyordu. 
     Habere göre 2002’de dünyada Amerikan kültür ürünlerinin tüketiminde belirgin bir gerileme olmuş. önce Coca - Cola, Disney, Nike gibi Amerika’nın simge kuruluşlarının karları ciddi oranda düşmüş, ardından bu eğilim küreselleşmenin bayrağı sayılan McDonald’s’ın satışlarına da yansımış. 
     Gazete, bir zamanlar bütün dünyayı kasıp kavuran Amerikan dizilerinin de Dallas’ı, Kaçak’ı, Tatlı Cadı’yı, Bonanza’yı hatırlayın seyirci kaybettiğini, "prime - time" denilen akşam kuşağında artık yerli yapımların izlendiğini haber veriyor. 
     New York Times, bu gerilemeyi, dünya halklarının küreselleşmeye ve ABD’ye duyduğu tepkiyle açıklıyordu. 
     
     Türkiye’deki durumu Kanal D’nin Genel Müdürü Murat Saygı’ya sordum. Bu gelişmeyi aynen doğruladı. 
     Geçen bahardan beri, en çok seyredilen 100 program listesinde yerli diziler kesin bir üstünlük sağlamış. Arada Hollywood filmleri iyi iş yapsa da listenin kral tahtında komedili, dramlı, şehirli, taşralı yerli diziler oturuyor. Saygı bunu "öze dönüş" olarak yorumluyor. Dallas’ı yeniden göstermeyi denemişler, tutmamış. Zeyna’nın, Herkül’ün modası da çabuk geçmiş. 
     Sadece diziler değil, yerli yarışmalar, tartışmalar, magazin programları da yabancı yapımlar karşısında tartışılmaz bir üstünlüğe sahip... 
     
     Lahmacunun pizzayı, gazozun kolayı, İnegöl’ün hamburgeri, Havuç’un Disney’i püskürttüğü anlaşılıyor. 
     Bu nihai bir zafer sayılabilir mi 
     Sanmam. Çünkü Amerikan dizilerini tahtından eden yerli yapımların bir kısmı zaten Amerika’da denenmiş ve tutmuş Çarkıfelek gibi yarışmaları, Tatlı Hayat, Dadı gibi dizileri aynı formatta ve "yerli tatta" yeniden üretiyor. Böyle olmayanlar ise senaryo tekniğinden diyaloglarına, esprilerinden konserve kahkahalarına kadar Hollywood şablonlarını neredeyse bire bir taklit ediyor. 
     MTV’nin, CNN’nin yerli muadilleri de Amerikan kalıplarıyla yayın yapıyor. 
     Amerikan damgalı globalizmin kültürel hegemonyası, alışveriş iştahından harcama tutkusuna, atıştırma adetinden dünyayı algılama biçimine kadar bir yaşam tarzı empoze ediyor. 
     Hollywood filmi izlemesek de izlediğimiz filmde aynı montajı, tempoyu, oyunculuğu, diyalogları arıyoruz. Döneri "Kebaplandöde yiyoruz. Daha az Amerikan dizisi izlesek de artık birbirimizle Amerikancadan tercüme "Kendine iyi bak" diye vedalaşıyoruz. 
     Şu ara geriliyor olsa da uzun vadede tersine çevrilmesi zor bir süreç bu... Avrupa’daki gibi, yerel üretimin bilinçli bir stratejiyle desteklenmesi gerekiyor. 
     Bu yapılmadıkça zafer çığlıkları için henüz erken... 
     
     







Yine YÖK 


Bağdat yolunda 


Musul Kerkük’te hakkımız var mı 


Ulufe değil, hesap kitap zamanı 


Günaydın 


Havuç, Disney’i yendi mi 


Herkes öğretmen olabilecekmiş 


Savaş ve popülizm 2003’te ekonomik dengeleri bozabilir .. 


"Ortak cephe" savaşı önler mi 


Buna barış değil suçluyu koruma derler 


Savaş ve ekonomi 


Picasso’nun sofrası, Gönül Paksoy’un sofrası 


Dağıtmak kolay, toparlamak zor 


</TEXT>
</DOC>
