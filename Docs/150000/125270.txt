<DOC>
<DOCNO> 125270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sontur22.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusunun 3 otomobilini kundaklayan genç tutuklandı 
</HEADLINE>
<TEXT>

     Eskişehir'de, dayak yediği komşusunun 3 otomobilini kundaklayan genç tutuklandı. 
     Sanayiciler Çarşısı'nda oto boyacısı olarak çalışan Cengizhan Eyşi 22 , yaklaşık bir ay önce işyerindeki komşusu Hasan Ümit Oğuz ile kavga etti. Oğuz'dan dayak yemeyi içine sindiremeyen Cengizhan Eyşi, intikamını komşusuna ait otomobilleri kundaklayarak aldı. 
     Oğuz'a ait 3 otomobilin kundaklanmasının ardından harekete geçen emniyet güçleri, şüphe üzerine Cengizhan Eyşi'yi gözaltına aldı. 
     Cengizhan Eyşi'nin emniyetteki ifadesinde, komşusu Oğuz'un otomobillerini intikam almak için kundakladığını itiraf ettiği bildirildi. 
     Cengizhan Eyşi, ifadesinin ardından çıkarıldığı mahkemece tutuklanarak cezaevine gönderildi. 
     





</TEXT>
</DOC>
