<DOC>
<DOCNO> 126922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/siyaset/siy02.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs, taşıma suyla ayakta 
</HEADLINE>
<TEXT>

Erdoğan’dan sert çıkış 40 yıl Kıbrıs sorunu çözülemiyorsa, bence çözmeyenler sorumludur. Yarın yaşayanlar giderse kim hesap verecek 
     SERHAT OĞUZ İstanbul 

     AKP Genel Başkanı Recep Tayyip Erdoğan, Kıbrıs konusunda en sert çıkışını dün yaptı. Erdoğan, "Yarın Kıbrıs’ta yaşayan insanlarımızı eğer orada tutamazsanız, bunun hesabını kime vereceksiniz " dedi. 
     İstanbul Sanayi Odası’nın aralık ayı toplantısı için İstanbul’a gelen Erdoğan, Atatürk Havalimanı’nda KKTC Turizm Bakanı Serdar Denktaş ile görüştü. Daha sonra İSO’da sanayici ve işadamlarına konuşan Erdoğan, bazı çevrelerin kendilerini Kıbrıs’ı satmakla suçladıklarını belirterek, "Hiç önemli değil, yeter ki biz ne yapacağımızı bilelim. Kırk yıl eğer bir Kıbrıs sorunu çözülemiyorsa bunu çözemeyenleri sorumlu addetmeyenleri ben sorumlu addediyorum. Yarın Kıbrıs’ta yaşayan insanlarımızı eğer orada tutamazsanız, bunun hesabını kime vereceksiniz Çözüm lafını söylemekle çözüm olmaz. Şu anda Kıbrıs taşıma suyla ayakta tutuluyor. Nereye kadar tutacaksınız bunu. Bir de bakarsınız, o buz kütlesi de erimiş, elinizde sadece su damlası kalmış. Asla ver kurtul’ mantığıyla yaklaşmadık, bugüne kadar" diye konuştu. 
     
     Başbakan ’to be’ 
     Bu arada İstanbullu sanayiciler, Erdoğan’a hitaben yaptıkları konuşmada, "ABD’de başkanlığı kesinleşmiş kişilere President to be’ denir. Sizin de yakında başbakan olacağınıza inanıyoruz. O yüzde size başbakan to be’ diyoruz" dediler. 
     



 SİYASET 



















</TEXT>
</DOC>
