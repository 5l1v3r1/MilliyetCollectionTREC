<DOC>
<DOCNO> 102741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sonspo07.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da 3 puan sevinci... 
</HEADLINE>
<TEXT>

     Birinci Süper Lig'de Diyarbakırspor'u 2-1 yenerek sezonun ilk galibiyetini alan Adanaspor'd,a 3 puanın sevinci yaşanıyor. 
     Adanaspor Kulübü Genel Menajeri Şahabettin Yavuzer, Diyarbakırspor maçının güzelliklerle dolu olduğunu, her iki takımın da fair-play ölçüleri içinde kıyasıya mücadele ettiğini söyledi. 
     Mücadeleden kazançlı çıkan takımın Adanaspor olduğunu belirten Yavuzer, şunları kaydetti 
     ''İkinci yarının başlarında Emilov'un kırmızı kart görerek oyun dışı kalmasıyla bu yarının tamamına yakınını 10 kişi oynadık. Futbolcularımızın eksik kalmalarına rağmen maçı lehine çevirmeleri büyük bir başarıdır. Bunu aynı zamanda teknik kadronun, yedek kulübesinin ve taraftarların başarısı olarak da değerlendiriyorum. 
     Özellikle taraftarlarımızın, bunaldığımız anlarda küfür etmeden bitmek tükenmek bilmeyen tezahüratı görülmeye değerdi. Tüm bu gelişmeler, bizlere önümüzdeki günlerde çok iyi bir takım olacağımız düşüncesini verdi.'' Yavuzer, Diyarbakırspor maçının geride kaldığını, artık hafta sonunda deplasmandaki Göztepe maçını düşündüklerini ifade ederek, ''İzmir'e puan almak için gideceğiz'' dedi. 
     Yavuzer, takımda kırmızı kart görerek cezalı duruma düşen Emilov ile sakat olan Kennedy dışında eksikliklerinin bulunmadığını da sözlerine ekledi. 
     





</TEXT>
</DOC>
