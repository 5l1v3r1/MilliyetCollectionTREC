<DOC>
<DOCNO> 106752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun34.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta cep telefonu kullanan İngilize 4 ay hapis 
</HEADLINE>
<TEXT>

     Mısır'ın Luksor kentinden İngiltere'nin Manchester kentine giden yolcu uçağında, tüm uyarılara rağmen cep telefonunu kapatmayan İngiliz vatandaşı, 4 ay hapis cezasına çarptırıldı. 
     Görgü tanıkları, Blackburn'de yaşayan 23 yaşındaki Faiz Chopdat'ın, yolculuk sırasında cep telefonunu kullanarak oyun oynadığını ve uçak görevlileriyle yolcuların uyarılarına kulak asmadığını söylediler. 
     Hakim Timothy Mort, Chopdat'ın, uçağın güvenliğini tehlikeye atmaktan suçlu bulunduğunu belirtti. 
     Mort, cep telefonunu 3 kez açan ve kabin memurları tarafından açıkça uyarılan Chopdat'a, 2 yıla varan hapis cezası alabileceği uyarısında da bulundu. 
     Chopdat'ın avukatı Roger Hedgeland, müvekkilinin, ''balayı tatilinden döndüğünü ve budalaca davrandığını'' söyledi. 
     





</TEXT>
</DOC>
