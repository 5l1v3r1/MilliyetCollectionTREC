<DOC>
<DOCNO> 115693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/guncel/agun.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Referansı olmayan newline bu pazara giremez 
</HEADLINE>
<TEXT>

Taşı toprağı altın İstanbul’da amelelik yapmak bile zor. Ya kendi grubunuzu oluşturup bir bölge seçeceksiniz ya da nüfuzlu kişilerden onay alacaksınız 
     BÜLENT ÖZDEMİR İstanbul 

     İstanbul Mahmutbey’deki amele pazarındayız. Burada ekmek mücadelesi şafak sökmeden başlıyor. Hemen hepsi akraba ya da aynı köyden. Ellerinde iş elbiselerinin bulunduğu poşetlerle müşteri bekliyorlar. Günlük yevmiyeleri 10-25 milyon arası. Haftada ancak üç-dört iş alabiliyorlar. Dışarıdan kimseyi bölgelerine sokmuyorlar. Buralarda çalışabilmek için pazarın nüfuzlu kişilerinden onay almak şart. Ya da bu işi yapmak isteyen, kendi grubunu oluşturup bir bölge seçmeli. Mahmutbey’e Bitlisliler ve Samsunlular h kim. Hepsi geçim derdinde, hepsinin hik yesi ayrı bir dram. 
     
     NE AÇIZ NE DE TOK’ 
     Üç günlük evli olmasına rağmen şafak sökmeden pazara düşen Rafet Kazan, "Allah kimseyi pazara düşürmesin" deyip ekliyor "Burası adamı ne aç ne tok koyar. Haftada üç iş alırsak ne mutlu bize..." Pazarın en gençleri olan amca çocukları Kenan ve Selim Yılmaz, önümüzdeki aylarda askere gidecek. Krizde işsiz kalan iki kuzen, akrabalarının çalıştığı bu pazara sığınmış. Her ne kadar akrabalık bağı güçlü olsa da müşteri kapma yarışında işler değişiyor. Gençler mecburen düşük ücretli işleri alıyor. 
     
     2 SAAT İÇİN 5 MİLYON 
     Kenan ve Selim’le konuşurken bir kamyonet yanaştı. Bir inşaata tuğla ve çimento çekmek için dört işçi gerektiğini söyledi işveren. İki saatlik işe 5’er milyon verecekmiş. "Sen de gel" dediler... Elimizdeki poşetle biz de atladık kamyonete. İnşaata gelince üstümüzü değiştirdik. Sonra tuğlaları üst katlara taşımaya başladık. "Sen fazla zorlama kendini, hamlarsın" dedi Selim. "Bu iş yazı yazmaya benzemez" deyip bir gün önce moloz taşırken yaralanan sırtını gösterdi. 
     
Kaçakların işi zor      YABANCI uyruklu kaçakların oluşturduğu amele pazarlarını da dolaştık. Özellikle Eminönü, Aksaray ve Zeytinburnu’nda çalışıyorlar. Her an polise yakalanma korkusu içindeler. Daha çok Irak, Romanya, Bulgaristan ve Moldavya’dan geliyorlar. Bir grup Iraklının yanına gidiyoruz. Türkçe bilenler çok zor şartlarda çalıştıklarını söylüyor. 
     



 GÜNCEL 














</TEXT>
</DOC>
