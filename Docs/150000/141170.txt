<DOC>
<DOCNO> 141170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/yas05.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya paranız ya canınız’ 
</HEADLINE>
<TEXT>

İşadamı Mahmut Kesen’in küçük çocukları Can ve Canan’ı kaçıran silahlı saldırganlar, aileyi dün aradı 200 milyar vermezseniz... 
     ASLI ÖKTENER, İSMAİL POLAT İstanbul 

     Kartal’da, mobilya mağazası sahibi Mahmut Kesen’in silahlı kişilerce kaçırılan çocukları Can 14 ve Canan Kesen’den 9 gelen son haber aileyi perişan etti. 
     Baba Mahmut Kesen, önceki gün her zaman olduğu gibi şoförü Turgay Bayrak’ı 34 BJ 368 plakalı otomobiliyle çocuklarını alması için Özel Ortadoğu Koleji’ne gönderdi. Ancak yolda çalıntı bir minibüsle Bayrak’ın önünü kesen üç saldırgan, şoförü bağlayıp minibüse koydu. Bir saldırgan da Kesen’e ait otomobille okul önüne geldi. Okuldan çıkan Can ve Canan Kesen de, tereddüt etmeden otomobile bindi. Saldırganlar daha sonra aracı terk ederek, çocukları minibüsle kaçırdı. Bayrak’ı da araçtan attı. 
     
     Telefonu bekçi açtı 
     Bu olaydan sonra sesleri duyulmayan küçüklerden, dün kötü haber geldi. 
     Mahmut Kesen’e ait Soğanlık’taki Gonca Mobilya Mağazası’nı gece geç saatlerde telefonla arayan bir kişinin, görevli bekçiye, çocukların serbest bırakılması için ailenin 200 milyar lira fidye vermesi gerektiğini söylediği öğrenildi. 
     Özel Ortadoğu Koleji Müdiresi Neyyire Batu’nun, "Can ve Canan kendilerini almaya gelen araca güven içinde bindiler" şeklindeki ifadesi nedeniyle çocukların kendilerini kaçıran kişileri tanıdıkları ihtimali üzerinde de duran polis, olayla ilgili, Kesen, eşi ve şoförü Bayrak’ın ifadelerine de başvurdu. 
     
     Cepten tek’ sinyal 
     1970’den beri İstanbul’da yaşayan, sekiz mobilya mağazaları bulunan Kesen ailesinin ise, bir düşmanlarının olmadığını söylediği belirtildi. 
     Kartal Kaymakamı Celal Dinçer ve Kartal Belediye Başkanı Hüsamettin Koçak da üç kardeşiyle birlikte mobilya ticareti yapan Kesen’i ziyaret ederek bir süre görüştü. Dinçer, "Bütün ekipler seferber edildi. Aile, bir düşmanı olmadığını söylüyor. Büyük ihtimalle fidye için yapılmış görünüyor" derken, teknik takibi yapılan Can Kesen’e ait cep telefonunun bir ara Kartal civarında sinyal verdiği belirtildi. 
     



 YAŞAM 


























</TEXT>
</DOC>
