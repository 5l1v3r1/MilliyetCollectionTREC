<DOC>
<DOCNO> 147973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/dunya/dun03.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet bu hafta kurulabilir 
</HEADLINE>
<TEXT>

     ABD, Bağdat ele geçirilmeden "Yeni Irak" hükümetini oluşturarak bazı bakanlıkları faaliyete geçirmeye hazırlanıyor. 23 bakanlıktan oluşması düşünülen "Yeni Irak rejimi"nin bu hafta içinde kurulabileceği ve hemen faaliyete geçebileceği belirtiliyor. Observer gazetesinde dün yayımlanan bir haberde de ABD’nin yeni yönetiminin kurulması için acele etmesinin asıl nedeninin, birçok Avrupa ülkesinin BM denetiminde bir yönetim oluşturulmasında ısrar etmesi olduğu belirtiliyor. 
     
     BM DEVRE DIŞI KALACAK 
     ABD’nin hesaplarına göre hızla kurulacak yeni Irak yönetimi, BM’nin bölgede söz sahibi olmasını gereksiz kılacak. Tamamen Iraklıların oluşturacağı sivil yönetime geçilinceye kadar bu yönetimin başında Jay Garner olacak. Üç bölgeye ayrılacak Irak’ın güneyinden General Buck Walters, kuzeyinden General Bruce Moore ve Bağdat’tan Barbara Bodine sorumlu olacak. 
     


DÜNYA 













</TEXT>
</DOC>
