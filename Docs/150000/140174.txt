<DOC>
<DOCNO> 140174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/dunya/dun02.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
B Planı’nda Kürtlere rol 
</HEADLINE>
<TEXT>

Amerikalı askeri uzmanlara göre Türkiyesiz savaş planı’nda, silahlandırılacak peşmergelere daha fazla ağırlık verilecek 
     YASEMİN ÇONGAR Washington 

     Askerlerini Türkiye üzerinden geçirerek, Irak’a karşı güneyden olduğu gibi kuzeyden de kara harek tı başlatmak isteyen ABD, TBMM tarafından engellenince, "B Planı" denilen güney cephesi ağırlıklı seçenek yeniden gündeme geldi. 
     Amerikan askeri uzmanlarına göre, Türkiye topraklarının kullanılmaması durumunda gerçekleşecek güney ağırlıklı harek tta bile, sınırlı da olsa bir Kuzey Cephesi açılacak. "Türkiyesiz harek tın" unsurları uzmanlarca şöyle sıralanıyor 
     1.HAVADAN İNDİRME K. Irak’taki üç havaalanının kullanılacağı bir operasyonla, bölgeye havadan indirme yapılacak. Havaalanlarının kapasitesi sınırlı olduğundan, az sayıda zırhlı birlikle yetinilecek. Daha ziyade özel operasyon güçleri ve hafif piyade birlikleri burada yoğunlaşacak. 
     2. GEMİLER KÖRFEZ’E Akdeniz’deki gemilerde yüklü tank, top ve zırhlı araçlar Kuveyt’e gönderilecek. 
     3. AKDENİZ’DEN SALDIRI Ancak Akdeniz’de uçak gemisi tutularak, Körfez Savaşı’nın aksine buranın da hava saldırısı için üs olarak kullanılması gündeme gelecek. 
     4. PEŞMERGE GÜCÜ ABD, kuzeydeki gücünün yetersiz kaldığı alanlarda Kürt peşmergelerini kullanacak. Amerikan hafif silahlarıyla donanacak bu gücün, ABD’nin hava bombardımanıyla eşgüdümlü hareketi sağlanacak ve Amerikan komutasında bazı pozisyonları tutması gündeme gelebilecek. 
     



 DÜNYA 











</TEXT>
</DOC>
