<DOC>
<DOCNO> 135138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/magazin/amag.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi kızdır ama ne dediğini bilmiyor’ 
</HEADLINE>
<TEXT>

Hülya Avşar’ın tetiklediği jön’ tartışmasına katılan Yeşilçam’ın ağır topları, jön değil oyuncuyuz’ dedi ama ekledi Jön yoksa jön fille de yoktur...’ 
     YAŞAR ÇAKMAK 

     Zaman zaman yaptığı açıklamalarla tartışmalara neden olan Hülya Avşar, bu kez de "Türkiye’de jön yok" açıklamasıyla yeni bir tartışmayı ateşledi. İşte Avşar’la aynı görüşte olmayan Yeşilçam’ın aktör ve yönetmenlerinin söyledikleri... 
     
     Tarık Akan 
     "Jön olmak başka, aktör - oyuncu olmak başka bir şey. Sinema, televizyon demek değildir. Televizyonda isim yapabilirsiniz. Ama sinema öyle değil. Ben jön değil, bir oyuncuyum. Hülya Avşar, az film çekildiğinden bahsetmiş olabilir. Aktörlükle jönlüğü de karıştırmış galiba. Aktörlük daha zordur. Zaten kalıcı olan da aktörlük’tür. Ayrıca Hülya bir film çeksin de görelim bakalım. Bunları söylemesi için elinde kendi çektiği bir film olması gerekir. Türkiye’de jön yoksa jön fille de yoktur." 
     
     Kadir İnanır 
     "Hülya’yı severim, iyi kızdır. Şaşırmış herhalde. Ben jön değil, oyuncuyum, zaten yaşlandım. Hülya bunları konuşacağına iyi bir film yapsın. Dil bazen insanı şaşırtır. Düşünüp konuşmak lazım." 
     
     Berhan Şimşek 
     "Hülya Avşar’la hiç film çekmedim. Ancak Hülya Hanım, bu noktaya gelene kadar birçok arkadaşla film yaptı. Türk Sineması’nda jön yok’ demek onu bugüne getirenlere hakarettir. Hülya Hanım, Sinemada oyuncu yetişmiyor’ diyebilir. Ancak ben olaya onun gibi bakmıyorum. Jön’den kasıt, 1.85 boyunda, eli ayağı düzgün genç, yakışıklı biri’ mi " 
     
     Mustafa Altıoklar 
     "Hülya Hanım bence televizyonda magazin programlarını çok seyrediyor. Keşke biraz da sinema filmi izlese. Türkiye’de bence birçok jön var." 
     
     Bulut Aras 
     "Hülya Hanım’ın ne demek istediğini tam anlayabilmiş değilim. Türk Sineması’nda birçok filme imzasını atmış çok başarılı jönler var, olmaya da devam edecek. Hülya Avşar’la Nefret’ filminde başrolü birlikte paylaşmıştık. O zamanlar karşısındakiler jön’ değil miydi O jön’ler şimdi yok mu oldu " 
     
     Sinan Çetin 
     "Hülya Avşar, Türk Sineması’nda jön yok’ diyorsa, ben varım. Benden daha iyi jön var mı Hem oynarım, hem yönetirim. Oyunculuk için zamanım yok ama Hülya Avşar’a yönetmen olarak bir sinema filmi daha çekmek isterim. Berlin in Berlin’de çok başarılı bir çalışma yapmıştık. O filmdeki rolüyle Rusya’da ödül kazanmıştı." 
     
Çinli değiliz ki jön sıkıntısı olsun’      HAKAN ŞANLITÜRK Ankara 

     Türk sinemasının en ünlü jönlerinden ANAP’lı Ediz Hun, jön sıkıntısı çektiğini söyleyen Hülya Avşar’a "Türkiye’de jön çok" diye yanıt verdi. Clint Eastwood’un 69, kendisinin 62 yaşında olduğunu belirten Hun, Hülya Avşar’la film çevirmeye hazır olduğunu belirterek, bu konuda şöyle konuştu "Cüneyt Arkın ve Kadir İnanır da olabilir. Türkiye 70 milyon. Amerika’dan 10 tane jön çıkarsa, bizden de beş tane bulunur. Ayrıca Türkiye’de çeşitlilik var. Çin ve Japonya gibi tek tip değil." Türk sinemasının probleminin ekonomik olduğunu savunan Hun, Avşar’ın kızgınlık sonucu böyle konuştuğunu varsaydığını söyledi. Avşar’ın sözlerinin yenilere dönük olduğunu belirten Hun, Arkın ve İnanır’ın yanı sıra, Tarık Akan ile Göksel Arsoy’un da Hollywood çapında olduğunu savundu. 
     
Hülya’yı ağlatan şarkı      Menisküs ameliyatı nedeniyle bir ay ara verdiği şovunun çekimlerine başlayan Hülya Avşar’ı savaş karşıtı şarkı ağlattı. Avşar şovuna, Cüneyt Arkın’ın desteklediği "Kara Davut"u da konuk etti. "Kara Davut", Arkın’ın da aralarda şiir okuduğu savaş karşıtı "Kıymayın Çocuklar"a adlı parçayı seslendirdi. Sözlerinden etkilenen Avşar, ağlama krizine girince çekimlere 10 dakika ara verildi. 
     



 MAGAZİN 














</TEXT>
</DOC>
