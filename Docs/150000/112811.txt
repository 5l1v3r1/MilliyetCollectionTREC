<DOC>
<DOCNO> 112811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/bbas.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
EFES AÇILDI 56-71 
</HEADLINE>
<TEXT>

İlk hafta Pınar Karşıyaka’ya boyun eğen Lacivert-Beyazlılar, Avrupa’daki Alba Berlin zaferinin ardından, ligde de Beşiktaş’ı farklı yenerek siftah yaptılar 
     GÖKHAN TÜRE 

     EFES Pilsen, ligin ikinci haftasında galibiyetle tanıştı, Beşiktaş’ı ikinci yarıda yıktı. İki takımın da savunmada büyük gayret gösterdiği maçta özellikle ilk yarıda taraflar sayı bulmakta güçlük çekti. Efes, pota altından Kambala ve Brown ile bulduğu sayılarla devreyi 29 - 24 önde geçti. Üçüncü çeyrekte Ömer devreye girdi, son periyodda da Ender ve Kaya’nın sayılarıyla fark açıldı. 
     
İstatistik BEŞİKTAŞ OYUNCU TS 2S 3S SA R Nedim 2 1 3 - - 1 Faruk 12 1 1 1 2 1 2 3 İsmail 4 2 2 0 1 - 1 Tufan 4 1 2 0 1 1 2 1 Umut Tınay 9 2 5 0 2 1 2 4 İnanç - 0 8 0 1 - 4 V. Çetintahra 4 2 4 - 0 1 4 Umut Görür 6 0 2 2 3 - 1 Onur 9 2 3 1 1 1 2 2 Stefanov 6 - 2 4 - 2 TOPLAM 56 11 30 6 15 4 9 23      
     
EFES PİLSEN OYUNCU TS 2S 3S SA R Ender 9 1 3 1 2 2 2 3 Brown 8 1 3 0 3 4 5 4 Ömer 8 2 2 1 2 1 2 2 Granger 3 - 1 3 - 3 Asım 4 1 2 - - 1 Kerem 2 1 1 0 2 - - Alper 3 - 1 2 - 4 Golemac 4 2 3 - 0 2 2 Kaya 15 5 6 - 5 7 5 Kambala 15 7 9 - 1 3 3 TOPLAM 71 20 29 4 14 13 21 27      
     1. PERİYOT 14 - 13 E.Pilsen , 2. PERİYOT 29 - 24 E.Pilsen , 3. PERİYOT 53 - 41 E.Pilsen , MAÇ SKORU 71 - 56 E.Pilsen 
     HAKEMLER Mustafa Can, Altuğ Köselerli 
     
Doğru seçim’      BASKETBOLDA sezonun ilk derbisinde ezeli rakibi Fenerbahçe’yi 28 sayı farkla yenen Galatasaray, akıllara 1992’de plajdan toplanıp bir araya gelen ve futbolda Avrupa Şampiyonu olan Danimarka’yı getirdi. Genel Menajer Tamer Oyguç, "Bu takımı haziranda kurmaya kalksaydık, iki milyon dolar harcardık. Ama geç kurulunca çok daha ucuza geldi. Sadece iki haftadır düzgün idman yapıyoruz. Bu, teoriye aykırı birşey. Ayarımızdaki tüm takımları yeneriz. Oyuncu seçimlerimizi doğru yaptık" dedi. 
     
Aşık Özür dileriz      FENERBAHÇE Basketbol Şube Sorumlusu Murat Aşık, Galatasaray yenilgisi için "Biz Fenerbahçeliler bu sonucu hazmedemeyiz. Özür diliyorum" yorumunu yaptı. Aşık, sezon öncesi Galatasaray’ın maddi olanaksızlıklar nedeniyle şubeleri kapatma işinde ön ayak olduğunu, ancak daha sonra yüksek ücretli oyuncular aldığını belirtti, "Spor etiği açısından doğru olmadı" dedi. Murat Aşık, yeni bir ABD’li oyuncu alacaklarını, genç kadroyu iyileştireceklerini de sözlerine ekledi. 
     
Bu nasıl karar Darüşşafaka-Galatasaray karşılaşmasının yeniden oynanacak olması ortalığı karıştırdı 
     BASKETBOL Federasyonu’nun, Darüşşafaka’nın kazandığı Darüşşafaka - Galatasaray karşılaşması ile ilgili almış olduğu "tekrar kararı" her iki kulüp tarafından da tepkiyle karşılandı. Darüşşafaka Kulüp Başkanı Ali Kahyaoğlu, kararın adil olmadığını belirterek, "Kazandığımız maçı niye bir daha oynayalım Biz hakkımızı istiyoruz. Bu kararı kabul etmek mümkün değil. Konuyu araştırıp gerekli itirazı yapacağız. Sonuna kadar mücadele edeceğiz" dedi. 
     GALATASARAY Genel Menajeri Tamer Oyguç da federasyonun aldığı kararı "tam anlamıyla saçmalık" diye niteledi. Oyguç, Daçkalı Earl’ün bir maçlık cezasını Galatasaray maçında çekmesi gerektiğini belirterek, "Otomatikman hükmen galip gelmemiz gerekir. Böyle bir saçmalık yok. Biz görevimizi yaptık. Bundan sonra da yapacağız. Maçı bir daha oynamayı düşünmüyoruz. Her ne kadar Darüşşafaka mağdur olduğunu iddia ediyorsa da esas mağdur olan biziz" ifadelerini kullandı. 
     
     



 SPOR 






























</TEXT>
</DOC>
