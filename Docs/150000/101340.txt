<DOC>
<DOCNO> 101340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/ekonomi/eko01.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetim bizde denetim İtalyanlarda olacak 
</HEADLINE>
<TEXT>

Koçbank Yönetim Kurulu Başkanı Burhan Karaçam, Koç Finansal Hizmetler’de yönetimin Koç Grubu’nda, denetimin ise İtalyan ortakta olacağını söyledi 
     FİNANS SOHBETLERİ 
KADİFE ŞAHİN 

     Mayıs ayında İtalyan UniCredito ile yüzde 50 ortaklık anlaşması imzalayan Koçbank’ın Yönetim Kurulu Başkanı Burhan Karaçam, Koç Finansal Hizmetler Anonim Şirketi’nde yönetimin Koç Grubu’nda, denetimin ise İtalyan ortakta olacağını bildirdi. 
     Resmi başvuru süreçlerinin eylül, engeç ekim ortasında tamamlanacağını belirten Karaçam, ortaklık ile herhangi bir isim değişikliğine gidilmesinin de söz konusu olmadığını belirtti. 
     
     Profuma İstanbul’a geldi 
     UniCredito’nun Başkanı Alessandro Profuma’nun ortaklık görüşmelerinin belli bir aşamaya gelmesinden sonra Eylül 2001’de İstanbul’a gelerek Koç Holding Yönetim Kurulu Başkanı Rahmi Koç ile görüştüğünü ifade eden Karaçam, tarafların çıkan sorunları açıklık, karşılıklı güven, ileriye yönelik olarak ortak menfaatlerin korunması ve bunda adil davranılması ilkeleri ışığında çözdüğünü söyledi. 
     "Burada önemli olan nokta şu İtalyanlar yüzde 50 oranında Koç Finansal Hizmetler A.Ş’nin ortağı olmalarına rağmen yönetim Koç Grubu’nda olacak" diyen Karaçam şöyle konuştu 
     "İsim değişikliği olmayacak, Koç ismi aynen kalacak. Yalnızca yönetim Türk tarafında olduğu için kontroller ve denetim İtalyanlarda olacak. Burada ortakların üzerinde anlaştığı prensip şu yönetim hangi tarafın sorumluluğundaysa denetim sorumluluğu diğer tarafta olacak. Yarın roller herhangi bir şekilde değiştiği takdirde sorumluluklar da değişecek." 
     
     Toplantılar İngilizce 
     Ortaklık süreci ile birlikte UniCredito’nun Yeni Avrupa Bölgesi için oluşturduğu uzman kadrolarının bankayı ve grubu tanımak için çalışmalara başladığını ifade eden Karaçam, risk yönetimi, teknoloji, fon yönetimi, yeni ürün geliştirme, stratejik planlama, insan kaynakları ve perakende bankacılık alanlarında Türk ve İtalyan kadroların beraber çalışmaya başladığını bildirdi. 
     Yönetim kurulu toplantılarına İtalyan ortağın bir çalışanının gözlemci olarak katılmaya başladığını da bildiren Karaçam, "Türkçe yaptığımız toplantılarımızı artık İngilizce yapıyoruz" dedi. 
     
İş planı yeniden belirlenecek      Hisse devirlerinin yapılmasından sonra ortaklığın üzerine inşa edildiği iş planının Türkiye’nin geldiği koşullara ve dış dünyadaki yeni gelişmelere göre yeniden revize edileceğini bildiren Karaçam, daha sonra planın uygulamasına geçileceğini söyledi. 
     Planın muhafazak r ve iddialı bir şekilde hazırlanması nedeniyle çok fazla değişmeyeceğini ileten Karaçam, "Ancak 10 yıllık olarak hazırladığımız makro planı 5 yıla indirdik" dedi. İş planının nisan başında sonuçlandırıldığını ileten Karaçam, doların bugün 1 milyon 600 binlerde, faizlerin yüzde 66’larda olmasının iş planlarını bozmadığını bildirdi. 
     
Yeni satın alma dokuz ay sonra      Karaçam, iş planının revize edilmesinden ve altyapının da hedeflenen noktaya getirilmesinden sonra yeni satın almaların gündeme geleceğini söyledi. 
     "Yoksa başka satın almaları bünyemize almamız mümkün olmaz" diyen Karaçam, bu sürenin üç ile dokuz ay arasında değişeceğini bildirdi. Karaçam, bu süre boyunca gözlerini diğer gelişmelere de kapatmayacaklarını söyledi. Koç Grubu’nun Allianz ile ortak olmasının görüşmeleri yavaşlaması olasılığı nedeniyle sigortanın ortaklık dışında tulduğunu belirten Karaçam, ancak sigortanın da ilerde ortaklığa dahil edilebileceği konusunda mutabakata vardıklarını ifade etti. 
     
Kontrol hissesi pazarlık konusu olmadı      Koç’un imtiyazlı hisseleri pazarlık dışı tuttuğunu belirten Karaçam Yoksa fiyat değişirdi’ dedi 
     Ortaklık görüşmeleri boyunca Koç Grubu’nun kontrolü ellerinde tutmalarını sağlayacak imtiyazlı hisseleri hiçbir zaman pazarlık konusu etmediğini vurgulayan Karaçam, "Böyle olsaydı fiyat değişirdi" dedi. 
     Karaçam, şöyle devam etti "Büyüme ve satın almalar da dahil olmak üzere ortaklık yüzde 50 üzerinde oluşturuldu. Yüzde 50 - 50 ortaklık olduğu için kontrol hissesinin değeri fiyatın içinde yok. Koç Grubu, ortaklığın yüzde 50’nin üzerinde olmasını istemedi. Bugün Koç’un kontrol hissesi UniCredito’nun eline geçmiş olsaydı daha yüksek bir bedel öderlerdi. Ortaklığın imtiyazlı hisseler açısından ekonomik değeri dış piyasalarda yüzde 20 ile 50 arasında değişir." 
     
     



 EKONOMİ 












</TEXT>
</DOC>
