<DOC>
<DOCNO> 149167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/son/sonspo38.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Fenerbahçe İTÜ'yü kolay geçti 62-85 
</HEADLINE>
<TEXT>

     Türkiye Basketbol Ligi'nde yapılan 25. haftanın ilk maçında Fenerbahçe, İTÜ'yü 85-62 yendi. 
     Maça etkili başlayan İTÜ, rakibinin top kayıplarını Reha ile sayıya çevirerek 6. dakikada 11 sayılık 19-8 üstünlük yakalarken, aynı oyuncunun sayılarıyla 1. periyodu da 25-15 önde geçti. 
     2. periyotta da Fenerbahçe çok top kaybı yaparken İTÜ, ilk 13 dakikada 18 sayı üreten Reha ile farkı daha da açtı ve 15. dakikaya 35-20 önde girdi. Dışarıdan Erdal ile sayılar üretmeye başlayan Fenerbahçe, Zaza'nın 3 sayılık basketiyle 19. dakikada farkı 3 sayıya 40-37 indirirken, ilk yarıyı İTÜ 45-37 önde kapadı. 
     İkinci yarıya Dickel'ı alarak başlayan ve daha organize bir oyun ortaya koyan Fenerbahçe, Zaza ve Davenport'un sayılarıyla 26. dakikada 49-49 beraberliği sağlarken, aynı dakika içinde Davenport'un faul atışından bulduğu sayıyla 50-49 öne geçti. Bu bölümde hücumda etkisiz kalan İTÜ, 10 dakikada yalnızca 7 sayı bulurken, Barış ile sayılar üretmeyi sürdüren konuk ekip, 3. periyodu 64-52 önde geçti. 
     Son periyotta da rahat bir oyun ortaya koyan Fenerbahçe, ikinci yarıdaki etkili oyunuyla karşılaşmayı 85-62 kazandı. 
     İTÜ'de, takımının geçen hafta ligde kalmasını garantilemesi sonrası Orhun kadroda yer almayarak maçı tribünden izlerken, ABD'li oyuncu Johnson da gönderildi. 
     
     İTÜ 62 - FENERBAHÇE 85 
     Salon Ayazağa 
Hakemler Halil Baldemir xxx, Altuğ Köselerli xxx 
İTÜ 
Mirza x, Ufuk xx 11, Reha xx 18, Evren x 6, Serdar x 6, Levent xx 7, Hasan x 6, Engin x, Ömer x, Ali x 2, Gökhan x 4, Ahmet x 2 
Fenerbahçe 
Barış xx 10, Erkan xx 4, Erdal xxx 24, Davenport xx 10, Gouda x 2, Zaza xx 12, Emre xx 5, Zeki x 4, Altan xx 6, Dickel xx 6, Samir x 2 
1. Periyot 25-15 
Devre 45-37 İTÜ lehine 
3. Periyot 52-64 
     





</TEXT>
</DOC>
