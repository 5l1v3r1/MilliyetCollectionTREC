<DOC>
<DOCNO> 136940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sonspo01.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Bursaspor ile 72. kez karşı karşıya gelecek... 
</HEADLINE>
<TEXT>

     Galatasaray ile Bursaspor, yarın yapacakları karşılaşmayla birlikte, Birinci Süper Futbol Ligi'nde 72. kez karşı karşıya gelecek. 
     Galatasaray, 1967-68 futbol sezonunda ilk kez Birinci Lig'e yükselen Bursaspor ile yaptığı karşılaşmalardan 38'sini galibiyetle kapatırken, rakibine 15 kez yenildi. 2 takım arasındaki 18 karşılaşma da beraberlikle sonuçlandı. 
     Sarı-kırmızılılar, 71 maçta rakip filelere toplam 124 gol atarken, Bursa ekibi 57 golle karşılık verebildi. 
     
     BURSA'DAKİ MAÇLAR 
     Bursaspor, kendi evinde Galatasaray ile yaptığı maçlarda galibiyetlerde 12-10 üstünlük sağladı. 
     Bursa'da yapılan 13 karşılaşma beraberlikle sonuçlanırken, Galatasaray'ın 37 golüne karşın, Bursaspor 34 gol atabildi. 
     
     FARKLI SKORLU GALİBİYETLER 
     Galatasaray, Bursaspor karşısında en farklı skorlu galibiyetini 1999-2000 sezonunda kendi sahasında rakibini 6-0 yenerek aldı. 
     ''Cim Bom'', Bursaspor karşısında 1973-74 sezonunda 4-0, 1978-79 sezonunda 5-1, 1985-86 sezonunda 4-0, 1998-99 sezonunda da 5-0'lık galibiyetler elde etti. 
     Bursaspor ise Galatasaray karşısında en farklı skorlu galibiyetini, geçen sezonun ilk yarısında Bursa'da yapılan karşılaşmada 5-0'lık skorla aldı. 
     Bu sezon ligin ilk yarısında Ali Sami Yen Stadı'nda oynanan karşılaşmayı ise Galatasaray 2-0 kazanmıştı. 
     





</TEXT>
</DOC>
