<DOC>
<DOCNO> 123127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yazar/guclu.html </URL>
<DATE> 2002/12/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Çıkarılan aflar neden amacına ulaşamıyor 
</HEADLINE>
<TEXT>

     Gündemde yeni bir öğrenci affı var. Ama daha yasa çıkmadan YÖK ve rektörler son sözü söylediler Afla gelen öğrenciler başarılı olamıyor... 
     Dün öyle oldu. Bugün de böyle olacak görüşündeler. Eğer geçmişte olup bitenler hiç sorgulanmadan aynı süreç bir kez daha tekrarlanacaksa söylenenler doğru. Afla üniversiteye dönen her 100 öğrenciden 95’i yeniden atılır. Tıpkı hapisten çıkanların kısa bir süre sonra yeniden hapishaneye döndükleri gibi... 
     Afla hayatın içine yeniden dönenlerin ya da yeniden öğrencilik haklarına kavuşanların çok özel durumları var. Uzunca bir süre hak mahrumiyetine uğradıkları için normal yaşama uyumları kolay değil. Özel bir süreçten geçmeleri gerekir. Ama biz ne yapıyoruz Bırakın yumuşak bir geçişi, koşulları daha da ağırlaştırıyoruz. Affedilen mahk mların yeniden hapse dönmelerinin ve yeni bir hak daha verilen öğrencilerin ilk yılın sonunda tekrar okuldan atılmalarının altında yatan neden hep o .. 
     
Merkezi sınav olsun      Bazı üniversitelerde öyle hocalar var ki, öğrenciler ağzıyla kuş tutsalar o hocadan sınıf geçmeleri mümkün değil. Taşra üniversitelerinde bu durum daha da vahim. Birkaç derse birden giren bu acımasız hocalar taktıkları öğrencinin hayatını rahatlıkla karartabiliyorlar. 
     Elbette atılanların hepsi bu durumda değil. Ama büyük çoğunluk bu ve benzeri gerekçelere dayanıyor. Bu yüzden bu kez af yasası çıkartılırken ortak dersler için merkezi sınav getirilmeli ya da istekli öğrencilere atıldıkları üniversitenin dışında başka bir üniversiteye gitme şansı verilmelidir. 
     Bu defa çıkartılacak affın bir başka ilginç yanı da atılma durumuna gelen öğrencilerden önemli bir bölümünün türbanlı oluşu. TBMM istediği kadar yasa çıkarsın, öğrenciler sınavlarda istedikleri kadar başarılı olsunlar. Sonuçta türbanlı olarak derslere girmeleri yine mümkün olmayacak. Yani yeniden atılma durumuna gelecekler. 
     O halde sadece yasa çıkartmakla iş bitmiyor. Sonrasını da düşünmek gerekiyor. Eğer amaç gerçekten öğrenci mağduriyetini önlemek ise. Ama görünen o ki, öğrenciler ne AKP’nin ne de YÖK’ün umurunda .. 
     
Uyum dönemi şart      AKP kurmayları nasıl ki kendi çocuklarını sistem mağduru haline getirmeden eğitimlerini tamamlatıyorlarsa, diğer gençleri de kazanmanın yollarını bulmalılar. Yoksa daha önceki partiler gibi bir sonraki seçimde onlar da sandığa gömülürler. 
     Bunun yolu elbette Anayasa’nın değiştirilmesi dahi teklif edilemez maddelerini zorlamak değil. Öğrencilerle konuşup onları ikna etmeleri gerekir. Nasıl ki bugüne kadar hiç erkek eli sıkmayan protokol eşleri şimdi el sıkıyorsa, öğrenciler de derslere girerken başlarını açabilirler. Ya da Başbakan’ın kızı gibi alternatif yollar bulabilirler. 
     Almanlar, Türk işçilerinin yarattığı sıkıntıdan h l kurtulabilmiş değiller. AB ülkelerinin bize karşı önyargılı ve aşırı temkinli olmalarının temelinde, bırakın şehri kasaba yüzü bile görmeden Avrupa’ya gönderdiğimiz işçilerin sizce hiç payı yok mu 
     Özetin özeti Büyükleri bilmem ama öğrenciler bu kez ellerine geçen bu fırsatı eminim en iyi şekilde değerlendireceklerdir. 
     
     







Modernleşme, İslam ve AKP 


Tarihsel bir özeleştiriden niçin bu kadar korkuldu 


Çıkarılan aflar neden amacına ulaşamıyor 


Böyle tarih olmaz 


Eski aşkınızın çöpçatanı olur musunuz 


"Ver kurtulun neresi adil"e tepkiler... 


AB’de 2005’in anlamı 


CHP, tuzu kurular solu mu 


Daha bir ay var 


Radyasyon fetvası 


</TEXT>
</DOC>
