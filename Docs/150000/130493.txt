<DOC>
<DOCNO> 130493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun06.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Max Faxtor'un "tecavüzcü" varisi aranıyor... 
</HEADLINE>
<TEXT>

     Kozmetik şirketi Mac Faxtor'un, 3 kadına tecavüz etmek suçuyla yargılanırken ortadan kaybolan varisi Andrew Stuart Luster'i yakalayabilmek için dünya çapında insan avı başlatıldı. 
     Luster, kendisini elektronik pranga yöntemiyle izleyen özel detektiflik bürosu görevlilerinin kaybolduğunu fark ederek California eyaleti Ventura bölgesi şerifine haber vermesi üzerine, dünya çapında aranmaya başladı. 
     Andrew Luster, evinde uyuşturucu verdiği 3 kadına tecavüz etmekle suçlanıyor. Luster'i kefaletle serbest bırakan bölge mahkemesi, Mac Faxtor'un varisinin evinden sadece belli saatlerde çıkmasına izin vermişti. Luster'in geceleri evinde olup olmadığı, bileğine takılı elektronik bilezikle izleniyordu. 
     Seks, sörf ve balıkçılığa meraklı olan, 1963 doğumlu Luster'ın kaçarken çok sevdiği köpeğiyle kişisel eşyalarının bir kısmını yanına aldığı belirlendi. 
     Max Factor kozmetiklerinin kurucusunun torununun çocuğu olan Luster, 20 milyon dolarlık fondan çektiği paralarla playboy hayatı yaşıyordu. 
     Luster hakkındaki ilk şikayet, 18 Temmuz 2001 tarihinde, içkisine uyuşturucu konduktan sonra tecavüze uğradığını öne süren üniversiteli bir kız tarafından yapılmış, Luster'ın evinde yapılan aramada, yatıştırıcı GHB hapları ve 17 video kaset ele geçirilmişti. 
     Kasetlerde Luster'in kadınları nasıl uyuttuğu ve tecavüz ettiği görülüyor. 
     





</TEXT>
</DOC>
