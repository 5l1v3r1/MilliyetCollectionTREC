<DOC>
<DOCNO> 110798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sonspo21.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor iddialı 
</HEADLINE>
<TEXT>

     Elazığspor Kulüp Basın Sözcüsü Faruk Çikoğlu, Fenerbahçe maçında kaybettikleri puanı Galatasaray maçında telafi edeceklerini söyledi. 
     Çikoğlu, yaptığı açıklamada, günde çift antremanla takımın Galatasaray maçına hazırlandığını ve futbolcuların hırslı çalışmasının yönetimi memnun ettiğini belirtti. 
     Fenerbahçe maçında ligin yeni takımı olmalarına rağmen çok iyi mücadele ettiklerini ve ilk yarıda takımın performansının çok iyi olduğunu anlatan Çikoğlu, ancak maç sonrasında medyanın maçta 1 kırmızı ve 2 sarı kartın verilmemesini tartışmayıp, Ortega'nın penaltı pozisyonunu değerlendirdiklerini savundu. 
     Fenerbahçe maçını unuttuklarını ve ligin diğer büyük takımı olan Galatasaray maçını düşündüklerini ifade eden Çikoğlu, şöyle dedi 
     ''Fenerbahçe maçında olduğu gibi Galatasaray maçında da hırslı ve mücadeleci oyunumuzla rakip takımdan puan almak istiyoruz. Kaybettiğimiz puanı Galatasaray maçında telafi edeceğiz.'' 
     





</TEXT>
</DOC>
