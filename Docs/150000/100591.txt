<DOC>
<DOCNO> 100591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur07.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki ABD üslerinde grev kararı alındı.. 
</HEADLINE>
<TEXT>

     Türkiye Harb Sanayi ve Yardımcı İşkolları İşçileri Sendikası Türk Harb-İş Başkanlar Kurulu ABD üslerinde grev kararı alınması konusunda tavsiye kararı aldı. 
     Türk Harb-İş sendikası, sendika Başkanlar Kurulu toplantısının sonuç bildirgesini açıkladı. Açıklamada, 1 Nisan 2002 tarihinden geçerli olacak olan ABD yabancı askeri işyerlerinde devam eden 18. Dönem Toplu İş Sözleşme TİS 
     müzakerelerinden sonuç alınamadığı belirtildi. 
     Açıklamada, bu kapsamda Başkanlar Kurulu'nun yabancı askeri işyerlerinde grev kararı alıması konusunda tavsiye kararı aldığı kaydedilerek, "Merkez Yönetim Kurulumuzca alınacak grev kararı doğrultusunda, grev kararının 7 Ağustos 2002 günü işyerlerinde ilan edilmesine karar verilmiş olup, 
     karar tarihinden itibaren yasal süre olan 60 gün içinde grev uygulama tarihinin belirlenerek işverenlerimizin olumsuz tutumunun devam etmesi halinde grevin hayata geçirilmesine karar verilmiştir" denildi. Açıklamada ayrıca, TBMM gündeminde olan İş Güvencesi Yasa Tasarısının tüm eksikliklerine rağmen hemen çıkarılması istenirken, konu ile ilgili yasanın çıkması için Türk-İş sendikasının aldığı karar ve etkinliklere katılma kararına varıldığını da kaydedildi. Yasanın çıkması yönünde girişimlerin sürdürülmesine karar verildiği vurgulanırken, "Sözkonusu yasanın çıkmaması halinde yasaya destek olmayan siyasi parti liderleri ve milletvekillerini 3 Kasım seçimlerinde tüm çalışanlara anlatmanın yanında yüce milletimize şikayet etme kararına varılmıştır" denildi. 
     





</TEXT>
</DOC>
