<DOC>
<DOCNO> 134418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/aspo.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜĞÜM ÇÖZÜLDÜ 
</HEADLINE>
<TEXT>

Futbol Şube Sorumlusu Sadettin Saran nefesleri kesen bir koşuşturmanın ardından dün Vladimir Bes’in bonservisini Spartak Moskova’dan aldı. Rus kulübüne 800 bin dolar ödeneceği açıklandı 
     CENK BAŞLAMIŞ 

     Silahlı koruma 
     FENERBAHÇE, Rus oyuncu Vladimir Bes’in bonservis sorunu dün çözüme kavuşturdu. Futbol Şube Sorumlusu Sadettin Saran sabah erken saatlerde Moskova’ya giderek Spartak Moskovalı yöneticilerle masaya oturdu. Olayın içine mafyanın da karışması nedeniyle havalimanından itibaren güvenlik çemberine alınan Saran, zırhlı araç ve silahlı korumalarla dolaştı, gün boyun süren pazarlığın ardından transferin bitimine az bir süre kala sonuca ulaştı. 
     
     Zor ikna oldu 
     VLADİMİR Bes’in bonservisine 800 bin dolar isteyen Spartak Moskova Başkanı Andrey Çerniçenko, Teknik Direktör Romantsev’in baskısı yüzünden transferin gerçekleşmemesi için uzun süre direndi. Sonunda ikna olunca Saran, apar topar bankaya giderek parasal işlemleri halletti, gerekli evrakları alarak faksla İstanbul’a gönderdi. Nefesleri kesen koşuşturmanın ardından Sarı - Lacivertli yöneticiler Rus golcünün lisans işlemlerini tamamladı. 
     
Paraya boğuldular Yönetim, derbi öncesi 1.5 milyon dolar transfer taksidi ödedi. Galibiyet primi ise 10’ar bin dolar 
     SARI - Lacivertli yöneticiler dün Samandıra Tesisleri’ne giderek uzun zamandır transfer taksitlerini alamayan futbolculara 1.5 milyon dolar dağıttılar. Beşiktaş derbisi öncesi adeta paraya boğulan oyuncuların morali bir hayli yükselirken, pazar günü galibiyete 10’ar bin dolar ödeneceği açıklandı. 
     HAZIRLIKLARINI dün tek antrenmanla sürdüren Fenerbahçe yoğun yağmur nedeniyle salonda çalıştı. Oğuz Çetin kondisyon ağırlıklı bir program uyguladı. Bu arada Sarı - Lacivertli futbolcuların bugün saat 13.00’de Nakkaştepe’deki Taş Devri Restorant’ta moral yemeği yiyecekleri ifade edildi. 
     



 SPOR 

























</TEXT>
</DOC>
