<DOC>
<DOCNO> 141161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/spor/spo16.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

Türkler Çizme’ye      İTALYANLAR’IN Hasan Şaş, Ümit Özat gibi yıldızlarımızı gündeme almasının altında, sezon sonunda uygulamaya girecek olan yeni karar yatıyor. Buna göre, Serie A kulüpleri, kadrolarına "AB" dışından sadece bir oyuncu transfer edebilecek. Karar, G.Amerikalı futbolculara Çizme yolunu kapatırken, Avrupa Birliği statüsünde oynayan Türk oyunculara yol açıyor. 
     
Direksever Lazio      BEŞİKTAŞ’IN UEFA Kupası’ndaki rakibi Lazio bu sezon ilginç istatistikler yakaladı. İtalyan ekibi, direkten dönen topları yüzünden Avrupa’nın en şanssız takımı oldu. İtalya Ligi’nde 17 topu direkten dönen Lazio, bu vuruşlarda gole ulaşmış olsaydı, 15 puan daha fazla alacaktı. Sıralamadaki diğer direksever kulüpler ise Arsenal 15 , Hannover 15 ve Reggina 14 . 
     
Shearer dönmüyor      NEWCASTLE United’ın golcüsü Alan Shearer, sahalarda ikinci baharını yaşıyor. Geçtiğimiz hafta Newcastle’ın Leverkusen ile oynadığı Devler Ligi sınavında hat - trick yapan 32 yaşındaki yıldıza, Milli Takım Teknik Direktörü Eriksson bir kez daha hayran kaldı. İngiltere Ligi’nde 15 golle krallık yarışında önde giden Shearer, Milli formaya dönüş teklifini yine redetti. 
     
Güvercin krizi      MANCHESTER United’ta Ferguson’un, Beckham’a krampon atmasıyla yaşanan krizin bir benzeri İskoçya’da gündeme geldi. Patrick Thistle FC’nin Teknik Direktörü John Lambie taktiklerini eleştiren öğrencisine Declon Roche’ye, odasında beslediği, ancak aynı gün ölen güvercinin ölüsünü fırlattı. 
     

</TEXT>
</DOC>
