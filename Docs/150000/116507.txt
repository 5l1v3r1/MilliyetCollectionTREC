<DOC>
<DOCNO> 116507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/spor/yaksoy.html </URL>
<DATE> 2002/11/02/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Acaba 
</HEADLINE>
<TEXT>

     Acaba futbol kültürel bir olay mıdır, yoksa yalnızca sportif bir karşılaşma mıdır Onbinlerce insanın biraraya geldiği birçok toplantıda, gürültü - patırdı çıkmazken neden futbol karşılaşmalarında itişip kakışmalar oluyor Her sınıf ve kültürel insanın bir araya geldiği futbol arenalarında niçin saldırganlıklar ön plana çıkmaktadır Doğrusu incelenmeye değer. Zira bu karşılaşmalarda ayrıca renk, ırk ve din ayrımı bile yapılmaktadır. 
     Ne kadar kültürlü olsak da, yoksa içimizdeki şeytan futbol heyecanında ruhsal dengemizi mi bozuyor Acaba futbol arenası kültür yapısını kökünden mi tahrip ediyor Veya futbol arenası ruhsal yapısı bozuk olan kişileri mıknatıs gibi kendine mi çekiyor Evet bu birkaç kültürsüz adam, kültürlüleri de mi etkiliyor Birçok sual. Ve ne yazık ki, bu olayları devlet ve polis kuvveti ile bile önlemek mümkün olmuyor. Ve ne yazık ki, bu tehlikeli ve çığrından çıkan olaylar kültür yapısı daha yüksek ülkelerde bile görülüyor. En doğrusu bu olayları hiç ciddiye almamak ve haber yapmamaktır. Şöyle devam daha doğru olur her toplumun az da olsa serserisi, geri zekalısı, terbiyesizi ve saldırganı vardır. Milletin bütünü ile bunları eş değerlendirmemek gerekmektedir. İt ürür, kervan yürür. Sinek küçük olup mide bulandırsa da... 
     
     



 SPOR 



























</TEXT>
</DOC>
