<DOC>
<DOCNO> 131111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/guncel/gun01.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD NATO’dan destek istedi 
</HEADLINE>
<TEXT>

Irak’a yönelik olası operasyon için bölgeye yığınak yapan ABD, NATO’dan resmen destek talebinde bulundu 
     GÜVEN ÖZALP Brüksel 

     Ankara’da geçen ayki temaslarından sonra Brüksel’de NATO yetkilileriyle bir araya gelen ABD Savunma Bakanı Yardımcısı Paul Wolfowitz’in gündeme getirdiği talepler, dün NATO tarafından ele alındı. Washington yönetimi, NATO’dan dört alanda yardım isterken, bunlardan birinin, Türkiye’nin olası bir Irak saldırısına karşı korunması olması dikkati çekti. ABD’nin yardım istediği alanlar da şöyle sıralandı 
     
     TÜRKİYE KORUNMALI’ 
     1 - Irak’a olası bir savaş durumunda Türkiye’nin, Irak’ın olası karşı saldırısına karşı korunması. ABD bunun için gerekli görülen tüm riskli bölgelere Patriot yerleştirilmesini talep ediyor. 
     2 - Aralarında AWACS erken uyarı uçaklarının da bulunduğu NATO ortak imk nlarından yararlanılması. 
     3 - Ekipman ve asker taşınması, havada yakıt ikmali ve kara birliklerine hava koruması sağlanması konusunda NATO’nun planlama imk nlarından yararlanılması. 
     4 - Operasyon sonrası Irak’ta istikrarın sağlanması ve barışın korunması amacıyla NATO’nun asker katkısında bulunması. 
     Bu istekleri üs kullanımı ve müttefik ülkelerin hava sahalarının kullanımı taleplerinin izlemesi bekleniyor. NATO’nun Irak savaşına yönelik olarak aktif rol alması şu aşamada pek mümkün görülmüyor. 
     



 GÜNCEL 




















</TEXT>
</DOC>
