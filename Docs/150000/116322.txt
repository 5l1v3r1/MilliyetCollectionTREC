<DOC>
<DOCNO> 116322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yazar/guclu.html </URL>
<DATE> 2002/11/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kime oy vereceğinize karar verdiniz mi 
</HEADLINE>
<TEXT>

     Tartışmalar, aylar, haftalar derken işte seçim günü geldi çattı. Pazar günü vereceğimiz oylar Türkiye’de yeni bir dönemin başlangıcı olacak. Bu kesin 
     Bu saatten sonra neler değişir Belli olmaz. En azından kararsızların vereceği oyun rengi belli olabilir. Daha da önemlisi sandığa gitmeme kararı alan milyonlarca kişi bu kararını bir kez daha gözden geçirip vatandaş olmanın sorumluluğunu yerine getirebilir. Bu da dengeleri altüst etmese de taşların daha bir yerli yerine oturmasına neden olabilir. Daha da açıkçası son 24 saatte yani her şeyin oldubitti denildiği son günde bile çok şeyler olabilir. 
     
Oyunuzu kullanmalısınız      Yüz binlerce üniversiteli genç Yüksek Seçim Kurulu’nun inadı yüzünden oyunu kullanamama durumuyla karşı karşıya. Seçmen kütükleri ailelerinin bulunduğu kentte olduğu için zor durumdalar. Ya bu akşam otobüse atlayıp memleketlerine gidecekler ya da hafta sonunu ah vah ile geçirip oylarını kullanamayacaklar. 
     Onlara önerim bir an önce yer ayırtıp hafta sonunu ailelerinin yanında geçirmeleri. Dolayısıyla oylarını kullanmaları. Pek çoğu ilk kez oy kullanacak. Bu ilk oy haklarını da boşa harcarlarsa ileride büyük pişmanlık duyabilirler. Tamam, büyükler hata yaptı ve işi zora koştu. Ama siz onlara uymayın ve mutlaka gidip oylarınızı kullanın... 
     Çünkü bu demokrasinin gereği. Eğer oyunuzu gidip kullanmazsanız yarın pek çok konuda eleştiri yaparken yüreğiniz sızlayabilir .. 
     
Kararsızların kararı      Anketlere göre kararsızların sayısı h l çok yüksek oranlarda. Seçimin kaderini ciddi ölçüde değiştirebilirler. Bu yüzden kararsızların bugün ya da yarın sandık başında verecekleri karar pek çok tahmini boşa çıkartabilir. 
     Peki kararsızlar oy verirken neyi dikkate almalılar Her şeyden önce ülkenin geleceğini Daha da önemlisi ileride pişmanlık duymayacakları bir karar almalılar. 
     Bu seçimde TBMM’nin belki de yüzde 90 oranında değişmesinin altında bu pişmanlık yatıyor. Daha önceki pişmanlıkları nedeniyle şimdi farklı arayış içerisindeler. Umarız bir sonraki seçimde de yine benzeri bir pişmanlık yaşanmasın. 
     Bugüne kadar genelde hep duygusal nedenlerle ya da duygusal tepkilerle oy kullandık. Artık, kim hangi konuda ne yapar sorusunu sorduktan sonra oyumuzun rengine karar vermemiz sanıyorum çok daha sağlıklı olur. 
     Bu konuda özellikle gençlere çok önemli görevler düşüyor. Çünkü istikrardan da istikrarsızlıktan da etkilenecek kesimlerin en başında onlar geliyor. Seçim yasakları nedeniyle şu ya da bu partiye oy verin demek zaten mümkün değil. Ama yasaklar olmasa da böylesi bir öneride bulunmak ne kadar doğru olur işte o tartışılır. 
     Bana kalırsa herkes oyunu kendi hür iradesiyle kullanmalı. Ama bunu yaparken üzerinde çok ama çok düşünmeli. Türkiye hemen her konuda çok zaman kaybetti. Bunu göz önünde bulundurmalı. Laf değil iş üreteceğine inandıklarına yönelmeli. Her şeyden önce kendisini seçimden seçime hatırlayanlara değil sorunlarıyla hep ilgilenenlere oy vermelidir. 
     Özetin özeti Demokrasi sorumluluk ister. Seçimler, çok sıradan bir şekilde sandığa gitme olayı gibi gözükse de olumlu ya da olumsuz her değişimin tetikleyicisidir. Sadece benim oyumla ne değişir ki yanlışına düşmeden sandığa gidip kerhen de olsa oyumuzu kullanmalıyız. Oy vermeden hesap sormak olmaz 
     
     







Avrupa ve yönetemeyen demokrasi 


"Alfabe" 


Kıyı kitabı... 


Ecevitler’in çekilme planı 


AB ve Türkiye için şartsız tarih 


Pandeli’de bir öğlen 


Kime oy vereceğinize karar verdiniz mi 


Ne yapardık 


Kafalar iyice karıştı 


Birkaç iyi olay birkaç iyi insan... 


AKP’nin yolu 


Kargalar baca da temizlermiş 


Bugün günlerden serseri 


Enflasyon oy avcıları’nın eseri 


Aracıların stresi bitiyor 


</TEXT>
</DOC>
