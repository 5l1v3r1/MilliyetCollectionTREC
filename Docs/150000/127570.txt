<DOC>
<DOCNO> 127570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/yazar/uras.html </URL>
<DATE> 2002/12/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Çam ağacı yerine "nahıl" 
</HEADLINE>
<TEXT>

     İstanbul’da Ahırkapı’daki Armada Oteli’nin sahibi ve işletmecisi Kasım Zoto bir mesaj göndermiş. Bu yılbaşı kutlamaları için "çam ağacı" yerine "nahıl" süslediklerini haber veriyor. Süsledikleri "nahıl"ın fotoğrafını da mesaja eklemiş. 
     Yılbaşında çam süsleme adetini benimserken bir de başımıza nahıl süsleme derdi çıktı. 
     Halbuki bu yıl İstanbul sokakları şimdiye kadar görülmemiş biçimde çam ağaçlarıyla donatıldı. İstanbul’da yaşayanlar ile yolu düşenlere, Nişantaşı sokaklarını süsleyen çam ağaçlarını görmelerini tavsiye ederim. 
     Bu çamlar farklı çamlar. 38 sanatçı kendilerine göre bir yılbaşı çamı tasarlayarak donatmış. 
     
Kutlama şekli      Çam ağacı süslemenin doğrudan Hıristiyan dini ile ilgisi ilişkisi yok. Çam ağacı İsa’dan önce Avrupa’da yaşayan paganların gündönümü törenlerinde kullandıkları sembollerden biri... Yapraklarını dökmemesi ve yapraklarının yaz kış yeşil olması ile hayatın devamlılığını, ölümsüzlüğü simgeliyor. 
     Nasıl İsa’dan önce Avrupa kıtasında yaşayan insanların özel günlerdeki tören ve kutlamalarında belli semboller kullanıldı ise, Orta Asya ve Ortadoğu bölgesinde yaşayanların da özel günleri için belli kutlama şekilleri vardı. Çam nasıl Avrupa ülkelerindeki insanların törenlerinde kullanılan sembollerden biri ise, nahıl da Orta Asya ve Ortadoğu’da yaşayanların törenlerinde kullanılan bir semboldü. 
     
Osmanlılarda nahıl vardı      Nahıl, Arapça "hurma ağacı" demektir. Osmanlılar nahıl süsleme geleneğini "ihya" etti ve "yaşattı". Düğünlerde, sünnet törenlerinde ve benzer eğlencelerde nahıl süslemek adetten idi. Nahıl bir direğin etrafını ağaç görüntüsünde örten renkli bezlerden ibaret bir süs. Diyelim ki sipsivri bir çadıra benziyor. Veya bezden bir çam ağacı gibi... Avni Özgürel’den öğrendiğime göre şehzadelerin sünnet düğünlerinde orta direği gemi direğinden daha kalın, 25 metre boyunda nahıllar donatılırmış. Bu nahılların taban genişliği 5 - 6 metre olurmuş. Tabanda bulunan 8 - 10 tane sedye koluna benzer taşıyıcı tahtalardan havaya kaldırılır, çok sayıda taşıyıcı asker tarafından sokaklarda gezdirilirmiş. Önemli olan, yaptıranın gücüne göre nahılın üzerine asılan süsler ve nahılın donatımındaki zenginlikmiş. Nahılı gümüş yapraklarla süsleyecek parası olmayanların nahılları ayna parçaları, duvak telleri, yaldızlı kağıtlarla donatılırmış. 
     Çevreciler yılbaşı için çam ağacı katliamına karşı... Bir de bakacağız, önümüzdeki yıllarda Türkiye’de yılbaşlarında çam ağacı yerine nahıl süslemek adeti tekrar hatırlanacak, derken bu adet Türkiye’den dünyaya yayılacak... Neden olmasın 
     
     







Kışın yediğimiz hurmalar... 


Turne Anıları 


Türk ordusu paralı asker değil’ 


Sloganda ya da yalanda yaşamak 


Gribe karşı votka 


Elton John konserinde... 


Müthiş bir yaşam mücadelesi ve... 


Katil evlilik mi 


"Kara cüppeliler" lafına doğru... 


Tarihte Musul, Kerkük 


Gazetemizdeki yılbaşı ağacı çok çok özel 


Ayşegül nasılsın İyi misin 


Koş vatandaş koş 2 


Büyümenin finansmanı 2002’de de çözülemedi 


Çam ağacı yerine "nahıl" 


Moskova’da sürpriz konuk bir prenses 


</TEXT>
</DOC>
