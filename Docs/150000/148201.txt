<DOC>
<DOCNO> 148201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/ekonomi/eko01.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de uzun vadede ne yapacağımızı belirleyeceğiz 
</HEADLINE>
<TEXT>

Aria’nın İtalyan ortağı Telecom Italia Mobile yetkilisi, Türkiye’de uzun vadede ne yapacağımızı belirlemeye çalışıyoruz. Ancak bugünkü şartlar değişmeli’ dedi 
     EVRİM ERGİN 

     Ulusal dolaşım roaming ile ilgili sözleşme şartlarına uymadığı gerekçesiyle, Telekomünikasyon Kurumu’na karşı tazminat talebiyle uluslararası tahkime giden GSM operatörü Aria’nın İtalyan ortağı Telecom Italia Mobile TIM , Türkiye’de uzun vadede ne yapacağını bealirlemeye çalışıyor. 
     Şimdiye kadar Türkiye’de lisans bedeli dahil 4 milyar doları aşkın yatırım yapan şirketin üst düzey bir yetkilisi, Milliyet’in Türkiye’de yatırımlarınız sürecek mi ’ şeklindeki sorusunu, "Türkiye bizim için her zaman ilginç bir pazar oldu. Şayet Türkiye’den ayrılmayı kesin olarak düşünseydik Tahkim Kurulu’na başvurmazdık. Şimdilik uzun vadede ne yapacağımızı belirlemeye çalışıyoruz. Ancak şartlar değişmeli" dedi. 
     
     Politik bir karar değil 
     Tahkim başvurusundaki zamanlamanın, yeni hükümetin de sorunu çözemeyeceği kanaatinin doğmuş olmasından kaynaklanıp kaynaklanmadığı yönündeki soruya, "Başvurmamızın en önemli nedenlerinden birisi, Türkiye’deki müşterilerinmizin haklarını savunmak ve yaptığımız yatırımları korumaktır" diye yanıtlayan yetkili, başvuruda politik bir faktörün rol oynamadığını söyledi. Yetkili, "Sorun tamamen Aria’nın düzgün rekabet şartlarında piyasada yerini alamamasından kaynaklanıyor" dedi. 
     TİM yetkilisi, ek yatırım konusunda açıklama yapmazken, temel kaygılarının yatırımlarını korumak olduğunu tekrarladı. 
     
     Son çareydi’ 
     Bu arada Aria da tahkime son çare olarak gidildiğini açıkladı. Şirketten yapılan açıklamada, "Her zaman iyi niyetle çözüm bekledik. Ancak çözüm sağlanmadı. Ortaklarımızın, abonelerimizin ve şirketimizin haklarını korumak için 31 Mart 2003’te tahkime başvurduk." 
     Davanın 6 ay ile bir yıl arasında çözüleceğini tahmin eden hukukçular, Telekomünikasyon Kurumu’nun haksız bulunması halinde ciddi bir tazminat ödemek zorunda kalabileceğini belirttiler. 
     
İş Bankası ile ortak karar verdik      Aria’nın lisans sahibi İş - TIM’in İtalyan ortağı Telecom Italia Mobile TİM , uluslararası tahkime başvurmaya İş Bankası ile birlikte karar verdiklerini açıkladı. Milliyet’e açıklamada bulunan üst düzey bir TİM yetkilisi, "Bu karar İş Bankası ile ortaklaşa aldığımız bir karardır. Davayı 31 Mart tarihinde Paris’teki Uluslararası Ticaret Odası Tahkim Komisyonu’na açtık" dedi. 
     
Collina bu kez uğur getirmedi      Bugüne kadar Türk futbol takımlarının oynadığı maçlarda, uğur getirdiğine inanılan İtalyan hakem Pierluigi Collina, reklam filmlerinde oynadığı Aria’ya beklenildiği gibi şans getirmedi. Geçtiğimiz günlerde başlattığı yeni reklam kampanyasında İtalyan hakeme rol vererek, Türk halkının sempatisini yakalamayı hedefleyen Aria, Türkiye’ye karşı açtığı tahkim davasıyla, yakalayacağı ivmeyi bir anlamda riske atmış oldu. 
     Türk milli takımı ve klüp takımlarına uğur getirdiğine inanılan ve son olarak Dünya Kupası finallerinde Japonya ile oynanan ve 1-0 kazandığımız 2. tur maçını yöneten Collina ile bugüne kadar çıktığımız 11 maçta hiç yenilgi yüzü görmedik. Uluslararası hakemlik kariyerine 1995’teki Türkiye - Fransa ordu milli maçıyla başlayan İtalyan hakemin, o tarihten bu yana görev aldığı toplam 11 maçta kulüp veya milli takımlarımız hiç yenilmedi. 
     


SİYASET 


















</TEXT>
</DOC>
