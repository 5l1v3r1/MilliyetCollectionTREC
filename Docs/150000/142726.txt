<DOC>
<DOCNO> 142726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo30.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de sorunların çözümü Pazartesi'ye kaldı... 
</HEADLINE>
<TEXT>

     Göztepe Kulübü Profesyonel Futbol Şubesi Sorumlusu Halil Kiraz, ''Futbolcularımız, sorunları bir yana bırakıp, sahaya 3 puan için çıkacak'' dedi. 
     Ekonomik sıkıntı nedeniyle futbolculara ödeme yapmakta geciken sarı-kırmızılılarda, sorunların çözümü Bursaspor maçı sonrasına kaldı. 
     Halil Kiraz, ekonomik sıkıntılar nedeniyle futbolculara yeterli miktarda para ödeyemediklerini, bu nedenle de oyuncuların tepki gösterdiğini kaydetti. 
     Bursaspor maçında mutlaka galip gelmeleri gerektiğini belirten Kiraz, ''Futbolcularımız sorunları bir yana bırakıp, sahaya 3 puan için çıkacak. Artık yalnızca maçı konuşuyoruz. Galip gelmekten başka düşüncemiz yok'' diye konuştu. 
     Öte yandan sarı-kırmızılı takımın kafilesinin Bursa'ya hareket ettiği öğrenildi. 
     





</TEXT>
</DOC>
