<DOC>
<DOCNO> 114786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/spor/spo03.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİRKİN SALDIRI 
</HEADLINE>
<TEXT>

Maçtan önce sokaklarda tur atan taraftarlarımıza Belçikalılar saldırdı, iki kişi yaralandı. Tribünlerde bayraklar yakıldı 
     Kan akıttılar 
     BRUGGE - Galatasaray maçı öncesinde Belçikalılar’ın taraftarlarımıza saldırması çirkin tabloların yaşanmasına neden oldu. Sarı - Kırmızılı taraftarları desteklemek üzere Türkiye’den gelen taraftarlar, ellerinde bayraklarla sokaklarda gezerken, saldırıya uğradı. Olaylar sırasında iki Türk taraftar çeşitli yerlerinden yaralandı. Polis, kalabalığa müdahale etti. 
     
     Tribünde rezalet 
     STAT dışında Türk taraftarlarını güvenlik çemberine alan Belçika polisi, stat içinde yaşanan çirkinliklere müdahale edemedi. Kendini bilmez bir kaç Belçikalı, Galatasaray bayrağı yakınca ortalık gerildi. Maçtan sonra da gerilim sürdü. Bıçaklı ve sopalı Brugge taraftarlarının dışarda beklemesi nedeniyle Sarı-Kırmızılılar tribünde bekledi. Türkler polis kontrolünde stadı terk etti. 
     
Terim Kovalayacağız      SARI - Kırmızılı ekibin teknik patronu, kritik anlarda yenilen gollerin altından kalkamadıklarını söyledi. Mağlubiyetin ardından suçlu aramadıklarına işaret eden Fatih Terim, "Yediğimiz goller ve zamanları entresan ve komik. Emre o hatayı yapmak istemezdi. Mehmet de 45 dakika boyunca istediğimizi yaptı. Kadro değil ama sonuç sürpriz" dedi. 
     BALİC, Pinto ve Ümit Davala’dan memnun olduğunu belirten Terim, şöyle devam etti "Felipe’siz ilk yarıdaki takım, koşan mücadele eden, Felipeli ise ayağına top gelince iyi işler yapan, ancak bir eksik oynayan bir takım. Şimdi Lokomotiv’i yenip, Brugge’ün Barcelona’ya kaybetmesini bekleyeceğiz. İşi sonuna kadar kovalayacağız." 
     
Değişim rüzgarı çözüm olmadı      DİYARBAKIR maçından sonra yıldızlarını kazanma adına kendi sistemini oynatamadığını açıklayan Fatih Terim, formsuzları dün gece kulübeye çekti. Terim Felipe, Hasan Şaş, Ümit Karan ve Christian’ı yedek soyundurdu. Geçen hafta kadroda yer almayan Pinto ile birlikte Balic, Cihan ve Mehmet Polat ilk on birde görev yaptı. Terim’in bu değişimi beklenen Cim-Bom’u geri döndürmedi. 
     
     
     



 SPOR 






























</TEXT>
</DOC>
