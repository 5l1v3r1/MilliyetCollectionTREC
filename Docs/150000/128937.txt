<DOC>
<DOCNO> 128937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sontur05.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Mısır'da... 
</HEADLINE>
<TEXT>

     Başbakan Abdullah Gül, Irak sorununun barışçı yollardan çözümü konusunda bazı Ortadoğu ülkelerini kapsayan gezisinin ikinci durağı olan Mısır'a geldi. 
     Başbakan Gül'ü taşıyan özel uçak ''Ata'', Sharm El Sheikh Havaalanı'na saat 09.30'da indi. Gül'ü burada Mısır Başbakanı Atef Abeid, resmi törenle karşıladı. 
     Başbakan Gül ile Dışişleri Bakanlığı Müsteşarı Uğur Ziyal ve bazı Başbakanlık ve Dışişleri bürokratları da Mısır'a geldi. 
     Gül, Mısır'daki temaslarına, kendisinin ve Başbakan Atef Abeid'in başkanlık edeceği heyetlerarası görüşme ile başlayacak. 
     Movenpick Otel'de gerçekleşecek görüşmede, Türk tarafından, Dışişleri Bakanlığı Müsteşarı Ziyal, Kahire Büyükelçiliği Maslahatgüzarı Nihal Çevik, Başbakan Gül'ün Dışişleri Başdanışmanları Ahmet Davutoğlu ve Gürcan Türkoğlu, Dışişleri Bakanlığı Ortadoğu Genel Müdür Yardımcısı Şafak Göktürk hazır bulunacak. 
     





</TEXT>
</DOC>
