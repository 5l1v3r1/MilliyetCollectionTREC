<DOC>
<DOCNO> 142091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur28.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı "AB'nin açıklaması çifte standarttır" 
</HEADLINE>
<TEXT>

     Dışişleri Bakanı Yaşar Yakış, Türkiye'nin ''AB topraklarını işgal etmiş bir ülke'' olarak gösterilmesinin çelişki ve çifte standart olduğunu söyledi. 
     Yakış, Dışişleri Bakanlığı'nda yaptığı açıklamada, ''AB'nin Kıbrıs Rum yönetimini alırken Türkiye ile ilgili sorunlarını çözümlemesini şart olarak ileriye sürmezken, Türkiye'ye AB'ye girecekken 'Rum yönetimiyle olan sorununu çöz' demesi bir çelişkidir'' dedi. 
     Bu çelişkiyi defalarca AB'nin dikkatine getirdiklerini belirten Yakış, bir gazetecinin Türkiye'nin AB topraklarını işgal etmiş gibi gösterilmeye çalışılacağı yolunda kendisinin daha önce yaptığı bir açıklama olduğunu hatırlatması üzerine, şunları söyledi 
     ''AB'nin bunu böyle söyleyeceğini ilk kez ben icat etmiş değilim. Avrupa İnsan Hakları Mehkemesi kararlarında var bu. Bunu tekrar gündeme getirebileceklerini söylemiştim. Böyle bir ihtimal gerçekleşiyor. Ama bunun bir çifte standart olduğunu da AB makamlarının dikkatine getireceğiz.'' 
     





</TEXT>
</DOC>
