<DOC>
<DOCNO> 131352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/guncel/gun01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara da NATO’ya başvuracak 
</HEADLINE>
<TEXT>

Türkiye, Irak operasyonu nedeniyle güvenliğinin tehlikeye gireceğini belirterek, NATO’dan hava savunma kalkanı isteyecek 
     BARKIN ŞIK Ankara 

     Irak’ın elinde Türkiye’ye de yönelebilecek "stratejik sayıda" kimyasal ve biyolojik başlık takılabilen balistik füzenin olduğu yönündeki bilgiler Ankara’yı harekete geçirdi. 12 - 25 adet balistik füzenin Türkiye’deki 20 ili vurabileceği yönündeki değerlendirmeler doğrultusunda NATO’ya başvurulması kararlaştırıldı. NATO’nun 4. maddesinin işletilmesine dönük başvuru hazırlıkları sürerken çalışmaların gelecek hafta sonuçlandırılacağı belirtildi. 
     
     4. MADDE 
     BM Silah denetçilerinin 27 Ocak’ta açıklayacağı raporun, başvuru zamanını etkileyeceği, bu kapsamda Türkiye’ye hava savunma kalkanı kurulmasının istenebileceği belirtildi. NATO üyesi ülkelerden birinin "toprak bütünlüğü, siyasi bağımsızlığı ya da güvenliğinin tehdit edilmesi" durumunda işletilen 4. madde doğrultusunda, üyeler arasında danışmalarda bulunulacak. Söz konusu danışmalarda, Irak’tan Türkiye’ye yönelebilecek tehdidin değerlendirilmesi ve tehdide karşı alınabilecek önlemler masaya yatırılacak. 
     
Körfez Savaşı’nda başvurmuştuk      1991’de Körfez Savaşı sırasında da Türkiye, hava savunma kalkanı oluşturulması için başvuruda bulunmuştu. Başvurunun ardından Türkiye’ye patriotlar konuşlandırılırken Saddam Hüseyin tarafından herhangi bir misillime yapılmadığı için bu silah sistemlerinin kullanımına gerek duyulmadı. Ancak yanlışlıkla ateşlenen bir patriot havada imha edildi, düşen parçalar bir çocuğun yaralanmasına yol açtı. 
     
     



 GÜNCEL 





















</TEXT>
</DOC>
