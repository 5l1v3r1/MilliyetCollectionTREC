<DOC>
<DOCNO> 130711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/tamer.html </URL>
<DATE> 2003/01/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Zehir zemberek 
</HEADLINE>
<TEXT>

     Hükümet gak dese, hiçbir temele dayanmadan olumluyu satın almaya amade piyasalarımız, ya Başbakan Yardımcısı Abdüllatif Şener’in özelleştirme programını da birkaç günlüğüne satın alıp ortalığı yapay olarak güllük gülistanlık gibi gösterirse ne olacak 
     Aslında IMF ile 2 yıldır sürdürülmekte olan programın hiç kuşkusuz en kritik haftası içindeyiz. IMF 1. Başkan Yardımcısı Anne Krueger kara kaşımızın hayrına gelmiyor herhalde Türkiye’ye. Bir yandan aba altından sopa gösterirken diğer taraftan da ay sonuna doğru Türkiye’ye gelecek olan IMF Türkiye Masası Şefi Juha Kahkonen’e yakacağı ışığın rengini belirleyecek. 
     Dün gazeteleri tararken gözüm Radikal’in manşet haberine takıldı 
     "Patronlar AKP’yi uyaracak. TÜSİAD, TOBB yöneticileri, 357 oda ve borsa başkanı ile 33 sektör başkanı AKP iktidarının "kulağını çekecek". 
     İş dünyasının AKP’ye tanıdığı kredi bitiyor. İzlenen politikaları eleştiren 400’ü aşkın işadamı, 19 Ocak pazar günü Ankara’da toplanarak hükümete "Yeni bir krizi kaldıramayız" mesajı verecek." 
     
     TÜSİAD, TOBB’u atlattı 
     Tamam dedim. "Önce Genel Kurmay, biraz hazmedildikten sonra da patronlar " Dememe kalmadı. TÜSİAD hafta sonuna kadar sabredememiş olmalı ki, Başkan Tuncay Özilhan, dün sabah CNN Türk’teki canlı yayında, hükümete yönelik zehir zemberek bombardımanını peş peşe sıraladı 
     "Toplum hükümetten tek parti iktidarının gücüyle, toplumsal uzlaşma zemininde, istikrarlı ve kararlı bir icraat beklerken, tam tersi bir manzarayla karşı karşıya kaldı 

</TEXT>
</DOC>
