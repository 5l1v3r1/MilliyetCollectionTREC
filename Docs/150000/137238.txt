<DOC>
<DOCNO> 137238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/yasam/yas04.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraya karşı tutukluk’ yaptı 
</HEADLINE>
<TEXT>

Kızıl Ordu ve komünizm’in simgesi Kalaşnikov tüfeklerinin mucidi de sonunda kapitalizme boyun eğdi. Kalaşnikov marka saat ve çakılar, yakında piyasada .. 
     FRANKFURT Milliyet 

     Dünyanın birçok yerinde hafifliği ve mükemmel atış yeteneği nedeniyle tercih edilen Kalaşnikov’ tüfeklerin mucidi Michail Timofejewitsch Kalashnikow, adını taşıyan ürünlerle 83’ünden sonra zengin olacak. Ancak ünlü mühendisin adını taşıyacak yeni’ ürünler savaşta değil, barışta kullanılacak. Piyasaya ilk olarak saat, çakı, ışıldak ve şemsiye sunulacak. 
     Bazı ülkelerde Coca Cola’ kadar ünlü olan Kalaşnikov’ tüfeklerinin mudici Rus mühendis, adıyla zengin olma fırsatını 90’lı yıllarda da yakalamış ama vatanseverlik’ ağır bastığı için değerlendirmemiş. Bira ve sigara üreten Amerikan firmaları kapısını uzun süre aşındırmış. 
     
     İhanet’ demişti ama.. 
     Ancak, O dönem bir Amerikan firmasının adımı kullanmasını, ülkeme ihanet gibi görüyordum’ diyen Kalashnikow’un ortakları bu kez Alman. II. Dünya Savaşı’nda Almanlara karşı savaşan, hatta yaralanan Kalaschnikow ise, yeni ortaklarından son derece memnun. Yaşlı kurdu ikna eden Marken Marketing International MMI adlı firma, Kalaşnikov markalı maden suyu, enerji içeği, tenis raketi, hatta bir arazi aracı bile üretmeyi düşünüyor. 
     



 YAŞAM 





















</TEXT>
</DOC>
