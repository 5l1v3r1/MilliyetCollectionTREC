<DOC>
<DOCNO> 149589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sonspo15.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Futbol adına herşeyi yaptık ama gol bulamadık... 
</HEADLINE>
<TEXT>

     Birinci Süper Futbol Ligi'nde sahasında İstanbulspor ile golsüz berabere kalan Trabzonspor'da, teknik direktör Samet Aybaba, futbol adına herşeyi yaptıklarını ancak golü bir türlü bulamadıklarını söyledi. 
     Samet Aybaba, maç sonrasında yaptığı değerlendirmede, rakipleri karşısında birçok gol pozisyonuna girdiklerini, ancak son vuruşları başarıyla sonuçlandıramadıklarını belirterek, ''Rakibimiz 1 puan için oynadı. İlk şutlarını da 65. dakikada kalemize attılar. Böyle oyun anlayışıyla oynayan bir takım karşısında fazlaca pozisyon bulduk ancak değerlendiremeyince maçtan beraberlikle ayrılmak zorunda kaldık'' dedi. 
     Artık bu maçı unutmak zorunda olduklarını da ifade eden Aybaba, ''Önümüzde Diyarbakırspor ve Türkiye Kupası final maçı var. Bu maçların çalışmalarını yapacağız. Ligde ilk 4'e girmek ve Türkiye Kupası'nın sahibi olmak için elimizden geleni yapacağız'' diye konuştu. 
     
     KOCAMAN ''KABUS GİBİYDİ'' 
     İstanbulspor Teknik Sorumlusu Aykut Kocaman ise karşılaşmalarının kendi açılarından kabus gibi geçtiğini söyledi. 
     Kocaman, sahada futbolcularının istediklerini yerine getireme sıkıntılar yaşadığını ve karşılaşmanın çok zorlu geçtiğini ifade ederek, şunları söyledi 
     ''Deplasmanda 1 puanı iyi olarak değerlendiriyoruz. Aldığımız puan da konumumuz gereği altın değerinde ancak rakibimiz kalemizde çok pozisyon buldu. İlk yarıda 5, ikinci yarıda da 4 net gol pozisyonları var. Maç bizim için kabus gibiydi. Futbolun adaleti yok. Şans bizim yanımızdaydı. Alınan 1 puan nedeniyle başta kaleci Zdravkov olmak üzere futbolcularımı ve iyi oyunundan dolayı Trabzonspor'u kutluyorum.'' 
     





</TEXT>
</DOC>
