<DOC>
<DOCNO> 143918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko04.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'da dolar 1 milyon 730 bin liradan güne başladı... 
</HEADLINE>
<TEXT>

     İstanbul serbest piyasada dolar 1 milyon 730 bin lira, Euro 1 milyon 835 bin liradan güne başladı. 
     Irak'ta savaşın başlamasının ardından Kapalıçarşı döviz piyasası, dün sabahki seviyelerinden açılış yaptı. 
     Kapalıçarşı'da 1 milyon 715 bin liradan alınan dolar, 1 milyon 730 bin liradan satılıyor. 
     1 milyon 820 bin liradan alınan Euro'nun satış fiyatı ise 1 milyon 835 bin lira olarak belirlendi. 
     Serbest piyasada dünkü kapanışta dolar 1 milyon 698 bin lira, Euro 1 milyon 798 bin lira olmuştu. 
     
     BANKALARARASI PİYASA 

     Bankalararası döviz piyasasında dolar kotasyonları en yüksek 1 milyon 740 bin liradan işlem görüyor. 
     Kotasyonlarda dolar fiyatları saat 09.00 itibariyle alışta en düşük 1 milyon 720 bin lira, en yüksek 1 milyon 725 bin lira, satışta en düşük 1 milyon 731 bin lira, en yüksek 1 milyon 740 bin lira düzeyinde bulunuyor. 
     Dün saat 16.30 sıralarında dolar kotasyonlarında en yüksek satış fiyatı 1 milyon 690 bin lira olmuştu. 
     Öte yandan Merkez Bankası, piyasaya gerektiğinde müdahale edebileceğini açıkladı. 

     
</TEXT>
</DOC>
