<DOC>
<DOCNO> 105218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/spor/spo03.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rövanş yönetimin 
</HEADLINE>
<TEXT>

Transferi için, Galatasaray yönetimden oy birliği ile veto yiyen Hakan Şükür’ü, İnter’e transfer olurken verdiği ağır demeçler yüzünden, bir anlamda dili yaktı 
     HALİL ÖZER 

     GALATASARAY’DA, iki saati aşan Hakan Şükür’ü transfer girişiminin perde arkasında oldukça ilginç olaylar yaşandı. Malatya’daki gelişmeler, bir futbolcunun hem geçmişi ile yüzleşmesini sağlarken, hem de gelecek kaygılarını tüm çıplaklığı ile ortaya koydu. Ayrıca, Sarı - Kırmızılı camianın hep birlikte kırmızı kart göstermesi, Hakan Şükür için acı bir gerçek oldu. Aşağıda yazılanlar iki saatlik öykünün açılımıdır. 
     Malatyaspor - Galatasaray maçının ilk yarısında Yurdaşen Karahasan, futbol şubesi sorumlularından Burak Elmas’ın yanına yaklaşıp ilk sinyali veriyor "Hakan Şükür’ü alın. Zararı olmaz, yararı olur. Adam boşta kalacak." Elmas önce duraklıyor ve sonra yanıt veriyor "Ağabey, bu çocuk bir aydır Florya’da. Madem gelmek istiyor, neden bizle konuşmadı " Olay orada kapanıyor. 
     İkinci yarının, 5. dakikası. Ökkeş Polat sahanın içinden işaretle bir şeyler anlatmaya çalışırken, Burak Elmas soyunma odasında olay olduğunu düşünüyor ve aşağıya iniyor. Polat, cep telefonunu Elmas’a veriyor. Telefondaki kişi Hakan Şükür ve niyetini söylüyor "Gelmek istiyorum. Para önemli değil". Burak Elmas tek başına yanıt vermeyeceğini söylüyor, durumu Özer Saraçoğlu’na anlatıyor. Konuyu Fatih Terim’le görüşmek üzere sözbirliği yapıyorlar. 
     Terim, pek sıcak bakmıyor Hakan Şükür’e, ama "hayır" da demiyor. Havalimanı müdüriyetinde, Elmas ve Saracoğlu hemen mini bir yönetim zirvesi oluşturuyor, ABD’den Ali Dürüst ve Monaco’dan Başkan Özhan Canaydın ile temasa geçiliyor. Herkesin yanıtı ortak HAYIR. Malatya’da bulunan Alp Yalman da, bu yanıtlara katılınca, son karar Fatih Terim’e iletiliyor. Terim, yönetimin kararı üzerine vize vermiyor ve transfer kapanıyor. 
     Malatya’da, hemen yanı başımızda gelişen olaylar, satırı satırına böyle. Ancak gizli kalan bazı gerçekler de var. Örneğin Hakan Şükür, İnter’e gidişinden, o zaman da futbol şubesine bakan Ali Dürüst ile Burak Elmas’ı sorumlu tutmuş, sert açıklamalar yapmıştı. O sözler unutulmadı, ama Hakan bunları hesaba katmadı. Golcü futbolcu, Galatasaray’a geleceğinden o kadar emindi ki, İngiltere’den Tottenham, İpsiwch ve Sunderland, İspanya’dan Alaves, Fransa’dan PSG’nin tekliflerini bile geri çevirmişti. Yönetimden "hayır" kararı tulum çıkınca. Terim de "huzur için" normal olanı yaptı ve karara katıldı. 
     Bir de ikilemden söz edelim. Galatasaray cephesi, "Neden bize gelmedi Neden son günü bekledi " diyor, kardeşi Gökhan Şükür yanıtlıyor .öPeki onlar, neden Florya’da yönetimin bir kat altında tedavi olan Hakan ile hiç konuşmadılar ". Cim - Bom’un yanıtı yine hazır "Biz ona talip olmadik ki. O bizi istedi." 
     
Arif'e asla taş atmadım      CÜNEYT KARAKAYA 

     Hakan’dan savunma 
     BLACKBURN Rovers’tan Galatasaray’a geri dönen Hakan Ünsal, "Ağlaya ağlaya gelmedim" sözlerinin Arif’e mal edilmesine tepki gösterdi. Tecrübeli oyuncu, söylediği lafların her zaman arkasında olduğunu dile getirip, "Orada -başkaları gibi ağlaya ağlaya gelmedim- diye bir ifade kullanmadım. Arif, benim en yakın arkadaşım. Onun için bunu nasıl söyleyebilirim" diye konuştu. 
     
     Terim ile varım’ 
     HAKAN Ünsal, Fatih Terim’in olduğu her takıma gitmeye hazır olduğunu da açıkladı. Başarılı futbolcu sözlerini şöyle sürdürdü "Yeni bir takıma gelmiş gibi bir heyecanım yok. Sonuçta sekiz sene top oynadığım takıma döndüm. Fatih hocanın olduğu yerde, her zaman olmaya hazırım. Galatasaray’da buluşmak daha da anlamlı oldu. Eskiyle ilgili kimseye kırgınlığım yok." 
     
Terim kulak çekti Galatasaray Teknik Direktörü, Malatyaspor maçından sonra soyunma odasında futbolcularını sert bir dille azarladı, "Siz nasıl büyük takımsınız " yorumunu yaptı 

     İlk kez patladı 
     GALATASARAY Teknik Direktörü Fatih Terim, Malatyaspor maçında sonra Sarı - Kırmızılı oyuncuları ilk kez sert bir dille uyardı. Soyunma odasında hiç kimsenin yanına yaklaşma cesaretini gösteremediği Fatih Terim, yüksek bir sesle yapılan hataları tek tek anlattı. İkinci golden sonra yaşanan paniğe kızan tecrübeli hocanın, "Siz nasıl büyük takımsınız " dediği iddia edildi. 
     
     Bu korku nedir ’ 
     YAŞANAN paniğe bir türlü anlam veremediğini dile getiren Fatih Terim’in, "Nedir bu haliniz Siz kimden korkuyorsunuz Siz Galatasaraysınız. Bir daha sizi böyle görmek istemiyorum" diye bağırdığı da bildirildi. Golde hatası olan Suat’ı da azarlayan Galatasaray Teknik Direktörü’nün, halen istenen form düzeyine gelemeyen oyuncularına da bir hafta süre tanıdığı açıklandı. 
     
Mehmet bilmecesi      GAZİANTEPSPOR’DAN kiralanan Mehmet Polat’ın sakatlığı Galatasaray’da kafaları karıştırdı. Bel fıtığı nedeniyle 1.5 aydır sahalardan uzak kalan Mehmet’in, 1 ay daha oynamasının zor olması moralleri bozdu. Sarı - Kırmızılılar, başarılı futbolcunun ameliyatını gerçekleştiren Leverkusen kulübü doktarlarından rapor istedi. Fatih Terim, Mehmet için çalışma programı hazırlarken, tedavisinin İstanbul’da devam edeceği öğrenildi. Öte yandan Ergün, Malatya maçı dönüşünde uçaktan iner inmez MR çektirdi. Yıldız futbolcunun arka adalesinde ödem oluştuğu bildirildi. 
     
Lokomotiv’e yakın takip      GALATASARAY Teknik Direktörü Fatih Terim, Şampiyonlar Ligi’ndeki rakiplerinden Lokomotiv Moskova’nın Rusya Ligi’nde K.Sovietov’u evinde 2 - 0 yendiği maçı izledi. 90 dakika üstün oynayan Lokomotiv’in gollerini 32 ve 40’da Maminov kaydetti. Sarı - Kırmızılılar’ın bir diğer rakibi Barcelona ise evinde Atletico Madrid ile 2 - 2 berabere kaldı. Barca’nın gollerini 5 ve 55’te Luis Enrique atarkan, konuk takım 45’te Otero ve 86’da Correa ile eşitliği yakaladı. 
     



 SPOR 





























</TEXT>
</DOC>
