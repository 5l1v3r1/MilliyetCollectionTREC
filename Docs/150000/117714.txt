<DOC>
<DOCNO> 117714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/spor/spo15.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Emre el üstündeİtalyan basını, yıldız futbolcunun başarılı oyunuyla Cuper’in gönlünü fethettiğini yazdı 
     INTER’İN erteleme maçında Empoli’yi 4 - 3 mağlup ettiği karşılaşmada yine 90 dakika sahada kalan Emre Belözoğlu, başarılı futboluyla tam not aldı. Sezon başında galip gelmesine karşın kötü oyunu gerekçesiyle eleştirilen Cuperli İnter, son haftalarda Emre’nin sürekli ilk on birde forma giymesinin de etkisiyle istenilen gösterişli futbolunu sunmaya başladı. 
     CORRİERE dello Sport, Emre için "Artık Cuper’in gönlünü fethetti. Ama aynı zamanda süratli ve kusursuz olarak arkadaşlarına destek vermenin yolunu arayan futboluyla İnter’in oyununu da" yorumunu yaptı. Sürati, dikkatliliği ve kurnazlılığı ile 22 yaşındaki temsilcimize övgüler yağdıran Çizme basını, Emre’nin kendisine olan güveni boşa çıkarmadığını vurguladı. 
     
Romanya’yı yendik      C GENÇ Milli Futbol Takımı Romanya ile yaptığı ikinci özel maçı 2-0 kazandı. Tekirdağ Namık Kemal Stadı’ndaki karşılaşmada Ay-Yıldızlı ekibimizin gollerini 65’te Mülayim, 71’de Serdar Özkan kaydetti. Milli Takım, salı günü Çorlu’da yaptığı ilk maçı 1-0 kazanmıştı. 
     
Altay’da fren      TÜRKİYE Kupası’nda İzmirspor’u eleyerek, Gençlerbirliği deplasmanı öncesi moral kazanan Altay’da Kamerunlu oyuncular Effa, Buba ve Chameni’nin gönderilmeyeceği bildirildi. Teknik Direktör Ümit Turmuş, İzmir maçında 90 dakika oynayan Chameni ve Buba ile ikinci devre girip, bir de gol atan Effa’nın futbolunu beğendiğini söyledi. 
     
Kahn gidiyor      BAYERN Münih ve Almanya Milli Takımı’nın ünlü kalecisi Oliver Kahn’ın, hakkındaki söylentilerden dolayı yurt dışına gidebileceği bildirildi. Kahn’ın eşi Simone’nin bir yakını, Bild Gazetesi’ne "Simone, bu söylentilerden çok sıkılıyor. Bu nedenle Oliver’e yurt dışına gitmek istediğini söyledi. Oliver çok iyi bir eş, onu kırmaz" açıklamasını yaptı. 
     
Barışa davet      HENTBOL Avrupa Şehirler Kupası’nda yarın Kıbrıs Rum Kesimi’nin Collogge takımı ile karşılaşacak olan Beşiktaş, konuk ekibe karşılama programı hazırladı. Amatör Şubeler Sorumlusu Ahmet Kavalcı, "Rüya gibi karşılama ve evsahipliği yapacağız. Geçmişe nokta koyup, gelecek için barış, kardeşlik ve dostluk güvercini uçuracağız" dedi. Collegge takımı bugün İstanbul’a gelecek. 
     
Süreyya Ayhan’a sponsor desteği      AVRUPA Şampiyonu milli atlet Süreyya Ayhan, profesyonel menajerlik şirketi Global Sports Communication ile sözleşme imzalarken, sponsorluk için de Nike ile anlaştı. Hollanda’da bulunan Ayhan, bir dizi testten de geçti. Demir eksiği tespit edilen Milli atletin, kısa bir tedavi göreceği açıklandı. 
     
Toshack Catania yolunda      BEŞİKTAŞ’IN eski Galli Teknik Direktörü John Benjamin Toshack, İtalya İkinci Ligi takımlarından Catania ile görüşüyor. Galli teknik adama, 30 Haziran’a dek geçerli olacak sözleşme için 140 bin euro önerildiği belirtildi. Bu rakamın başarılı olunması halinde 250 bin euroya çıkacağı açıklandı. 
     
Kocaelispor’dan transfer sürprizi      KOCAELİSPOR, Malatyaspor’un eski sol kanat oyuncusu Abdülkadir Demirci ile bir yıllık sözleşme imzaladı. Maç başına anlaştığı açıklanan tecrübeli oyuncu daha önce Vanspor, Gaziantepspor ve Trabzonspor’da da forma giymişti. Abdülkadir, "Kocaelispor’a geldiğim için çok mutluyum" diye konuştu. 
     
Bursaspor’un Okan sevinci      DENİZLİSPOR ile oynanan erteleme maçında rakip fileleri iki kez havalandıran Okan’ın gol krallığında 9 gol zirveye çıkması Bursaspor’da sevinç yarattı. Göztepe, Trabzonspor, Ankaragücü ve Gaziantepspor maçlarında suskun kalan tecrübeli oyuncu, "Bu patlama ile stres attım" dedi. 
     
Bayern Münih idmanında kavga      ŞAMPİYONLAR Ligi ve Bundesliga’da aldığı başarısız sonuçların ardından Bayern Münih takımında gerilen sinirler dün sabah yapılan antrenmanda doruğa ulaştı. Hırvat Robert Kovac kendisine kasti şekilde üst üste fauller yapan Lizarazu’ya karşılık verince ortalık karıştı. İki oyuncuyu ayıran Teknik Direktör Ottmar Hitzfeld, olayı başlatan Lizarazu’ya 10 bin euro para cezası verdi. 
     
Filede bugün      Arçelik Spor Salonu 
     16.30 Arçelik - SSK Erkek 
     Ankara Selim Sırrı Tarcan Salonu 
     16.45 İller Bankası - Eczacıbaşı 
     19.00. N.İnterfarma - Ş.Urfa GS 



 SPOR 






















</TEXT>
</DOC>
