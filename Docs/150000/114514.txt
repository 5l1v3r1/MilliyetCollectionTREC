<DOC>
<DOCNO> 114514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur29.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın istifasında gözler Kanadoğlu'na çevrildi 
</HEADLINE>
<TEXT>

     AKP Genel Başkanı Recep Tayyip Erdoğan'ın kurucu üyelikten istifası, Yargıtay Cumhuriyet Başsavcılığı'na iletildi. 
     AKP Genel Sekreteri Ertuğrul Yalçınbayır, Erdoğan'ın 19 Ekim Cumartesi günü Kurucular Kurulu üyeliğinden istifa ettiğine ilişkin dilekçesinin işleme konulduğunu ve bugün öğleden sonra da durumun Yargıtay Cumhuriyet Başsavcılığı'na iletildiğini söyledi. Yalçınbayır, şöyle konuştu 
     "Anayasa Mahkemesi'nin, Erdoğan'ın kurucu üyelikten çıkarılması için verdiği ihtar yerine getirildi. Diğer ihtar ise genel başkanlık görev ve yetkilerinin tedbiren önlenmesi idi. 
     Bu durum kurucu üyelikle irtibatlı bir husustu. Biz Erdoğan'ın genel başkanlık görevinin devam ettiğini düşünmekteyiz. Tüzüğümüzün 161. maddesine göre, dışarıdan kurucu üye sıfatı olmaksızın genel başkan seçimine katılmak mümkün. Yargıtay Cumhuriyet Başsavcılığı'na durumu ilettik. Farklı düşüncede iseler bunu değerlendirebiliriz." 
     





</TEXT>
</DOC>
