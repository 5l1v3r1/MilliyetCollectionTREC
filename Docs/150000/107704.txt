<DOC>
<DOCNO> 107704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yasam/yas01.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlikeli sporlardan hoşlanıyorsanız dikkat 
</HEADLINE>
<TEXT>
Ölüm korkusu cesur yapıyor 
Tehlikeyi oyun gibi gören kişiler aslında cesur değil, sadece ölüm korkusunu yenebilmek için bu tip işlere yöneliyor... 
     SELMA KUNAR Antalya DHA 

     Korkunun ecele faydası yok 
     "OTOMOBİL ve motosiklet yarışçıları, akrobatlar, gezginler, ip cambazları, dağcılar, bungee - jumping gibi adrenalini yükselten heyecanlı işler yapanlar aslında cesur değil, "ölüm korkusunu" çok derin hisseden ve bunu yenmeye çalışan kişiler..." Akdeniz Üniversitesi Tıp Fakültesi Psikiyatri Ana Bilim Dalı Öğretim Üyesi Prof. Dr. Sunar Birsöz, adrenalin tutkunlarının bunu zevk için değil, fobilerini önlemek için yaptıklarını söylüyor. 
     
     Korkunun farkında değiller 
     BU kişilerin bilinçdışı olan bu korkunun farkında olmadıklarını da belirten Prof. Birsöz, "Tehlikeli iş ve sporlarda yükselen adrenalin hormonu, mücadeleye hazır bir duygu yaratır. Bu da haz vererek kişiyi devamlı heyecan arar hale getirir" diyor. Bu kişilere psikolojik yönden hasta denemeyeceğini vurgulayan Birsöz, "Ancak, hayatını sürekli tehlikeye atan şeyler yaparsa, bunu abartırlarsa, tedavi gerekir" diye de ekliyor. 
     



 YAŞAM 
















</TEXT>
</DOC>
