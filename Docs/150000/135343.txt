<DOC>
<DOCNO> 135343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/eko01.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın vaat yağmuru bol alkış aldı 
</HEADLINE>
<TEXT>

AKP lideri, vergi, elektrik ve çiftçi borçlarından sonra şimdi de esnafa müjde verdi. Esnaf, Erdoğan’ın haberini coşkulu alkışlarla karşıladı 
     ANKARA Milliyet 

     Vergi Barışı Projesi ile naylon fatura’ kullananlar dahil, vergi borçlarına af getiren hükümetin, af’larının ardı arkası gelmiyor. Elektrik borçlarına af’, çiftçi borçlarına af’ derken, dün de AKP lideri Tayyip Erdoğan, esnafın Halkbank’tan kullandığı krediler için yeni müjdeler verdi. 
     Esnaf ve Sanatkarlar Kredi ve Kefalet Kooperatifleri Birlikleri’nin toplantısına katılan Erdoğan, Halk Bankası’nın esnafa kredi kullandırmasına dayanak olan kararnamede sürenin uzatılacağını açıkladı. 
     
     Ölürüm de tutarım’ 
     Toplantıda, Birlik Başkanı Kadir Akgül, 20 puan düşük faizle, 500 trilyon lira kaynak istedi. 
     AKP lideri ise esnafın hapis ile karşılaştığına dikkati çekerek, "Hükümetimizin hazırlığı son aşamaya geldi. Bayramdan sonraki ilk haftada Bakanlar Kurulu’ndan çıkar. Halk Bankası’nın Kefalet Kooperatifleri kefaletiyle, kredi kullandırmasına dayanak olan kararnamenin 31 Aralık 2002’de biten süresi uzatılacak. Bağ - Kur’a vadesi geçmiş prim borcu olmayanlar’ ibaresi kaldırılacak. Takip oranları yüzde 60’ın altında olan kooperatif’ ibaresindeki yüzde 60’ın, yüzde 100’e çıkarılması yoluna gidilecek" dedi. 
     AKP lideri sözlerini ölümü pahasına tutacağını da belirtti. Erdoğan’ın konuşması salondan büyük alkış aldı. 
     
Fındıkçıya 100 trilyon      AKP lideri Erdoğan’ın fındık alım fiyatının 2 milyona yükseltileceği’ vaadi yerine getirildi. Diğer yörelerdeki dekar başına 13.5 milyon lira olan doğrudan gelir desteği fındık üreticileri için 25 milyon lira olarak belirlendi. Uygulamanın maliyetinin 110 trilyon lira civarında olduğu belirtiliyor. Karar uyarınca fındık alım süresi de 7 Mart’a kadar uzatıldı. 
     
Çiftçiye bayram hediyesi      Tarım ve Köyişleri Bakanı Sami Güçlü de Ziraat Bankası’nın hükümetten gördüğü yönlendirme ile çiftçilere ödeme kolaylığı sağlamak için adımlar attığını kaydetti. Güçlü, "Bu günlerde Ali Babacan açıklama yapacak. Belki Genel başkanımız, başbakanımız ile birlikte yapar" diye konuştu. 
     
Çocuktan Savaşa hayır’ Müjdenin müjdesini verdi      ANKARA Milliyet 

     AKP Genel Başkanı Recep Tayyip Erdoğan, Bakanlar Kurulu’nun görüşüp açıklayacağı müjdeli kararları Başbakan Abdullah Gül’den önce vermeye başladı. 
     Erdoğan, Türkiye Esnaf ve Sanatkarlar Kredi ve Kefalet Kooperatifleri Birlikleri’nin dünkü toplantısında, Başbakan Abdullah Gül’ün Bakanlar Kurulu toplantısından sonra ikramiyelerin ödenmesiyle ilgili bir müjde vereceğini söyledi. Daha sonra da Halk Bankası’nın esnafa verdiği krediyle ilgili bayramdan sonra Bakanlar Kurulu’nun müjdeli bir karar alacağını açıkladı. 
     Birlik Başkanı Kadir Akgül’ün Halk Bankası ile yaşadıkları kredi sıkıntılarını şik yet etmesi üzerine Erdoğan, hükümetin, esnaf, sanatkar ve KOBİ’leri yeniden ekonomiye kazandırmak için yaptığı hazırlığın, bayramdan sonraki Bakanlar Kurulu toplantısına geleceğini söyledi. 
     



 EKONOMİ 





















</TEXT>
</DOC>
