<DOC>
<DOCNO> 108619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yasam/ayas.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet reklamın tek aslanı’ 
</HEADLINE>
<TEXT>

Reklam dünyasının Oscar’ı Cannes Lions Uluslararası Festivali’nin Başkanı Hatchuel, simgeleri aslan heykelciği’, Türkiye’deki ilk ve tek temsilcileri Milliyet’e teslim etti... 
     İSTANBUL Milliyet 

     Reklam dünyasının Oscar ödüllerinin verildiği, her yıl düzenlenen Cannes Lions Uluslararası Reklam Festivali aslan heykelciği, artık Milliyet’in. 
     Uluslararası reklamcılık dünyasında çok büyük öneme sahip aslan heykelciğin’ teslim töreni, Cannes Lions Uluslararası Festivali Başkanı ve Sahibi Roger Hatchuel’in de katılımıyla dün Doğan Medya Center’da yapıldı. Cannes Festivali’nde ödül alan çalışmaların da sergilendiği törene, reklam dünyasından çok sayıda önemli isim katıldı. Açılış konuşmasını yapan Milliyet Gazetesi Genel Yayın Yönetmeni Mehmet Y. Yılmaz, her şeyin, Reklam Grup Başkanı Viki Habif’in geçtiğimiz haziran ayında Cannes’a giden bir grup genç yaratıcı reklamcıya destek olmaları gerektiğini söylemesiyle başladığını belirtti. Yılmaz, "Bunun arkasından daha büyük bir şeyin geleceğini tahmin etmemiştik. Cannes’a giden bütün kadınlar alışveriş yapıp gelirler. Viki de Cannes Feltivali’nin temsilciliğini aldı geldi. Gördüğünüz gibi, duvar kenarlarındaki çalışmalar, bir bavula sığabilecek bir şey değil" dedi. 
     
     Emeğimiz boşa gitmedi’ 
     Viki Habif ise, Uluslararası Cannes Reklam Festivali’ne gidecek gençlere destek olma önerisinin Reklamcılık Vakfı’ndan geldiğini anımsatarak, şunları söyledi 
     "Biz de Milliyet’in gençlere yakınlığı ilkesiyle kabul ettik. Türkiye’deki yarışmaya destek olduk. Sonra gençleri Cannes’a gönderdik. Biz de gittik. Baktık ki her ülkede Cannes’ın temsilcisi birer basın kuruluşu, biz de Milliyet olarak Türkiye temsilcisi olmak için başvurduk. Kabul ettiler. İlk iş burada bu sergiyi açtık. Emeklerimiz boşa gitmedi, çünkü iki günde 400’den fazla genç reklamcı ziyaret etti." 
     
     Milliyet geleceği gördü’ 
     Roger Hatchuel de, öBugün Türk reklam sektörüne yaptığı katkı nedeniyle, gelecekte Milliyet’e, teşekkür edeceğiz" diyerek başladığı sözlerini şöyle tamamladı 
     "Milliyet, Türk reklamcılığının standardını yükseltecek bir yatırım yaptı. 2002 yılındaki reklam olimpiyatlarına Finlandiya 100, Avusturya 64, Şili 100 ve Arjantin de 200 çalışmayla katıldı. Türkiye, bu olimpiyata altı çalışmayla katıldı. Siz bu olimpiyatta yoksunuz. Bu inanılmaz.. Habif, üç ay önce ofisime gelip Bunu temsil etmeliyiz’ dedi. Bana Evet’ demek düştü. Her yıl bunun sektöre yararını göreceksiniz." 
     



 YAŞAM 















</TEXT>
</DOC>
