<DOC>
<DOCNO> 143613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun25.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'dan da Türkiye'deki vatandaşlarına güvenlik uyarısı... 
</HEADLINE>
<TEXT>

     Almanya Dışişleri Bakanlığı, Türkiye'de bulunan Alman vatandaşlarına yönelik güvenlik uyarısında bulundu. 
     Almanya'nın Ankara Büyükelçisi Rudolf Schmidt, uyarıyla ilgili olarak, ''Seyahat uyarısının kısa süre için geçerli olacağını tahmin ediyoruz'' dedi. 
     Schmidt ayrıca, seyahat uyarısının Türk ekonomisini ve Türk-Alman ilişkilerini mümkün olduğunca az etkilemesi için çaba harcadıklarını kaydetti. 
     Almanya Dışişleri Bakanlığı'nın internet sayfasında yayınlanan uyarıda, Irak krizinde gerginliğin artmasıyla, Ortadoğu ve Asya ülkelerinin yanı sıra, Avrupa ülkelerinde, Avustralya, ABD ve Kanada'da da terörist saldırı ihtimalinin yükseldiği kaydedildi. 
     Uyarıda, somut tehdit olmamasına rağmen, Türkiye'de bulunan Alman vatandaşlarından Güneydoğu Anadolu bölgesine seyahat etmemeleri tavsiye edildi. 
     





</TEXT>
</DOC>
