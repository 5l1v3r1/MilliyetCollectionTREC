<DOC>
<DOCNO> 120616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sondun13.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Etna'nın lavları turistik tesise doğru akıyor... 
</HEADLINE>
<TEXT>

     İtalya'nın güneyindeki Sicilya Adası'nda yeniden faaliyete geçen Etna yanardağının, korku yaymaya başladığı bildirildi. 
     2700 metreyle Avrupa'nın en yüksek yanardağı olan Etna'nın lavlarının, 2dağın 100'üncü metresine kadar indiği bildirildi. Kurulan barikatlarla yavaşlatılan veya yönü değiştirilen lavların, Etna eteklerinde kurulu Sapienza dağ evlerinin bulunduğu bölgeye yaklaştığı belirtiliyor. 
     Nicolosi Belediye Başkanı Salvatore Moschetto, gazetecilere yaptığı açıklamada, ''Lavlar, çok bol bir şekilde Etna etrafındaki tek tursitik yer Sapienza'ya doğru iniyor. Şimdiye kadar doğrudan müdahaleler görmedik. Bu yüzden sivil yardım ekiplerinden Nicolosi'de bir merkez kurmalarını istiyoruz. Durum kritik'' dedi. 
     Lavların saatte 30-40 metre hızla aktığı, Sapienza turistik tesislerinin de 1000 metre mesafede bulunduğu ifade edildi. 
     Bu arada, Etna çevresinde bu sabah Richer ölçeğine göre 1.5 büyüklüğünde 2 deprem meydana geldiği kaydedildi. 
     





</TEXT>
</DOC>
