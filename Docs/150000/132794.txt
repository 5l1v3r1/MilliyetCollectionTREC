<DOC>
<DOCNO> 132794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun04.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter’i Özkan geciktirdi 
</HEADLINE>
<TEXT>

     HAKAN ŞANLITÜRK Ankara 

     Eski Çalışma ve Sosyal Güvenlik Bakanı Yaşar Okuyan, SSK’nın sarf malzemesi alımlarında büyük zarara uğratıldığını ortaya çıkaran "Neşter Operasyonu" kapsamında Başbakanlık Teftiş Kurulu’nun BTK üç ay gecikmeli olarak görevlendirilmesinin nedeninin eski Başbakan Yardımcısı Hüsamettin Özkan olduğunu iddia etti. 
     Bakanlık döneminde DGM’ye havale edilen olay için savcının, "BTK’nın da olaya el atması faydalı olur. Bazı teknik konularda BTK’nın desteğine ihtiyaç var" demesi üzerine Okuyan, Başbakanlığa BTK’nın görevlendirilmesi için yazı yazdı. Ancak, BTK bir türlü devreye girmedi. Okuyan, bunun nedenini şöyle anlattı "Özkan, herhalde bazı firma yetkilileri tarafından yanıltıldı. Malzeme satmazlar. Hastalar ölür’ söylentileri Özkan’ı etkilemiş, başına bir sıkıntı gelmesinden endişe etmiş olabilir." Tepkilerin artması üzerine Özkan’ın üç aylık gecikmeyle Ecevit’e gelen yazıyı imzalattırdığı belirtildi. 
     



 GÜNCEL 























</TEXT>
</DOC>
