<DOC>
<DOCNO> 124010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sontur01.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp polis memuru ile mühendisten haber alınamıyor 
</HEADLINE>
<TEXT>

     Şırnak'ın Silopi İlçesi'nde 11 gün önce ava giden bir polis memuru ile elektrik mühendisinden haber alınamıyor. 
     A.A muhabirinin edindiği bilgiye göre, Silopi İlçe Emniyet Müdürlüğü'nde görevli polis memuru Mustafa Yılmaz ile Karadeniz Enerji'de görevli elektrik mühendisi Cihat Çatalkaç, 3 arkadaşıyla birlikte geyik avlamak amacıyla 11 gün önce Cudi Dağı'na gitti. 5 kişilik grup bir süre sonra Köseli ile Derebaşı köyleri arasında 2 ayrı gruba ayrıldı. 
     Polis memuru Yılmaz ile mühendis Çatalkaç'tan uzun süre haber alamayan arkadaşlarının durumu güvenlik güçlerine bildirmeleri üzerine arama çalışmalarına başlandı. 
     Yetkililer, sürdürülen arama çalışmalarında kayıp iki kişinin izine rastlanmadığını belirterek, aramaların sürdüğünü bildirdiler. 
     





</TEXT>
</DOC>
