<DOC>
<DOCNO> 110083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/dunya/tur.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Londra’da savaşa karşı dev gösteri 
     İngiltere’nin başkenti Londra’da, dün düzenlenen savaş karşıtı gösteriye 400 bin kişinin katıldığı bildirildi. İslam Dernekleri’nin oluşturduğu birlikle diğer savaş aleyhtarı dernekler tarafından organize edilen gösteriye katılan ve Irak’a yapılacak bir saldırıya karşı çıkan protestocuların, "savaşa hayır", "petrol için kan dökmeyin" yazılı pankartlar taşıdığı görüldü. Ünlü İngiliz film yönetmeni Ken Loach gibi isimlerin ve milletvekillerinin de katıldığı gösterinin doruk noktasına ulaştığı Hyde Park’ta konuşan Londra Belediye Başkanı Ken Livingstone, ABD’nin Irak’ta insan haklarını ve demokrasiyi yeniden tesis etmenin değil, petrolün peşinde olduğunu söyledi. Livingstone, Batı’nın yarattığı Saddam canavarından şimdi kurtulmaya çalıştığını belirtti. 



 DÜNYA 












</TEXT>
</DOC>
