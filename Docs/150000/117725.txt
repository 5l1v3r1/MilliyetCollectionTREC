<DOC>
<DOCNO> 117725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/yasam/yas09.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi tarlada saçı Laila’da 
</HEADLINE>
<TEXT>

Anadolu kadını, İstanbul’daki eğlence yerlerinin ya da ünlü kuaförlerin adını bilmese de, saçları buralarda boy gösteriyor 
     SERHAT OĞUZ 

     SAÇINIZIN uzamasını mı istiyorsunuz, ya da saçınız çok mu cılız Çaresi var. Kaynak yaptırmak. Üstelik bu aralar çok moda. Ancak kaynak yaptırırken yapay saçlar out. Artık Anadolu kadınının saçları İstanbullu kadının omuzlarını süslüyor. Simsarların köy köy dolaşarak topladığı kadın saçları kuaförlerde müşterilerin saçlarına kaynakla ekleniyor. 
     
     Ünlülerin omuzunu süslüyor 
     KUAFÖRLER zeytinyağı kullanarak sağlıklı beslenen Ege ve Akdenizli köylülerin saçlarını tercih ediyor. Acılı yiyen Doğulu kadınların saçlarının ise çok sert olmasından yakınıyor. Anadolu kadınlarının saçını omuzlarında taşıyan ünlüler arasında Nükhet Duru, Çiğdem Tunç, Billur Kalkavan da var. 
     
     Tencere ve tavaya saç veriyorlar 
     SAÇ ticaretinde asıl kazanan simsarlar. Tüm köyleri dolaşıp saç topluyor. Fiyatı kalitesine ve uzunluğuna göre 10-100 milyon arasında değişiyor. Simsarlar bazen tencere ve tava vererek bile saç alabiliyor. Hatta bazı kadınlar, saçlarını sadece satmak için uzatıyor. Kuaförlerde bu saçla kaynak yaptırmanın bedeli ise yaklaşık 500 milyon lira. 
     
     Simsarların topladığı saçlar İtalya, İngiltere ve Amerika’ya da ihraç ediliyor. Kuaförler, yapay saç yerine bu saçları tercih ediyor. Saçın satılır hale gelmesi için kadınların iki üç yıl beklemesi gerekiyor. 
     MUSTAFA SEVEN 




 YAŞAM 


















</TEXT>
</DOC>
