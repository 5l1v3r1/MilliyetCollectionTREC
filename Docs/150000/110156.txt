<DOC>
<DOCNO> 110156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sondun02.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da 5 kişi idam edildi... 
</HEADLINE>
<TEXT>

     İran'ın başkenti Tahran'da bugün 5 kişi halkın önünde asılarak idam edildi. 
     İRNA'nın haberine göre, adam kaçırma, kadınlara tecavüz, zorla alıkoyma ve alkollü içki içme suçlarından idama mahkum edilen ''Kara Akbabalar'' çetesi üyesi Emir Kerbalai ve Ferhad Aknariyan, başkentin batısındaki Azadi meydanında halkın gözleri önünde vince çekilerek asılırken, Peyam Emini, Mecid Kasimi ve Emir Fahri'nin idam cezası da doğudaki İstiklal meydanında yine aynı yöntemle infaz edildi. 
     Çete üyelerinin sabah saatlerinde idam edilişini her iki meydanda da yaklaşık 2 bin civarında insan izledi. 
     İran yasalarına göre, tecavüz, cinayet, uyuşturucu kaçakçılığı ve silahlı soygundan suçlu bulunanlar idam cezasına çarptırılıyor. 
     





</TEXT>
</DOC>
