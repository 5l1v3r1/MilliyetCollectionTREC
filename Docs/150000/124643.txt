<DOC>
<DOCNO> 124643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sonspo09.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 2- Trabzonspor 2 
</HEADLINE>
<TEXT>

     Stat İnönü . 
     Hakemler Bülent Uzun xxx, Baki Tuncay Akın xxx, Birol Budan xxx . 
     Malatyaspor Miloşevski x, Arsin xx, Mert xxx, Tolga xxx, Stankow xx, Duro x, Ayman xx, Mithat xx, Timuçin xx, Hasan Özer xx, Fazlı x . 
     Trabzonspor Petkoviç xx, Mustafa xx, Erman Gülaçar xxx, Macit x, Serkan xx, Auerelio xxx, Gökdeniz xx, Hüseyin xx, Erman Özgür xx, Fatih xx, M. Yılmaz xx . 
     Birinci Süper Futbol Ligi'nde Malatyaspor ile Trabzonspor arasında yapılan maç 2-2 sona erdi. 
     6. dakikada Malatyaspor öne geçti. Bu dakikada ceza sahası dışında kazanılan serbest atışı Timuçin kullandı. Bu oyuncunun yaptığı ortada Trabzonsporlu defans oyuncularını uzaklaştıramadığı top, Tolga'nın önüne düştü. Tolga güzel bir vuruşla meşin yuvarlağı kaleci Petkoviç'in solundan filelerle buluştu 1-0 
     8. dakikada Fatih'in ceza sahasına yaptığı ortada Auerelio'nun kafa vuruşunda, Miloşevski topu son anda kornere gönderdi. 
     15. dakikada Duro ceza sahası içerisindeki müsait durumdaki Hasan Özer'e pas verdi. Bu futbolcunun vuruşunda kaleci Petkoviç topu 2 hamlede yakaladı. 
     32. dakikada Mithat'ın pasıyla sol çaprazdan ceza sahasına inen Fazlı kaleci Petkoviç'ten sıyrılarak, köşeden topu kaleye gönderdi. Trabzonsporlu Erman Gülaçar son anda topa müdahale ederek, meşin yuvarlağı kornere çeldi. 
     34. dakikada Trabzonspor eşitliği sağladı. Auerelio'nun ceza sahasının sağından orta şut karışımı vuruşunda, meşin yuvarlak kaleci Miloşevski'nin üzerinden filelerle buluştu 1-1. 
     41. dakikada Timuçin'in ceza sahasında müsait durumdaki Fazlı'nın önüne topu bıraktı. Fazlı topa dokunamayınca Malatyaspor mutlak bir golden oldu. 
     Kalan dakikalarda da gol olmayınca maçın ilk yarısı 1-1 sona erdi. 
     
     İKİNCİ YARI 

     50. dakikada Trabzonspor'da, Macit'in yerine Ommar x oyuna girdi. 
     53. dakikada hakeme itiraz eden Malatyasporlu Duro sarı kart gördü. 
     59. dakikada hakem Bülent Uzun, bir pozisyona itirazını sürdüren Malatyaspor Antrenörü Hayati Palancı'yı tribüne gönderdi. 
     61. dakikada Duro'nun sert şutunda, top savunmaya çarparak Hasan Özer'in önüne düştü. Bu oyuncunun aşırtma vuruşunda, meşin yuvarlak üstten auta çıktı. 
     65. dakikada Erman Özgür'ün pasıyla ceza alanında topla buluşan Gökdeniz'in şert şutunda, meşin yuvarlak kaleci Milosevski'de kaldı. 
     66. dakikada Malatyaspor'da, Mithat'ın yerine Ufuk x , Trabzonspor'da ise Gökdeniz'in yerine Muzaffer x oyuna dahil oldu. 
     71. dakikada Duro'nun yaptığı ortada iyi yükselen Tolga'nın kafa vuruşunda, top az farkla üstten dışarı çıktı. 
     74. dakikada Trabzonspor ceza alanında oluşan karambolde topa en son Ufuk dokundu. Kaleci Petkoviç, topu son anda kornere çeldi. 
     77. dakikada Malatyaspor'da, Stankov'un yerine Ziya x , Trabzonspor'da da Mehmet Yılmaz'ın yerine Hasan x oyuna girdi. 
     84. dakikada Ayman'ın pasıyla ceza alanında buluşan Fazlı'nın vuruşunda, Petkoviç uzanarak topu yakaladı. 
     86. dakikada Malatyaspor'da, Duro'nun yerine Olivera oyuna girdi. 
     87. dakikada Trabzonspor öne geçti. Fatih'in pasıyla ceza alanında topla buluşan Erman Özgür, düzgün vuruşla meşin yuvarlağı Milosevski'nin solundan filelere gönderdi 2-1. 
     89. dakikada Trabzonsporlu Serkan 2. sarı kartı görerek, kırmızı kartla oyun dışında kaldı. 
     Uzatma dakikalarında Malatyaspor eşitliği sağladı. Timuçin'in soldan kullandığı serbest vuruşta iyi yükselen Hasan Özer, kafayla meşin yuvarlağı filelerle buluşturdu 2-2. 
     Maç, bu skorla sona erdi. 
     





</TEXT>
</DOC>
