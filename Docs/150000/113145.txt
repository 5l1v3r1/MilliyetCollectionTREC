<DOC>
<DOCNO> 113145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/ekonomi/eko04.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in turunda yumruklu kavga 
</HEADLINE>
<TEXT>

     ŞÜKRAN PAKKAN İstanbul 

     CHP İstanbul 1’inci Bölge Milletvekili Adayı Kemal Derviş’in Beykoz’daki seçim gezisinde CHP’lilerle SP’liler ve esnaf arasında kavga çıktı. Türkiye Komünist Partililer TKP tarafından da protesto edilen Derviş "Kavga olmamalıydı" dedi. 
     Paşabahçe SP ilçe binası altındaki esnaf tarafından "Ülkeyi batıranlara oy yok" pankartlarıyla karşılanan Derviş’e eşlik eden CHP Beykoz İlçe Meclis üyeleriyle, esnaf ve SP’liler arasındaki sözlü tartışma yumruklaşmaya dönüştü. Kavgayı CHP yöneticileri yatıştırdı. Bir süre sonra Derviş’in karşısına çıkan TKP’liler seçim otobüsünden de Derviş aleyhine slogan attı. 
     Bölge gezinde bir okul bahçesine de giren ve yüzlerce öğrencinin öpme yarışına girdiği Derviş, soruları yanıtlarken "Kaybettiğiniz paraların hesabını, batık banka sahipleriyle aynı masaya oturan siyaseçilere sorun" dedi. 
     
     



 EKONOMİ 


















</TEXT>
</DOC>
