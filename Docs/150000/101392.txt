<DOC>
<DOCNO> 101392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yazar/akyol.html </URL>
<DATE> 2002/08/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Beyaz Türkler’e siyasetname 
</HEADLINE>
<TEXT>

     TURAN Güneş merhumun "Türk Demokrasisinin Analizi" adlı kitabı... Ümit Yay. Konur Sok, 72 1, 06640 Ankara . 
     Bugünkü Beyaz Türkler’imiz için de uyarıcı bir siyasetname’ değerindedir Halktan kopukluğu ve halkla bütünleşmeyi anlatır. 
     Turan Hoca, bizde milli iradeden korkan, halkı zapturapt altında tutmak isteyen çarpık "ilericilik" anlayışını eleştirir 
     "Bu, bal gibi bir sınıfın diğerleri üzerinde baskı yapması, kendini büyük kitlenin babası, ağası ilan etmesi demektir. Bunun adı ilericilik değil, dört başı mamur bir faşizmdir, gericiliktir... Kitleden korkacaksın, onu suçlayacaksın, hiçbir sıkıntıya katlanmadan zorla başa geçip oturacaksın, birtakım kanunlar çıkaracak, herkesi susturacaksın, sonra da ilerici, devrimci olacaksın " Sf. 153 
     27 Mayıs ve 12 Eylül darbeleri böyleydi... 27 Mayıs Anayasası da milli iradeyi bürokratik kurumların vesayeti altına almıştı Sf. 215 - 224 
     
     GÜNEŞ Hoca, Menderes’in saflarında siyasete atılmış, ihtilafa düşmüş ve liberal Hürriyet Partisi’ni kurmuş, sonra CHP’ye katılmıştı. Bu geniş tecrübe onu klasik Kemalist çizginin dışında bir dünya ile tanıştırmıştı. "Devlet partisi" CHP’yi halkla bütünleştiren "Ortanın Solu" hareketinin bir numaralı teorisyeninin Turan Hoca olması tesadüf değil, bu birikimin eseridir. 
     Hoca, eski CHP’yi anlatır 
     "Kurtuluş Savaşı’nı başarıya ulaştırmış genç devrimciler, yani CHP’nin üst kademeleri yaşlanmış, tutucu bir ruh sahibi olmuşlardır... 
     Yeni yetişen kuşaklar ise ne bu kadro içinde yer alabilmişler, ne de halka inebilen yeni bir harekete katılabilmişlerdir..." 
     Çünkü "Tek Parti" vardır ve "tek yol devlet örgütü ve bürokrasi"dir. 
     "Türkiye iktisaden geri kalmış bir ülke olmaya devam etmiştir. Türkiye çok partili hayata girerken, CHP’nin halkla bağlantısı çoktan kesilmiş bulunuyordu... Halkın gözünde bir çeşit devlet aristokrasisi’ izlenimi veriyordu." Sf.79 - 80 
     
     BUGÜN için Beyaz Türkler’imizin önünde, "devlet aristokrasisi" ile kol kola bir "sivil aristokrasi" izlenimi yaratma riski vardır. 
     1962’deki yazılarında CHP’nin bu "devlet aristokrasisi" görünümünü eleştiren Turan Hoca, Demokrat Parti ortaya çıkanca halkın nasıl harekete geçtiğini de hatırlatır ve bugünkü resmi ve sivil "Beyaz Türkler" için de geçerli bir uyarıda bulunur 
     "Genel olarak kadere razı, tevekkül içinde yaşadığı sanılan kitleler, kendilerine bazı haklar tanındığında birden bire davacı ve talepçi durumuna gelmektedir." Sf. 85 
     Güneş, eski CHP’nin halkı "irticacı, dinci, cahil" diye suçlamasını eleştirir, halkı anlayamadığını belirtir. Sf. 86, 96 
     Gerçekten kodamanların’ "irticacı, cahil" diye suçladığı halk, geçmişinin yükünü attığında "Ortanın Solu’nda" CHP’ye oy verecekti. 
     1950’lerde Menderes, 60’larda Demirel, 70’lerde Ecevit, 80’lerde Özal nasıl halkla bütünleşmişti Sihir’ bu sualin sosyolojik cevabındadır. 
     Ve rahmetli Güneş’in kitabında anlatılmaktadır. 
     
     







Beyaz Türkler’e siyasetname 


Bir öykü 


Derviş’in siparişi 


Derviş ve... 


Brezilya grip oldu, biz de nezle 


2003 başından itibaren devlet nereden buldun’ diyecek 


Suya, sabuna dokunmayan pisler... 


Üçyüz Yıllık Gecikme 


Solun kalesi Tunceli 


Bu lemde kral o be kardeşim 


Derviş’e siyasette bir şans tanınmalı mı 


Yasaklar aç bırakmış 


</TEXT>
</DOC>
