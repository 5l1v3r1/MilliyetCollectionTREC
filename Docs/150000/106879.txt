<DOC>
<DOCNO> 106879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/siyaset/siy04.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’den Yılmaz’a 
</HEADLINE>
<TEXT>
Hükümeti yık görüşelim 
Yılmaz’ın MHP’siz hükümet’ teklifine Çiller’den yanıt Güvenim kalmadı. Önce hükümeti düşürmek için adım at 
     AYDIN HASAN Ankara 

     DYP lideri Çiller, aracılar kanalıyla "AB ekseninde MHP’siz hükümet kuralım. Seçim 2003’te yapılsın" teklifinde bulunan ANAP lideri Yılmaz’a "Artık güvenim kalmadı. Hükümeti yıksın, konuşalım" mesajı gönderdi. 
     Yılmaz’ın hükümeti yıkmak için DYP lideriyle aracılar vasıtasıyla yürüttüğü görüşmelerin üçüncü aşamasından sonra harekete geçtiğini belirten Çiller’e yakın bir kaynak, ANAP’tan ilk teklifin temmuzda geldiğini belirtti. DYP ile ANAP arasında görüşmelerin başladığı dönemde Devlet Bakanı Kemal Derviş, 10 Temmuz’da Çiller’e seçimin nisanda yapılıp yapılamayacağını sordu. Çiller de Irak operasyonunda başbakan olmak istediğini açıkladı. Yılmaz’ın hükümetin devamından yana tutumu üzerine görüşmeler sona erdi. 
     
     İKİNCİ TRAFİK 
     İkinci görüşme trafiği ağustosta yaşandı. DYP’den Ömer Barutçu, ANAP’tan da Yaşar Topçu, iki lider arasında mesaj taşıdı. ANAP, hükümeti yıkmak için harekete geçmeyince Çiller, "Bu hükümetle seçime gitmeye razıyız" dedi. 
     Aynı kaynak, son gelişmelerle ilgili ise şu bilgiyi verdi 
     "Defter kapanmıştı. Ancak, vaziyetten kendine vazife çıkaran Eyüp Aşık, Yılmaz’ın teklifini getirdi. Çiller, Artık güvenmiyorum. Hükümeti düşürmek için adım atsın. Hükümeti yıksın, o zaman kendisine güvenip konuşalım’ mesajını gönderdi." 
     



 SİYASET 




















</TEXT>
</DOC>
