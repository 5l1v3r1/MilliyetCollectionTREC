<DOC>
<DOCNO> 108549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur22.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK Başkanı Algan "Kararı yarın açıklayacaklarını bildirdi" 
</HEADLINE>
<TEXT>

     Yüksek Seçim Kurulu YSK Başkanı Tufan Algan, kimlerin milletvekili adayı olamayacaklarını yarın açıklayacaklarını bildirdi. 
     Algan, oy pusulalarının basılacağı Türk Tarih Kurumu'nun Sincan'daki Basımevi'nde incelemelerde bulundu. Algan, gazetecilerin soruları üzerine, milletvekilli adaylarının hukuki durumlarını incelemeyi bugünkü toplantıda da sürdüreceklerini belirterek, YSK üyelerinin Yargıtay ve Danıştay'daki görevleri nedeniyle çalışmaların bugün tamamlanamayacağını söyledi. 
     İncelemelerin yarın tamamlanacağını kaydeden Algan, kimlerin milletvekili adayı olamayacaklarını yarın açıklayacaklarını bildirdi. 
     YSK Başkanı Tufan Algan, Recep Tayyip Erdoğan, Necmettin Erbakan, Akın Birdal, Murat Bozlak ve diğer adayların hukuki durumu ile aday olup olamayacaklarını yarın akşam saatlerinde açıklayacağını sözlerine ekledi. 
     





</TEXT>
</DOC>
