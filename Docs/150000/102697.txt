<DOC>
<DOCNO> 102697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun32.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamaney "ABD ile ilişkileri yeniden başlatmak gurur kırıcı" 
</HEADLINE>
<TEXT>

     İran dini lideri Ayetullah Ali Hamaney, Amerika ile ilişkileri yeniden başlatmanın gurur kırıcı olabileceğini ve İslami devrimle yapılanları tehlikeye sokabileceğini kaydetti. 
     İrna'nın haberine göre, Hamaney, dün İranlı diplmatlarla yaptığı görüşmede, Washington ile ilişkileri yeniden başlatmanın parlak bir geleceği kaybetmek ve devrimin hayati öneme sahip kazançlarının bozulması anlamına geleceğini söyledi. 
     Bush yönetiminin, İran'ı yeniden ilişki kurmaya mecbur etmeye çalışabileceğini belirten Hamaney, ''Beyaz Saray savaş kışkırtıcılarının, İslami kuruluşu yıkmaya çalışacağını ya da Amerika ile ilişkilerine yeniden başlatması için şartları İran için dayanılmaz yapabileceklerini'' kaydetti. 
     İran ve ABD ilişkileri, 1979'da İslami devrimi takiben Tahran'daki ABD Büyükelçiliği'ne düzenlenen baskından sonra bozulmuştu. 
     





</TEXT>
</DOC>
