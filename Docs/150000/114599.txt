<DOC>
<DOCNO> 114599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yasam/yas02.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Hz. İsa’nın varoluş kanıtı’ 
</HEADLINE>
<TEXT>

Kudüs’te bir lahitte bulunan "Yusuf’un oğlu, İsa’nın kardeşi Yakup" yazısı ortalığı karıştırdı 
     DIŞ HABERLER SERVİSİ 

     Hz. İsa’nın yaşamış olduğuna gönderme yapan ilk tarihsel belge sayılabilecek bir yazıt bulundu. 
     Amerikan Biblical Archeology Review’ dergisinde çıkan makaleye göre, Kudüs’te bulunan bir taş lahitin kenarında Aramice "Yusuf’un oğlu, İsa’nın kardeşi Yakup" yazıyor. Fransız paleograf Andre Lemaire, Aramice’nin İsa’dan Sonra İ.S. 10 ile 70 yıllarında kullanıldığını, lahit üzerindeki yazının gerçek olduğunun da İsrail’de bir laboratuvarda doğrulandığını bildirdi. Lemaire, müteveffanın kemiklerinin konduğu küçük lahitin ise, İ.S. yaklaşık 63 yılından kalma olduğunu belirtti. 
     
     Ve karşı tez... 
     Fransız uzman, Kudüs’te o devirlerde Yakup, Yahya ve İsa adlarının çok yaygın kullanıldığını, ancak üç ismin bir arada çok ender görüldüğünü belirterek, Bu da isimlerin ünlü kişilere ait olduğunu gösteriyor’ dedi. Uzmana göre, bu isimler Aziz Yakup ve Nasıralı İsa. İncil’de birkaç kez "İsa’nın üvey kardeşi" olarak anılan Yakup, İsa çarmıha gerildikten sonra Hıristiyan topluluğun lideri olmuştu. 
     Kudüs’teki Kitab - ı Mukaddes Okulu uzmanları ise bu iddiayı şüpheyle karşılıyor. Jean - Michel de Tarragon, "İsa’nın kardeşi" sözünün de o dönemde İsa Peygamber’in şöhretine gönderme yapmak için kullanıldığını sanmadığını söylüyor. 
     
     
     



 YAŞAM 

















</TEXT>
</DOC>
