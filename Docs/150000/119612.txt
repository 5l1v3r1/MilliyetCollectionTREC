<DOC>
<DOCNO> 119612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/ekonomi/eko02.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar örgütlendi erkeklere kapı açık 
</HEADLINE>
<TEXT>

İş kadınlarının kurduğu Kadın Girişimciler Derneği, kapılarını, kadın girişimlerini destekleyen’ erkeklere de açıyor. İlk hedefleri ise TÜSİAD’lı erkekleri üye yapmak 
     EYLEM TÜRK 

     Kadın girişimcilerin biraraya gelerek kurdukları, Kadın Girişimciler Derneği KAGİDER , kapılarını erkek üyelere de açtı. Örgüt, kadın girişimcilere destek verecek erkek üyeleri de bünyelerine katmaya hazırlanıyor. KAGİDER yetkililerinin bu yönde ilk hedefi ise TÜSİAD’a üye işadamları. 
     KAGİDER, dün düzenlenen basın toplantısıyla kamuoyuna tanıtıldı. KAGİDER’in Başkanlığı’nı yürüten Meltem Kurtsan, kadın girişimcilerin iş dünyasındaki statülerini sağlamlaştırma ve karşılaştıkları güçlüklerin aşılmasına katkıda bulunmayı amaçladıklarını söyledi. 
     
     Zirve düzenlenecek 
     KAGİDER’in kuruluş öyküsünü anlatırken, bu yılın Şubat ayında düzenlenen BM Avrupa Ekonomi Toplantısı’na davet edilen Türk kadınlarının kendisini orada yalnız hissettiğini dile getiren Kurtsan, sözlerini şöyle sürdürdü 
     "Türkiye’ye dönünce bunu tartışmaya başladık. Bir dernek kurma fikrini TÜSİAD’a ilettik. TÜSİAD da bunun iyi bir fikir olduğunu bildirdi. Ve eylül ayında derneği kurduk. Projelerimizi hızla hayata geçiriyoruz." TÜSİAD ile işbirliği içinde olacaklarını söyleyen Kurtsan, 2004 yılı başında, her yıl tekrarlanmak üzere, Kadın Girişimciler Zirvesi düzenlemeyi planladıklarını açıkladı. 
     KAGİDER Genel Sekreteri Feryal Menemenli ise nüfusun yüzde 11-12’sini çalışan kadınların oluşturduğunu, bunların yüzde 70’inin tarım sektöründe ücretsiz çalıştığını, geri kalan yüzde 30’luk kesimi oluşturan yaklaşık 2 milyon kadının sadece yüzde 0.7’sinin kendi işinde çalıştığını bildirdi. 
     
Kaynağı bulmazlarsa popülizm olur’      Türk Sanayicileri ve İşadamları Derneği TÜSİAD Başkanı Tuncay Özilhan, AKP’nin Acil Eylem Planı konusunda, "Bunların uygulanması Türkiye’nin önünü açar. Temennizim kaynak bulunarak yapılması, yoksa popülist politikaya dönüş olur" dedi. 
     KAGİDER’in basın toplantısından sonra gazetecilerin sorularını yanıtlayan Özilhan, Eylem Planı’nı şöyle değerlendirdi 
     "Bunların nasıl yapılacağını, kaynakların nereden sağlanacağını ve bürokrasiye bunların nasıl yaptırılacağını beraber göreceğiz, takip edeceğiz. Temennimiz, bunların bir kısmının kaynaklarının kullanılarak yapılması... Yoksa tekrar bir popülist politikaya dönüş olur. Kamu yönetimi yeniden yapılandırılırsa, tasarruflarla büyük bir kaynak yaratılır ve büyümeye kullanılabilir." 
     
     Yüzde 30 reel faiz olur mu ’ 
     Büyümek için faizlerin düşmesi gerektiğine dikkat çeken Özilhan, bu konuda da şunları belirtti 
     "Enflasyon yüzde 35 - 32 - 33’lerde bitecek. 10 puanlık reel faiz koysanız 43 olur. Buna göre faizlerin aşağı gelmesi lazım. Türkiye’nin büyümeye ihtiyacı var, faizin düşmesi gerekiyor. Gelmesi gereken seviyeye güven duyduğu için geliyor. O kaotik dönemde, seçime girerken ki dönemde bir güven yoktu. Herkes onu soruyordu Yahu enflasyon düşüyor faizler niye düşmüyor bir ülkede 30 puan reel faiz olur mu Olmaz. Şimdi doğru noktaya doğru geliyor . Güven ortamının oluşması dengeleri getiriyor. Bu dengelerden sonra bir müddet istikrarlı gidecektir." 
     



 EKONOMİ 

















</TEXT>
</DOC>
