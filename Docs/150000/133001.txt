<DOC>
<DOCNO> 133001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/astro/index.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş ve Ay’ın konumu hayatınız için önemlidir 
</HEADLINE>
<TEXT>
Duygusal motivasyonunuz nereden kaynaklanıyor 
     Doğum anına ait astrolojik haritanız hayatınız hakkında pek çok ipucu barındırır. Duygusal motivasyonunuzun yönü de bunların arasında en önemli konulardan birisidir. Kimileri yeni başlangıçlar yapmayı, kimileri ise uyum ve uzlaşı arayışını kendilerine uygun bir çıkış noktası olarak saptar. Haritanızda Güneş ve Ay’ın konumu ve aralarında nasıl bir ilişki olduğu duygusal yönelimleriniz açısından çok önemlidir, zira Güneş bilinci, yaratıcılığı ve kişiyi yaşama yakın tutan enerjiyi anlatırken, Ay güdüleri, bedensel tepkileri ve kişiyi mutlu eden duygusal itilimleri anlatır. Eğer bir gökharitanız varsa, bu yazıda duygusal yöneliminizi rahatça görebilirsiniz. 
     
     Nasıl hesaplanır 
     Bunu belirlemek için haritanızda Güneş ve Ay arasında kaç derece olduğunu hesaplamalısınız. Örneğin Güneş’i Boğa burcunun 10 derecesinde, Ay’ı ise Yengeç burcunun 10 derecesinde yer alan birisini düşünelim. Her burç 30 derece olduğu için Boğa’dan Yengeç’e doğru sayarsak her zaman Güneş’ten Ay’a doğru saymalıyız 60 derece olacaktır. Çünkü iki güç arasındaki açı 10 derece, Boğa’dan İkizler’e kadar 20 derece, İkizler 30 derece ve Yengeç’in 10 derecesi toplanırsa 60 derece eder. Aşağıda açıkladığımız gibi bu durumda kişinin Güneş-Ay fazı hilal olacaktır. Eğer haritanız yoksa bunu www.astrodienst.ch adresinde çıkartabilir ve Güneş ile Ay arasındaki açıyı hesaplayabilirsiniz. 
     
     Hangi Ay fazında doğdunuz 
     Haritanızda Güneş ve Ay arasındaki açıyı hesapladıktan sonra 8 ayrı kategori söz konusudur Yeniay 0-45 derece arası , hilal 4-90 derece arası , ilk dördün 90-135 derece arası , büyüyen Ay 135-180 derece arası , dolunay 180-225 derece arası , küçülen Ay 225-270 derece arası , son dördün 270-315 derece arası , balsamik 315-360 derece arası . 
     
     Yeniay döneminde doğanlar 
0-45 derece arası 
     Yeniayda doğanlar çocuksu, sürekli bir başlangıç yapmak isteyen, sabırsız ve daha çok kendilerine dönük bir duygusal motora, motivasyon kaynağına sahiptirler. Olayları hemen duygusal açıdan yorumlar ve sevdikleri işle duygusal anlamda bütünleşme yaşarlar. Sevdikleri ve sevmedikleri arasında güçlü, yoğun bir ayırım yaparlar. Bu dönemde doğanlar oldukça subjektif ve aceleci olacaklardır. Hemen eyleme geçmek isterler. Yaşamlarında bir görüşün liderliğini yapmak ve başlatmak büyük önem taşır. Örnekler Madonna, Larry King 
     
     Hilal döneminde doğanlar 
45-90 derece arası 
     Hilal döneminde doğanlar tıpkı yeniay kişilikleri gibi tezcanlı, çabuk harekete geçen, aktif kişilerdir ama bu dönemde doğanlar elle tutulur şeyler elde etmek için daha fazla mücadele etme taraftarı olurlar. Eyleme geçmenin yanında, ellerini çamura bulamak yani eldeki işin somut tarafları ile de ilgilenmek isterler. Bu yüzden yeniay tiplerine göre daha yapıcıdırlar. Başladıklarını bitirmeden yeni bir projeye geçmek yerine mücadeleye devam etmeyi isterler. Projelerini ortaya koymak, başkaları ile paylaşmak önem taşır. Örnekler Indira Gandi, Jacques Cousteau. 
     
Haftaya bu konuyu işlemeye devam edeceğiz.      
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
