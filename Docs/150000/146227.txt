<DOC>
<DOCNO> 146227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/son/sonspo14.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Türk Telekom 67 - Efes Pilsen 107 
</HEADLINE>
<TEXT>

     Türk Telekom Carr x 9, Mutlu x 5, Şemsettin xx 14, Jurkoviç x 12, Ellis x 11, Umut x, Can x 3, Thomas x 13. 
     Efes Pilsen Kerem xx 6, Ömer xxx 22, Granger xx 14, Kaya xx 13, Kambala xxx 20, Alper xx 11, Golemac x 3, Ender xx 6, Asım x 8, Enver x 4, Valentine x. 
     1. Periyod 15-25. 
     Devre 33-56 Efes Pilsen lehine. 
     3. periyod 45-83. 
     Türkiye Basketbol Ligi'nde lider Efes Pilsen, deplasmanda Türk Telekom'u rahat geçti 107-67 İlk periyotta etkili savunmasıyla Türk Telekom hücumlarını durdurmayı başaran Efes Pilsen, rakip pota altında özellikle Kambala ve Kaya'nın skorer oyunlarıyla farkı açtı. 5. dakikası 14-4 Efes Pilsen üstünlüğünde geçilen ilk periyodu konuk ekip, 10 sayı farkla 25-15 önde tamamladı. Türk Telekom'da farkın açılmasını engelleyen tek isim, bu bölümde 12 sayı kaydeden Jurkoviç oldu. 
     İkinci periyotta Jurkoviç'in oyundan düşmesi ve erken faul problemi yaşamasıyla sayı üretmekte iyice zorlanan başkent ekibi karşısında farkı iyice açan Efes Pilsen, 15. dakikayı 25 sayı farkla 43-18 önde geçti. Dış şutlarda Ömer ve Alper ile sayılar bulan konuk ekip savunma direnci tamamen kırılan rakibi karşısında rahat oyununu sürdürdü ve devreyi 56-33 önde tamamladı. 
     Üçüncü periyotta Türk Telekom, Şemsettin'in gayretleriyle farkı kapamaya çalışsa da, rakip pota altında üstünlüğünü sürdüren Efes Pilsen, 25. dakikayı 65-41 önde geçti. Hücumda yüksek dış şut yüzdesini sürdüren konuk ekip, bu bölümü de 38 sayı farkla 83-45 önde bitirdi. 
     Son periyotta oyundan tamamen kopan rakibi karşısında 35. dakikayı 93- önde geçen Efes, karşılaşmadan da 40 sayı farkla 107 -67 galip ayrıldı. 
     





</TEXT>
</DOC>
