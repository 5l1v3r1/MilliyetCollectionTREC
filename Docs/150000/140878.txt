<DOC>
<DOCNO> 140878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/ekonomi/eko06.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak için SİT alanına newline yapılaşma izni 
</HEADLINE>
<TEXT>

Maliye Bakanlığı’nın Başbakanlığa sunduğu tasarıda, SİT alanlarında yapılaşma izni verilmesi ve gecekonduların sahiplerine satılması öngörülüyor 
     ANKARA Milliyet 

     Tezkere müzakerelerinde gündeme gelen Amerikan kredisinden umudu kesen ve kaynak için vatandaşa ek vergi koyan hükümet, yeni gelir için, önceki hükümetlerin de her kaynak ihtiyacı olduğunda yaptığı gibi kamu arazilerinin satışını gündeme aldı. Başbakanlığa sunulan tasarıya göre SİT alanlarında yapılaşma izni veriliyor. 
     Maliye’nin hazırlayarak Başbakanlığa gönderdiği çeşitli kanunlarda değişiklik yapılması hakkında yasa tasarısında Hazine arazisindeki gecekondu alanlarının öncelikle sahiplerine satılmak üzere belediyelere devredilmesi, yabancı kişi ve şirketlerin de taşınmaz mal edinmeleri öngörülüyor. 
     Birinci derece doğal SİT alanı olan arsa ve arazilere, toplam alanın yüzde 6’sı kadar yapılaşma izni verilecek. 
     Devlete ait yerlerdeki baraj, dalyan, voli yerleri, göller, havuzlar, nehirler ve nehir ağızlarındaki av yerleri ile su ürünleri üretim hakkı kiraya verilecek. Hazine’ye ait taşınmazlar, Organize Sanayi Bölgeleri’ne rayiç bedel üzerinden değil harca esas değer üzerinden doğrudan satılabilecek. Böylece yatırımcılara daha ucuz arsa yolu açılacak. Hazine’ye ait tarım arazileri, 31 Aralık 2002 tarihinden geriye dönük beş yıl içinde buraları işleyen çiftçilere satılacak. 
     
     Belediyeler de pay alacak 
     Satışlarda bedelin dörtte biri peşin, kalanı en fazla dört yılda ve eşit taksitlerle ödenecek. Belediye ve mücavir alan sınırları içindeki Hazine’ye ait taşınmaz malların satış bedellerinin tahsil edilen kısımlarından ilgili belediyeye yüzde 10, varsa büyükşehir belediyesine yüzde 5 pay verilecek. 
     
Maliye Tasarıda gecekondu affı yok      Maliye Bakanlığı yaptığı açıklamada Hazineye ait taşınmazların satışının hızlandırılmasını öngören "Çeşitli Kanunlarda Değişiklik Yapılması Hakkında Kanun Tasarısı" ile gecekondu affı getirilmesinin söz konusu olmadığını bildirdi. Açıklamada şu görüşlere yer verildi 
     "Bu uygulama 18 Temmuz 2001 tarihinden beri devam etmektedir. Bunun dışında yeni bir düzenlemeye gidilmesi söz konusu değildir’’ 
     



 EKONOMİ 























</TEXT>
</DOC>
