<DOC>
<DOCNO> 108007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/spor/aspo.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant futbolcularını son kez uyardığını, yepyeni bir Fener’in geldiğini söyledi 
</HEADLINE>
<TEXT>
"RUHSUZLUK BİTTİ" 
Alman hoca sezon başında agresif ve tempolu oynayan takım vaad ettiğini ancak birçok oyuncusunun hayal kırıklığı yarattığını açıkladı, Solna karşısında çok değişik bir takım müjdeledi 
     Mehmet DEMİRCAN 

     Son uyarı 
     FENERBAHÇE Teknik Direktörü Werner Lorant, kötü gidişteki faturayı oyuncularına çıkarttı. Büyük beklentiler içinde olduğu futbolcularından bazılarının kendisinde hayal kırıklığı yarattığını belirten Alman hoca, "Onları son kez uyardım. Artık toparlanacağız. Sezon başında söz verdiğimiz gibi saldıran, agresif ve tempolu oynayan bir Fenerbahçe yaratacağız. Herkes Solna karşısında çok değişik bir takım izleyecek" dedi. 
     
     Arzu yoktu 
     MALATYASPOR’UN kendilerinden daha istekli ve arzulu olduğuna dikkati çeken Lorant, "Herkes gördü. Bizim oyuncularda maçı kazanacak istek ve arzu yoktu. Adeta ruhsuz gibi oynadılar. Böyle maç kazanılmaz ki. Kişisel olarak kimseyi suçlamak istemiyorum ancak bütün takım olarak çok kötüydük. Peki karşı tarafta ne vardı Agresif oynayan, istekli ve maçı kazanmak için herşeyini ortaya koyan bir Malatyaspor vardı" ifadesini kullandı. 
     
     İşimi düşünüyorum 
     BAŞKAN Aziz Yıldırım’ın kendisine güvendiğini ve sık sık görüştüklerini sözlerine ekleyen Alman hoca, şöyle konuştu "Sayın Başkan ile bu maç öncesi de konuştuk, Malatyaspor maçından sonra da. Kendisi bana güvendiğini tekrarladı ve sadece işimi düşünmek zorunda olduğumu tekrarladı. O’nunla hiç bir sorunum yok. Şu an sadece Solna maçını düşünüyorum. Ardından da ligde kötü günleri geride bırakacağız" diye konuştu. 
     
     Perdeli öpücük 
     Werner Lorant, eşini dün Almanya’ya gönderdi. Atatürk Havalimanı’nda gazetecilerin görüntü almasına tepki gösteren Alman hoca, soruları yanıtsız bıraktı. Lorant, pasaport işlemlerini yaptıran eşini öpmesinin görüntülenmemesi için de kendisiyle beraber havalimanına gelen yakınıyla perdeleme yaparken bir ara gazetecilerin de üzerine yürüdü. 
     
Şaka gibi      DEPLASMANDA alınan Gaziantepspor beraberliği ve Malatyaspor yenilgilerinin ardından ayağa kalkan Fenerbahçe camiasında merakla beklenen dünkü yönetim kurulu toplantısında şaka gibi karar çıktı. Toplantı sonrası medya mensuplarının karşısına gelen Sarı - Lacivertli kulübün Basın Sözcüsü Atilla Kıyat, futbolla ilgili herhangi bir konunun yönetim kurulunda konuşulmadığını belirtti. 
     TOPLANTIDA Ankara’da alınan, amatör branşlarda kulübün faaliyetlerinin devam etme kararının konuşulduğunu ifade eden Kıyat, "Teknik kadro ile ilgili bir görüşmemiz olmadı. Onlar görevinin başında, işlerine devam ediyor. Bazı futbolcularımızın kadro dışı bırakılacağı yönündeki haberler de asılsızdır" dedi. Bazı basın mensuplarına Lorant’ın göndereceğini söyleyen Asbaşkan Nihat Özdemir daha sonra bunu yalanladı. 
     
Taraftarın suçlusu LORANT      FENERBAHÇE taraftarlarının katıldığı bir ankette, kötü gidişin suçlusu olarak teknik heyet görüldü. fenerhaber.com adlı internet sitesinde düzenlenen "Fenerbahçe’nin bu duruma gelmesinde hata kimde" konulu ankette, teknik heyet için yüzde 42.54, yönetim kurulu için yüzde 34.99 ve futbolcular için de yüzde 22.47 oranında oy kullandılar. 
     
Basına savaş      FENERBAHÇE Teknik Direktörü Lorant günlerdir kendisi için yapılan ağır eleştiriler üzerine basına konuşmamaya karar verdi. Alman hoca menajer Kemal Dinçer ile de görüşerek kararını gazetecilere bildirilmesini istedi. Lorant, bundan sonra olağan toplantılarını da yapmayacak. 
     ALMAN hoca garip kararını dün eşini Almanya’ya yolcu ederken ilk kez uyguladı ve kulüp çalışanlarından yanına kimsenin gelmemesi için önlem alınmasını istedi. Bugüne kadar hiç bir toplantısını aksatmayan Lorant, UEFA zorunlu kıldığı için sadece AIK maçından sonra soruları cevaplayacak. 
     
Milliyet'in Görüşü Sihirli değnek mi buldu      Dokuz aydır Fenerbahçe’nin teknik direktörü olan Werner Lorant, haftalardır dökülen takımının artık agresif ve atak oynayacağını söyledi. Alman hoca kendisinden o kadar emin konuşuyor ki, sanki geçen haftalarda bu takımın başında kendisi yokmuş sandık. Lorant tarif ettiği takımı bugüne kadar ortaya çıkartamadıysa, bundan sonra nasıl yaratacak doğrusu çok merak ediyoruz. 
     Yoksa sihirli bir değnek buldu da, kimseye bir şey söylemiyor mu Madem sorunların çözüm yolunu biliyordu, neden bugüne kadar yapmadı ya da yapamadı da, bundan sonrası için "Yepyeni bir Fener" diyor. 
     Lorant sadece kendini akıllı, herkesi cahil mi zannediyor 
     
Ateş olmayan yerden Su uyur başkan uyumaz      ÖNCEKİ gün Lorant eski arkadaşı, antrenör adayı İlyas Tüfekçi ile gözlerden uzak, kimseye haber vermeden Beylerbeyi Seaport Restorana gitti. Hararetli konuşmalarla geçen yemeğin sonlarına doğru şef garson elinde gösterişli bir meyva tabağıyla masaya geldi. Muhabbetleri bölünen ikili şaşırıp, "Bu da nereden çıktı " der gibi garsona bakınca gerçek anlaşıldı "Efendim, Başkan Aziz Yıldırım gönderdi. Afiyet olsun diyor." Takım içinde "ispiyoncu" arayan Lorant böylece başkandan gizli hiçbir yerde hiçbir şey yapamayacağını kendisini şok eden bir biçimde öğrendi. 
     



 SPOR 

























</TEXT>
</DOC>
