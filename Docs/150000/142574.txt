<DOC>
<DOCNO> 142574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/guncel/gun05.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğrafçı işi çözdü 
</HEADLINE>
<TEXT>

     GÖKHAN DANACI Konya DHA 

     Konyalı fotoğrafçı Kemal Akkora, bilgisayarlı fotoğraf rötuşu sayesinde, kör gözün yerine sağlam göz, türbanın yerine de saç yaptıranların arttığını söyledi. Rötuşlu 12 adet vesikalık fotoğrafı 7.5 milyon liraya yaptıklarını belirten Akkora, kör olan gözünün yerine sağlam göz, kelini ve türbanını yok etmek için de saç ve sakalını yok ettirip kravat taktıranlar olduğunu kaydetti. Yaptıkları örnek işlerden albüm oluşturan Akkora, "Üç değişik açıdan çektiğimiz fotoğrafı bilgisayara yüklüyoruz. Kişi beğendiği açıyı bize söylüyor ve o fotoğraflar üzerinde oynuyoruz. Özellikle üniversite ve resmi kurumlara girmek için türbansız fotoğrafa ihtiyaç duyan kadınlarla fiziksel kusuru bulunanlar bize geliyor" dedi. 
     



 GÜNCEL 



















</TEXT>
</DOC>
