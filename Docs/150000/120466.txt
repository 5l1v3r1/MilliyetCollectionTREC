<DOC>
<DOCNO> 120466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo19.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş kampa girdi... 
</HEADLINE>
<TEXT>

     Beşiktaş, Birinci Süper Futbol Ligi'nde yarın evinde yapacağı Adanaspor maçı için BJK Nevzat Demir Tesisleri'nde kampa girdi. 
     Siyah-beyazlılar, hazırlıklarını bu akşam basına kapalı olarak yapacağı idmanla tamamlayacak. 
     Ligde yaptığı son 4 maçı da kazanarak form grafiğini yükselten ve zirve yarışını yenilgisiz sürdüren Beşiktaş, Adanaspor engelini de aşarak, 28 Kasım Perşembe günü Dinamo Kiev ile yapacağı UEFA Kupası 3. tur ilk maçı öncesi moral bulmayı istiyor. 
     
     4 EKSİK 
     Beşiktaş'ta, kırmızı kart cezalısı Tümer'in yanısıra, sakatlıkları bulunan Sergen Yalçın, Ahmet Dursun ve Serdar Topraktepe'nin, Adanaspor maçında oynayamayacakları bildirildi. 
     Sakatlıkları bulunan her 3 futbolcunun da durumlarının çok ciddi olmamasına karşın, Dinamo Kiev maçı öncesi riske edilmemek amacıyla yarınki maçta oynatılmayacakları öğrenildi. 
     Bu arada Adanaspor maçı öncesinde 3'er sarı kartı bulunan İlhan Mansız ve Yasin Sülün, yarınki maçta da kart görmeleri durumunda Gençlerbirliği ile gelecek hafta yapılacak karşılaşmada cezalı duruma düşecek. 
     
     MUHTEMEL 11 
     Beşiktaş'ın, Adanaspor karşısına şu muhtemel 11 ile çıkması bekleniyor 
     Cordoba, Ali Eren, Ronaldo, Zago, Kaan Dobra, Tayfur, Yasin Sülün, Pancu, İbrahim, Nouma, İlhan. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Hamza Mısır yönetecek. 
     





</TEXT>
</DOC>
