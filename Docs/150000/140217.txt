<DOC>
<DOCNO> 140217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/spor/spo03.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’da alarm 
</HEADLINE>
<TEXT>

Kocaelispor karşısında ortaya konan kötü futbol tedirginlik yarattı. Teknik Direktör Fatih Terim dünkü antrenman öncesi oyuncularına sert uyarılar yaptı 
     ERHAN TELLİ 

     GALATASARAY, Malatyaspor ve Fenerbahçe maçları öncesi kolları sıvadı. Kocaelispor karşısında alınan üç puana rağmen oynanan kötü futbol ve bazı futbolcuların formsuzluğu Teknik Direktör Fatih Terim’i rahatsız etti. Terim dünkü çalışma öncesi oyuncularına sert uyarılar yaparken, özellikle kanatlarda görev yapan Ümit Davala ile Hakan Ünsal’ın dikkatini çekti. 
     TERİM’İN öfkesi basına da yansıdı. Önce basına antrenmanı açan tecrübeli teknik adam, 10 dakika sonra tüm gazetecileri tesislerden çıkardı. Fatih Terim sol kanatta yaşanan problem üzerine gözünü iki haftadır kadroya almadığı Hasan Şaş’a çevirdi. Ergün’ün sakatlığı, Balic ve Revivo’nun yetersizliği, Hasan konusunda Terim’i adeta köşeye sıkıştırdı. 
     
Bilet krizi      DERBİ maçında Fenerbahçe’ye bilet verilip verilmemesi h l netlik kazanmadı. Bu konuda tansiyon giderek yükselirken, Galatasaray Kulübü valiliğin kararını bekliyor. Sarı - Kırmızılı yöneticiler, "Biz güvenlik nedeniyle bilet vermek istemiyoruz. Yeni gelen vali ne karar alacak bilemiyoruz" dediler. 
     



 SPOR 






























</TEXT>
</DOC>
