<DOC>
<DOCNO> 106675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/aspo.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TEHDİT İspiyonculara forma yok’ 
</HEADLINE>
<TEXT>

Oktay - Serhat’ın tartışmasının duyulması Werner Lorant’ı sinirlendirdi. Alman hoca, "Önemli olan kavga değil, bunun dışarı sızmasıdır" dedi 
     YUSUF KOBAL 

     Kim olduğuna bakmam’ 
     FENERBAHÇE Teknik Direktörü Werner Lorant, dün yaptığı basın toplantısında soyunma odasındaki olayların gazetelerde yer almasından şikayetçi oldu. Oktay ile Serhat’ın tartışmasının doğal olduğunu belirten Alman hoca, "Önemli olan onların dost kalmaları. Beni endişelendiren içimizde kalması gerekenlerin dışarıda duyulmasıdır. Bu asla bir daha olmamalı. Bunu yapan kim olursa olsun bir daha benim çalıştırdığım takımda forma giyemeyecek" dedi. 
     
     Güven önemli’ 
     BİR profesyonel takımda en önemli şeyin güven olduğunu hatırlatan Lorant, "İçimizde her türlü kavgayı yaparız. Orada bir mahremiyet var ama olanların dışarıya sızması beni çok sinirlendirdi. Güven olmazsa kimse oynayamaz. Bu, profesyonel futbolun bir parçasıdır. Bunu keşfetmek de hiç kolay birşey değil. Ben profesyonel hoca olarak sorunları dışarı yansıtmam. Olumsuzlukların da üzerine gidilmeli ama sonuçta iş tatlıya bağlanmalı" yorumunu yaptı. 
     
     6 puan almalıyız’ 
     GALATASARAY karşılaşmasından çok Gaziantep ve Malatya ile oynayacakları maçları düşündüklerine değinen Lorant sözlerini şöyle sürdürdü "Bizim için iki maç aynı derecede önem taşıyor. 6 puanı hedefledik. Sadece bu maçlara konsantre olduk. Galatasaray maçının tarihi, günü konusunda yapabileceğim birşey yok. Benim görevim takımı maçlara hazırlamak. Ancak Avrupa’da bir takımın perşembe günü UEFA maçı varsa, onun ligdeki maçı pazar günü oynanır." 
     
     Millilere tam not 
     "TAKIMDA sakat olarak sadece İsmail Güldüren’i sayıyorum. İki milli maçı da seyrettim. Türk milli takımları çok iyi oynadı. Teknik direktörleri kutluyorum. Volkan çok çok iyi oynadı, Tuncay biraz daha iyi olabilirdi. Tuncay’ın milli takımda oynamasına sevindim. En azından maç disiplinine girdi. A milli üç oyuncu da mükemmel oynadı. Ayrıca Ali Güneş ve Cem’in performanslarından da memnun kaldım." 
     
Sadece dostuz’      Milli maçı İlyas Tüfekçi ile seyreden Alman hoca, zamanı gelince konuşacağını söyledi 
     YUSUF DURSUN 

     WERNER Lorant milli maçı birlikte seyrettiği İlyas Tüfekçi’nin 25 yıllık dostu olduğunu söyledi. Tüfekçi ile beraber futbol oynadıklarını belirten Alman hoca, "Milli maça kiminle gideceğim sadece beni ilgilendirir. Kiminle dostluk yaptığımı bilmiş olmanız gerekir. İlyas Tüfekçi konusunda yapmak istediğim çok şey var. Taraftarlar rahat etsin, zamanı gelince gerekli olanı konuşacağım" dedi. 
     OĞUZ Çetin ile aralarında hiç bir sorun olmadığını da tekrarlayan Lorant, "Eğer onunla bir sorunum olsaydı, konuşup hallederdim. O’nun da benimle bir sorunu olduğuna inanmıyorum. Ben İlyas’ı 2. antrenör olarak istemiştim. Biz deplasmandayken, yedeklerin de çalıştırılması gerektiğine inanıyordum. Oğuz Çetin ile bir problemim yoktu" dedi. 
     



 SPOR 


























</TEXT>
</DOC>
