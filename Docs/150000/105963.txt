<DOC>
<DOCNO> 105963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/dunya/adun.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan karıştı 
</HEADLINE>
<TEXT>

1 - K bil’de bomba 30 ölü, 50 yaralı 
     DIŞ HABERLER SERVİSİ 

     Yıllardan beri barış ve huzura hasret kalan Afganistan, dün başkent K bil’in merkezinde meydana gelen patlamayla bir kez daha kanlı bir eyleme sahne oldu. 
     K bil’in en kalabalık bölgesinde, dün bomba yüklü bir otomobilin havaya uçması sonucu ilk belirlemelere göre, 30 kişi öldü, 50 kişi de yaralandı. Saldırının sorumluluğunu üstlenen olmamasına karşın Afgan yetkililer, hemen Suudi terörist Usame bin Ladin ve örgütü El Kaide’yi suçladı. 
     Türkiye’nin komutanlığını yaptığı Uluslararası Güvenlik Destek Gücü ISAF Sözcüsü, patlamanın Enformasyon ve Kültür Bakanlığı binası önünde meydana geldiğini bildirdi. 
     Yaralılar arasında 17 kadın, 13 çocuk ve polis üniformalı kişilerin bulunduğu, binlerce kişinin patlamadan sonra bölgeden kaçtığı belirtildi. 
     
     Hedef yeni yönetim 
     K bil Emniyet Müdür Yardımcısı Muhammed Halil, Taliban rejiminin yıkılmasının ardından işbaşına gelen Devlet Başkanı Hamid Karzai döneminde K bil’de meydana gelen en şiddetli patlamayla ilgili olarak El Kaide ve Usame bin Ladin’i suçladı. 
     
     İki patlama iddiası 
     Bu arada, bazı görgü tanıkları, 2 patlama olduğunu ve saldırıya bisikletli bir kişinin karıştığını söylediler. AFP’ye konuşan bir yaralı, bakanlık binası ile Spinzar Oteli arasında "station wagon" tipindeki bir aracın havaya uçtuğunu söylerken, Necibullah Aryan adlı başka bir görgü tanığı, "İki patlama oldu. İlk patlama meydana geldiği sırada bakanlık binasından çıkıyordum. Bu fazla büyük değildi. İkinci patlama çok şiddetliydi" dedi. 
     
2 - Karzai’ye Kandahar’da suikast girişimi      K bil’deki bombalı saldırıdan üç saat sonra Devlet Başkanı Hamid Karzai 45 , Kandahar’da uğradığı suikast girişiminden sağ kurtulurken, Vali Gül Ağa Şerzai ise hafif yaralandı. 
     Erkek kardeşi Ahmed Veli Karzai’nin düğününe katılmak için Kandahar’da bulunan Karzai’ye, vali konağından ayrılırken ateş açıldı. Saldırıya karşılık veren Karzai’nin Amerikalı korumalarının açtığı ateş sonucu biri Afgan askeri üniformalı üç kişi öldü. Ölenlerden birinin saldırgan, diğer iki kişinin ise birinin Karzai, birinin de Gül Ağa’nın koruması olduğu bildirildi. Olay sırasında bir Amerikalı koruma da yaralandı. 
     Suikast girişiminin Usame bin Ladin’in işi olabileceğini bildiren Afganistan Dışişleri Bakanı Abdullah Abdullah, "El Kaide veya El Kaide unsurları suikastın arkasında olabilir" dedi. 
     



 DÜNYA 












</TEXT>
</DOC>
