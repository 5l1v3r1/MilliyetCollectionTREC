<DOC>
<DOCNO> 103479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy12.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerden Tayyip’e 30 Ağustos daveti 
</HEADLINE>
<TEXT>

     BARKIN ŞIK Ankara 

     AKP Genel Başkanı Recep Tayyip Erdoğan ile SP Genel Başkanı Recai Kutan, Genelkurmay ve Hipodrom’da yapılacak 30 Ağustos törenlerine davet edildi. Gazi Orduevi’nde verilecek resepsiyon için ise sadece hükümet ortağı partilerin genel başkanları Ecevit, Bahçeli ve Yılmaz ile kabine üyeleri ve ana muhalefet lideri Tansu Çiller’e davetiye gönderildi. 
     30 Ağustos nedeniyle Genelkurmay Başkanlığı’nca orduevinde düzenlenecek resepsiyona, geçen yıl olduğu gibi bu yıl da Erdoğan ve Kutan davet edilmedi. Ancak Erdoğan, milletvekili olmamasına karşın, Genelkurmay kararg hında yapılacak tebrikat töreniyle, hipodromdaki törenlere çağrıldı. Erdoğan’ın, bu davete icabet etmesi halinde ilk kez Genelkurmay’a gireceği kaydedildi. 
     
     Resepsiyonda Baykal da yok 
     28 Ağustos’ta Orgeneral Hüseyin Kıvrıkoğlu’ndan Genelkurmay Başkanlığı’nı devralacak Orgeneral Hilmi Özkök’ün verdiği resepsiyonun davetiyeleri de 3 gün önce adreslerine ulaştı. Resepsiyona, Erdoğan ve Kutan’ın yanı sıra YTP Genel Başkanı İsmail Cem ile geçen yıl "özel davetli" olarak katılan CHP Genel Başkanı Deniz Baykal da davet edilmedi. 
     



 SİYASET 





















</TEXT>
</DOC>
