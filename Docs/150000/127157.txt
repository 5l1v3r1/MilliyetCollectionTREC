<DOC>
<DOCNO> 127157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/siyaset/siy01.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürüz monark gibi 
</HEADLINE>
<TEXT>

Milli Eğitim Bakanı, YÖK Başkanı’nı uyararak, "Hiç kimsenin rejimin jandarmalığına soyunmasına gerek yok" dedi 
     ANKARA Milliyet 

     Milli Eğitim Bakanı Erkan Mumcu, YÖK Başkanı Prof. Dr. Kemal Gürüz’ün yükseköğretim sisteminin üzerinde "adeta bir monark gibi" oturan bir kişi olduğunu ileri sürerek, "Hiç kimsenin rejimin jandarmalığına soyunmasına gerek yok" dedi. Uluslararası 17. MOSTRATEC Bilim Yarışması’nda dereceye giren öğrencilere ödüllerini veren Mumcu, daha sonra soruları yanıtladı. Polemiğe girmeyeceğini belirtmesine rağmen Mumcu, Gürüz’e ithamlarda bulunarak, şöyle konuştu 
     
     "Bir avuç kimse" 
     "Gürüz’ün bugüne kadar ifade ettiği hususların, üniversite yönetimleriyle özerklikleriyle, akademik özgürlüklerle ilişkisi yok. Üniversitelerin özgürlüklere, mali özerkliklere ilişkin birikmiş onca sorunu varken beylik siyasi tartışmalar açmanın arkasında, üniversiteden bağımsız niyet olduğu konusunda hiç kuşku duymuyorum. Üniversitelerin tamamının mutabık olduğu ancak sadece sistem üzerinde adeta monark gibi oturan birkaç kişinin kendi yerlerinden doğan kaygılarıyla rahatsız olduğu durum var. Türkiye’de maalesef bir avuç kimse tüm akademi camiasının yüzde 99.9’luk çoğunlukla desteklediği üniversite yapısının önüne geçmek için birtakım provokasyon içinde." 
     
     



 SİYASET 














</TEXT>
</DOC>
