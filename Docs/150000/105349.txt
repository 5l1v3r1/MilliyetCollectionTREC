<DOC>
<DOCNO> 105349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur11.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını döven damadını öldürdü... 
</HEADLINE>
<TEXT>

     Gaziantep'te bir baba, kızını dövdüğü gerekçesiyle damadını öldürdü. 
     Alınan bilgiye göre, evli ve 4 çocuk annesi olan Gülfer Serengil, babası Ali Güneş'e, eşi Yusuf Levent Serengil'in 37 kendisini dövdüğünü anlattı. 
     Ali Güneş, oğullarıyla birlikte gece geç saatlerde kızının Yukarıbayır Mahallesi Ali Evlek Sokak'taki evinin önüne gelerek, kapıyı açan damadı Yusuf Levent Serengil ile tartıştı. 
     İddiaya göre, tartışma sırasında damat Serengil tabancasını ateşlemek isterken, Ali Güneş, av tüfeğiyle damadına ateş etti. 
     Yaralanan Serengil, kaldırıldığı Devlet Hastanesi'nde müdahaleye rağmen kurtarılamadı. Ali Güneş'in gözaltına alındığı, av tüfeğiyle Serengil'e ait olduğu öne sürülen tabancanın ele geçirildiği ve soruşturmanın sürdürüldüğü bildirildi. 
     





</TEXT>
</DOC>
