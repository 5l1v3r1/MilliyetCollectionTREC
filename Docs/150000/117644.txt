<DOC>
<DOCNO> 117644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/sontur06.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli kadın davulcular... 
</HEADLINE>
<TEXT>

     Antalya'da iki üniversite öğrencisi genç kız, ramazan davulculuğu yaparak okul harçlıklarını çıkarıyor. 
     Anadolu Üniversitesi Açık Öğretim Fakültesi'nde okuyan Seden Yücel 21 ve Hatice Öneç 19 Ramazan ayının başlamasından önce, bir ay boyunca davul ve mani dersleri alarak ramazan davulculuğuna başladılar. 
     Antalya'nın Karşıyaka Mahallesi'nde sokak aralarında sahurda, kızlardan biri davul çalarken, diğeri de ''Şeker var ezilecek'', ''Karakoyun kuzuladı'' gibi maniler söylüyor. Vatandaşlar ise sahur vakti kadın davulcuları görünce şaşırıyorlar. 
     Bir ay boyunca davul ve mani dersleri aldıklarını belirten Seden Yücel ve Hatice Öneç, gece tek başına çıkmaya korktukları için beraber çalıştıklarını söylediler. 
     





</TEXT>
</DOC>
