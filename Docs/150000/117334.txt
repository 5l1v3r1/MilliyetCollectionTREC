<DOC>
<DOCNO> 117334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/yilmaz.html </URL>
<DATE> 2002/11/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
AKP Avrupa’ya patronları alıp gidecek 
</HEADLINE>
<TEXT>

     Geçen ay AB’nin Dönem Başkanı Danimarka’da, tam üyelik müzakere tarihi verilmesi ile ilgili temaslarda bulunan TÜSİAD Başkanı Tuncay Özilhan’ın söylediği, "AKP ve CHP, AB’ye tam üyelik kararlılıklarını gösterir geziler yapsın" sözlerini bu sütunlarda sizlere aktarmıştım oluyor 
     Dün Başkanlık Divanı’nı toplayan AKP, AB ile ilişkileri hükümetin kurulmasına kadar askıda bırakmamaya karar verdi ve harekete geçti. Avrupa Birliği’nde görevli büyükelçiler aracılığı ile randevular alınıyor. AKP, işadamlarının da katıldığı heyetlerle Avrupa turuna çıkmaya başlayacak. 
     12 Aralık Kopenhag zirvesine hazırlıkların kesintiye uğratılmaması yönünde görüş açıklayan AKP Genel Başkanı Tayyip Erdoğan, dış siyaseti öne çıkardı. 
     
     Akil Adamlar Danışma Kurulu 
     Erdoğan, seçimlerden sonra ilk ziyaret ettiği basın organlarından Zaman gazetisine verdiği demeçde "43 yıllık rüyamız bitiyor" diyerek, AB’nin bir Türkiye projesi olduğunu teyid etti. 
     Türkiye’nin yüzde 70’inin Avrupa Birliği üyeliğini istediğini vurgulayan Erdoğan, CHP ile ortak mesaj verme gayreti içinde olduklarını da söyledi. AKP’nin bu tavrı, "Dışlanma ve yalnızlaşma" Türkiye’nin içinden geçtiği iç ve dış kriz koşullarında başına gelecek en büyük felaket olabileceği gerçeğinden kaynaklanıyor olabilir. 
     AKP, seçimlerden sonra sergilediği "birlikte yönetim" anlayışının devamı olarak, iş ve akademik çevrelerden "Akil Adamlar Danışma Kurulu" da oluşturacak. 
     
     Brüksel’e çıkarma 
     27 Kasım tarihinde İktisadi Kalkınma Vakfı İKV başkanlığında, Türkiye Odalar ve Borsalar Birliği’nin TOBB patronluğunda bir heyet Brüksel’e çıkarma yapılacak. Bundan önce iki kez İKV’nin öncülüğünde Ankara’da bir araya gelerek ortak deglerasyon yayımlayan, 220 sivil toplum örgütü temsilcisinin oluşturduğu "Türkiye Platformu", bu kez de Avrupa’nın içinden Avrupa’ya seslenecek. 
     AB’nin başkenti Brüksel’e gidecek sivil toplum örgütleri, bu ülkelerdeki eş örgütleri ile temas ediyor. 
     Türkiye Platformu’nun üyesi kuruluşlar, AB’nin Türkiye’ye 12 Aralık’ta tam üyelik müzakere tarihini vermesinin gerekliliğini, AB’deki eş örgütleri ile ortak mesaj yayımlayarak duyuracaklar. "Patronlar Kulübü" TÜSİAD ve TOBB, AB turlarında başından beri "eş örgüt ile ortak deklarasyon" strateji uyguluyordu. 
     
     Konsensüs havası 
     Helsinki Yurttaşlar Meclisi üyesi Ümit Fırat, Brüksel gezisi için aldıkları davetin AB’ye seslerini duyurmak açısından önemini vurgulamakla kalmadı. Kürt aydınlarından Fırat, Türkiye Platformu’nun geçen ay yayımladığı deglerasyonda içerikle ilgili yaptığı itirazları da değerlendirdi. 
     TOBB, TÜSİAD gibi iş dünyası kuruluşlarının daha önceki yıllarda sürdürdükleri "kapalı kapılar ardında siyaset yapma" geleneklerini geride bıraktıklarını söyleyen Fırat, "Taslak metinde yer alan Türk milleti adına türünde ifadelerin yerine, Türkiye ifadesinin kullanılması yönünde görüş belirtmiştim, hiçbir itiraz olmadan kabul edildi. Oysa 10 yıl önceki TÜSİAD, TOBB olsaydı, farklılıkları dile getirdiğim için vatan haini ilan edilirdim" diyerek, üyesi olmaya çalıştığımız AB’nin standartlarını hatırlatıyor. 
     Siyasetin kabuk değiştirdiği bugünlerde, farklılıklarını tereyağından kıl çeker gibi "konsensüse" dönüştüren bir Türkiye, manzarası ile karşılaşıyoruz. 
     Özlem de bu değil mi 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
