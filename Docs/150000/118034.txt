<DOC>
<DOCNO> 118034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/guncel/gun04.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata’nın ihtiyar delikanlıları... 
</HEADLINE>
<TEXT>

Atatürk’ün yurtdışına eğitime gönderdiği gençlerden hayatta kalan 30’u, bugün bir araya geliyor 
     GÜLAY FIRAT İstanbul 

     Atatürk’ün 1933 - 1937 yılları arasında Türkiye’nin kalkınması ve sanayileşmenin hızlandırılması için yurtdışına eğitime gönderdiği 700’den fazla gençten hayatta kalan 30’u, 10 Kasım’da "Atatürk’e saygı ve minnet toplantısı"nda yıllar sonra bir araya geliyor. Toplantının fikir babası ise eski Sanayi Bakanı ve Türk Eğitim Vakfı Kurucularından Şahap Kocatopçu ile aynı dönemde yurtdışına giden arkadaşı Adnan Şener. 
     Atatürk’ün cumhuriyeti kurduğunda sanayici ve müteşebbis olmadığını belirten Kocatopçu, o günleri şöyle anlatıyor 
     
     BÜYÜK İLGİ OLMUŞTU 
     "Yurdun farklı köşelerinde ekonomik kalkınma çalışmalarını başlatan Atatürk, 700 kadar Türk gencini yurtdışına eğitim için göndermeye karar verdi. Amaç, Türkiye’nin kalkınmasında görev almak üzere eğitim desteği sağlamaktı. Gençler bugünkü üniversiteye giriş sınavına benzer bir imtihandan geçirildi. Başarılı olanlar, tekstil, kimya sanayii, metalurji, elektrik, gıda gibi konularda yetiştirilmek üzere çeşitli Avrupa ülkelerine ve Amerika’ya üniversitelere gönderildi. Bu gençler dönüp devlete ait kurumların üst düzey yöneticisi oldu." 
     Şimdi yaşları 85 ile 90 arasında değişen bu gençler, Atatürk’ün ölüm yıldönümü olan bugün Kadıköy’de "Atatürk’e saygı ve minnet toplantısı"nda bir araya gelecekler. İhtiyar delikanlılar Atatürk’e saygılarını sunacaklar, eski günleri y d edip yitirdikleri dostlarını anacaklar. 
     
Kimler vardı      Eğitime gönderilen gençlerden bazıları şunlar Orhan Alp, Nüvit Arıcan, Mustafa Bayram, Turgut Boduroğlu, Kazım Ergin, Cihat Gökdağ, Seyfettin Saraçoğlu, Adnan Şener, İlhan Taylan, Suphi Yavaşça, Asaf Yenisay, Mahmut Erdoğan, Sarp Bedrettin, Suat Seyhun, Fuat Karayazıcı, Muhittin Dilege, Hasan Erdener, Mahmut Erdoğan, Hayrettin Kayacık, Esat Cafer İz, Sait Uludağ, Emin Ünalan, İlhan Taylan, Avni Veyisoğlu, Ziya Süder, Haşim Şensoy, Lütfullah Ulukan, Cihat Gökdağ, Şahap Kocatopçu. 
     



 GÜNCEL 















</TEXT>
</DOC>
