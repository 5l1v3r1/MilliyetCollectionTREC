<DOC>
<DOCNO> 125641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/soneko32.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, fiyatları düşürmek için üretimi artıracak 
</HEADLINE>
<TEXT>

     Petrol üretiminde daha geçen hafta yeni bir kısıntıya giden Petrol İhraç Eden Ülkeler Örgütü'nün OPEC şu anki yüksek fiyatların devam etmesi halinde, fiyatları indirmek için üretimini artıracağı bildirildi. 
     OPEC kaynakları, petrolün varil fiyatının bu hafta 30 doları geçerek OPEC'in 22-28 dolar arasındaki hedefini aştığını belirterek, fiyatların bu düzeyi koruyacağının görülmesi halinde üretimin artırılacağını söyledi. 
     Örgütün üyeleri arasında petrolün varil fiyatının 20 gün boyunca 28 doların üzerinde kalması durumunda günlük üretimin yarım milyon varil artırılmasını öngören gayriresmi bir anlaşma bulunuyor. 
     OPEC petrol bakanlarının geçen hafta Viyana'da yapılan toplantısında, kartelin toplam günlük resmi üretim kotasının 21.7 milyon varilden 23 milyon varile çıkarılması, buna karşılık 24.7 milyon varil civarındaki fiili üretiminde 1.5 ile 1.7 milyon varil kısıntı yapılması kararlaştırılmıştı. 
     





</TEXT>
</DOC>
