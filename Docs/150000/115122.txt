<DOC>
<DOCNO> 115122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur16.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit AB seçim sonucunu bekliyor 
</HEADLINE>
<TEXT>

     Başbakan Bülent Ecevit, AB'nin Türkiye müzakere tarihi vermeden önce seçimlerin sonucunu beklediğini belirterek "O zamana kadar oyalama taktikleri sürdüreceklerdir, biraz sabırlı davranmak gerekiyor" dedi. 
     Ecevit, Kopenhag'ta Türkiye'ye müzakere için randevu tarihi verileceğini yolundaki haberlerin anımsatılması üzerine, bu konudaki son ayrıntıları bilemediğini söyledi. İzlenimine göre, AB'nin, karar vermeden önce Türkiye'deki seçimlerin sonucunu beklediğini ifade eden Ecevit, "Seçimlerden sonra Kopenhag Zirvesi'nde müzakere tarihi çıkmazsa sizce Türkiye şartlı bir kararı kabul etmeli mi"' sorusuna ise "Hayır. Şartlı karar diye bir şey olmaz" yanıtını verdi. 
     TRT'de katıldığı programda Kuzey Irak'ta askerleri olduğunu söyledini hatırlatan bir gasetecinin "Aancak rakam vermediniz. Buradaki askeri varlığın boyutu nedir" sorusu üzerine Ecevit şöyle konuştu 
     "Öteden beri çok küçük miktarda, küçük sayıda her ihtimale karşı askerlerimiz bulunuyor. Bazen bulunuyor, bazen gerek duyulmuyor. Özellikle Türkmenler güç durumda kaldıkları zaman, tabii onları korumak bakımından... Fakat öyle askeri birlikler göndermek filan gibi değil. Çok küçük sayıda giden askerlerimiz oluyor." Ecevit, AKP hakkındaki kapatma davasının seçim sonuçlarını nasıl etkileyeceği sorusu üzerine de, bunun henüz belli olmadığını, şu anda hukuk tekniğiyle ilgili konuların görüşüldüğünü kaydetti. 
     Ecevit, Moskova'daki rehin alma eylemiyle ilgili olarak ""Bu son derece üzücü bir olaydır. Bizim ilgili servislerimiz de bilgi alış verişinde bulunuyor. Türkiye ile ilgili bir tarafı yok. Çok üzücü bir olay. Bir an önce faillerinin bulunmasını istiyoruz" dedi. 
     





</TEXT>
</DOC>
