<DOC>
<DOCNO> 103789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/ekonomi/eko04.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniyim demek yetmez’ 
</HEADLINE>
<TEXT>

TOBB Başkanı Hisarcıklıoğlu "Devlet tecrübesi olmadan siyasete girenlerin çıkarttığı fatura altına girilemeyecek kadar ağırlaştı" dedi 
     EVRİM ERGİN Çanakkale 

     Türkiye Odalar ve Borsalar Birliği TOBB Başkanı Rifat Hisarcıklıoğlu, ülkeyi yönetmeye aday olan siyasi partilerden, Türkiye’yi 100 milyar dolar ihracat yapan, 60 milyar dolar turizm geliri olan, kişi başına geliri 10 bin dolara yükselmiş bir ülke haline getirecek programları oluşturmalarını istediklerini söyledi. 
     TOBB’un Çanakkale’deki Ticaret Borsaları Konsey Toplantısı’nda konuşan Hisarcıklıoğlu, partilerin bu hedeflere nasıl ulaşacaklarını ortaya koymak zorunda olduklarını belirtti ve parti liderlerine isim vermeden şu mesajları gönderdi 
     
     Değişim lafla olmaz’ 
     "Değişim ve gelişimin lafla olmayacağını biliyoruz. Tek başına yeni olduğunu ya da değiştiğini iddia etmenin fazla bir anlamı yoktur. Yobazlaşmadan muhafazak r ve yıkmadan yenilikçi olma sentezini yakalayan politikacılara ihtiyacımız var. Tecrübe ile gençlik ve yeniliği birbirine feda etme lüksümüz yok. Devlet tecrübesi olmadan yola çıkanların bu tecrübe ve birikimi edinene kadar ülkeye çıkardıkları fatura artık bir kez daha altına girilmeyecek kadar ağırlaşmıştır. Dünyanın gittiği yönü ve Türkiye’yi tanıyan, gerçekleşmesi mümkün olmayan hayaller peşinde halka vakit kaybettirmeyecek, ekonominin ve siyasetin gerçeklerini kavrayabilen, uzlaşma ve yenileşmeye vesile olacak, kişisel çıkar ve egosunu aşmış politikacılara ihtiyaç var." 
     Hisarcıklıoğlu, ekonomiyi ağır yük altına sokan sorumluların h l siyasetin içinde ve siyasetin aktörleri olma çabası sergilediğini de kaydetti. 
     
Tercihli oya olanak sağlansın’      Erdem SÜREK Ersan KÜÇÜKKURU ÇANAKKALE, DHA 

     Siyasi partiler ve seçim sisteminin günün şartlarına uymadığının herkes tarafından kabul edilmesine karşın herhangi bir düzenleme yapılmadan seçim takviminin açıklandığını ve seçim sürecine girildiğini belirten Hisarcıklıoğlu şöyle konuştu 
     "En azından açıklanan seçim takvimini aksatmayacak şekilde milletvekili seçim kanununda yapılacak değişiklikle bölgelerde iki kat aday göstererek tercihli oya olanak tanınmalıdır." Hisarcıklıoğlu, Siyasi Partiler Kanunu’nda da değişikliğe gidilerek seçim harcamalarına şeffaflık getirilmesi gerektiğini de vurguladı. 
     



 EKONOMİ 














</TEXT>
</DOC>
