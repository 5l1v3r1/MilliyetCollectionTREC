<DOC>
<DOCNO> 106439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/guncel/gun01.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdanı varsa teslim olur’ 
</HEADLINE>
<TEXT>

Salih Erkol, dün, annelerinin kullandığı otomobilin bir minibüs tarafından sıkıştırılması sonucu can veren Serap ile Selin’i son yolculuğuna uğurlarken böyle haykırıyordu .. 
     DİNÇER ŞEREF İstanbul 

     Bağcılar Merkez Camii’nin avlusu, dün iki evladını birden toprağa veren bir babanın çaresiz haykırışlarıyla inledi. Avcılar’da, bir minibüs tarafından sıkıştırılınca, kontrolden çıkmış, aydınlatma direğine çarpan otomobilden fırlayarak ölen Serap 9 ile Selin’i 1.5 toprağa verdi Salih Erkol... 
     Güçlükle ayakta durabiliyordu ve dudaklarından sadece "O aracı kullananda biraz insanlık varsa, teslim olur" sözleri dökülüyordu Erkol’un... 
     
     Anne yoğun bakımda 
     Aracı kullanan anne Serpil Erkol, yoğun bakımda olduğu için cenazeye gelememişti. Yakınlarının yardımıyla ayakta duran Salih Erkol, bir yandan ağlarken, bir yandan da şunları söylüyordu 
     "Biz çocuklarımızı gözümüzden bile sakınırdık. Onların iyiliği için trafiğin yoğun olmadığı Esenkent’e taşındık. Ancak onları trafik kazasında kaybettim. Eşimin aracını sıkıştıran otomobilin sürücüsünde biraz insanlık varsa teslim olur. Onun da çocuğu vardır. Vicdanı sızlamayacak mı " 
     Serap ve Selin, kılınan cenaze namazının ardından Güngören Mezarlığı’nda toprağa verilirken baba da acısıyla mezarlığı terk ediyordu. 
     



 GÜNCEL 













</TEXT>
</DOC>
