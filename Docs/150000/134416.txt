<DOC>
<DOCNO> 134416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/siyaset/siy05.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Valiler kararnamesi tamam 
</HEADLINE>
<TEXT>

58 ile yeni vali atayan kararname, Cumhurbaşkanı Sezer tarafından onaylandı. OHAL Valisi Gökhan Aydıner, Emniyet Genel Müdürü oldu. Samsun Valisi Muammer Güler, İstanbul’a atandı 
     TOLGA ŞARDAN 

     AKP hükümeti, son yılların en geniş Valiler Kararnamesine imza attı. Valiler Kararnamesi kapsamında, 58 ile yeni vali atandı. 30 vali, merkeze alındı. OHAL Valisi Gökhan Aydıner, Emniyet Genel Müdürü oldu. 
     Hükümet ile Cumhurbaşkanı Ahmet Necdet Sezer arasında polemik yaratılmasına neden olan Valiler Kararnamesi, dün akşam imzadan çıktı. 89 valiyi kapsayan Valiler Kararnamesi, dün MGK toplantısı sonrasında Köşk’e gönderildi. Sezer, son yılların en geniş kapsamlı kararnamesini imzalayarak, Başbakanlığa gönderdi. 
     Emniyet kökenli valiler Cemil Serhadlı, Mehmet Gündoğdu ve Ali Akan merkeze alındı. Samsun Valisi Muammer Güler İstanbul’a, İçişleri Bakanı Abdülkadir Aksu’nun yakını olan Denizli Valisi Yusuf Ziya Göksu İzmir’e atandı. Cumhurbaşkanı Sezer’in isteği üzerine Ankara Valisi Yahya Gür yerinde kaldı. 
     
İşte yeni Valiler      Halil İbrahim Dasoz Adıyaman, Muzaffer Dilek Afyon, Hüseyin Yavuzdemir Ağrı, Alattin Yüksel Antalya, Orhan Kırlı Artvin, Muharrem Göktayoğlu Aydın, Atıl Uzelgun Balıkesir, Ayhan Çevik Bilecik, Hüseyin Avni Çoş Bingöl, M. Asım Hacımustafaoğlu Bitlis, M. Rasih Özbek Burdur, Oğuz Kağan Köksal Bursa, Erhan Tanju Çorum, Recep Yazıcıoğlu Denizli, R. Arslan Öztürk Erzincan, Mustafa Malay Erzurum, Lütfullah Bilgin Gaziantep, Mustafa Kara Giresun, Hasan Basri Güzel Gümüşhane, Erdoğan Gürbüz Hakk ri, İsmet Gürbüz Civelek Hatay, İsa Parlak Isparta, Gazi Şimşek Kütahya, O. Derya Kadıoğlu Malatya, Orhan Işın Manisa, İlhan Atış Kahramanmaraş, Yıldırım Kartal Muş, Alaattin Turhan Nevşehir, Gündüz Beder Niğde, Enver Salihoğlu Rize, Mustafa Demir Samsun, Zeki Şanal Sinop, Hasan Canpolat Sivas, Ahmet Özyurt Tekirdağ, Ayhan Nasuhbeyoğlu Tokat, Arslan Yıldırım Trabzon, Ali Cafer Akyüz Tunceli, Şükrü Kocatepe Şanlıurfa, Ali Fuat Güven Uşak, Hikmet Tan Van, Gökhan Sözer Yozgat, Yavuz Erkmen Zonguldak, İsmet Metin Karaman, M. Bahrettin Demirer Kırıkkale, Efkan Ala Batman, Vehbi Avuç Şırnak, Ali Güngör Bartın, Musa Küçükkurt Iğdır, Yusuf Erbay Yalova, Cemalettin Sevim Karabük, Tevfik Başakar Kilis, İsa Küçük Osmaniye, Cengiz Bulut Düzce. 
     
Merkeze Alınan Valiler      Tamer Ersoy, Uğur Boran, A. Cemil Serhadlı, H. İbrahim Altınok, Akif Tığ, Erol Çakır, Aldın Güçlü, Ali Bilir, Mustafa Yıldırım, Cengiz Akın, Bülent Karaçöl, Mehmet Gündoğdu, Adil Yazar, Mustafa Erkal, Durmuş Koç, Hüseyin Önal, Ali Akan Karaman, Hüseyin Başkaya, M.Fatih Eryılmaz, Nihat Özgöl, Aslan Kütük, İsmail Fırat. 
     
Güler, İstanbul Valisi      İstanbul Valiliği’ne atanan ve 1949 Mardin doğumlu olan Muammer Güler, 1972 yılında Ankara Üniversitesi Hukuk Fakültesi’nden mezun oldu. Çal, Pehlivanköy, Horasan Kaymakamlığı yapan Güler, İçişleri Bakanlığı Personel Müdürlüğü’nde de bulundu. Daha sonra ilk olarak Niğde Valiligi’ne atanan Güler, sırasıyla Kayseri, Gaziantep ve Samsun valiliklerinde de bulundu. Evli ve iki çocuk babası olan Güler, 12 yıldır kesintisiz valilik yapıyor. 
     



 SİYASET 













</TEXT>
</DOC>
