<DOC>
<DOCNO> 102332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/guncel/gun04.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipinde AB’yi sorumlu tuttular 
</HEADLINE>
<TEXT>

Fransız Konsolosluğu’na dilekçe vermek isteyen tutuklu yakınlarına polis müdahale etti 
     HALUK ATALAY İstanbul 

     Fransa’nın İstanbul Başkonsolosluğu’na "F" tipi cezaevleriyle ilgili dilekçe vermek isteyen tutuklu yakınlarına müdahale eden polis 13 kişiyi gözaltına aldı. Tutuklu ve Hükümlü Yakınları Dayanışma Derneği TAYAD ile Tutuklu Yakınları Birliği TUYAB üyelerinden oluşan bir grup, İstiklal Caddesi girişinde bulunan Fransız Konsolosluğu önüne geldi. Eylemciler, "F" tipi projesinde AB’nin imzası olduğunu, ortaya çıkan manzaradan sorumlu tutulacaklarını belirtti. Bugüne kadar ölüm orucu ve çeşitli nedenlerden dolayı 93 tutuklunun yaşamını yitirdiğini vurgulayan tutuklu yakınları, ölümlerin son bulması için "F" tipi cezaevlerine son verilmesi gerektiğini söylediler. 
     Taksim Meydanı’nı kordon altına alan Çevik Kuvvet, "dağılın" uyarısına uymayan ve konsolosluğa yürümek isteyen 3’ü kadın 13 kişiyi gözaltına aldı. 
     



 GÜNCEL 




















</TEXT>
</DOC>
