<DOC>
<DOCNO> 133223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/yasam/yas01.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaca direndi burnunu kırdılar 
</HEADLINE>
<TEXT>

Yeşilköy’de, gece yürüyüşe çıkan Sihan Zughrin, kendine saldıran kapkaççılara direndi. Kadına kafa atan saldırganlar, Zughrin’i hem burnundan hem de çantasından etti 
     MUSTAFA KURTARAN 

     Büyük şehirlerde ve özellikle de İstanbul’da her geçen gün artan ve polisin tüm çabasına rağmen önü alınamayan kapkaç olaylarına önceki gece bir yenisi eklendi. Yeşilköy’de kendilerine direnen Sihan Zughrin’e 57 kafa atarak burnunu kıran kapkaççılar, çantayı alıp kaçtı. 
     Zughrin, önceki akşam 23.30 sıralarında Yeşilköy Orman Sokak’ta yürürken kapkaççıların saldırısına uğradı. Plakası alınamayan bir otomobille yaklaşan kapkaççılardan biri arabadan inerek, Zughrin’in çantasını almak istedi. 
     
     Olduğu yere yığıldı 
     Zughrin çantasını vermemek için direnince, şahıs Zughrın’in yüzüne kafa attı. 
     Aldığı bu kafa darbesiyle burnu kırılan Zughrin kanlar içinde olduğu yere yığılırken, kapkaççılar da içinde cep telefonu ve kazak bulunan çantayı aldıkları gibi arabalarıyla kayıplara karıştı. Acılar içinde kıvranan Zughrin, yakınlarınca International Hospital’a kaldırıldı. 
     
     



 YAŞAM 

















</TEXT>
</DOC>
