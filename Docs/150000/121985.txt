<DOC>
<DOCNO> 121985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/sonspo10.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray bu hafta kayıpsız... 
</HEADLINE>
<TEXT>

     Birinci Süper Ligde Galatasaray deplasmanda Ankaragücü'nü 2-1 yendi. 
     Maçın hemen başında yediği golle karşılaşmaya 1-0 geride başlayan Galatasaray, devre boyunca topla daha fazla oynayana taraf olsa da ilk yarının son dakikasına kadar, rakip kalede etkili olamadı. Devrenin sonunda sakatlanan Suat'ın yerine oyuna giren Ümit Kara'nın golüyle beraberliği yakalayan Galatasaray, ilk yarı boyunca Ankaragücü'nün Hakan Keleş ve Augustine ile geliştirdiği hızlı ataklarda kalesinde tehlikeli anlar yaşadı. 
     2. dakikada Galatasaray yarı alanında topla buluşan Augustine, sol taraftan ceza alanına girdi, Bülent'i geçen golcü futbolcu çapraz pozisyonda yaptığı yerden vuruşla topu Mondragon'un solundan filelere gönderdi 1-0 
     15. dakikada Felipe'nin pasında ceza alanının sol çaprazında topla buluşan Arif'in sert şutunda, meşin yuvarlak üsten auta çıktı. 
     16. dakikada gelişen Ankaragücü atağında ceza alanında topla bulaşan Hakan Keleş'in, kaleciyle karşı karşıya pozisyonundaki vuruşunda top az farkla auta gitti. 
     27. dakikada sağ taraftan Galatasaray ceza alanına giren Augustine'nin sert şutunda top üsten auta çıktı. 
     29. dakikada Hasan Şaş'ın göğüsüyle indirdiği topla ceza alanının dışında buluşan Felipe sert vurdu, top üsten auta çıktı. 
     45. dakikada Bülent'in kendi yarı alanından verdiği uzun pasla Ankaragücü defansının arkasında topla buluşan Ümit Karan, topu Zafer'in üstünden Ankaragücü filelerine yolladı ve ilk yarı da bu golle 1-1 tamamlandı. 
     Karşılaşmanın 2. yarısında Ankaragücü yarı alanındaki baskısını artıran Galatasaray, Berkant ile bulduğu golle 3 puanı alırken, bu devrede kendi sahasından çıkmakta zorlanan başkent ekibi, maçtan puansız ayrıldı. 
     47. dakikada Hüseyin'in pasında ceza alanının sol çaprazında topla buluşan Hakan Keleş sert vurdu. Meşin yuvarlak üsten auta çıktı. 
     54. dakikada Hakan Keleş'in ceza alanının sağ tarafından şutunda Mondragon, topu yatarak çeldi. Seken topla buluşan Simao'nun vuruşunda kaleye giden meşin yuvarlağı Ümit Davala yatarak kornere gönderdi. 
     64. dakikada Ümit Karan ile Baidoo'nun mücadelesinde seken topla ceza alanın girişinde buluşan Arif, meşin yuvarlağı kontrol edemeyince Zafer tehlikeyi önledi. 
     76. dakikada Ankaragücü'nde Hüseyin'in yerine Adem Koçak x oyuna girdi. 
     78. dakikada Galatasaray'da Arif, yerini Pinto'ya x bıraktı. 
     81. dakikada Hasan Şaş'ın sol taraftan kullandığı korner atışında kale alanı içinde topla buluşan Berkant kafayla takımını 2-1 öne geçiren golü attı. 
     82. dakikada Galatasaray'da Mehmet Polat sarı kart gördü. 
     86. dakikada Ankaragücü'nde Yılmaz kırmızı kartla oyun dışında kaldı. 
     87. dakikada Ankaragücü'nde İsmet, Galatasaray da ise Cihan sarı kart gördü. 
     89. dakikada Ankaragücü'nde Simao sarı kart gördü. 
     Oyunun uzatma dakikalarında Galatasaray'da Felipe'nin yerine Emre oyuna dahil oldu ve karşılaşma da sarı-kırmızılıların 2-1 üstünlüğüyle sona erdi. 
     





</TEXT>
</DOC>
