<DOC>
<DOCNO> 130121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun09.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi günler yerine selamünaleyküm’ 
</HEADLINE>
<TEXT>

Diyanet İşleri Başkanlığı, selamlaşmadaki iyi günler’ ve merhaba’yı uygun bulmadı. Selamın, "esselamüaleyküm" veya "selamünaleyküm" şeklinde olmasını istedi 
     SELMAN EKİCİ Ankara 

     Diyanet İşleri Başkanlığı, insanların birbirleriyle selamlaşırken "iyi günler" ya da "merhaba" yerine "selamünaleyküm" demesini daha uygun buldu. Diyanet, cuma namazında okutacağı hutbede selamlaşmanın insanlar arasında dayanışmayı artırdığına dikkati çekerek, insanlara "birbirinizle selamlaşın" mesajı verecek. 
     
     Sünnete uygun 
     Türk kültüründe mevcut olan iyi günler, merhaba, günaydın gibi ifadelerle insanların birbirleriyle ilgi kurduklarının vurgulanacağı hutbede, "Ancak kişinin esenlik ve mutluluk temennisini "esselamüaleyküm" veya "selamünaleyküm" şeklinde ifade etmesi, en güzel ve sünnete en uygun olanıdır" denilecek. 
     
     Gelenek önemli 
     Selamlaşmanın insani ilişkileri güçlendirerek karşıdaki kişiye emniyet ve güven verdiği kaydedilen hutbede şöyle denildi 
     "Milletlerin geleneklerine göre selamlama şekilleri çeşitlilik arz eder. Dinimizde selam verme kısaca, "esselamüaleyküm" veya "selamünaleyküm" şeklindedir. Kendisine selam verilen kişi de "ve aleykümüsselam" şeklinde karşılık verir. Müslümanın evine girdiğinde eşine ve çocuklarına, işyerinde arkadaşlarına, yolda karşılaştıklarına selam vermesi Allah’ın hoşnutluğuna vesile olur." 
     
     Selamünaleyküm Allah’ın emniyet ve güveni sizinle olsun 
     



 GÜNCEL 




























</TEXT>
</DOC>
