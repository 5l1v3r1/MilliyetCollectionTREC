<DOC>
<DOCNO> 136236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/dunya/dun02.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakış Bu bir veto değil 
</HEADLINE>
<TEXT>

Dışişleri Bakanı, üç ülkenin Türkiye’nin savunulmasını veto etmediğini, Irak’a operasyonun zamanlamasına karşı bir tartışma başlattığını söyledi 
     ANKARA Milliyet 

     Belçika, Fransa ve Almanya’nın "sessizlik sürecini" bozması, Avrupa - Amerika gerginliğine yol açarken, Türk Dışişleri üç üyenin tavrını "veto" olarak algılamadı. Dışişleri Bakanı Yaşar Yakış, sorunun "veto" değil "zamanlama tartışması" olarak değerlendirilmesi gerektiğini söyledi. 
     
     Çatlak yok 
     Belçika, Fransa ve Almanya’nın "sessizlik sürecini" bozmalarının ardından dün sabah saatlerinden itibaren Dışişleri Bakanlığı’nda yoğun bir trafik yaşandı. 
     Almanya’nın Ankara Büyükelçisi Rudolf Smith, Brüksel’de hareketli saatler yaşandığı sıralarda Dışişleri Bakanlığı’na geldi. Smith, Dışişleri Bakanlığı Müsteşar Yardımcısı Büyükelçi Ali Tuygan’la görüşmesinin ardından, "NATO’da bir çatlak mı oluştu " sorusuna, "Hayır, ittifakımız farklı görüşlerle de yaşayabilir" yanıtını verdi. 
     
     ’Sıkıntı aşılır’ 
     Sorunun NATO’nun geleceği konusunda bir kaygı yaratmadığına işaret eden Yakış, şunları kaydetti 
     "Veto edilen, böyle bir harek ta şu anda girişilmesi doğru mu, yoksa BM kararı mı beklenmeli. Yani, bir savaş halinde Türkiye’yi destekleyelim mi desteklemeyelim mi meselesi değil. Bu sıkıntı aşılır çünkü konunun özüne ilişkin bir fikir ayrılığı yok. Zamanlama açısından bazı ülkelerin sorunları var. Bu ülkelerin endişeleri giderildiği takdirde Türkiye ve ABD’nin savunduğu hatta geleceklerini tahmin ediyorum." 
     
     Gezisini erteledi 
     Bu arada üç ülkenin vetosuyla ortaya çıkan gelişmeler üzerine, Yaşar Yakış’ın, Gürcistan’a yapacağı resmi ziyaret belirsiz bir tarihe ertelendi. 
     



 DÜNYA 













</TEXT>
</DOC>
