<DOC>
<DOCNO> 144900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/magazin/amag.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmi İngilizce olan milliyetçi lokanta 
</HEADLINE>
<TEXT>

Mankenlerin savaş karşıtı tutumu kimi rahatsız etti Kazandığı parayı yeraltı bankalarına’ yatıran ünlü kim Beyaz Türkler ile halk, ortak bir paydada buluştu Ünlü reklamcıdan, "Red White’s" adlı ay-yıldızlı’ lokanta 
     KAYNAMA NOKTASI 
AHMET SALİH 

     Haftalarca bu köşeden başlayarak ve sonra çeşitli yayın organlarına yayılarak tartıştığımız "Kırmızı Türkler" kavramı ve bu Türklerin diğer Türklerden farklılıkları, savaş öncesinde ve savaş sırasında toplumumuzun yaklaşımlarında yine bariz olarak ortaya çıktı. 
     Ar damarı çatlamış, birçok şeyi paraya tahvil etmeye hazır, ilkesiz ve esnek Kırmızı Türklerin büyük çoğunluğu, Türkiye’nin bir yolunu bulup savaşa müdahil olmasını istedi. 
     
     Tüketici yurtseverliği... 
     Beyaz Türkler ise ürkekliklerinden çok aldıkları iyi eğitim ve bu eğitimin kazandırdığı ahlaki ve felsefi kavramlar nedeniyle belki de ilk kez yığınlara eklemlendiler ve savaşa karşı çıktılar. 
     Bu savaşın Türkiye kentlilerine bir etkisi de giderek daha çok dışa vurdukları anti - Amerikanizm ve yeni tip bir "tüketici yurtseverliği" oldu. 
     
     Kırmızı ve beyaz... 
     Ünlü reklamcı Hulusi Derici’nin Şişli’de dev bir ayyıldızla süslediği bir binada açtığı "Red White’s" adlı milliyetçi "diner" Amerikan tipi ayaküstü lokantası Amerikan menşeili ürünler ve hayat tarzından en azından bir süreliğine uzak durmak isteyen Türklerin rağbet ettiği bir mek n oldu. 
     
     Bir garip çelişki.. 
     Kırmızı Türklerin savaş yanlısı tutumu demişken yine bu köşede sık sık Kırmızı Türk kategorisi içinde değerlendirdiğimiz mankenlerin bir kısmı, savaş karşıtı bir tavır ortaya koydular. Her nedense bu Habertürk kanalını rahatsız etmiş olmalı ki, cumartesi günü savaş karşıtlarını altyazılarında "manken, solcu, İslamcı koalisyonu" olarak tanımlayarak kendince eğlendi. Habertürk’ün mankenleri bu tanımda ne için kullandığı açıkça anlaşılıyor. Peki, kanalın imtiyaz sahibi Ufuk Güldemir’in yıllarca beraber olduğu Begüm Özbek’in de bir manken olduğu bu altyazı operatörüne söylenmedi mi acaba 
     Ve bir haber Kulislerde, Mahsun Kırmızıgül’ün yeni televizyon dizisi için aldığı 900 milyar Türk lirasını borçları nedeniyle bankaya yatırmak yerine işletmeleri için para işi yapan nüfuzlu dostlarına teslim ettiği konuşuluyor. Ama biz bu söylentileri, çıkaranların kötü niyetleri ve kıskançlıkları ile açıklamak istiyoruz. 
     


MAGAZİN 














</TEXT>
</DOC>
