<DOC>
<DOCNO> 113309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sonspo23.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıhan "Ligde çıkış yapmak için Galatasaray maçı iyi bir fırsat" 
</HEADLINE>
<TEXT>

     Ligde hafta sonunda Galatasaray ile karşılaşacak olan Diyarbakırspor'da, maç hazırlıkları sürüyor. 
     Teknik direktör Ümit Kayıhan, ligde yapmak istedikleri çıkış için Galatasaray maçının bir fırsat olduğunu belirterek, maça en iyi biçimde hazırlanmaya çalıştıklarını bildirdi. 
     Ligde henüz galibiyet alamadıklarını hatırlatan Kayıhan, artık 3 puan alarak kötü gidişe ''dur'' demek istediklerini ifade ederek, şunları söyledi 
     ''Artık 3 puan alarak çıkış yapmamız gerekiyor. Oyuncularımız da bunun bilincindeler. Ligde yapmak istediğimiz çıkış için Galatasaray maçını bir fırsat olarak görüyoruz. Güçlü bir takımı yenerek iyi günlerin başlangıcını yapabiliriz.'' Kayıhan, hazırlıklarını gerek psikolojik açıdan gerekse de fiziksel açıdan sürdürdüklerini anlatarak, ''Galatasaray takımı güçlü bir takım. Avrupa'nın en iyi takımlarından biri olduğunu biliyoruz. Ancak oyun düzenleri de ortada ve buna göre hazırlanıyoruz'' dedi. 
     Takımda Iraklin ve Abdullah'ın sakatlıklarının da sürdüğü bildirildi. 
     





</TEXT>
</DOC>
