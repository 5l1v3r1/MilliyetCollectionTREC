<DOC>
<DOCNO> 136283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/spor/spo01.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ESKİ DOSTLARA DAVET 
</HEADLINE>
<TEXT>

1 Mart’ta 100. yılını kutlayacak olan Beşiktaş özel şölen programı hazırladı. Tarihe altın sayfa açan Milne, Daum, Kuntz ve Ferdinand gibi ünlü isimler de İstanbul’a çağrıldı 
     Özel maç hazırlığı 
     BİR asırı 1 Mart’ta devirecek olan Beşiktaş’ta kutlama şöleni için hazırlıklar büyük bir hızla sürüyor. 1 Mart’ta oynanacak olan Göztepe maçından önce, adını Beşiktaş tarihine altın harflerle yazdıran isimler yeniden taraftarların huzuruna çıkacak. Siyah - Beyazlılar’ın unutamadığı hocalar ve futbolcular İnönü Stadı’nda adeta nostalji rüzgarı estirecek. 
     
     Milne de gelecek 
     SİYAH - Beyazlı kulüpte büyük başarılara imza atan Gordon Milne’nin yanı sıra Toschack ve Daum gibi hocalar, bu özel karşılaşmada top koşturacak. Taraftarların gönlünde ayrı bir yere sahip olan İngiliz futbolunun ünlü ismi Les Ferdinand, Alman golcü Kuntz da seçkin davetliler arasında yer alacak. Bu özel maç efsane isimlerin katılımıyla unutulmaz bir görüntü kazanacak. 
     
     Hakem Babacan 
     HAKEM caimasının ünlü ismi Doğan Babacan’ın yöneteceği karşılaşmanın başlama vuruşunu ise yaşayan en eski futbolcu unvanını elinde bulunduran Şeref Gürkay yapacak. Karşılaşmadan sonra İnönü Stadı’nda havai fişek ve lazer gösterileri düzenlenecek. Sultan Ahmet Camii’nde uygulanan ışık sistemini örnek alan yönetim, sezon sonuna kadar geceleri İnönü Stadı’nı aydınlatacak. 
     
CORDOBA keyif kaçırdıKolombiya Milli Takımı’na çağrılan başarılı eldiven, İstanbulspor maçına yetişemeyecek 
     Daha önce gitmedi 
     BEŞİKTAŞ’IN tecrübeli file bekçisi Cordoba’ya Kolombiya Milli Takımı’ndan gelen mecburi davet Siyah - Beyazlılar’ın keyfini kaçırdı. Tecrübeli eldiven Beşiktaş ile yaptığı anlaşmada Milli Takım maçlarına gitmeyeceğini garanti etmişti. Cordoba verdiği bu söz doğrultusunda, daha önceki karşılaşmalar öncesinde affını alarak ülkesine gitmedi. 
     
     Bu kez affı yok 
     KOLOMBİYA Futbol Federasyonu’nun, Meksika maçı öncesinde bu kez rest çektiği vurgulandı. Cordoba’nın mutlaka Milli Takım’a gönderilmesini isteyen yetkililerin, aksi bir durumda FİFA’ya şikayet dilekçesi vermeye hazırlandığı öğrenildi. Son dakikada bir izin çıkmadığı takdirde ülkesine gidecek olan tecrübeli kaleci İstanbulspor maçında yer alamayacak. 
     
Avrupa’nın 2. sağlam kalesi      LİGDE 486 dakikadır gol yemeyen Beşiktaş, Avrupa’nın birçok ünlü takımını solladı. 19 lig karşılaşması sonunda kalesinde 9 gol gören Kartal, 0.473’lük ortalamayla Avrupa’daki 25 lig içinde en az gol yiyen ikinci takım konumunda. Sıralamada 13 maçta 5 gol yiyen CSKA Sofya 0.384’lük ortalamayla birinci sırada yer alarkın, 3.’lük koltuğunda 19 maçta 10 gol yiyen PSV var. 
     
Kartal’da işbaşı      KOCAELİSPOR galibiyetinin ardından iki gün izin yapan Beşiktaş bugünden itibaren İstanbulspor maçının hazırlıklarına başlayacak. Nevzat Demir Tesisleri’nde saat 16.30’da yapılacak olan çalışmadan önce Lucescu’nun futbolcularıyla bir toplantı yapacağı öğrenildi. Menajer Sinan Engin ise havaya girmediklerini ve emin adımlarla ipi göğüsleyeceklerini iddia etti. 
     
Ahmet’ten sitem      MİLLİ Takım kadrosunda yer almayan Beşiktaşlı Ahmet Dursun, Teknik Direktör Şenol Güneş’e sitem etti. Golcü futbolcu, "Kadroya maalesef yine davet edilmedim. İsmimi göremeyince gerçekten çok üzüldüm. Demek ki, Sayın Şenol Güneş’e kendimi ispatlamak, gözüne girebilmek için çok çalışmalıyım" dedi. Ahmet Dursun, iyi form yakaladığını ve çıkışını sürdüreceğini iddia etti. 
     
Tek kavgamız kupalarla’      ORHAN YILDIRIM 

     Serdar Bilgili’nin gururu 
     BEŞİKTAŞ Başkanı Serdar Bilgili, 100. yıla çok güçlü bir camia olarak girdiklerini söyledi. Kulüp içindeki kırgınlıkları, küskünlükleri ortadan kaldırdıklarını söyleyen Bilgili, "Rakiplerle, medyayla sorunlar giderildi. Bizim kimse ile kavgamız yok. Olmayacak da. Bizim tek kavgamız şampiyonlukla, kupalarla. Sadece bunlar için mücadele veriyoruz" diye konuştu. 
     
     Seba’ya minnettar 
     YÖNETİCİLİK yaşamında Süleyman Seba’dan çokşey öğrendiğini vurgulayan Serdar Bilgili, "Bana çok emeği var" dedi. Bilgili şunları söyledi "Gittiğim her yerde Beşiktaşlılar’ın mutlu olduğunu görmek en büyük gururum. Artık herkes şapkasını, bayrağını dışarı çıkardı. İşte bu çok önemli... 100. yılda üç cephede birden kupa kaldırmak istiyoruz. Birşeyi istersen yaparsın." 
     



 SPOR 


























</TEXT>
</DOC>
