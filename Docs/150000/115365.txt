<DOC>
<DOCNO> 115365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/guncel/gun04.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün İstanbul felç 
</HEADLINE>
<TEXT>

İstanbul trafiğinin büyük bölümü bugün Avrasya Maratonu, 29 Ekim provası ve partilerin mitingleri nedeniyle kapalı... 
     ELVAN EZBER İstanbul 

     Avrasya Maratonu, 29 Ekim Cumhuriyet Bayramı provası ve birçok partinin mitingi nedeniyle bugün İstanbul’da birçok güzergah trafiğe kapatılacak. 
     Bazı partiler bugün İstanbul çıkarması yapacak. AKP, Zeytinburnu Kazlıçeşme’de 14.00’te, ANAP, Kartal’da saat 15.00’te, DSP, Kartal’da saat 13.00’te, DEHAP, Eyüp Veysel Karani Meydanı’nda saat 10.00’da, ÖDP, Kadıköy Meydanı’nda saat 12.00’de miting düzenleyecek. On binlerce kişinin miting alanını doldurması beklenirken, trafik de bu bölgelerde aksayacak. 
     
     29 Ekim provası 
     29 Ekim Cumhuriyet Bayramı töreni provası nedeniyle de bazı yollar trafiğe kapatılacak. Buna göre, saat 08.00’den 16.00’ya kadar Hal Yolu bitimi - D - 100 Cevizlibağ - Tünel sapağından itibaren Vatan Caddesi - Lahor Meydanı’na kadar geliş-gidiş istikameti trafiğe kapalı olacak. 
     
     Maratona dikkat 
     Boğaziçi Köprüsü’nden başlayacak maraton, İnönü Stadı’nda sona erecek. Maraton, Mecidiyeköy, Şişli, Osmanbey, Harbiye, Taksim, Tepebaşı, Şişhane, Unkapanı Köprüsü, Saraçhane, Aksaray, Yenikapı, Yedikule, Kumkapı, Sarayburnu, Eminönü, Dolmabahçe güzerg hında yapılacak. 
     Maraton nedeniyle saat 08.00 - 14.00 arasında kapatılacak yollar şöyle 
     

</TEXT>
</DOC>
