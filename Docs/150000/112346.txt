<DOC>
<DOCNO> 112346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/siyaset/siy02.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisler Cathy yengeleri’ni tanımadılar 
</HEADLINE>
<TEXT>

Kemal Derviş’in eşinin kullandığı arabayı yolun kenarına çektiren polisler "o"nu Catherine Derviş’e benzettiler 
     HABER MERKEZİ 

     CHP İstanbul milletvekili adayı Kemal Derviş, eşi Catherine Derviş’in Akmerkez’de trafik polisleri ile yaşadıklarını bu aralar ağzından düşürmüyor. Sabah Gazetesi’nde Murat Birsel’in köşesinde anlattıklarına göre, Derviş’in eş dost sohbetlerinde kahkahalarla anlattığı bu olay şöyle 
     Polis, Akmerkez’in önünde otomobili park ederken bir yandan da cep telefonuyla konuşan Catherine Derviş’i görüp yolun kenarına çektirir. Bayan Derviş arabayı kenara çeker, camı açar ve buyurun’ der. Polis memuru çok iyi Türkçe konuşmakta olan hanımın tonlamalarında yabancı olabileceğine dair ipuçları bulmuştur. Sorar 
     - Siz aslen nerelisiniz 
     - Amerikalıyım... 
     - Haa Türkçeniz çok iyi. 
     - Teşekkür ederim. 
     Muhabbet uzayınca Akmerkez önündeki diğer polis memuru da olaya müdahil olur. N’oluyor sorusuna Bayan yabancıymış’ cevabı alır. Polis memuru ekler 
     - Hem de yengenin memleketindenmiş 
     - Hangi yenge 
     - Hangi yenge olacak, Cathy Yenge 
     



 SİYASET 















</TEXT>
</DOC>
