<DOC>
<DOCNO> 110574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/soneko22.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarruf Teşvik Hesabı'nda 12 katrilyon lira birikti... 
</HEADLINE>
<TEXT>

     Zorunlu tasarruf olarak bilinen Çalışanların Tasarruflarını Teşvik Hesabı'nda, anapara ve nema geliri olarak 12 katrilyon 170.8 trilyon lira birikti. 
     Hazine Müsteşarlığı'ndan yapılan açıklamaya göre, hesaba 31 Ağustos 2002 tarihi itibariyle kümülatif bazda, 1 katrilyon 692.4 trilyon lira anapara girişi oldu. Bunun nemalandırılması sonucu elde edilen kümülatif nema geliri ise 10 katrilyon 478.4 trilyon olarak gerçekleşti. 
     Bu hesaptan kümülatif bazda, 3 katrilyon 430.1 trilyon lirası anapara, şahıs kesintisi ve nema olarak hak sahiplerine ödenirken, 8.9 trilyon lira ilgili kurumlara iade edildi. 
     Hesaptan, 17 trilyon lira da, yatırım harcamaları ve komisyon olarak Ziraat Bankası'na ödendi. 
     Hesapta kalan paranın 8 katrilyon 711.2 trilyon lirası, çeşitli tahvil ve devlet iç borçlanma senetleri alımı suretiyle nemalandırıldı. 
     Açıklamada, hesabın 3.6 trilyon lirasının ise 3417 sayılı kanunun 7'inci maddesi uyarınca gecikme zammı ile tahsil edilerek, 1 Eylül 2002'de Ziraat Bankası Ankara Merkez Şube'deki Zorunlu Tasarruf Hesabı'na anapara girişi olarak aktarılacak meblağ ile Ziraat Bankası şubelerinin söz konusu hesap bakiyeleri olduğu belirtildi. 
     Bu arada, 3417 sayılı kanunun yürürlüğe girdiği Nisan 1988'den Ağustos 2002 sonuna kadar olan kümülatif nema oranı ise yüzde 726.39'a ulaştı. 
     





</TEXT>
</DOC>
