<DOC>
<DOCNO> 145922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sondun15.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Komutan ''Basra'da Saddam'ın direnişi hafife alındı'' 
</HEADLINE>
<TEXT>

     İngiliz komutan Albay Chris Vernon, Irak'taki müttefik askerlerinin, ülkenin güneyinde Basra kentinde Devlet Başkanı Saddam Hüseyin'e bağlı güçleri hafife aldığını söyledi. 
     Vernon, Kuveyt'ten Sky televizyonuna yaptığı açıklamada, Basra'nın, ellerine geçmediğini belirterek, şu anda bölgeye insani yardım ulaştıramadıklarını bildirdi. 
     Düzenli birliklerle çarpışırken az da olsa zorluk çeken İngiliz askerlerinin, paramilis güçlerle beklenenden daha çetin çatışmalara girdiğini ifade eden Vernon, Irak ordusuyla karşılaştıklarında, onları çok kolay yenebilecekleri kanısında olduklarını belirtirken, düzenli birliklerin direnişinin biraz daha süreceğini düşündüklerini kaydetti. 
     Vernon, Basra'da son 5 gündür kent dışını top ateşine tuttuklarını, merkeze saldırmadıklarını belirterek, Basra'da öncelikle Baas Partisi ve ona bağlı birliklerin kontrolünü yok etmek gerektiğini, böylece halkın gözünün açılacağını söyledi. 
     


     




</TEXT>
</DOC>
