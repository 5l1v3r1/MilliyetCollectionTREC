<DOC>
<DOCNO> 125123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas04.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Venüs’te hayatı kıyamet’ bitirdi 
</HEADLINE>
<TEXT>

Venüs’ün Dünya’nın kaybettiği’ ikizi olduğunu iddia eden İngiliz bilim adamlarına göre, gezegende hayat 500 bin yıl önce sona erdi 
     DIŞ HABERLER SERVİSİ 

     Evrendeki en yaşanılamaz’ yerlerden kabul edilen Venüs’ün bir zamanlar dev nehirler, okyanuslarla dolu, Dünya’ya ikizi kadar benzeyen bir gezegen olabileceği iddia edildi. 
     Amerikan Uzay ve Havacılık Dairesi’nin NASA çektiği görüntülerdeki nehir sistemlerini ve deltaları inceleyen Londra College Üniversitesi araştırmacıları, tüm bunların sadece ve sadece su tarafından oluşturulmuş olabileceği sonucuna vardı. Bu kadar çok su için uygun iklim ve ısı varsa, Venüs’te yaşamın da olması gerektiği sonucuna varan bilim adamlarına göre, yaşları ve çapları hemen hemen aynı olan Venüs ve Dünya’da, yaşam koşulları paralel olarak ortaya çıkmış olabilir. 
     
     Okyanuslar buharlaştı 
     Peki Dünya’nın ikiz kardeşi Venüs nasıl cehennemden farksız bir yere döndü 
     İngiliz bilim adamları, 500 bin yıl kadar önce, muhtemelen volkanik patlamaların tetiklediği, küresel ısınma sonucunda Venüs’in kıyameti’ yaşadığını, ikliminin yok olduğunu, okyanus ve nehirlerin 464 derece santigradı bulan sıcaklıkla tamamen buharlaştığını düşünüyor. Bugüne kadar Venüs yüzeyindeki derin kanalların lav akıntıları tarafından oluşturulduğu sanılıyordu. Ancak yeni bir görüntü teknolojisi kullanan İngiliz uzmanlar, bunların lavlar tarafından oluşturulama-yacak kadar uzun olduğunu ortaya çıkardı. 
     



 YAŞAM 























</TEXT>
</DOC>
