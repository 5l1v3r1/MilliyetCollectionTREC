<DOC>
<DOCNO> 133080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/altan.html </URL>
<DATE> 2003/01/25/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Ortada bir ayva, önce bakalım kim yiyecek 
</HEADLINE>
<TEXT>

     Ve yine siyasal öneri ve tartışmalarda "tek değişmeyen şey, değişimin kendisidir" saptamasının, hiç algılanmamış olduğu görülür. 
     Bu nedenle de hala, "ulus - devlet" modelinin aşılmakta olduğu bir türlü algılanamıyor. 
     
     19. ve 20. yüzyılda Avrupa devletleri arasındaki rekabet ve çatışmaları düşünün. Binlerce analiz ve öngörü yapıldı Avrupa devletleri arasındaki rekabet ve çatışmalar hakkında... 
     Ama kimsenin aklına ne "Avrupa Birliği" geldi, ne "Avrupa vatandaşlığı", ne de Fransa’yla Almanya’nın, toplumsal bir saç örgüsüne dönüşüp "Fransalmanya" olacağı... 
     
     Aslında "ulus - devlet" modeli çok pahalıya mal oldu insanlığa... Ve bu model sadece iktidar siyasetçileriyle, silah ve petrol tacirlerinin işine yaradı. 
     Şimdi ise "ulus - devlet" modeline sade elleriyle değil, ayaklarıyla da sımsıkı sarılan "statükocu"ların depremi başlıyor. 
     Bu depremin gitgide yaygınlaşacak olan sarsıntıları dışında ne ABD’deki "statükocular" kalabilir, ne de Saddam gibi kendi "ulus - devlet" modelinin tepelerine tünemiş diktatörler, krallar ve oligarşik kadrolar... 
     
     20. yüzyılın iki büyük yanılgısı oldu 
     1- Leninizmi, "komünizm" sanmak... 
     2- Ekonomiyi, siyasal parti ve kadroların keyfi ve iradesine göre kullanılabilecek bir mekanizma sanmak... 
     
     "Komünizm" siyasal bir doktrin değil sürekli bir değişim içindeki Kainat’ın düzeniydi. 
     Ve sorun şuydu 
     - İnsan toplumu, "sürekli bir değişim içindeki Kainat düzeni"nin dışında ayrı bir olgu mudur yoksa hiçbir şey, "Kainat düzeni"nin dışında olamaz mı 
     
     Kitleler, gerek bireylerin hipnozları, gerek politikacıların demagoji rüzgarları içinde ne "tek değişmeyen şey, değişimin kendisidir" saptamasını algılayabildiler, ne de hiçbir şeyin Kaniat’ın dinamik düzeni dışında olabileceğini... 
     
     İnsanın, insanın gövdesel enerjisini kullanması, başka bir anlatımla kapitalizmin, işçi sınıfının gövdesel enerjisini kullanması ve bunu asla değiştirilemeyecek bir "statüko" haline getirmek istemesi Kainat’ın dinamik düzenine aykırıydı. 
     Çünkü zaten Kainat bir enerji kaynağıydı ve enerjiden ibaretti. 
     Kadırgalarda forsaların yerini önce kömür, sonra mazot aldığı zaman, kürek mahkumluğu da sona erdi. 
     Elektronik, bilgisayar, otomasyon devreye girdiği zaman da "işçi sınıfı" tarihe gömülme eşiğine geldi. 
     Ve geçen yüzyıllarda birbirinin rakibi olan Avrupa devletlerinin, birbirine düşman vatandaşlığı önce "Avrupa vatandaşlığı"nda bütünleşti ve usul usul da "Dünya vatandaşlığı"na doğru kafasını uzatmaya başladı. 
     
     21. yüzyıl "ulus - devlet" modelini kökünden ırgalayacak bir değişim yüzyılı... 
     Bu değişimi engelleme olanağı yoktur. 
     Besbelli ki önce Saddam gidecek... Böyle bir değişimin getireceği hesap dışı bir maliyetten ABD de - son toplamda - alacak payını... Petrol amaçlı savaşların rantabl olmadığı çıkacak ortaya... 
     Ve 2050’ye doğru, petrole dayalı enerji kullanımında görkemli bir değişim olacak. Nükleer enerji yanında, ola ki "soğuk füzyon" da girecek devreye... Bundan kaçınılamaz... 
     
     O zamana kadar ne mi olacak 
     Anlamsız yere yığınla insan ölecek anlamsız yere milyarlarca insan da, bir türlü çözüm bulamadığı garip sıkıntılar içinde yaşayacak... 
     Bu arada "statükocular" kurtarabilecekler mi sanıyorsunuz paçayı 
     Şayet buna inanıyorsanız önümüzdeki 48 hafta içinde dahi, beklenmedik sürprizlere tanık oldukça daha çok afallayacaksınız tıpkı "Fransalmanya" sürprizinde tüm dünyanın afallaması gibi... 
     
     Bakalım ortadaki ayvayı önce kim yiyecek 
     Ne yazık ki, değişimler, önce birilerine yediriyor ayvayı örneğin 1. ve 2. Dünya savaşlarında ölmüş olanlar gibi... 
     Derken siyasal liderler de yiyor ayvayı... 
     
     Evet, evet "ulus - devlet" modeli çok pahalıya mal oldu insanlığa... Şükür ki artık aşılıyor... 
     Bu arada ayvayı, yine birileri önce yiyecek olsa da... 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
