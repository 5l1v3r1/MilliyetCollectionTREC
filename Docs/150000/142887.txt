<DOC>
<DOCNO> 142887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sontur03.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobili içindeki çocukla birlikte çaldılar.. 
</HEADLINE>
<TEXT>

     Bayrampaşa'da 2 hırsız, arkadan çarparak durdurdukları yabancı plakalı otomobili, içindeki 2 yaşındaki çocukla çaldı. 
     2 otomobil hırsızı, Hollanda'dan 20 FUKN plakalı aracıyla İstanbul'a gelen Serdar Köse'nin otomobiline, Bayrampaşa Hal yolunda başka bir araçla arkadan çarptı. 
     Daha sonra araçtan çıkan hırsızlardan biri, Serdar Köse ve eşi Güler Köse'nin otomobilden inmesini fırsat bilerek, çiftin 2 yaşındaki çocukları Süleyman Köse'nin de içinde bulunduğu aracı alıp kaçtı. 
     Polisin araç telefonuyla ulaşması sonucunda ikna edilen oto hırsızı, çocuğu Bayrampaşa'da yol üzerinde bıraktı. 
     Bayrampaşa Polis Merkezi'ne getirilen Süleyman Köse ailesine teslim edilirken, hırsızların yakalanması için çalışmalar sürüyor. 
     





</TEXT>
</DOC>
