<DOC>
<DOCNO> 109400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/guncel/gun02.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Parkı çarşı yaptı 
</HEADLINE>
<TEXT>

Eminönü’nde, tarihi kilisenin yanındaki parkı belediyeden alıp deri tezg hları yerleştiren Yavuz Çaylan, büyük tepki topluyor 
     MEHMET DEMİRKAYA İstanbul 

     İstanbul’da MHP’nin temayül yoklamasında ön sırada yer almasına rağmen MHP Genel Başkanı Devlet Bahçeli’nin milletvekili adayı yapmadığı Abdi İpekçi cinayeti sanıklarından Yavuz Çaylan Ceylan , Laleli esnafının hedefi oldu. Esnaf, Çaylan ve kardeşlerine ait Orkun Denizcilik ve Tekstil şirketi tarafından çalıştırılan Mesihpaşa’daki pazaryerinin turistleri ve çevreyi rahatsız ettiğini iddia ediyor. Laleli’de şimdi Mesihpaşa Camii olarak kullanılan, Romanos Lekapenos’un 10. yüzyılda yaptırdığı Myrelion Manastırı Kilisesi’nin girişinde, Çaylan’ın şirketi tarafından çalıştırılan deri pazarının tezg hları bulunuyor. Daha önce park olarak kullanılan yeri Eminönü Belediyesi’nden 1994’te alan Çaylan, pazarı deriyle uğraşan Özbek ve Türkmenistanlılara kiralıyor. 
     
     KÖTÜ İZLENİM VERİYOR’ 
     Pazarın atıklarının çevreyi kirlettiğini ve çirkin bir görüntüsünün olduğunu savunan esnaf, "Pazaryeri hem kilisenin görünümünü engelliyor hem de turistler üzerinde kötü izlenim bırakıyor" iddiasında. Esnaf, Çaylan’ın pazardan büyük paralar kazandığını savunarak, "100’e yakın tezg h var. Her birinden aylık 250 dolar kira alınıyor. Aylık kazançları yaklaşık 40 milyar" diyor. Eminönü Belediyesi ise belediyenin söz konusu şirketten aylık bir milyar 200 milyon lira ecrimisil aldığını söyledi. 
     
Çaylan Rahatsızlık vermiyoruz Deri tüccarları şik yet ediyor’      Adının siyasette geçmeye başladığı her dönemde kendisiyle ilgili şik yetler olduğunu belirten Yavuz Çaylan, kendisini şik yet edenlerin esnaf değil deri tüccarları olduğunu savundu. Çaylan, "Ruslarla çalışan Özbek ve Türkmenistanlılar iyi ticaret yapıyor. Tüccarlar burayı kendilerine kiralamamızı istediler. Özbekleri devreden çıkarmak istiyorlardı. Bunu kabul etmedik. Şik yetçi olanlar bunlardır. Yoksa çevreye bir rahatsızlık verdiğimizi zannetmiyorum" dedi. Çaylan, pazaryerinden ne kadar kira aldığı yönündeki sorulara ise yanıt vermedi. 
     
     



 GÜNCEL 
















</TEXT>
</DOC>
