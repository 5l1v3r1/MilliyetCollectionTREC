<DOC>
<DOCNO> 129870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/dunya/adun.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılara izin 
</HEADLINE>
<TEXT>

150 Amerikan askeri personelinin Türkiye’deki üs ve limanlarda keşif yapmasına izin veren mutabakat imzalandı. Amerikalılar, Türk Ceza Kanunu’na tabi olacak 
     BARKIN ŞIK, UTKU ÇAKIRÖZER Ankara 

     Türkiye’ye gelecek Amerikan personelinin hukuki statüsüne ilişkin pürüzler nihayet aşıldı. Hükümet, 150 ABD askerinin Türkiye’deki üs ve limanlarda keşif yapma talebine izin verilmesine karar verdi. ABD personelinin hukuki statüsüne ilişkin olarak, Türk Silahlı Kuvvetleri TSK İç Hizmet Kanunu’na benzer bir metin üzerinde anlaşmaya varıldı. 
     Pazartesi günü Türkiye’ye gelmesi beklenen Amerikalı ekibin tabi olacağı hukuk kurallarında, "Türk yargı yetkisini ortadan kaldıracak" herhangi bir noktanın bulunmadığı belirtildi. İmzalanan mutabakat metninin şimdilik, inceleme yapacak 150 personelle sınırlı kalacağı kaydedildi. 
     Dışişleri Bakanı Yaşar Yakış, daha önce yaptığı açıklamalarda, "Gelecek 150 kişilik ABD personelinin hangi hukuka tabi olacağı, sonra gelmesi muhtemel personel için bir gösterge olacak" demişti. 
     
     Adli prosedür 
     Edinilen bilgilere göre, ABD ve Türk makamlarının üzerinde anlaştıkları metin uyarınca ABD’li bir asker, askeri tesisler dışında bir suç işlediğinde şu süreç yaşanacak 

</TEXT>
</DOC>
