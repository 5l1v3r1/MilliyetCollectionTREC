<DOC>
<DOCNO> 108812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/spor/yurundul.html </URL>
<DATE> 2002/09/21/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Kronik arızalar 
</HEADLINE>
<TEXT>

     Fenerbahçe’deki kronik saha içi arızaları İsveç’te ikinci yarı gündeme geldi. Maçın önemi ve takımın kötü durumu nedeniyle ilk yarıda motivasyon üst noktadaydı. Yardımlaşma mümkün olduğunca olumluydu. Tempolu 45 dakikada hücum zenginliği sergilendi. Takımın fizik açıdan hazır olmadığı gerçeği ikinci yarıda ortaya çıktı. Bilhassa yetenekli ayaklar durdu. Saha içi düzeni de oturmadığından rakibin tempoyu yükseltmesiyle takım savunması büyük arızalar gösterdi. Bundan sonrası için öncelikle takımın yapısına uygun modern ve basit oyun yapısı oturtulmalı. Yetenekli oyuncuların fizik kondisyonu artırılmalı. Taşlar yerine doğru konulmalı. Kadro istikrarı sağlanmalıdır. 
     



 SPOR 































</TEXT>
</DOC>
