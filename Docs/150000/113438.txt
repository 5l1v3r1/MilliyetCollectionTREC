<DOC>
<DOCNO> 113438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sondun09.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Devekuşlarının cinsiyetini belirlemek artık kolay... 
</HEADLINE>
<TEXT>

     Brezilyalı araştırmacılar, yavru devekuşlarının cinsiyetini belirlemek için yeni bir DNA inceleme yöntemi geliştirdi. 
     İnternetteki İngiliz BMC Biyoteknoloji dergisine göre, devekuşlarının tüyünden alınan DNA örneklerinin incelenmesiyle hayvanların cinsiyetini belirlemek çok kolaylaştı. Ekonomik olduğu ve yetiştiriciler tarafından kolaylıkla uygulanabileceği bildirilen yeni yöntem sayesinde, devekuşlarının cinsiyetini saptamak için başvurulan cerrahi yöntemlerden vazgeçilebilecek. 
     Afrika kökenli devekuşu bugün eti, derisi ve tüyleri için dünyanın dört bir yanında yetiştiriliyor. Yavru devekuşlarının cinsiyetini çıplak gözle anlamak çok zor olduğundan 60'lı yıllarda bu amaçla özel bir cerrahi işlem tekniği geliştirilmişti. Bu yöntem bazen komplikasyon yaratıyor, üstelik yavrulara yumurtadan çıktıktan ancak üç ay sonra uygulanabiliyor. 
     





</TEXT>
</DOC>
