<DOC>
<DOCNO> 130179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/yazar/myilmaz.html </URL>
<DATE> 2003/01/11/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Aşk acısı bir kadına neler yaptırabilir 
</HEADLINE>
<TEXT>

     Kitap "Elektra Kadınlar" adını taşıyor. Mitolojide babasının intikamını almak için kardeşiyle bir olup annesi ve şığını öldüren Elektra... 
     Her kadının içinde, derinlerde bir yerlerde yaşamaya devam ettiğini de modern psikolojiden biliyoruz. 
     Annesine şık olan Oidipus kadar ünlü olmaması sadece Elektra’nın kadın olmasıyla açıklanabilir diye düşünüyorum. Erkekler dünyasında bir kadın kahramanın, psikolojik karşıtı bir erkek kahraman kadar dillere düşmemiş olması yadırganmamalı... 
     
     Eros tehlikelidir 
     Pek objektif bir insan sayılmam. Önyargılarım da vardır, sevdiğim insanlarla sevmediğim insanları da ayırmasını iyi bilirim. Bu kitabı sevmiş olmamda bunun da rolü olduğunu söylemeliyim 
     "Elektra Kadınlar"ı bir süre Milliyet’te birlikte çalıştığımız Devrim Sevimay yazmış. Kitabın fotoğraflarını da Yurttaş Tümer çekmiş. O da halen Milliyet’te birlikte çalıştığım bir arkadaşım. 
     "Eros, bencil ve baskıcıdır. Agape ise Eros’un karşısına dikiliveren bir iyilik meleği. Her aşkta Eros ile Agape’nin dengesi şarttır. Salt Agape’nin varlığı ilişkiyi bir kardeşliğe dönüştürür ve insanın kendini aşma nefsini körletir. Tek başına Eros da zararlıdır. Çünkü onun ağır basması demek sevecenliğin, hoşgörünün hafife alınması demektir. Elektra, Agape ve Eros dengesini yitirmiş bir kadındır. Sevmekle, bağışlayamamak arasına sıkışmış, yaşamak için öç alma planları yapan bir kadın... Ne Madam Bovary kadar hayalperest, ne de Anna Karenina gibi aşkın peşinden ölüme gidebilendir" diye anlatıyor Devrim... 
     
     39 terk edilmiş kadın 
     Kitap "aşk acısı" çeken 39 "terk edilmiş" kadının iç dünyalarına sokuyor bizi... Kitapta öyküleri anlatılan kadınların duygu dengelerini bozan, sarsan ve yıkıp geçen travma "aşk acısı"ndan başka bir şey değildir. 
     Ortak noktaları "erkeklere maruz kalmak" olan 39 kadından sonuncusu "beşinci mevsime" ulaşmayı başaran tek kadındır... 
     Simyacı’daki gibi kendi yaşam menkıbesine ulaşır ve kendi menkıbesini yaşayanlara karşı da hayat her zaman cömerttir. 
     "Ama bir şeyi biz ve de sadece biz bildik. Ömrümüz boyunca birbirimizden bile saklayacağımız bir sırrı... Hem bu sırrı hem de neye benzediğini birlikte öğrenmeye çalıştık. Her şey yalan tek gerçeği Biz sevdik..." diye anlatır 39. kadın ve yaşamın sırrını çözecek şifreyi verir "Her şey için af diliyorum. Ve her şeyi affettim." 
     
     Siz olsanız ne söylerdiniz ’ 
     Bunun çok kolay ulaşılabilecek bir nokta olmadığını görüyorum. 
     Yaşamının belki de en güzel döneminde çok sevdiğini bildiği ve çok sevildiğini düşündüğü erkek tarafından terk ediliveren bir kadın bu noktaya kolay gelebilir mi 
     Sanmıyorum. 
     Bunu test etmek de o kadar zor değil. Şu soruyu sormamızı öneriyor Devrim "Şimdi karşınızda olsaydı ona neler söylemek isterdiniz " 
     
     







Modernleşme sorunu 


Bitmeyen trajediler ve lafazanlıktan SAYDAMLIK’a... 


ILS üzerine... 


Askerin hazırlığı ve beklentisi 


Hükümet, gerçek gündeme sahip çıkacak mı 


Kaş ve göz 


Paşa’nın fıkrası 


Ayda 45 milyona nasıl yaşanır 


ABD’ye yeşil ışık mı 


Aşk acısı bir kadına neler yaptırabilir 


Para sihirbazı Soros’un Türkiye yolculuğu devam ediyor 


"Bize ne oluyor " 


THY’nin isyanı 


Tayyip Bey medyaya duacı olsun 


Dönüm noktasındayız 


Matematik yarışında 44’üncüyüz 


</TEXT>
</DOC>
