<DOC>
<DOCNO> 123118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yasam/yas05.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlık’ için yar’ olmadı 
</HEADLINE>
<TEXT>

Çıldır’da 17 yaşındaki G.K., babası tarafından başlık parası için zorla evlendirilmek istenince savcılığa sığındı 
     ÜMİT KILIÇ Ardahan DHA 

     Çıldır’a bağlı Sazlısu köyünde babası tarafından zorla evlendirilmek istenen 17 yaşındaki G.K., soluğu cumhuriyet savcılığında aldı. 
     Zorla evlendirilmek istenen G.K., babası Mehmet K.’nın baskılarına bir süre karşı koydu. Sonunda kaçacak yeri ve babasına karşı çıkacak gücü kalmayan genç kız, isyan bayrağını çekip önceki gün Çıldır Cumhuriyet Savcılığı’na gitti ve "Başlık parası uğruna küçük yaşta evlendirileceğim. Kurtarın" dedi. 
     
     Sevdiğimle evlenirim’ 
     Annesini kaybettikten sonra babasının çevrenin de baskısıyla kendisini zorla evlendirmek istediğini söyleyen genç kız, "Ama ben sevdiğim biriyle evlenmek istiyorum. Babamın akli dengesi yerinde değil" diyerek savcıya sığındı. 
     Küçük kardeşine de baktığını, evlenirse onun da ortada kalacağını iddia eden G.K.’nın yardım isteği üzerine Cumhuriyet Savcılığı, genç kızın Akçekale Köyü’nde oturan halasına teslim edilmesine, baba hakkında da, "Velayet hakkını kötüye kullanmak" suçundan soruşturma açılmasına karar verdi. 
     



 YAŞAM 





















</TEXT>
</DOC>
