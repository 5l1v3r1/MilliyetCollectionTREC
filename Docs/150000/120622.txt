<DOC>
<DOCNO> 120622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/soneko03.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan ekonomisini canlandırmak için formüller 
</HEADLINE>
<TEXT>

     ABD Başkanı George W. Bush yönetiminin ekonomi ekibi, ekonomiyi canlandırmak için çok çeşitli formüller geliştiriyor. 
     Vergi indirimleri ve teşvikleri arasında çalışan başına düşen vergi kesintilerinde 620 dolarlık indirim ile yatırımcıların hisse senetleri temettülerinden kesilen vergilerin tamamen kaldırılması da yer alıyor. 
     Bazı analistler, bütçe açıgğındaki artışın ekonomiye uzun vadede zarar vereceğini savunurken, diğerleri, ''hükümetin milyarlarca dolarlık ek teşviklerinin ekonomideki mevcut yavaşlamanın daha kötüleşmesini önleyeceği, yardımın şimdi gerektiği'' görüşünde. 
     Ailelere çocuk yardımının 600 dolardan 1,000 dolara çıkarılması, her ikisi de çalışan çiftlerin vergi yükünün azaltılması planlanıyor. İşsizlik sigortası ödemelerinin süresinin uzatımı da gündemde. 
     ABD'deki en büyük 150 şirketi temsil eden İş Dünyası Yuvarlak Masası, tüketici talebinin canlandırılması için 160 milyar dolarlık spesifik vergi indirimleri, kişisel gelir vergileri indirimlerinin hızlandırılmasını öneriyor. 
     Kimi ekonomiste göre, Amerikan devletinin borçlanmasında yatırım sermayesine kaynak ayrılmadığından ötürü, faiz oranlarının yüksekliği uzun vadedeki büyümeyi gerçekten engelleyebilecek. 
     





</TEXT>
</DOC>
