<DOC>
<DOCNO> 140621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur16.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı "Türk bayrağını yakma provakasyon" 
</HEADLINE>
<TEXT>

     Dışişleri Bakanı Yaşar Yakış, Kuzey Irak'ta Kürt grupların Türk bayrağını yakmasını provokatif bir eylem olduğunu, ancak parti iüst yönetiminin, Barzani'nin bunu onaylayacağını zannetmediğini söyledi. 
     Yakış, AKP Grup toplantısına girerken gazetecilerin sorularını yanıtlandı. 
     "Tezkere kaldığı yerde duruyor" diyen Yakış, kürt grupların Türk Bayrağını yakmalarını ise şöyle değerlendirdi 
     "Kesinlikle bir provokasyon. Yoksa biz Kuzey Irak'taki Kürt halkıyla hep dost yaşamayı hedefleyen ve bunun için çaba sarfeden, geçmişte bunun için de somut adımlar atan bir ülkeyiz, hükümetiz. Bu provokatif bir harekettir. Üst düzeydeki parti yönetimince mesela Barzani'nin kendisinin bunu onaylayacağını zannetmiyorum." 
     
     KIBRIS'TA VER KURTUL'U İSTEMİYORUZ 
     Kıbrıs'taki son gelişmelerin sorulması ve KKTC Cumhurbaşkanı Denktaş'ın yarın Türkiye'ye geleceği anımsatılması üzerine de Yakış, "Kıbrıs'la ilgili tutumlarımız var, onlara cevap bulunabildiği takdirde mesafe kaydedilebilir. Kıbrıs için hiçbir zaman ver kurtul politikası içine girmedik. Referandum için de öyle bir şart ileri sürüldü ki referanduma gidildiği zaman sonuçlarını da önceden kabul etmek gerekiyor" şeklinde konuştu. 
     





</TEXT>
</DOC>
