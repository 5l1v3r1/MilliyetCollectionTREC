<DOC>
<DOCNO> 113790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun06.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Heykeli kaptık 
</HEADLINE>
<TEXT>

Türkiye davayı kazandı. Antalya Elmalı’dan yurtdışına kaçırılan ve British Museum’da tutulan bronz Dionysos heykeli iade edilecek 
     ANKARA Milliyet 

     Türkiye, İngiltere’de British Museum’da tutulan bronz Dionysos heykeli için verdiği hukuk mücadelesini kazandı. Bir İngiliz kadının mülkiyet hakkı talep ettiği davada, h kim, Antalya Elmalı’dan yurtdışına kaçırılan Milattan Önce 2. yüzyıl Helenistik döneme ait Tanrı Dionysos heykelinin Türkiye’ye iade edilmesine karar verdi. 
     Londra’da geçen çarşamba günü gerçekleşen son duruşmada, heykelin resmi belgelerle Türkiye’ye ait olduğunun belgelenmesi üzerine, dava Kültür Bakanlığı lehine sonuçlandı. Bu karar çerçevesinde heykel, ay sonuna doğru Kültür Bakanlığı’ndan Londra’ya gönderilecek teknik bir görevli refakatinde Türkiye’ye getirilecek. 
     
     İngiliz kadın kaybetti 
     Söz konusu davada, ele geçirildiği İsviçre makamlarınca, "çalındığı ülkeye iade edilmesi şartıyla" İngiltere’ye teslim edilen heykel için İngiliz vatandaşı Sara Elizabeth Dayman, Nevzat Telliağaoğlu’yla arasındaki borç ilişkisi çerçevesinde mülkiyet hakkı davası açtı. Dava sonucunda Dayman’ın mülkiyet talebi haksız bulundu. 
     



 GÜNCEL 


























</TEXT>
</DOC>
