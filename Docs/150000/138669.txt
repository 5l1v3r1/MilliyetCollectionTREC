<DOC>
<DOCNO> 138669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/spor/spo02.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA DARBESİ 
</HEADLINE>
<TEXT>

River Plate, Arjantinli yıldız ile sözleşme imzaladı, Fenerbahçe’yi devre dışı bıraktı. Ortega dosyasının FIFA’ya gittiği ve 4-5 aydan önce çözümlenemeyeceği açıklandı 
     MEHMET ÇİFTÇİ 

     Anlaşma sağlanamadı 
     FENERBAHÇE, Ariel Ortega konusunda River Plate ile anlaşmaya varamayınca olay FIFA’ya gitti. Arjantin Kulübü kiralık olarak sezon sonuna kadar renklerine bağlamak istediği yıldız oyuncu için Sarı - Lacivertli yönetim ile uzlaşmaya varamayınca transferin son gününde Ortega’ya sözleşme imzalattırdı ve Fenerbahçe’yi devre dışı bırakarak sorunun çözümü için topu FIFA’ya attı. 
     
     Felipe örneği 
     ORTEGA konusunu incelemeye alacak olan FIFA’nın kesin kararını 4-5 aydan önce veremeyeceği belirtilirken, Fenerbahçe’nin de eli kolu bağlandı. Brezilya’nın Flamengo Kulübü de Felipe konusunda aynı yöntemi izlemiş, Galatasaray’la anlaşamayınca bu oyuncuyu renklerine katarak işi FIFA’ya bırakmıştı. FIFA’nın Fenerbahçe’den önümüzdeki günlerde ayrıntılı rapor isteyeceği belirtildi. 
     
Oğuz Çetin umutlu      TEKNİK Direktör Oğuz Çetin, Fenerbahçe’nin yarıştan kopmadığını söyledi, "Ümitsizliğe kapılmadan yolumuza devam ediyoruz" dedi. Çetin, "Fenerbahçe, bugün zor koşullar içerisinde bulunmasına rağmen, her zorluğu aşacak kadro ve inanca sahip. Futbolcu arkadaşlarım bunun bilinci içinde" dedi. 
     
Tesis inşaatı durdu      SOSYAL Tesisler’in inşaatı, doğa koşullarına yenik düştü. Uzun zamandır çalışmalar dururken, temel atıldıktan sonra sadece su basmanı yapıldı. Asbaşkan Nihat Özbağı, İstanbul’daki kötü hava şartlarının kendilerini engellediğini, havalar düzelir düzelmez çalışmalara hız vereceklerini söyledi. 
     
14 yaşında Fenerli oldum’      YUSUF KOBAL 

     İNGİLTERE’NİN Tottenham takımından ara transferde alınan Ukraynalı yıldız Rebrov, Kadıköy’de duyduğu heyecanı, 100 bin kişinin önünde yaşamadığını söyledi. 14 yaşında Fenerbahçe’nin, ününü ve renklerini bildiğini kaydeden Rebrov, "Daha o yaşlarda Fenerbahçeli olmuştum. Büyük sempati duyuyordum. Tekliflerini düşünmeden kabul ettim" dedi. 
     FUTBOLUN kolektif bir oyun olduğunu kaydeden yıldız oyuncu, "Fenerbahçe’de yardımlaşmayı ön plana çıkarırsak başarı kendiliğinden gelecektir" yorumunu yaptı. Rebrov, "Ortega’dan sonra benimle de sorunu olduğu iddia edilen Ceyhun’la, iyi bir arkadaşlık kurduk. Hem saha içinde hem saha dışında iyi anlaşıyoruz" diye konuştu. 
     
Sayılar Yusuf’tan      YOĞUN kar yağışı nedeniyle Malatyaspor maçının hazırlıklarını yine salonda sürdüren Fenerbahçe’de Teknik Direktör Oğuz Çetin, oyuncularına istasyon çalışmalarının ardından basketbol ve minyatür kale futbol turnuvası yaptırdı. Yusuf altı sayıyla basket maçının kralı olurken, futbol turnuvasında Rus Vladimir dört golle coştu. Sakatlıkları bulunan Serhat, Kemal ve Mustafa antrenmanda yer almadı. 
     



 SPOR 





























</TEXT>
</DOC>
