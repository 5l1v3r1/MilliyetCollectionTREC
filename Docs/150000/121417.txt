<DOC>
<DOCNO> 121417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sontur08.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kullanılmış ayakkabı izdihamı... 
</HEADLINE>
<TEXT>

     Kayseri'de, bir firmanın 10 milyon liraya aldığı kullanılmış ayakkabıların dağıtımı sırasında izdiham yaşandı. 
     Papuç Dünyası adlı firma, düzenlediği kampanya çerçevesinde, eski ayakkabısını getiren müşterilerine 10 milyon lira indirim yaptı. 
     Yaklaşık 15 gündür süren kampanyada bin 500 çift kullanılmış ayakkabı toplayan firma, bu ayakkabıları mağaza önünde ücretsiz dağıttı. Kadın ve çocukların yoğun ilgi gösterdiği ayakkabı dağıtımı sırasında izdiham yaşandı. 
     Kendilerine ya da çocuklarına uygun bir ayakkabı beğenmeye çalışan vatandaşlar arasında zaman zaman tartışmalar yaşandı. 
     Papuç Dünyası Yönetim Kurulu Başkanı İsmail Arıcı, yaptığı açıklamada, kampanyalarının 15 Aralık'a kadar süreceğini ve bu sürede toplanan eski ayakkabıların yine ihtiyacı olanlara dağıtılacağını söyledi. 
     Arıcı, halkın, kendilerinden alışveriş yapmasa bile eski ayakkabılarını getirdikleri taktirde bunları yoksul kişilere dağıtacaklarını belirtti. 
     





</TEXT>
</DOC>
