<DOC>
<DOCNO> 127363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/gun05.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Maskeyle teşhis komedisi 
</HEADLINE>
<TEXT>

Hayata Dönüş Operasyonu’nda jandarmalar hakkında açılan davada, teşhis için jandarmaların fotoğrafları istendi. Çocukluk ve gençlik resimleri geldi 
     GÖKÇER TAHİNCİOĞLU Ankara 

     Ankara Merkez Kapalı Cezaevi’ne 26 Eylül 1999’da yapılan ve 10 mahk mun öldüğü, çok sayıda mahk mun da yaralandığı Hayata Dönüş Operasyonu’nda kötü muamelede bulundukları iddia edilen jandarmalar hakkında açılan davada teşhis komedisi yaşandı. Mahkeme suçluları teşhis için jandarmaların fotoğraflarını isterken, gençlik, kar maskeli ya da robocop resimler gelince bu karardan vazgeçti. 
     Ankara 6. Ağır Ceza Mahkemesi, "yüzleştirme" kararı verdi. Ancak bu karar, operasyonun üzerinden uzun zaman geçmesi ve değişik yerlerde görev yapan jandarmaların bulunamayacağı gerekçesiyle ortadan kaldırıldı. Mahkeme, jandarmaların fotoğraflarının gönderilmesini ve mahk mlara gösterilmesini kararlaştırdı. Ancak gelen fotoğraflar arasında askerlerin astsubay - subay okuluna girdikleri ilk yıllarda çekilen siyah - beyaz fotoğraflarıyla, çocukluk fotoğrafları yer alınca, bunlarla teşhis yapılamayacağı saptandı ve yeni fotoğraflar istendi. 
     Bu kez de sanık avukatları mahkemeye, "Operasyona böyle katılmışlardı. Belki mahk mlar böyle tanır" diyerek jandarmaların kar maskeli, ya da "robocop" giysili yüzleri görülmeyen fotoğraflarını sundu. Bazı sanıklar yine eski fotoğraflarını gönderdi. Avukatlar, mahk m avukatlarının "Bu fotoğraftakiler belki jandarma bile değil" itirazı üzerine, "Müvekkillerimiz dağda teröristlerle çarpışıyor. Fotoğrafları teşhis edecek olanlar da terör suçluları. Güvenlik açısından bu karar kaldırılmalı" dedi. 
     25 Aralık’ta görülen duruşmada teşhis kararını ortadan kaldıran mahkeme, mevcut fotoğrafların iadesini istedi. Savcılık, açılan davada jandarmanın sorumluluğu tespit edilse bile hapis cezası istemedi. 
     



 GÜNCEL 





















</TEXT>
</DOC>
