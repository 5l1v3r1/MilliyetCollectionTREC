<DOC>
<DOCNO> 137754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sonspo12.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Avrupa'da önemsenen bir takım olduk... 
</HEADLINE>
<TEXT>

     UEFA Kupası 4. tur ilk maçında Portekiz'in FC Porto takımıyla yarın karşılaşacak olan Denizlispor'da, teknik direktör Rıza Çalımbay, Avrupa'da önemsenen bir takım durumuna geldiklerini söyledi. 
     Porto kentine 30 kilometre uzaklıktaki Cidnay Otel'de kamp yapan yeşil-siyahlı ekip, tur için ilk maçta avantaj yakalamayı planlıyor. 
     FC Porto'nun, daha önceki turlarda eledikleri Olympique Lyon ve AC Sparta Prag'dan daha iyi bir takım olmadığını düşündüğünü belirten Çalımbay, ''Daha önceki turlarda en zayıf rakip bize çıktı diye önemsenmiyorduk. Ancak şimdi durum değişti. Rakibimiz ikinci yarı hazırlık kampımızdan bu yana bizi adım adım izliyor'' dedi. 
     
     ''AMACIMIZ GOL ATMAK'' 
     FC Porto'yu çok iyi tanıdıklarını ifade eden Çalımbay, ''Rakibimiz UEFA Kupası'nın favorisi olarak gösteriliyor. Orta alan ve forvetleri çok iyi. Ancak savunma oyuncuları ağır. Biz hızlı adamlarımızı kullanarak gol bulmaya çalışacağız. Maçın ilk 15 dakikası çok önemli. Rakibimiz gol için saldıracak. Bu durumu avantaja çevirmek istiyoruz. Beraberlik için katı bir savunma anlaşıyla oynamayacağız. Amacımız mutlaka gol atmak'' diye konuştu. 
     





</TEXT>
</DOC>
