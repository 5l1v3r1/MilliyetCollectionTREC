<DOC>
<DOCNO> 115707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/siyaset/siy04.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Reformu yaptık, sıra AB’de 
</HEADLINE>
<TEXT>

Kopenhag’da, "Biz üzerimize düşeni yaptık" diyen Cumhurbaşkanı, 2003’te tarih beklediğini belirtti 
     AB’nin Kopenhag’da aday ülkeler için düzenlediği toplantıya katılan Cumhurbaşkanı Ahmet Necdet Sezer, birlik üyelerine net bir mesaj vererek, "Biz üzerimize düşeni yaptık, sıra sizde" dedi. Türkiye’nin güçlü bir siyasal iradeyle reformlara devam edeceğini belirten Sezer, 2003’te tarih beklentisine de vurgu yaptı. 
     
     Tarih verilmeli 
     Türkiye’nin yaşama geçirdiği kapsamlı reformlara hakça ve dengeli bir karşılık verilmediğini AB’ye ileten Sezer, Kopenhag Zirvesi’nden müzakerelere ilişkin bir tarih verilmesinin iki tarafın da ortak yararına olduğunu belirtti. AB’nin 2003’e ilişkin karar almasının, ilişkilerdeki belirsizliğin ortadan kalkmasını sağlayacağını ifade eden Sezer, bunun aynı zamanda AB yolundaki çabaları özendireceğini de kaydetti. 
     
Sezer, Rasmussen’le görüştü      Kopenhag’da adaylar zirvesine katılan Cumhurbaşkanı Ahmet Necdet Sezer’i Radisson SAS Oteli’ne geldiğinde "normal bir vatandaş gibi" görev yapan "gerçek bir prenses" karşıladı. Danimarka Kraliçesi 2. Margrethe’nin kuzeni Prenses İlona Schaumburg otele gelen liderlerin rahat edebilmesi için çalışıyor. Bu arada Sezer, AB Dönem Başkanı Anders Fogh Rasmussen görüştü. 
     



 SİYASET 


















</TEXT>
</DOC>
