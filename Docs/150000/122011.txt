<DOC>
<DOCNO> 122011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/dunya/dun01.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
NOTLAR 
</HEADLINE>
<TEXT>
Siyatik krizi tutan Juncker Sizi bu güzel kadınla bırakıyorum Mr. Erdoğan 
     LÜKSEMBURG Milliyet 

     Türkiye’nin AB üyeliği için Avrupa’nın 14 başkentini turlayan AKP Genel Başkanı Recep Tayyip Erdoğan, gittiği her ülkede liderlerle ilginç diyaloglar yaşadı. 
     Erdoğan önceki günkü Lüksemburg gezisinde, evsahibi Başbakan Jean - Claude Juncker’le ülkenin güzel Başbakan Yardımcısı Lydie Polfer’di. Tarihi Senningen Şatosu’ndaki görüşmenin ortasında Juncker, aniden ayağa kalkarak izin istedi ve "Benim siyatiklerim var. Uzun süre oturamıyorum, bir kaç dakika dolaşıp geleceğim. Benim yerime bu güzel bayanla devam edeceksiniz" dedi. Şaşkınlıkla ne yanıt vereceğini bilemeyen Erdoğan ise "Memnuniyetle" demekle yetindi. Juncker’in siyatik krizi geçene kadar yaklaşık 5 dakika Erdoğan ve Polfer görüşmeyi devam ettirdi. 
     Eski belediye başkanı ve ülkenin ikinci büyük partisinin genel başkanı olan Polfer, Erdoğan’ın siyasi yasağı gündeme gelince söz alarak, "Yasağınız benim için önemli değil, eski meslektaşım olarak da Lüksemburg’da sizi her zaman ağırlamaya hazırım" dedi. 
     
     İpin ucu 
     Esprili lider Juncker, Erdoğan’ın "Kopenhag’ta bizim için çıkacak kararla ilgili bir ipucu verir misiniz" sorusuna ise "Siz bana Meclis’in üçte iki çoğunluğu nasıl kazanılır öğretirseniz, ben de size istediğiniz ipucunu veririm" yanıtını verdi. 
     
     Boeing’i Erdoğan mı indirdi 
     Erdoğan 17 saatlik yolculuğun son bölümünde merakını yenemeyerek pilot kabinine girdi. Esenboğa Havaalanı’na iniş sırasında 15 dakika kabinde kalan Erdoğan, Ankara’nın gece görüntüsünü 180 derecelik görüş açısıyla izleme fırsatı buldu. Uçuş ekibi Erdoğan’ın sadece izleyici olarak yanlarında bulunduğunu söylese de, Esenboğa’ya inişin sallantılı geçmesi "Galiba Erdoğan indirdi " esprilerine neden oldu. 
     



 DÜNYA 













</TEXT>
</DOC>
