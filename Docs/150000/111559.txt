<DOC>
<DOCNO> 111559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/spor/spo05.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
KÖRFEZ PERİŞAN 1-3 
</HEADLINE>
<TEXT>

Kocaelispor’un sahasında yüzü yine gülmedi, Göztepe’den fark yedi, umutları tüketti. Sekiz haftadan bir puan çıkarabilen Yeşil-Siyahlı ekip taraftarını kahretti 
     LİGİN dibine demir atan Kocaelispor, galibiyeti unuttu. Taraftarlar takımı ve yönetimi protesto yağmuruna tuttu, Hikmet Karaman’a yine istifa çağrısında bulundu. Körfez ekibi, 18’de Amoah’ın kırmızı görmesinin ardından bastırdı, ancak fırsatları cömertçe harcadı. 56’da Göztepe, Tunç’un golüyle öne geçti. 57’de Nuri aldatmaya yönelik hareketinden dolayı ikinci sarıdan kırmızıyı gördü. 66’da Uğur Boral eşitliği sağladı. Ancak maçın yıldızı Zafer, attığı iki golle Göztepe’yi zafere taşıdı. 
     
     Maçın karnesi ERGUN AYAZ DHA 
     HAKEMLER Muhittin Boşat, Aleks Taşçıoğlu, Serkan Of 
     KOCAELİSPOR Ahmet Şahin 4 - Ahmet Aslaner 4 Uğur Boral Dk.60 3 , Capone 4 , Blatsis 4 - Emrah 4 , Engin 4 Uğur Yasan Dk.60 4 , Cem Sinan 5 , Bülent 5 , Nuri 5 - Lazarov 4 Cenker Dk.46 3 , Yordanov 5 
     YEDEKLER Hakan, Orhan Ak, Sedat, Cenker, Hüseyin 
     GÖZTEPE Bülent 5 - Sinan 5 , Tayfun 7 , Şenol 7 - Göksel 7 , Amoah 5 , Tunç 7 , Mkhalele 6 , Cüneyt 5 Ahmet Dk.88 - Zafer 8 Ercan Dk.88 , Rachid 5 Abdürrahim Dk.69 5 
     YEDEKLER Bora, Kamal, Ercan, İlhan, Abdürrahim, Ersin, Ahmet 
     GOLLER Tunç Dk.56 , Uğur Boral Dk.66 , Zafer Dk.71 ve 86 
     SARI KARTLAR Bülent Göztepe 
     KIRMIZI KARTLAR Amoah Dk.18 - Göztepe , Nuri Dk.57 - Kocaeli 
     
Karaman bırakıyor      KÖRFEZ ekibinin teknik patronunun bugün düzenleyeceği basın toplantısında istifa edeceği öğrenildi. Hikmet Karaman, takımın ve kendisinin durumu hakkında ayrıntılı açıklamalarda bulunacağını ifade etti. Protestolar nedeniyle Başkan Sefa Sirmen maçın ikinci devresini izlemedi. Karaman’ın sürekli arkasında olan Sirmen’in çaresiz kaldığı bildirildi. 
     
     



 SPOR 






























</TEXT>
</DOC>
