<DOC>
<DOCNO> 112451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sonspo04.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, yarın 375. sınavına çıkıyor... 
</HEADLINE>
<TEXT>

     A Milli Futbol Takımı, Makedonya ile yarın başkent Üsküp'te yapacağı 12. Avrupa Şampiyonası 7. Eleme Grubu 2. maçıyla birlikte, 375. karşılaşmasına çıkacak. 
     Türk Milli Takımı, 79 yıllık tarihinde bugüne dek yaptığı toplam 374 maçtan 123'ünü kazanırken, 168'ini yitirdi, 83 maçta da eşitliği bozamadı. 
     A Milli Futbol Takımı, bu maçlarda toplam 455 gol atarken, kendi kalesinde 608 gol gördü. 
     Milliler, son yaptıkları maçta, 7 Eylül'de İstanbul'da, 12. Avrupa Şampiyonası Eleme Grubu'nda Slovakya'yı, Arif Erdem 2 ve Serhat Akın'ın golleriyle 3-0 yendi. 
     
     MAKEDONYA İLE 5.MAÇ 

     A Milli Futbol Takımı, 12. Avrupa Şampiyonası 7. Eleme Grubu 2. maçında yarın karşılaşacağı Makedonya ile bugüne dek 4 kez maç yaptı. 
     İlk 2 özel maçta Üsküp'te 2-0, İstanbul'da da 2-1 galip gelen milliler, son olarak 17. Dünya Kupası elemelerinde aynı grupta yer aldığı rakibini deplasmanda Mitrevski'nin kendi kalesine ve Ümit Davala'nın golleriyle 2-1 yenmesine karşın, Bursa'daki maçta Alpay'ın 3 golü galibiyete yetmedi ve karşılaşma 3-3 berabere sonuçlandı. 
     





</TEXT>
</DOC>
