<DOC>
<DOCNO> 111047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/ekonomi/eko05.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
2.000.000 - 19.099 1.980.901 
</HEADLINE>
<TEXT>

Çinliler, 2 milyon turist göndereceğiz’ dediler. Turizm çevrelerinde büyük yankı uyandırdı. Hazırlıklar başladı, Çin’de büro açıldı, reklam, tanıtım yapıldı. Ama sadece 19 bin kişi geldi 
     Çin’den 2 milyon turist gelecek, turizm patlayacak’ hayali fiyaskoya dönüştü. Yılın ilk sekiz ayında beklenen 2 milyon turistin sadece 19 bin 99’u geldi. 
     Çin’in Rusya’dan aldığı Varyag gemisinin Boğazlar’dan geçişine uzun süre izin verilmemesi üzerine başlayan pazarlıklarda Çin Hükümeti, Türkiye’ye yılda 2 milyon turist gönderecekleri vaadinde bulunmuş, gelişme turizm çevrelerinde büyük yankı uyandırmıştı. 
     İki ülke arasında Türkiye’nin Resmi Turist Güzergahı’ kabul edilmesini öngören mutabakat zaptının imzalanmasının ardından, Turizm Bakanlığı Çin’de büro açmış, bu ülkede tanıtım için önemli bir bütçe ayrılarak tanıtım atağına geçilmişti. Bu arada turist rehberleri içinde Çince kursları açılmıştı. 
     
     İlk kafileyi bakan ağırladı 
     Mayıs ayında yapılan görüşmelerden sonra, bizzat dönemin Turizm Bakanı Mustafa Taşar, Çin’den gelen ilk 100 kişilik turist kafilesini İstanbul’daki Çin restoranında ağırlamış, Çinlilerle bol bol fotoğraf çektirmişti. Ancak Türk turizmcilerin bütün çaba ve beklentilerine karşın, 2002 yılında gelen turist sayısında, 2001 yılına göre sadece bin kişilik bir artış oldu. 2001 yılında Türkiye’ye 18 bin 345 Çinli turist gelmişti. Yılın geri kalan dört ayında şimdiye kadar gelenlerin yarısı kadar daha turist gelse dahi, 2 milyon turist’ beklentisini hayal olmaktan kurtaramayacak. 
     
     100 bin başarı olur’ 
     Turizm Bakanlığı yetkilileri, "Çin’den 2 milyon turist gelecek" beklentisinin, gerçekçi olmadığının ilk günden beri farkında olduklarını belirtiyorlar. Yetkililer, bu yıl 50 - 100 bin arasında Çinli turist getirmenin bile Türkiye için büyük başarı olacağını söylediler. Yetkililer, "Önümüzdeki yıllarda bizim öngördüğümüz ve gerçekçi bir rakam olan 50 ila 100 bin arasında Çinli turist Türkiye’yi ziyaret edebilir" dediler. 
     



 EKONOMİ 


















</TEXT>
</DOC>
