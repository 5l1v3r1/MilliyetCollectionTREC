<DOC>
<DOCNO> 120751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/yazar/yilmaz.html </URL>
<DATE> 2002/11/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Hemşerim Yunanistan 
</HEADLINE>
<TEXT>

     Türkiye İhracatçılar Meclisi’nin TİM merkezinde, Türk - Yunan İşbirliği’ konferansında geliştirilmek istenen ekonomik ilişkilerin şerefine uzolar içilmişti, bundan birkaç ay önce... Yunanistan Büyükelçisi İoannis Corantis’in hazır bulunduğu davette, Türkiye tarafını TİM Başkanı Oğuz Satıcı temsil etmişti. Bu konferansta temelleri atılan işbirliğinin ilk adımı olarak TİM, Yunanistan’ın başkenti Atina’da Dış Ticaret Merkezi açma kararı aldı, başına da DEİK Türk - Yunan İş Konseyi Üyesi Leyla Üstel Çağatay’ı getirdi. 
     Çağatay ile 20 - 24 Nisan tarihleri arasında düzenlenen Executive Cars’ Fuarı’nın açılışı için Atina’ya gittim. Fuarı düzenleyen işadamı Symeon Tsomokos 1996’da Türk - Yunan İş Konseyi Başkanlığı’nı yürüten Rahmi Koç ve beraberindeki 60 işadamını ağırlamıştı, şimdi bu fuarı Türkiye’ye taşımak istiyor. 
     Bu yıl ikincisi açılan lüks otomobil fuarının standında Atina Belediye Başkanı Dimitris Avramopoglos ile de karşılaştık. Tabii hemen AKP lideri Tayyip Erdoğan’ın, Yunanistan Başbakanı Simitis ile görüşmesini sorduk. Yorum net "Önemli olan demokrasiye inanmak ve onun için savaşmaktır." Erdoğan’ın belediye başkanlığı döneminden kalan dostluklarını da hatırlatan Avramopoglos, önümüzdeki aylarda Türkiye’ye geleceğini söyledi. 
     Tsmokos bir dönem Yunan - Amerikan İşadamları Konseyi Başkanlığı’nı yapmış ve Amerikan Büyükelçiliği’nde çalışmış, etkin bir isim. Fuar gecesi eşinin doğum günü nedeniyle verdiği partide Yunanistan iş çevresine yakınlığına tanık olduk. 
     
     Yemek saati 22.00 
     Doğum günü fuardan daha çok ilgimi çekti. Etiler Papermoon benzeri bir yerdeydi. Gece kokteyl ile başlıyordu. Buluşma saati 22.00, yemek 23.30... Yunanistan’da adet bu, gece 22.00’de akşam yemeği programları başlıyor. 
     Davette erkeklerin elinde uzun zincirli tesbihler aksesuar gibi taşınıyor. Yunanistan’da moda henüz vitrinlerden salona geçememiş, hatta 2000’lere yaklaşmamış. Elbiseler siyah, saçlar evde taranmış. 
     Lüks restoranın duvar resimleri, geleneksel görsel anlayışımıza göre, maksadı aşıyor. Bizde pavyonu çağrıştıran cinsten revü kızları ve İtalyan Cicolini’nin sevişme pozları... 
     
     Lüksümüz yerinde 
     Atina’nın yolları trafikten aşılmıyor. Bugünkü hali şantiyeyi andırıyor. Fiyatlarında rekabetten dolayı aşırı indirimler olmaması için sınırlanan otel inşaatlarına 2004 Olimpiyatları nedeniyle izin verilmiş, yol genişletme çalışmaları başlamış. 
     Olimpiyat süresince Ağustos - Eylül şehir 7.5 milyon kişinin hareketine ev sahipliği yapacak. Oysa Atina’nın nüfusu 5.5 milyon, Yunanistan’ın 12 milyon... Yüzölçümü Türkiye’nin 15’de 1’i... 
     Tüketim kalıpları aşılıyor ama sanayi üretimi o ölçüde yükselmiyor. 31.5 milyar dolar ithalatı, 8.5 milyar dolar ihracatı olan Yunanistan ile Türkiye’nin dış ticaret hacmi 900 milyon doları ancak buluyor. Yunanistan’ın tüketim kalıbı bizim gerimizde. Örneğin otomobil fuarına katılabilecek araçların fiyatları 40 bin euro’dan başlıyor. Bizde bu fuar için biçilen alt limit 70 bin euro. 
     
     Bir izzet, bir ikram 
     Türkiye ile Yunanistan arasındaki yakınlaşma gözden kaçacak gibi değil. "Türkiye’den geldim" demek adeta sihirli cümle. Lokantada en iyi masada oturtuluyorsunuz, dükkanlar özel indirim yapıyor, yaşlılar sarılmadan bırakmıyor, sirtakiler sizsiz olmuyor. Nereden nereye ... 
     Erdoğan ile Simitis’in BM’nin Kıbrıs Planı gölgesinde buluşması, Türk - Yunan yakınlaşmasını ateşleyen fitil olarak görülüyor. Bunun nedeni Erdoğan’ın çok umut vaad etmesi değil, yollara düşmesi. Öncelikle Yunanistan’ın korkulu dakikalar geçirerek izlediği Türkiye’deki seçimlerin ertesinde, Avrupa Birliği’ne yakın bir yaklaşımın şapkadan çıkması. 
     Sıcaklıktan tarihsel bir kucaklaşma çıkar mı Çıkması için elinden geleni ardına koymayan insanlar var, hem Yunanistan’da hem de Türkiye’de Leyla Çağatay veya Markos Dembas gibi... 
     Not Yunanistan’a devam 
     
     







Bir dokun, bin ah işit... 


Avrupalı olmak 


Yeniden yargılama 


Türban, bankacı, şair, Havel, Kertesz 


Boş çerçeve 


Yeniden o kanlı bahçede 


Mumcu, anadolu liselerinden memnun 


Doğru yöne bak... Bay Doğru’ çok yakınında... 


Gülmek, nükte, hiciv, şaka... 


Sorumlu muhalif Derviş 


Tek elden değil, beş koldan ekonomi yönetimi 


Yine olmadı Niye olmadı 1 


Artık özgür olun 


Siyasi irade ekonomide başarının garantisi mi 


Bitmeyen göç 


Hemşerim Yunanistan 


</TEXT>
</DOC>
