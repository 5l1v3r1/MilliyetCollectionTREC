<DOC>
<DOCNO> 115758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yazar/yilmaz.html </URL>
<DATE> 2002/10/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Vaat bile edemiyor değil mi 
</HEADLINE>
<TEXT>

     En son spor ayakkabınızı ne zaman aldınız Genç bir nüfus olmamıza rağmen Türkiye’de bu oran oldukça düşük. 
     Ender Mağazaları’nın veliahtı Nevzat Gizer, 1999 yılında Manhattan’da açtıkları, ancak 11 Eylül saldırıları sırasında İkiz Kuleler’in üzerine düşmesi sonucu enkaz altında kalan The Athlete’s Foot atletin ayağı mağazasındaki spor ayakkabı satışlarını anlatınca, partilerin aslında toplumun ihtiyacı olan vaatlerden bile yoksun olduklarını düşündüm. 
     
Yılda 4 ayakkabı      Gizer, dünyanın çeşitli noktalarında 700 spor mağazası bulunan The Athlete’s Foot’un İkiz Kuleler’in yanı başındaki şubesinin, yılda 1 milyon dolar ciro yapar noktaya gelişini, Amerikan halkının spor tutkusuna bağlıyor ve tabii gelir düzeyine... 
     Gizer "Amerikalılar yılda 3 - 4 spor ayakkabısı eskitiyor" diyor. 
     Gizer, Manhattan Adası’nda enkaz altında kalan mağazalarında çalışan 25 gencin üniversite öğrencisi olduğunu ve yarım günlük mesai yaptıklarını vurguluyor. Bir saatlik çalışmanın karşılığında 6.5 dolar alan bu öğrencilerin, aylık ücretleri 1000 doları bulabiliyor. Buradaki mağazanın müşterisi de öncelikle kendi ihtiyaçlarını karşılayacak gelir düzeyini yakalayan mağaza çalışanları oluyor. 
     
Vaat eden var mı      Ünlü basketbolcu Michael Jordan’a hayran olan Amerikan gençliği, sporcunun az ve sınırlı sayıda üretilen ayakkabıları piyasaya çıkarken spor mağazalarının önünde kuyruklar oluşturuyormuş. 
     The Athlete’s Foot yıkılmadan önce 17 numaralı Jordan’ları satıyormuş. Aynı model ayakkabıdan günde en fazla 15 - 20 tane satabilme şansı olurken, Jordan serisi piyasaya çıktığında bu rakam 150’ye ulaşıyormuş. 
     Eğitim görüyorlar, spor yapıyorlar, para kazanıyorlar ve tüketiyorlar. 
     Toplumsal ilgi alanlarını yükseltiyorlar, ortak coşku üretiyorlar, yaşamı derin bir nefes gibi içlerine çekebiliyorlar. 
     Var mı partilerden bunu vaat eden 
     Duyar gibi oluyorum, "Vaatten kim ölmüş, ederler. Önemli olan yapabilmeleri" diyorsunuz. 
     Sallamanın bedava olduğu arenada, Türkiye hayallerinin bile sınırlı olduğunu düşünmüyor musunuz 
     En fazla akıl edebildikleri gözü yaşlı çocuk sömürüsü ile Avrupa’ya özendirmek. 
     Hedef olarak önünüze koyun bakalım bir Jordan’ı ve ardından NBA’de oynayan Türk gençlerini... 
     
İkna edemiyoruz      Türkiye’nin çeşitli illerinde 16 mağazası bulunan Ender’in 23 yaşındaki yöneticisi Gizer, karşılaştıkları en büyük güçlüğü anlatıyor 
     "Faiz ve kira maliyetlerimiz olmadığı için fiyatlarımız orta sınıfa sesleniyor. Ancak biz bu fiyatların pahalı olmadığı konusunda çalışanlarımızı ikna etmekte zorluk çekiyoruz. Yaşam standartları ve aldıkları ücret, çalıştıkları mağazanın müşterisi olmaya yetmiyor." 
     Bir spor ayakkabısı alabilmeyi, lüks hale getirenler, devleti soyanlar meydanlardalar hadi seçin bakalım... 
     
     







Cumhuriyet ve partisi 


Savaşa doğru 


Cumhuriyet 


En büyük bayram, 29 Ekim kutlu olsun 


Değişecek 


Avrupa’dan kopmayacağız 


Eğitim konusunda partiler ne vaat ediyor 2 


Mutlu ve umutlu olmak günü... 


Putin’in utancı 


AKP ve CHP’ye Okul kitapları bedava olsun 


Onuncu Yıl marşı ile kutluyoruz 


Vaat bile edemiyor değil mi 


</TEXT>
</DOC>
