<DOC>
<DOCNO> 139599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/spo15.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Yaşar Doğu turnuvası 
     31. Uluslararası Yaşar Doğu Serbest Güreş Turnuvası, bugün Ankara’da başlayacak. Atatürk Salonu’nda, 3 gün sürecek olan turnuvaya, Türkiye’nin yanı sıra Polonya, Moğolistan, İran, İspanya, Bulgaristan, Gürcistan, Tacikistan, Cezayir, Tunus, Rusya, Macaristan, Azerbaycan, Yunanistan, KKTC katılacak. 
     
     Avrupa sınavı 
     AVRUPA Gençler Tekvando Şampiyonası, Yunanistan’ın başkenti Atina’da bugün başlayacak. İlk gün erkekler 45 kiloda Emin Gündoğan, 51 kiloda Caner Büke ve 73 kiloda Beytullah Eski, bayanlar 46 kiloda Serap Usta, 52 kiloda Yağmur Erkuzu ve 68 kiloda Kübra Tuğba Yılmaz tatamiye çıkacak. 
     
     Üç kürsü 
     20. Uluslararası Uludağ Çocuk Kupası Kayak Yarışmaları Bursa’da sona erdi. Büyük slalom minik erkeklerde Uğur Önder ikinci, erkeklerde Barkin Beceren ve kızlarda Selin Gençoğlu ise üçüncü oldu. 
     
     Winter Cross heyecanı 
     TURKCELL ile Hazır Kart’ın "Özgür Hareketler" adıyla Uludağ’daki Winter Cross heyecanı büyük ilgi çekti. Snowboard erkeklerde Tuğhan Kırbaç, bayanlarda Burcu Çetinkaya, kayak erkeklerde Hamit Şare, bayanlarda Eda Marlak, Biker Kros’ta Ahmet Bayram, Moto Kros’ta Şakir Şenkalaycı, Snowmobile Kros’ta Tuğhan Kırbaç ve Quat Kros’ta Metin Kap 1. oldu. 
     



 SPOR 


























</TEXT>
</DOC>
