<DOC>
<DOCNO> 120347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/ayas.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tek kazanma umudu’ kaldı 
</HEADLINE>
<TEXT>

Aşk için yola çıkmıştı, önce bacağını, sonra sevdiği adamı, çocuklarını, ardından da davayı kaybetti. Ama "Elbet ben de bir gün kazanacağım" diyor 
     SEMRA KARDEŞOĞLU İstanbul 

     Fevziye Fidan, henüz 24 yaşında. Üç gün önce televizyonların haber bültenlerinde "Bacağımı koparmanın bedeli bu mu " diye haykırırken gördü insanlar onu... 
     İstanbul Adliyesi’nde görülen duruşmada, tren altında kalıp bacağının kopmasına neden olmakla suçladığı Cihan Önel beraat etmişti. Mahkeme, olayda kasıt olmadığı kanaatine varmıştı. Önel, barda beraber içtikleri Fevziye Fidan’ın istasyona giderken trenin altında kaldığını, kendisinin ise kurtulduğunu anlatmıştı. 
     O mu doğruyu söylüyor, yoksa hayatımı kararttı’ dediği Cihan Önel mi 
     Hiçbirinin önemi yok. Sonuçta 24 yıl önce Nevşehir’de başlayan yaşamı artık eskisi gibi olmayacak. Nasıl ki bedenini daha hızlı sürükleyebilmek için sokaklarda "Bir elektrikli sandalye" ihtiyacı varsa, hayatını da hızlandırabilmek için bir dayanak arayacak. Fidan’ın hik yesini onun ağzından dinledik... 
     
     Eşini ve çocuklarını terk etti 
     Nevşehirli Fevziye Fidan, 13’ünde evlendi. Damla ve Özkan’la anneliği yaşadı. 21’inde aşk kapıyı çaldı. İki çocuğunu ve kocasını ardında bırakıp sevdiği adamla İstanbul’a geldi. Bir otobüs firmasında İstanbul - Gaziantep yolunda hosteslik yaptı. 
     Hayatını ikiye bölen akşam çok heveslendiği buz patenini yapacaktı, olmadı. Ona göre bir kapkaç, karşı tarafa göre bir kaza sonucu buz pateni yapacağı ikinci bacağı raylar üzerinde ezildi. Hastanede 10 gün sonra ayıldığında artık hayat aksayarak sürecekti onun için. 
     Bağcılar’daki dairesine bir iftar vakti döndüğünde, şunları anlattı 
     "Türk n Şoray’ı görmek için İkinci Bahar’ dizisinin çekildiği Samatya’daki sete gittim. Onu gördüm, izledim, sonra buz pateni yapmak için yola çıktım. Tren istasyonundaki adam önce telefonuma, sonra çantama asıldı. O raylara atladı, tren ufukta gözüktü. Beni öldürmek isteyeceğini sanmıyorum. Ben de geçerim’ diye düşündü belki de. Olmadı, düştüm, kalkamadım." 
     
     Hastanedeyken boşandı 
     Yaklaşık üç ay süren hastane günleri sonrasında Fevziye sadece bacağını değil, uğruna çocuklarını terk ettiği adamı da kaybetmişti. O adamdan bir daha ses seda çıkmadı. 
     "Ben hastanedeyken, hiç mahkemeye çıkmadan boşandığımı öğrendim. Nasıl oldu anlayamadım. Ama oldu. Sonra mendil satmaya başladım. Dava başladı. Kazanacağıma inanıyordum, olmadı" diyor Fevziye Fidan. 
     Şimdi Devlet Demiryolları aleyhine açtığı dava sürüyor Ankara’da. Onun sonucunu bekliyor. Bir de, çocuklarının yolunu. Fidan, "Bir gün mutlaka daha iyi olacağım, Nevşehir’deki çocuklarımı yanıma alacağım. O zaman onlar sadece duvarımdaki bir resim olmayacak" diyor. Hik yenin ne kadarı gerçek, onu yalnızca Fevziya Fidan biliyor. 
     



 YAŞAM 


























</TEXT>
</DOC>
