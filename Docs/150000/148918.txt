<DOC>
<DOCNO> 148918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sontur05.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Göksu "90 kişi hastanelere başvurdu" 
</HEADLINE>
<TEXT>

     İzmir Valisi Yusuf Ziya Göksu, İzmir'deki depremin ardından panik atak, hipertansiyon ve balkondan atlayarak yaralanmalar nedeniyle 90 kişinin hastanelere başvurduğunu söyledi. 
     Vali Göksu, yaptığı açıklamada, İzmir'de durumun normal olduğunu, depremin gece olması nedeniyle halkta heyecan ve panik yaşandığını kaydetti. Göksu, Valilik kriz masasına ulaşan ciddi bir haber bulunmadığını, ancak İzmir'in çeşitli semtlerinde panik atak, hipertansiyon ve balkondan atlayarak yaralanmalar nedeniyle 90 kişinin hastanelere başvurduğunu belirtti. 
     Vali Göksu, şu bilgiyi verdi 
     ''Bütün ilçeleri taradık. Urla Kaymakamı ile iki kez görüştük. İl Jandarma Komutanımız Urla'ya seyir halinde. Can kaybı yok, ama tabii ki panikten yaralananlar var, bunlar doğal. Seferihisar'da telefon arızası var. Bu nedenle oraya ulaşamadık.'' 
     





</TEXT>
</DOC>
