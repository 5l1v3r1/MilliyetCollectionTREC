<DOC>
<DOCNO> 111036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/astro/index.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zor bir gün 
</HEADLINE>
<TEXT>

Ay küçülürken rahat etmek mümkün değil, Merkür de planları bekletmek gereğine işaret ediyor. Gün içinde sağlığa ilişkin konular, detaylar ve organizasyonel sorunlar dikkat çekebilir. Koç’lar detaylara gömülmüş durumda olduklarından hızlı karar vermekte zorlanabilirler. Olaylara geniş bakmaya çalışmalılar. Boğa’lar rahatlar ama pek çok şeyi boş verme riskleri de var. Bu yüzden işe odaklanmakta güçlük çekebilirler. İkizler bugün fazlasıyla yoğun ve yine aynı anda birden çok işi bir arada götürmeye çalışıyor. Evle ilgili uğraşlar da gündeme gelebilir. Yengeç’ler ne kadar planlı olsalar da sürprizlere açık ve esnek olmalılar. Alacakları yeni haberler beklenti getiriyor. Aslan’lar parasal konularda özenli ve ciddi olmak zorundalar. Elde olmayan harcamalar yüzünden sıkıntı çekebilirler. Başak’lar Ay sayesinde günlük işlerini hızlı şekilde tamamlamak istiyorlar ama duygusal konularda tepkilerine daha fazla dikkat etmeliler. Terazi’ler ancak akşam sonrasında rahat edebilecekler. Gün içince acele etmek ve sabırsız davranmak sıkıntı getirebilir. Akrep’ler yeni fikirlere açıklar ama yeteri kadar kararlı davranamadıkları için harekete geçemeyebilirler. Dostlardan gelebilecek öneri ve haberler olabilir. Yay’lar için hızlı ama bir o kadar da huzursuz bir gün olabilir. Aynı anda pek çok şeyi kontrol etmek zorunda kalabilirler. Duygusal tepkilerinde de ölçülü olmalarında fayda var. Oğlak’lar çok rahatlar ve yenilikler yapabilirler. Hemen sonuç alamasalar bile günü keyifli geçirebilecekleri olanaklar var. Esnek olmak onlara çok şey kazandırabilir. Kova’lar kendilerini güvende hissetmek için çaba sarf edebilirler ama bunu ikili ilişkiler, ortaklıklar yoluyla yapmaları pek kolay olmayabilir. Borç alacak ilişkilerinde de dikkatsizlikler sorunlara yol açabilir. Balık’lar evlilik, ilişki ve ortaklıklardan yana hareketli günlerden geçiyorlar. Sorumsuz davranmamalı ve kendilerine yöneltilen eleştirileri olgun biçimde karşılamalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
