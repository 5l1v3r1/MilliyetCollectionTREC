<DOC>
<DOCNO> 118412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun06.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünce kuruluşu CSIS'in Türkiye'nin AB üyeliğiyle ilgili raporu... 
</HEADLINE>
<TEXT>

     Washington'da bulunan Stratejik ve Uluslararası Etüdler Merkezi CSIS adlı düşünce kuruluşu, Türkiye'nin Avrupa Birliği üyeliğine ilişkin gelişmenin, Kıbrıs konusunda uzlaşmaya bağlı olacağını ileri sürdü. 
     Raporda, Adalet ve Kalkınma Partisi'nin önünde, önemli dış politika konularının bulunduğu belirtilerek, ilk testin, Aralık ortasındaki Avrupa Birliği'nin Kopenhag zirvesiyle geleceği belirtildi. 
     CSIS raporunda, Kopenhag zirvesinin, AK Parti'nin diplomasideki başarı derecesini göstermede ve AB'nin, seçim sonrası iyi niyetini sergilemede gösterge olacağı kaydedildi. Raporda, Türkiye'nin AB üyeliğine yönelik bir gelişmenin, mutlaka Kıbrıs konusunda hareketliliğe bağlı olacağı savunuldu. 
     Raporda, AK Parti'nin önündeki dış politika konularından Irak'ta ise çatışma istemediği, ancak BM kararı çıkarsa askeri operasyona destek vereceği görüşünün, daha önceki hükümetten farksız olduğu ifade edildi. 
     AK Parti'nin önceliği, kendi seçmen tabanını istekleriyle, diğer kesimlere ulaşma arzusunu dengelemeye vereceği belirtildi. Ekonomik olarak AK Parti'nin, IMP ile ekonomik programı sürdürmeyi istemekle birlikte bazı değişiklik önerilerinin bulunduğu hatırlatıldı. 
     CSIS raporunda, sosyal konulardan başörtüsünde ise AK Parti'nin icraatının bir test niteliği taşıyabileceğine işaret edildi. 
     





</TEXT>
</DOC>
