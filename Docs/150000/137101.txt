<DOC>
<DOCNO> 137101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun28.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Taha Yasin Ramazan ABD gösterilere rağmen savaş istiyor... 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, ABD'nin, dün bütün dünyada milyonları sokağa döken savaş karşıtı gösterilere rağmen savaş istediğini söyledi. 
     Körfez Savaşı sırasında 13 Şubat 1991'de bombalanan Ameriye sığınağında yaşamını yitiren 400'den fazla sivili anmak üzere düzenlenen toplantıya katılan Ramazan, burada yaptığı açıklamada, ''Şeytani Amerikan yönetimi savaş tamtamları çalıyor'' dedi. 
     Amerikan yönetimini Irak'ta çalışmalarını sürdüren BM silah denetçilerinin kapasitesinden ve faaliyetlerinden şüphe duyulmasına yol açmaya çalışmak ve Irak'ın kitle imha silahlarına sahip olduğu yönünde yalan haberler yaymakla suçlayan Ramazan, 14 bakanın hazır bulunduğu törende, ''Bütün dünya halkları ABD'nin saldırgan politikasını reddederken, onlar hala savaşçı tutumlarını sürdüyor. Başkan Saddam Hüseyin idaresindeki Irak, 1441 sayılı kararı ve denetçilerin dönüşünü kabul ederken, bütün dünyaya kitle silahına sahip olmadığını göstermek istemiştir'' dedi. 
     Ramazan, Amerikan yönetiminin barışı ve istikrarı tesis etmek için onurlu amaçları ya da sorumlu bir tutumu olmadığını savunarak, ''ABD, dünyayı, sonuçları istisnasız bütün halklar üzerinde kötü olacak ciddi bir felakete sürüklemek istiyor'' dedi. 
     





</TEXT>
</DOC>
