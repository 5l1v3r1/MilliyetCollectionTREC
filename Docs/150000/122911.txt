<DOC>
<DOCNO> 122911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/guncel/gun03.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sizinki kaygı mı, hastalık mı 
</HEADLINE>
<TEXT>

"Bugün içim sıkılıyor, sanki çok kötü bir şeyler olacak" cümlesi, günlük hayatınızda önemli bir yere sahipse, aşağıdaki anksiyete bozukluğu belirtilerine bir göz atmanızda fayda var... 
     AYŞEGÜL AYDOĞAN İstanbul 

     Sebebi açıklanamayan sıkıntılar, belirsiz korku hali, kötü bir şey olacakmış beklentisi, çoğu kişinin her gün ya da sıklıkla yaşadığı duygulardan. Günlük dilde kaygı, endişe olarak adlandırdığımız bu durumlar tıpta "anksiyete bozukluğu" adıyla bir hastalığı tanımlıyor. Toplumda yüzde 30 oranında rastlanan vakaların yüzde 10 - 15’i ise tedavi gerektiriyor. 
     
     BASKININ SONUCU 
     Prof. Dr. Nevzat Tarhan, anksiyetenin strese karşı vücudun tepkisi olarak ortaya çıktığını belirterek, günümüzde artmasının nedenini, "kişinin hayattan ve kendisinden beklenti düzeyinin, başarı baskısının artmasına, zaman baskısının oluşmasına ve bireylerin kendisini daha yalnız hissetmesine" bağlıyor. 
     
     KADINLARDA DAHA FAZLA 
     Yaygın anksiyete bozukluğunun kişiyi tedirgin ettiğini, sese, gürülteye duyarlı hale getirdiğini belirten Tarhan, hastalığın kadınlarda iki kat daha fazla olduğuna işaret ederek, "Bu kişiler koltukta oturuş biçimleriyle bile kendilerini ele verirler. Koltuğun ucuna ilişir gibi otururlar. Rahat olamazlar, sürekli tetiktedirler" diyor. 
     

</TEXT>
</DOC>
