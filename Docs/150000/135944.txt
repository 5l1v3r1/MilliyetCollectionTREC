<DOC>
<DOCNO> 135944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sonspo09.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 3- Malatyaspor 0 maç bitti 
</HEADLINE>
<TEXT>

     Stat Kamil Ocak . 
     Hakemler Ali Uluyol xxx, Hakan Yavuz xxx Zeki Aksoy xxx . 
     Gaziantepspor Ömer xx, Alper xx, Hasan xx, Devran x, Murat xx, Victoria x, Bouazizi xx, İbrahim xx, Viola xxx, Erdal xx, Cesar xx . 
     Malatyaspor Milosevski xx, Stankov xx, Abozi x, Timuçin xx, Fazlı xx, Sertan xx, Tolga xx, Hasan x, Mert xx, Murat xx, Serkan x . 
     Birinci Süper Futbol Ligi'nde Gaziantepspor, Malatyaspor'u 3-0 yenerek ikinci yarıya 3 puanla başladı. 
     Kapalı havada ve yağışla başlayan karşılaşmanın ilerleyen dakikalarında hava açmasına karşın, yağışın ağırlaştırdığı ıslak ve kaygan zeminde futbolcular, top kontrolünde güçlük yaşadılar. Bu nedenle iki takım da gol pozisyonuna girmekte zorlandı. 
     7. dakikada, Sertan sol kanatta buluştuğu topla ceza sahasına girdi. Penaltı noktası üzerine çıkardığı topla buluşan Hasan, kaleci Ömer ile karşı karşıya kalmasına karşın topu kalenin üzerinden auta yolladı. 
     15. dakikada, Viola'nın ceza sahasının hemen dışından plase vuruşunda, top az farkla auta çıktı. 
     39. dakikada, ani gelişen Gaziantepspor atağında Erdal, ceza sahasına girerek topu, daha uygun durumdaki Cesar'a uzattı. Bu futbolcunun yerden sert şutunda Milosevski, sol tarafa iyi uzanarak topu bloke etti. 
     43. dakikada Malatyaspor gole yaklaştı. Tolga, ceza sahası içinde Ömer ile karşı karşıya kaldı. Bu futbolcunun köşeye yolladığı topu, Ömer kornere çeldi. 
     Çoğunlukla ortaalan mücadelesi şeklinde geçen karşılaşmanın ilk yarısı 0-0 sona erdi. 
     
     İKİNCİ YARI 

     Karşıaşmanın ikinci yarısına daha iyi başlayan ve golü düşünen taraf evsahibi Gaziantepspor'du. Nitekim, 47. dakikada topla birlikte ceza alanına giren Erdal, Tolga'nın engellemesiyle yerde kaldı. Hakem Ali Uluyol hiç tereddütsüz penaltı noktasını gösterip, Tolga'yı da sarı kartla cezalandırdı. 
     48. dakikada penaltı atışını kullanan Victoria, Milosevski'yi ayrı, topu ayrı köşelere yollayarak takımını 1-0 öne geçirdi. Gol sonrası itirazlarını sürdüren Serkan'a sarı kart gösteren hakem Ali Uluyol, teknik direktör Ziya Doğan'ı da tribüne yolladı. 
     50. dakikada Malatyasporlu Abazi sarı kart gördü. Aynı dakikada Malatyaspor taraftarlarının küfürlü tezarühatı üzerine hakem 1 numaralı anonsu yaptırdı. 
     56. dakikada ceza alanı içinde Cesar sert vurdu. Milosevski topu çeldi. Dönen topla yeniden buluşan Cesar'ın arka direğe ortaladığı meşin yuvarlağı Erdal kafa vuruşuyla auta yolladı. 
     58. dakikada Malatayspor ceza alanı içinde yaşanan karambolde Viola, topu önünde buldu. Bu futbolcunun sert şutunda, top bir kez daha oyun alanını aut olarak terk etti. 
     65. dakikada Alper'in ceza alanı dışından kullandığı serbest atışta, meşin yuvarlak yan direği sıyırarak auta çıktı. 
     68. dakikada Malatyaspor'da, Abazi'nin yerine Mithat x oyuna dahil oldu. 
     71. dakikada Viola'nın sol kanattan ortaladığı topu kale alanı içinden İbrahim Toraman, kafayla ağlara yollayarak farkı 2'ye çıkardı 2-0. 
     73. dakikada Malatyaspor savunma oyuncularının uzaklaştıramadığı topu penaltı noktası üzerinden düzgün bir vuruşla Erdal ağlara yolladı 3-0. Erdal, gol sonrası yerini Ufuk x bıraktı. 
     75. dakikada Malatyaspor'da Timuçin'in yerine Muharrem x oyuna girdi. 
     77. dakikada Cesar'ın yerine oyuna giren Gaziantepspor'un yeni transferi Regis 81. dakikada sarı kart gördü. 
     83. dakikadaki Malatyaspor atağında Hasan Yurt, ceza alanı içinde topu elle kesince Malatyaspor penaltı kazandı. Fazlı'nın kullandığı penaltı atışında, Ömer gole izin vermedi. 
     84. dakikada Gaziantepspor'da Devran'ın yerine Mustafa Marangoz x oyuna dahil oldu. 
     Karşılaşma, evsahibi takımın 3-0 galibiyetiyle sona erdi. 
     





</TEXT>
</DOC>
