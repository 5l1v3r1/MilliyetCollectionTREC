<DOC>
<DOCNO> 112132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/siyaset/siy01.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Bozüyük zirvesini haber yapanları suçladı ama kendisi dahil herkes buluşmayı konuşuyor... 
</HEADLINE>
<TEXT>
Batık patronlar takvim’ istemiş 
AKP lideri Tayyip Erdoğan İstanbul’da ihracatçılara, batık banka patronlarıyla yaptığı toplantıyı da anlattı "Takvim verilirse borçlarımızı öderiz dediler" 
     EKONOMİ SERVİSİ 

     İstanbul’da dün ihracatçılara ekonomik politikalarını anlatan AKP Genel Başkanı Recep Tayyip Erdoğan, batık banka sahipleriyle hafta başında yaptığı toplantıya değinerek, "Ben siyaset adamı olarak her ticaret adamını, sanayiciyi dinlerim" dedi. 
     Pazartesi günü Toprakbank’ın eski sahibi Halis Toprak ve Kentbank’ın eski sahibi Mustafa Süzer ile Pamukbank’ın eski sahibi Mehmet Emin Karamehmet ile Toprak’ın Bozüyük’teki tesislerinin bahçesinde bulunan köşkünde bir araya gelen Erdoğan, buluşmaya ilişkin olarak şunları söyledi 
     
     3 Kasım’dan sonra sorun 
     "Daha önce ziyaretime gelen, benim de daha sonra Bilecik mitingi sebebiyle davet edildiğim kendi tesislerini gezmem ve olay 45 dakikalık yemek durumu... Orada iki işadamı da bulundu. Kendileri, uğradıkları haksızlıkları bize anlattılar. Bana denilen şu Benim bütün malvarlıklarıma, yatırımlarıma el konulduğunda borcumu ödeyemez duruma geliyorum. Bana belli bir takvim uygulaması yapılsa bunu uygulayacak güçteyim.’ Ben siyaset adamı olarak nasıl sizlerle buluşuyorsam, her ticaret adamıyla ve sanayiciyle de buluşurum, her birini de dinlerim. Oraya gidiyorsun olmuyor, buraya gidiyorsun olmuyor. Sanki bunlara rantı ben sağladım, onların bankalarını Fon’a ben devrettim. Bunun hesabını, 3 Kasım’dan sonra bize sorabilirsiniz." 
     
     Çözüm bulunmalı 
     Bankalarına el konulan firmalarda onbinlerce insan çalıştığını ve bu duruma çözüm bulunması gerektiğini kaydeden Erdoğan, ayrıca bankaların Hazine garantisinde olmasına kesinlikle karşı olduğunu belirterek, "Belli bir takvim içerisinde Hazine, bankaların garantörü olmaktan çıkmalıdır. Hepinizin şirketleri var, battığınız zaman Hazine garantörünüz mü Değil. Adil olmaya mecburuz" dedi. 
     



 SİYASET 

















</TEXT>
</DOC>
