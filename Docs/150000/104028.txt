<DOC>
<DOCNO> 104028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/soneko19.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci velilerine "kalite" uyarısı... 
</HEADLINE>
<TEXT>

     TSE Bursa Bölge Müdürü Mustafa Karaman, okul alışverişine çıkacak öğrenci velilerini, satın alacakları ürünlerde kaliteye dikkat etmeleri konusunda uyardı. 
     Karaman, yaptığı yazılı açıklamada, velilerin, iyi bir piyasa araştırması yaptıktan sonra, ihtiyaca göre alışveriş planı hazırlamaları ve bu plana uygun hareket etmelerinin, ekonomik açıdan önemli olduğunu bildirdi. 
     Aynı ürünler arasında fiyat farklılıkları bulunabileceğini ifade eden Karaman, şunları kaydetti 
     ''Okul alışverişlerinde satın alınacak ürünlerde TSE damgası aranması gerekir. Mümkünse, alışverişe çocuklarla gidilmeli ve onlara bilinçli alışveriş konusunda bilgiler verilmeli. Satın alınan eşyaların önemi ve satın alma gücündeki zorluklar çocuklara öğretilerek, eşyaların israf edilmeden kullanılması öğütlenmelidir. Geleceğin yöneticileri olacak çocuklarımıza, tüketici bilinci, kalite, standart ve standardizasyon konusunda bugün bilgi verdiğimizde, ülkemizin gelecekte daha güzel yarınlara kavuşacağı unutulmamalıdır.'' 
     





</TEXT>
</DOC>
