<DOC>
<DOCNO> 139074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/siyaset/siy07.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakereler tamamlanıyor 
</HEADLINE>
<TEXT>

     ABD askerlerinin Türkiye’ye konuşlanmasına yönelik Ankara ile Washington arasında yürütülen müzakerelerin siyasi ve askeri bölümleri üzerinde anlaşma sağlanırken, yaklaşık 100 sayfalık mutabakat metninin MoU imzalanması için Türkiye’nin kayıplarını karşılayacak ekonomik paket üzerinde uzlaşma bekleniyor. 
     Dışişleri Bakanı Yaşar Yakış, dün AKP grubunda gelinen noktayı, "askeri ve siyasi konularda ilke mutabakatına varıldı, ekonomik pakete ilişkin bir iki pürüz kaldı" diye açıkladı. ABD birliklerinin satın alacağı akaryakıttan vergi alınması konusunda ise Ankara geri adım attı ve TSK’ya verildiği gibi vergiden muaf olması konusunda uzlaşıldı. Türkiye’nin kayıplarını karşılayacak ekonomik yardım paketine ilişkin pazarlıklarda ise Washington’un "yardımı IMF üzerinden aktarma" şartında direndi. Bugün bu şartın yumuşaması ve mutabakat metinlerinin imzalanması bekleniyor. 
     



 SİYASET 















</TEXT>
</DOC>
