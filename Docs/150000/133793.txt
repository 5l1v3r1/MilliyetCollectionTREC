<DOC>
<DOCNO> 133793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/spor/bnba.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
HİDO YOLCU MU 
Takas söylentilerinin yine kulaktan kulağa yayıldığı NBA’de, Sacramento Kings’in de Hidayet Türkoğlu’nu 2003 sezonunun draftında satış listesine koyacağı iddia ediliyor 
     METE AKTAŞ 

     NBA’DE takas döneminin bitmesine 1 aydan az süre kala, her kaynaktan takas dedikoduları yayılıyor. Her yıl ortaya atılan takas senaryolarının bir kısmı gerçekleşse de, çoğunluğu söylenti olarak kalır ve NBA severlere beyin cimnastiği yaptırıp, fantazi kurdurmaktan ileri gitmez. 
     Şu an gündemde olan en gözde takas senaryoları ise New York Knicks’in yetenekli, ancak problemli guardı Latrell Sprewell ve Cleveland Cavaliers’ın 2.21’lik dev Litvanyalı pivotu Zydrunas Ilgauskas’ın adlarının geçtikleri. Söylentilere göre Sprewell’in taliplerinin arasında ilk sırayı L.A Lakers yer alıyor. Dedikoduların merkezindeki diğer isim olan Zydrunas Ilgauskas ise bu sene Cavaliers’teki performansıyla, sağlıklı olduğu zaman NBA’in en iyi pivotlarından biri olabileceğini kanıtladı. 5 yıllık NBA kariyerinde 3 kez sol bacağı kırılan "Z", bu sezon 18.2 sayı, 8.1 ribaundla kariyerinin en iyi sezonunu geçiriyor. NBA’de, Ilgauskas’ı kadrosunda görmek istemeyecek bir takım yok. İddialara göre New York, Portland ve Utah yöneticileri Ilgauskas’ı alabilmek için sürekli Cavaliers GM’i Jim Paxson’ın telefonunu çaldırıyormuş. 
     
     Sam Smith yazdı 
     Gelelim asıl konumuza. Sacramento Kings, vasat bir sezon geçirmekte olan milli oyuncumuz Hidayet Türkoğlu’nu 20 Şubat’ta bitecek takas döneminde bir başka takıma gönderecek mi Amerika’nın en saygın NBA yazarlarından, Chicago Tribune’den Sam Smith’e göre bu sorunun yanıtı "Evet". Smith’e göre Hidayet’in bu sezon kendisinden beklenen patlamayı yapamamasından rahatsız olan Kings yönetimi, 1.3 milyon dolar kazanan ve çaylak kontratı 2004 yazında sona erecek olan Türkoğlu’nu, 2003 draft’ında üst sıralarda oyuncu seçme ihtimali yüksek takımlardan birine 1. tur draft hakkı karşılığında takas etmeyi düşünüyor. Smith yazısında Sacramento’nun tüm takımlara haber göndererek, Hidayet için önerilecek takas tekliflerini değerlendirmeye hazır olduklarını belirttiğini ifade ediyor. Ücret tavanı yaklaşık 20 milyon dolar üzerinde olan ve bu yüzden 20 milyon dolar "lüks vergisi" ödemekle karşı karşıya olan Kings, bu yaz serbest kalacak takımın temel taşlarından biri olacağı düşünülen Keon Clark ile uzun vaadeli, bol sıfırlı bir sözleşme imzalamak isteyeceğinden, gelecekte daha fazla vergi ödememek için üst sıralardan bir draft hakkı için Hidayet’i kaybetmeyi göze alabilir. Sam Smith, bunun play - off tablosunun dışında kalma ihtimali yüksek olan Chicago Bulls için bir fırsat olabileceğini söylüyor. Hidayet’in sahip olduğu vasıflarla genç Bulls için çok değerli bir oyuncu olabileceğini belirten ünlü yazar, Bulls’un, Kings’e 2003’deki draft hakkını ve bu yaz kontratı biten bir oyuncuyu göndererek, Hidayet’i kadrosuna dahil edebileceğini söylüyor, başka takımlar devreye girmeden Bulls’un bir an önce bu transferi yapmasını tavsiye ediyor. 
     Sonuçta bu bir söylenti ve bence gerçekleşme olasılığı düşük, ama yine de Sam Smith gibi bir yazarın "Türkoğlu takas blokunda" demesi, gelecek günlerde Hido için sürpriz gelişmelerin olabileceğini düşünmemize neden oluyor. 
     
Wizards toparlandı      NBA’DE Michael Jordan’ın takımı Washington Wizards, evinde konuk ettiği Phoenix Suns’ı 98 - 93 mağlup ederek üç maçlık yenilgiler serisine son verdi. 33 sayıyla oynayan Jery Stackhouse, Washington’ı galibiyete taşıyan isim olurken, Jordan da 19 sayı, 7 ribaundlık başarılı bir performans sergiledi. 
     
     Diğer sonuçlar 
     Cleveland - LA Clippers 104 - 100 
     Memphis - Houston 95 - 100 
     Minnesota - San Antonio 106 - 95 
     Miami - Indiana 95 - 102 
     New Orleans - Milwaukee 93 - 108 
     Denver - New Jersey 66 - 92 
     
     SAYILARLA GEÇEN HAFTA 
     1.476.386 Oy. 9 Şubat günü Atlanta'da yapılacak olan NBA All - Star maçında Doğu ve Batı karmalarında ilk 5 başlayacak oyuncuları belirleyen halk oylamasının resmi sonuçlarına göre bu yıl en çok oyu alan oyuncu 1.476.386 oyla Lakers'lı Kobe Bryant oldu. All - Star maçının ilk 5'leri ise şöyle oluştu. Doğu Allen Iverson, Tracy McGrady, Vince Carter, Jermaine O'Neal, Ben Wallace. Batı Kobe Bryant, Steve Francis, Kevin Garnett, Tim Duncan, Yao Ming. 
     1.000.000 Sezon öncesinde Seattle'dan Boston'a takas edilen Vin Baker'a eski bir Sonics yardımcı antrenörü olan Steve Gordon tarafından 1 milyon dolarlık tazminat davası açıldı. Davanın açılış nedeni ise Gordon'ın iddiasına göre, Baker'ın Gordon'a, Boston'a takasını ayarlaması halinde 1 milyon dolar vereceği sözünü verip, bu sözünü takas gerçekleştikten sonra tutmaması. 
     31.420 New Orleans'ın, Washington'ı yendiği maçta NBA'deki 31.420. sayısına ulaşan Michael Jordan, 31.419 sayısı bulunan Wilt Chamberlain'ı geride bırakarak, NBA tarihinde en çok sayı atan 3. oyuncu oldu. NBA tarihinde tüm zamanların en çok sayı atan oyuncusu ise 38.387 sayı ile Kareem Abdul-Jabbar. 2. sırada yer alan oyuncu da 35.507 sayıyla Utah Jazz'lı Karl Malone. 
     18.176 Kilometre. 23 gün sürecek deplasman turuna çıkan ve bu sürede 9 maç oynayacak San Antonio Spurs, 9 şehri dolaşırken, 18.176 km kat edecek. 
     13 New York'ta New York Knicks'i 101 - 90 yenen Dallas Mavericks, 13 yıl aradan sonra rakibi karşısında ilk deplasman galibiyetini aldı. 
     10 Indiana'nın, Toronto'yu 101 - 98 yendiği maçta 10 blok yapan Indiana forveti Jermaine O'Neal, bu kategoride kulüp rekorunu kırdı. 
     2 Pazar günü Toronto'nun Sacramento'yu yenmesiyle birlikte NBA tarihinin en çok maç kazanan coachu Lenny Wilkens, Raptors'daki coaching kariyerinin 100. galibiyetini aldı ve halen Sixers'ı çalıştırmakta olan Larry Brownd'dan sonra 4 ayrı takımla 100 galibiyet barajını aşan 2. coach oldu. 
     1 New York'un Denver'ı 97 - 88 yendiği maçta sahaya kusan evet yanlış okumadınız Nuggets forveti Rodney White, NBA tarihinde bir maç sırasında kusan ilk oyuncu olma "başarısını" gösterdi. 
     
     HAFTANIN TAKIMI 
     GOLDEN STATE WARRIORS 
     38 yaşındaki genç coach Eric Mussellman'ın sezon öncesinde devraldığı Golden State Warriors, yaptığı çıkışla son 1 ayın en gözde takımlarından biri. Kadrosunda Antawn Jamison gibi bir skoreri, Jason Richardson, Gilbert Arenas, Troy Murphy ve her ne kadar fazla oynama olanağı bulamasa da Mike Dunleavy Jr. gibi istikballeri parlak genç yıldızları bulunduran Warriors, geçen sezon sonunda sadece 21 galibiyet elde ederken, 43 maçta 20 galibiyete ulaştı bile. Warriors, geçen haftaya Sacramento yenilgisiyle başladıysa da, Lakers, New Jersey'i ve Utah Jazz'ı yenerek haftanın takımı oldu. 
     
     HAFTANIN OYUNCUSU 
     PAUL PIERCE BOSTON CELTICS 
     NBA'İN en çok yönlü oyuncularından Boston Celtics'in All - Star forveti Paul Pierce, ekürisi Antoine Walker'ın dizindeki sakatlıktan dolayı geçen hafta forma giyemediği dönemde Celtics'i tek başına sırtladı. Boston, geçtiğimiz hafta oynadığı 4 maçtan 3'ünü kazanırken, Pierce bu 4 maçın 2'sinde 40 sayı barajına ulaştı. "PP", 20 Ocak günü 100 - 99 kazanılan Sixers maçında 40 sayı 7 ribaund, 6 asist, 4 top çalma ile oynarken, 77-58 kazanılan Nuggets maçında ise Celtics'in 45 sayısına imza attı. Pierce, haftanın son maçı olan ve 91-83 kazanılan Orlando maçında ise 27 sayı 13 ribaund 13 asist ile kariyerinin ilk triple-double'ını gerçekleştirdi. 
     
     HAFTANIN ÇAYLAĞI 
     J.R BREMER BOSTON CELTICS 
     Haftanın oyuncusu ödülümüz Paul Pierce'a giderken, haftanın çaylağı ödülünü de bir Boston oyuncusuna, Celtics'in çaylak guardı J.R Bremer'a veriyoruz. Son dönemlerde, dakikalarında belirli bir artış görülen Bremer, coach Jim O'Brein'ın güvenini kazanmış durumda. St.Bonaverture mezunu 1.88'lik guard geçen hafta Sixers maçında 10 sayı 5 ribaund 5 asist ile oynarken, Milwaukee maçında da 18 sayı 5 asistlik bir performans sergiledi. 
     
     HAFTANIN 5'i 
     Sam Cassell Milwaukee 
     Paul Pierce Boston 
     Antawn Jamison Golden State 
     Tim Duncan San Antonio 
     Chris Webber Sacramento 
     
     NE DEDiN NE DEDiN 
     "Başından sonuna kadar doğum odasındaydım, yani herşeyi gördüm. üstelik göbek bağını ben kestim ve bunu bayılmadan yapmayı başardım." Yaklaşık 10 gün önce baba olan Kobe Bryant, kızı Nathalie Diamente Bryant'ın doğumuna bizzat katılmış ve eşi Vanessa'ya destek olmuş. 
     
     BU MAÇ KAÇMAZ 
     31 OCAK CUMA SACRAMENTO KINGS-LOS ANGELES LAKERS 
     Lakers'ın durumu her ne kadar iç açıcı omasa da, son 3 yılın şampiyonu Sacramento Kings'in en önemli rakibi olma özelliğini sürdürüyor. Lakers bu maç öncesinde çarşamba günü deplasmanda sahasında bileği bükülmesi zor Phoenix Suns'la, Sacramento da perşembe günü deplasmanda Seattle'la karşılaşacak. Zihinsel ve fiziksel yorgunluktan en az etkilenen takım Arco Arena'dan galibiyetle ayrılan taraf olacaktır. 
     
SIRALAMALAR 28 Ocak Salı itibariyle DOĞU KONFERANSI ATLANTiK GRUBU TAKIM G M Galb. NEW JERSEY 30 14 68.2 BOSTON 26 18 59.1 PHILADELPHIA 23 21 52.3 ORLANDO 23 23 50.0 WASHINGTON 22 23 48.9 NEW YORK 18 24 42.9 MIAMI 15 29 34.1      
     
MERKEZ GRUBU TAKIM G M Galb. INDIANA 33 12 73.3 DETROIT 28 15 65.1 MILWAUKEE 22 21 51.2 NEW ORLEANS 23 22 51.1 CHICAGO 17 28 38.6 ATLANTA 16 28 36.4 TORONTO 11 33 25.0 CLEVELAND 9 36 20.0      
     
BATI KONFERANSI ORTABATI GRUBU TAKIM G M Galb. DALLAS 34 9 79.1 SAN ANTONIO 28 16 63.6 MINNESOTA 27 18 60.0 UTAH 25 18 58.1 HOUSTON 24 19 55.9 MEMPHIS 13 31 29.5 DENVER 10 34 22.7      
     
PASiFiK GRUBU TAKIM G M Galb. SACRAMENTO 32 13 71.1 PORTLAND 27 15 64.3 PHOENIX 26 20 56.5 GOLDEN STATE 20 23 46.5 L.A.LAKERS 19 23 45.2 SEATTLE 19 23 45.2 L.A.CLIPPERS 16 28 36.4      
     
İSTATiSTiKLER 28 Ocak Salı itibariyle Sayı Krallığı OYUNCU ORT. 1 -Tracy McGrady ORLANDO 30.2 2 - Kobe Bryant L.A. LAKERS 27.2 3 - Allen Iverson PHILADELPHIA 26.9      
     
Ribaunt Krallığı OYUNCU ORT. 1 - Ben Wallace DETROIT 14.8 2 - Kevin Garnett MINNESOTA 12.9 3 - Tim Duncan SAN ANTONIO 12.7      
     
Asist Krallığı OYUNCU ORT. 1 - Gary Payton SEATTLE 9.2 2 - Jason Kidd NEW JERSEY 8.5 3 - Stephon Marbury PHOENIX 8.1      
     
Top çalma Krallığı OYUNCU ORT. 1 - Doug Christie SACRAMENTO 2.77 2 - Allen Iverson PHILADELPHIA 2.55 3 - Jason Kidd NEW JERSEY 2.33      
     
Blok Krallığı OYUNCU ORT. 1 - Tim Duncan SAN ANTONIO 2.98 2 - Ben Wallace DETROIT 2.76 3 - Shawn Bradley DALLAS 2.71      
     



 SPOR 























</TEXT>
</DOC>
