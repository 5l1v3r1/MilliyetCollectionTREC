<DOC>
<DOCNO> 125517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/ekonomi/eko08.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nema çalışması hızlansın talimatı 
</HEADLINE>
<TEXT>

     ANKARA Milliyet 

     AKP lideri Recep Tayyip Erdoğan, AKP merkezinde bakanlar ve Merkez Yürütme Kurulu üyeleriyle yapılan toplantıda, zorunlu tasarruf ödemeleriyle ilgili yetkili bakanın çalışmaları hızlandırmasını ve plan dahilinde çalışılmasını istedi. 
     AKP’deki bu toplantıdan önce de Devlet Bakanı Ali Babacan ve Maliye Bakanı Kemal Unakıtan genel merkeze gelerek, Recep Tayyip Erdoğan’la görüştü. 
     
     Hükümetin görevi 
     Erdoğan, MÜSİAD Başkanı Ali Bayramoğlu’nu kabulünde gazetecilere yaptığı açıklamada nemaları ödemenin hükümetin görevi olduğunu vurgulayarak şunları söyledi "Şu zaman ödeyeceğiz dersek yalan olur. Ama bu iktidar bu nemaları ödeyecektir. Şubatta ödenecek diye bir şey kullanılıp kullanılmadığını bilmiyorum. Ama arkadaşlarımız kullanıldığını söylüyor. Varsa ödersiniz, yoksa ödeyemezsiniz. Yılların birikmiş yükünü yeni güvenoyu almış bir hükümete yüklemek de adil olmaz. Üç yıl kemerleri beraber sıkacağız. Ama kimseyi mağdur etmeyen bir neticeye varılacaktır." 
     



 EKONOMİ 




















</TEXT>
</DOC>
