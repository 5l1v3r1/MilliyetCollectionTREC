<DOC>
<DOCNO> 135271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sonspo06.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tenis...Basın toplantısını kaçıran Hewitt'e ceza geliyor... 
</HEADLINE>
<TEXT>

     Dünya klasmanında erkeklerde 1. sırada bulunan Avustralyalı tenisçi Lleyton Hewitt'e, takımla birlikte basın toplantısına katılmadığı için ceza gelebilir. 
     Avustralya Tenis Federasyonu Sözcüsü John Lindsay, Uluslararası Tenis Federasyonu'nun, geçen yılın Wimbledon Turnuvası Şampiyonu'na bu nedenden dolayı ceza verebileceğini söyledi. 
     Lindsay, Hewitt'e ceza gelmemesi için çalıştıklarını belirtirken, Davis Kupası'nda İngiltere ile karşılaşacak Avustralya Milli Takımı'nın kaptanı John Fitzgerald, konuyla ilgili Hewitt ile görüştüğünü, şampiyon tenisçiye yardımcı olmak istediğini kaydetti. 
     Kupanın ilk turunda Avustralya ile İngiltere, 7-9 Şubat tarihleri arasında mücadele edecek. 
     





</TEXT>
</DOC>
