<DOC>
<DOCNO> 115743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yasam/yas10.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit’i karıştıran kaçamak 
</HEADLINE>
<TEXT>
Vergi müdürü memuruyla kasede çekildi 
     KOCAELİ DHA 

     Acısu Vergi Dairesi’nde kimsenin olmadığı saatte aşk yaptıkları dışardan kamerayla görüntülenen Müdür Mesut Yaman’la aynı dairede memure olarak çalışan S.O. açığa alındı. İzmit’te günün konusu olan yasak aşkın kahramanları, ifadeleri alındıktan sonra ortadan kayboldu. 
     Evli olan Yaman’la aynı dairede memur olarak çalışan O, önceki gün binaya girdikten sonra bir odada çırılçıplak soyunup aşk yapmaya başladı. Bu sırada yolun karşısındaki binanın en üst katında tabela asan bir genç, vergi dairesinde onları fark etti. 
     
     Apar topar giyindiler 
     Tabelacı genç, arkadaşı olan bir kameramana durumu ileterek yanına çağırdı. İzlendiklerini son anda fark eden müdürle memur apar topar giyinirken, olayı öğrenen polis de vergi dairesine geldi. Kadın memuru binanın alt katındaki kömürlük kapısından dışarı çıkartan Yaman, gözaltına alındı. Polis, binada yaptığı aramada kadın memuru bulamadı. 
     Kocaeli Defterdarı Yücel Denizhan’ın da hakkında idari soruşturma başlattığı Yaman’ın açığa alınırken, poliste verdiği ifadede "Ben bir suç işledim. Pişmanım. O an silahım olsa intihar ederdim" dediği ifade edildi. 
     
     



 YAŞAM 






















</TEXT>
</DOC>
