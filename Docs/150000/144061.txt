<DOC>
<DOCNO> 144061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/ekonomi/eko03.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük alıcılar beklemede 
</HEADLINE>
<TEXT>

Türkiye’den büyük miktarlarda ithalat yapan Zara ve Karschdat, siparişlerini askıya aldı 
     MERT İLKUTLUĞ İzmir DHA 

     Irak’a müdahale ihracatı da olumsuz etkiliyor. Ege İhracatçılar Birliği Başkanı Mete Uğuz, "Türkiye’den çok büyük miktarlarda alım yapan Zara alımlarını durdurdu. Alman devi Karschdat da beklemeye geçti" dedi. Bu gelişmeler sonucu konfeksiyon ve tekstil de kapasite kullanımının yüzde 50’lere indiğini belirtti. 
     Uğuz, "Londra’da yapılan Turkish Fashion Break - Türk Moda Molası’na 115 firmanın gelmesi bekleniyordu. Ama 45 - 50’de kaldı. Kolleksiyonlar beğenildi ancak alıcıların çoğu Hele bir savaş geçsin’ dedi. Gıdanın da Ortadoğu ülkelerine yoğun ihracatı var. Bu bölgeye yapılan nakliyatta karşılaşılan güçlükler, sigorta primlerinin yüksekliği büyük olumsuzluk yaratıyor. Nisan ve mayıs siparişlerinin azalması kış sezonunun kaçırılması tehlikesini doğurdu. Paniğe gerek yok ama tehlike sinyalleri var. Fiyat sormalar, teklif almalar azalıyor. Çantayı alıp, Avrupa’yı gezmemiz lazım" diye konuştu. 
     
     Stres var’ 
     Bu arada TİM Başkanı Oğuz Satıcı da bütün dış pazarlarda savaş stresi yaşandığını söyledi. Satıcı, "Bizde ekonomik kriz nasıl iç tüketimi azaltıyorsa savaş stresi de bütün alıcılarımızda iç tüketimi azaltıyor" dedi. 
     Bütün yabancı alıcılarla yakın ilişki içine geçerek, Türkiye’nin bir güvenlik problemi yaşamadığını anlattıklarını belirten Satıcı, "Büyük kampanyalar çok doğru değil, çünkü kendimizi daha da hedef gösterebiliriz. Birebir çalışması çok daha faydalı olur. Biz bütün üyelerimizle bunu yapmaya çalışıyoruz" dedi. 
     



 EKONOMİ 

















</TEXT>
</DOC>
