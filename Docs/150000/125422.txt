<DOC>
<DOCNO> 125422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/soneko35.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin ticaret açığı Ekim ayında geriledi... 
</HEADLINE>
<TEXT>

     ABD'nin aylarca rekor seviyelere ulaşan dış ticaret açığının, bu yılın Ekim ayında gerilediği bildirildi. 
     Ticaret Bakanlığı'ndan yapılan açıklamada, ABD'nin dış ticaret açığının Ekim ayında, bir önceki aya göre yüzde 5.5 gerileyerek 37.1 milyar dolar olduğu bildirildi. 
     Bu rakam, Mart ayından beri son 7 aydaki en düşük dış ticaret açığını oluşturuyor. 
     ABD, dış ticarette Ağustos ayında 38.1 milyar, Eylül ayında da 37.1 milyar dolarla, tarihinin en büyük aylık açıklarını vermişti. 
     Yıllık bazda ise Ekim ayındaki gerilemeye rağmen, ABD'nin dış ticaret açığının 420 milyar dolarla, tarihinin en yüksek seviyesine çıktığı belirtiliyor. 
     Dış ticarette yıllardır süren devasa açığı küçültmek, ABD yönetimlerinin öncelikleri arasında bulunuyor. 
     Başkan George W. Bush yönetimi de, selefi Clinton yönetimi gibi ABD'ye ithalatı güçleştirerek ABD halkının hayat standardını düşürmek yerine, dünya pazarlarını ABD ürünlerine açılmaya zorlayarak, ihracatı artırmak yönünde aktif bir uluslararası ticaret politikası yürütüyor. 
     





</TEXT>
</DOC>
