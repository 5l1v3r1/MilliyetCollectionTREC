<DOC>
<DOCNO> 107298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/guncel/gun01.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda yeni Adalet Bakanı Aysel Çelikel farkı 
</HEADLINE>
<TEXT>
İzledikçe vicdanen rahatsız oluyorum 
Adalet Bakanlığı, ölüm oruçlarıyla ilgili görüşmeleri kesmişti. Ancak, yeni Adalet Bakanı, tutuklu ve hükümlü yakınlarıyla görüşmeleri yeniden başlattı 
     GÖKÇER TAHİNCİOĞLU Ankara 

     Dünyanın en uzun süreli ölüm orucu eyleminde 692. güne girilirken, seçim nedeniyle göreve getirilen Adalet Bakanı Aysel Çelikel, eylemin bitirilmesi yolunda umut oldu. Adalet Bakanlığı’nın uzun süredir dondurduğu tutuklu ve hükümlü yakınları ile görüşmeleri yeniden başlatan Çelikel, Çağdaş Hukukçular Derneği ÇHD , İnsan Hakları Derneği İHD ve Tutuklu Yakınları Yardımlaşma Derneği TAYAD temsilcileriyle görüştü. Sivil toplum örgütü temsilcileri, görüşmede cezaevlerindeki genel sorunlara dikkat çekerken, ölüm orucu eyleminin bitirilmesi yolunda Adalet Bakanlığı’nın harekete geçmemesi halinde ölümlerin devam edeceği uyarısında bulundu. 
     
     Ölümlerin durması lazım’ 
     Ölüm orucu haberlerini izlerken ürperdiğini ve vicdani rahatsızlık duyduğunu belirten Çelikel, "Genelgelerle cezaevlerindeki birtakım sorunları gidermeye çalışıyoruz. Ancak görünen o ki, eylemin bitirilmesi için bu yeterli olmuyor. Bakanlık görevine yeni geldim. Olan biteni, sorunları anlamaya çalışıyorum. Bu konuda bir şeyler yapılmalı. Bürokratlarımla oturup bir değerlendirme yapacağım. Bunun çözülmesi ölümlerin durması lazım" diye konuştu. 
     



 GÜNCEL 



















</TEXT>
</DOC>
