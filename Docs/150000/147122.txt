<DOC>
<DOCNO> 147122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/ekonomi/eko06.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AYB’den 350 milyon euro kredi geliyor... 
</HEADLINE>
<TEXT>

     SERHAT OĞUZ İstanbul 

     Türkiye ile Avrupa Yatırım Bankası AYB arasında 17 Ağustos depreminde zarar gören bölgelerin yeniden yapılandırılması ve KOBİ’lere finans desteği sağlanması için 350 milyon Euro’luk yaklaşık 650 trilyon lira iki kredi anlaşması imzalandı. Çırağan Sarayı’ndaki törene Başbakan Tayyip Erdoğan da katıldı. 
     Birinci anlaşmada Marmara depremi için AYB tarafından verilen 600 milyon euro tutarındaki kredinin son dilimi olan 150 milyon euro için imzalar atıldı. Bu kredi deprem bölgesinde alt yapı yatırımlarında kullanılacak. Kredinin 7 yılı ödemesiz, 30 yıl vadeli olduğu belirtildi. 
     200 milyon Euro’luk ikinci kredi ise küçük ve orta boylu işletmelerin KOBİ projelerinin finansmanına kullanılacak. Türkiye Sınai Kalkınma Bankası ve Türkiye Vakıflar Bankası aracılığıyla kullandırılacak olan kredinin 4 yıl ödemesiz, 12 yıl vadeli olduğu kaydedildi. 
     Başbakan Erdoğan tören öncesi ve sonrası basın menuplarının ısrarlı sorularına yanıt vermedi. 
     


SİYASET 



















</TEXT>
</DOC>
