<DOC>
<DOCNO> 125479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sontur08.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı... Memur maaşı belirleniyor... 
</HEADLINE>
<TEXT>

     Bakanlar Kurulu, Başbakan Abdullah Gül'ün başkanlığında toplandı. 
     Başbakanlık Merkez Binası'ndaki toplantı, saat 10.10'da başladı. Toplantıda Acil Eylem Planı'nın ele alınacağı bildirildi. 
     Toplantı gündeminin ana maddelerinden birini de memurlara yapılacak zam oranının belirlenmesi oluşturuyor. Başkent kulislerinde bugün memurların zam oranlarının belirleneceği konuşuluyor. 
     Hükümet memurlara yüzde 20 zam yapmayı düşünüyordu. IMF ise buna karşı çıktı. Ara formül olarak 1,5 milyar liranın üzerindekilere zam yapılmaması, altındakilere ise iyileştirme yapılması gündemde. 
     Bakanlar Kurulu toplantısına yurtiçindeki programı nedeniyle Bayındırlık ve İskan Bakanı Zeki Ergezen ile yurtdışında bulunan Turizm Bakanı Güldal Akşit katılamıyor. 
     
     İzliyoruz... 

     





</TEXT>
</DOC>
