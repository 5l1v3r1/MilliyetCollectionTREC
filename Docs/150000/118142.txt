<DOC>
<DOCNO> 118142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/ekonomi/eko01.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosch’un yönetim üssü Türkiye 
</HEADLINE>
<TEXT>

Türk cumhuriyetlerindeki Bosch Siemens organizasyonunun yönetimini üstlenen BSH Profilo, yakında bu listeye İran, Irak ve Suriye’yi de eklemeye hazırlanıyor 
     EBRU SUNGUR 

     BSH Profilo İcra Kurulu Üyesi Ronald Grünberg, Türk cumhuriyetlerindeki Bosch Siemens organizasyonun yönetiminin Türkiye’ye geçtiğini söyledi. İran, Irak ve Suriye’deki Bosch Siemens organizasyonlarının da kendilerine bağlanacağını belirten Grünberg, "Türkiye, Bosch Siemens’in bölgedeki yönetim üssü olacak. Doğu komşularıyla ticaret yavaş yavaş başlıyor. Savaş çıkmazsa bu ticaret daha da gelişecek" diye konuştu. 
     Bosch Siemens’in Berlin fabrikasındaki bir vardiyanın kaldırıldığını, bundan sonra bu üretimin Çerkezköy’de gerçekleştirileceğini bildiren Grünberg, şöyle devam etti 
     "Berlin’de bir vardiyanın kaldırılmasıyla geçen yıl 12 - 13 bin seviyesinde olan çamaşır makinası ihracatımız, bu yıl 120 - 130 binlere çıktı. Tabii Alman işçiler bu işten pek memnun değil." 
     Yılın ilk altı ayında iyi giden satışlarının, promosyon kampanyalarına sıcak bakmamaları nedeniyle gerilediğini belirten Grünberg, "Promosyon, marka imajına zarar veriyor" dedi. TV satışlarında ise çok başarılı olduklarını kaydeden Grünberg, DVD’li ve VCD’li kombi TV’ler sayesinde bu başarıyı yakaladıklarını söyledi. 
     Beyaz eşya pazarının bu yıl yüzde 12 - 13 büyüdüğünü belirten Grünberg, "Kriz öncesi rakamlardan h l çok uzağız. Ancak bu yılki artışı gelecek yıl da elde edersek herhalde memnun olacağız" dedi. 
     
     Telra - Beko bir numara olur’ 
     Profilo Telra ile Beko arasında süren birleşme görüşmelerine ilişkin olarak ise "Benim temennim birleşmenin gerçekleşmesi" diyen Grünberg, şöyle devam etti 
     "Çünkü o zaman ortaya bir dev çıkıyor. Bu, Türkiye’nin kazancına. Avrupa pazarında bir numaralı oyuncu olacak. İleride bence en azından adet bazında dünyanın bir numaralı televizyon şirketi olur." 
     
     12 trilyon dokuz aylık net k r 
BSH PROFİLO      Ciro 494.3 trilyon lira 
     Sermaye 40 trilyon lira 
     Faaliyet k rı 19.3 trilyon lira 
     



 EKONOMİ 















</TEXT>
</DOC>
