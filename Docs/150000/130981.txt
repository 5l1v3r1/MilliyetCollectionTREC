<DOC>
<DOCNO> 130981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun31.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta cep telefonu savaşları... 
</HEADLINE>
<TEXT>

     Sinema, tiyatro gibi kamuya açık yerlerde cep telefonu kullanımının yasaklanıp yasaklanmaması konusu, New York Belediye Başkanı Michael Bloomberg ile belediye meclisi üyeleri arasında bilek güreşine dönüştü. 
     Belediye Başkanı Bloomberg, uygulaması olanaksız olduğu için bu gibi yerlerde cep telefonu kullanımını yasaklayan tasarıyı veto etti. ''Sinema-tiyatro gibi yerlerde cep telefonu kullanmanın kaba bir davranış olduğunu kabul etmekle birlikte, polislerin, sinemada telefon eden bir kişinin peşine düşmesinin düşünülemeyeceğini'' ifade eden Bloomberg, yasayı bu gerekçeyle veto ettiğini söyledi. 
     Tasarı, meclis üyesi Phil Reeds tarafından hazırlanmıştı. 
     Reeds ve arkadaşları ise başkanın vetosunu geçersiz kılacak sayıda oy potansiyeline sahip olduklarını hatırlattılar ve tasarının yeniden oylanmasını isteyeceklerini açıkladılar. 
     





</TEXT>
</DOC>
