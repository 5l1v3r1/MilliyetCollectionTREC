<DOC>
<DOCNO> 141666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sontur04.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İskenderun Limanı'ndan Tır'larla sevkiyat sürüyor... 
</HEADLINE>
<TEXT>

     TBMM'nin verdiği izin çerçevesinde, askeri üs ve limanlarda gerekli yenileştirme, geliştirme, inşaat ve tevsi ile yerinde hazırlık faaliyetleri kapsamında İskenderun Limanı'na getirilen askeri araç ve malzemelerin sevkıyatı sürüyor. 
     İskenderun'da liman sahasında bekletilen askeri araç ve malzemelerden bir bölümünün daha yüklendiği TIR'lar bu sabah iki ayrı konvoy halinde, D kapısından çıkış yaptı. 
     Jandarma eskortu eşliğindeki TIR konvoylarının liman çıkışı sırasında ve güzergah boyunca sıkı güvenlik önlemleri alındığı gözlendi. 
     Öte yandan, İskenderun Limanı'na dün gece askeri araç ve konteynır yüklü, Ro-Ro gemisi ''Rokıa Delmas'' yanaştı. 
     ''Rokıa Delmas''tan gece başlayan yük boşaltma işlemi sürdürülüyor. 
     





</TEXT>
</DOC>
