<DOC>
<DOCNO> 121746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/yasam/yas02.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 200 sivil polis haftalardır her yerde onu arıyor.. 
</HEADLINE>
<TEXT>
Sapığı yakalayacak polise tam 8 maaş 
Ümraniye sapığını yakalayacak her polis sekiz maaşa kadar ödül alacak. Yardımcı olacak vatandaş da ödüllendirilecek 
     SERHAT ÜNAL 

     İstanbul polisi, son 1.5 yılda sekiz kız çocuğuna tecavüz eden, beşine tecavüze kalkışan Ümraniye Sapığı’nı yakalayabilmek için seferber olurken, bu çabaya İstanbul Emniyet Müdürü Hasan Özdemir’den de destek geldi. 
     Özdemir, Ümraniye Sapığı’nı yakalayacak polislerin her birine sekiz maaşa kadar ödül vereceğini, sapığın yakalanmasını sağlayacak vatandaşları da ödüllendireceklerini açıkladı. Özdemir, vatandaşların sapık korkusundan kurtulabilmeleri için gece gündüz çalıştıklarını belirterek şöyle konuştu "O bölgede çok sayıda sivil polis, yeri geldiğinde evine bile gitmeden görev yapıyor. Ayrıca özel ekipler de kurduk. Çocukların okula huzurlu gitmeleri, ailelerin de bu korkudan kurtulmaları için çalışıyoruz." 
     
     Görürseniz işte numara 
     Bu arada, robot resimleri çizilerek Anadolu yakasındaki ilçelere dağıtılan sapığa ise halen bir türlü ulaşılamadı. 
     Sapığın yakalanabilmesi için çalışan sivil polis sayısı da 120’den 200’e çıkarılırken, Asayiş Şube Müdürü Şahin Yılmaz ise vatandaşlardan yardım isteyerek, "Bu kişinin sağ kulağının üst kısmındaki kıvrım yeri yok. Bu bariz olarak belli. Sapığı elbirliğiyle yakalayacağız" dedi. Eşk li robot resimlere benzeyen kişilerle ilgili Asayiş Şube Müdürlüğü Gasp Büro Amirliği’nin 0 212 214 40 40 ve 0 212 214 41 85 numaralı telefonlarına bilgi verilebilir. 
     



 YAŞAM 






















</TEXT>
</DOC>
