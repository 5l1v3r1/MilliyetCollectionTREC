<DOC>
<DOCNO> 120005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sonspo17.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA Dünya Klasmanı'nda Türkiye, 8. sıradaki yerini korudu... 
</HEADLINE>
<TEXT>

     Uluslararası Futbol Federasyonları Birliği FIFA , Kasım ayı milli takımlar dünya sıralamasını açıkladı. 
     Klasmanda ekim ayında 8. sırada yer alan Türkiye, 728 puanla bu ay da yerini korurken, ilk 8 ülke arasındaki sıralamada değişiklik olmadı. 857 puanlı Brezilya'nın liderliğindeki klasmanda, Fransa, 787 puanla ikinci, İspanya, 779 puanla üçüncü, Almanya, 763 puanla dördüncü, Arjantin, 741 puanla beşinci, Türkiye'nin Avrupa Şampiyonası 7. Eleme Grubu'ndaki rakibi İngiltere, 734 puanla altıncı, Meksika ise 731 puanla yedinci sırada yer aldı. 
     Türkiye'nin Avrupa Şampiyonası 7. Eleme Grubu'ndaki rakiplerinden Slovakya, 540 puanla bir sıra gerileyerek 54'üncülüğe düşerken, Makedonya, 469 puanla bir sıra yükselerek 84'üncülüğe çıktı. Lichtenstein ise 258 puanla 147'ncilikteki yerinde kaldı. 
     Türkiye, Avrupa Futbol Federasyonları Birliği UEFA klasmanında ise 5. sırada bulunuyor. 
     





</TEXT>
</DOC>
