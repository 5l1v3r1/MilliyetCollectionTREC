<DOC>
<DOCNO> 104358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yasam/yas06.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
4500 yıllık sırrı robot çözecek 
</HEADLINE>
<TEXT>

Büyük Piramit’te 4 bin 500 yıldır kapalı olan dehlizin gizemini, içeri gönderilecek robot çözecek 
     DIŞ HABERLER SERVİSİ 

     Mısır’ın Gize kentinde bulunan 4 bin 500 yıllık Büyük Piramit’in bugüne dek çözülemeyen bir sırrı, 21. yüzyıl teknolojisi sayesinde aydınlanacak. 
     Bilim adamları, keşfedildiği 1872 yılından bu yana hiçbir arkeoloğun ulaşamadığı, dehliz şeklindeki bacanın içine robot gönderek, buranın ardında ne olduğunu bulmaya çalışacak. Pyramid Rover’ Piramit Gezgini adı verilen 12.5 santim en ve 30 santimlik boya sahip robotun 17 Eylül’de Kufu Piramiti’nin 63 metrelik gizemli dehlizine yapacağı keşif gezisi, belgesel kanalı National Geographic’ten de canlı yayınlanacak. 
     Kimi uzmanlar, bu dehlizlerin yıldız bacaları’ olduğu görüşünde. Bu teoriye göre bacalar, Orion takımyıldızının şemasına göre yapıldı. Diğer bir uzman görüşü de, bunların ruh bacaları’ olduğu yönünde. Bu teoriye göre, piramite gömülen bedenlerin ruhları bu bacalardan gökyüzüne kaçıyor. 
     



 YAŞAM 



















</TEXT>
</DOC>
