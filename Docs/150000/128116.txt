<DOC>
<DOCNO> 128116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/soneko35.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinin KDV oranı yüzde 1'e çekildi... 
</HEADLINE>
<TEXT>

     Temel gıda maddeleri içinde yer alan zeytindeki KDV oranı yüzde 8'den yüzde 1'e indirildi. 
     Bakanlar Kurulu'nun konuya ilişkin kararı bugünkü Resmi Gazete'de yayımlandı. 
     Bu arada 1 sayılı listenin 1,2,3 ve 6. sıralarında yer alan ürünlerin perakende safhadaki teslimlerinde yüzde 18 olan KDV oranı da yüzde 8'e çekildi. 
     KDV oranı perakende tesliminde yüzde 8'e çekilen ürünler şöyle 
     ''Kuru üzüm, incir, kayısı, ceviz, fındık, Antepfıstığı, çamfıstığı, ay çiçeği, kabak çekirdeği ve benzeri, meyan kökü, meyan balı, defne yaprağı, sumak yaprağı, ıhlamur, kekik, adaçayı, mazı, mahlep, çöven, kimyon, susam, anason, haşhaş tohumu, kendir tohumu, rezene tohumu, süpürge teli, kanola, keçiboynuzu, zerdali çekirdeği, kişniş, acıbadem, kuzu göbeği, mantar, şekerpancarı, fiğ, kütlü ve elyaf pamuk, linter pamuk, pamuk lifi döküntüleri, naturel ve tops haldeki tiftik, yün ve yapağı. 
     Türk Gümrük Tarife Cetveli'nde yer alan sığır ve atların, koyun ve kuzuların astragan veya karakul, persaniye, breitschwanz ve benzerleri, Hint, Çin, Moğolistan ve Tibet kuzuları hariç keçi ve oğlakların Yemen, Moğolistan ve Tibet keçi ve oğlakları hariç ham post ve derileri.'' Bu arada kararnamede perakende safhadaki teslim, teslimi yapılan ürünlerin aynen veya işlendikten sonra satışını yapanlarla işletmelerinde kullanacaklar dışındakilere satılması anlamına gelirken, ürünleri aynen ya da işlendikten sonra satanlarla işletmesinde kullanacakların gerçek usulde KDV mükellefi olmamaları halinde bunlara yapılan teslimler de perakende teslim sayılıyor. 
     
</TEXT>
</DOC>
