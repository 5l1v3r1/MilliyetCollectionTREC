<DOC>
<DOCNO> 149292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/yazar/theper.html </URL>
<DATE> 2003/04/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kapkaç cezası ağırlaşmadı 
</HEADLINE>
<TEXT>

     Bugüne kadar kapkaççılar hakkında çok yazdım. Bunlara yasada bulunan suç tarifinin tatbik edilmediğini dolayısı ile verilmesi gereken cezanın verilmediğinden yakındım. Hatırlayacaksınız söylediğim özetle şu idi 
     Bir kapkaççı her halükarda çantasını veya parasını aldığı kişiye karşı şiddet uygulamıştır. Dolayısı ile gaspın tarifi olan cebir şiddet - hırsızlık kapkaç olayında vardır. Dolayısı ile cezası on yıl hapistir. Ancak bugüne kadar yakalanan kapkaççılardan büyük çoğunluğu tutuklanmadı bile. Sizin bahsettiğiniz olayda ise işin bir başka cephesi var. Çantası alınmaya çalışılan genç ölmüş. Dolayısı ile Ceza Kanunumuzda bir hüküm var. Diyor ki 
     "Öldürmek fiili, velevki husule gelmiş olmasın, diğer bir suçu hazırlamak veya kolaylaştırmak veya işlemek için ika olursa, fail idam cezasına mahkum edilir." 
     Görüldüğü gibi işin içine öldürme fiili giriyorsa artık ceza da değişiyor. Burada tartışılacak bir nokta var. Öldürme fiili isteyerek ve bilerek mi gerçekleşti Evet bir insana karşı yapılan filiin ölüme neden olabileceği bilinir. Örneğin bir aracın arkasından sürüklenen bir genç ölür. Bu nedenle de verilecek ceza idamdır. Biliyorsunuz artık idam cezaları kalktı yerine müebbet hapis var . 
     Netice olarak, okuduğunuz haberde, bir şeylerin değiştiği için cezanın ağırlaştığını sanmayın, bunlar zaten vardı ve bunları hatırlatmak için sık sık yazıyordum. Dolayısı ile verilen ceza, kanunlarımızda zaten olan cezanın tatbikidir. Bakalım Yargıtay ne karar verecek, bir de onu görelim. 
     
     







</TEXT>
</DOC>
