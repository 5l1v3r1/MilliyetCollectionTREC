<DOC>
<DOCNO> 127872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/magazin/amag.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bukelamun Ajda’ 
</HEADLINE>
<TEXT>

Süperstar’ın sahne arkasında kalan yönlerini anlatan dostları, Pekkan’ın farklı kişilikleri tek kişilikte barındıran bir diva olduğu görüşünde birleşti 
     NURDAN AKINER 

     Erkan Özerman 35 yıllık dostu 
     Ajda Pekkan star, kendisi ve çocuk’ olmak üzere 3 kişi olarak yaşar. Aşık olduğunda bu 3 kişilik çok iyi anlaşır. Ajda’nın mutluluğu paylaştığı yaratıklar, kediler ve son zamanlarda sokaktan topladığı köpekler. Herkes marka köpeklerle dolaşırken o, sahipsiz sokak köpeklerini topluyor ve onlara evinin bahçesine yaptırdığı özel kulübelerde bakıyor. Mutlu olduğu zaman başkalarına değil, hayvanlarına anlatır. 
     
     İzzet Çapa Dostu ve ortağı 
     Sahnede bir süperstar ama normalde inanılmayacak kadar mütevazı ve geyşa ruhlu. O kadar misafirperver ve doğaldır ki evine gittiğiniz zaman sizi eşofmanlarıyla gayet natürel bir şekilde karşılar, ağırlar. Mükemmel bir ev hanımı. Değişen dünya ile birlikte o da değişiyor. Bundan sonra ruhundaki çılgınlıkları sahneye taşıyacak. 
     
     Erol Atar Fotoğrafçısı 
     Hırslı, ne istediğini bilen, tuttuğunu koparan biridir. Çok yumuşak ve kırılgandır ama çelik gibi bir iradesi vardır. Estetikleri bile onun hayata bağlılığını gösteriyor. İki ruhu vardır mekanik ve kadın ruhu. Çünkü karşısına çıkan erkekler ona Süperstar olduğu için hesaplarla yaklaşıyor o da bu yüzden gardını alıyor. Kızmaz ve bağırmaz. Kendisine zarar veren insandan uzaklaşır. Ruhundan değil, beyninden idare edilir. Onun hayata bakışı bir erkeğin sıcak kolları değil, işi. Parasını pek sever, kıymetlidir. 
     
     Canan Yaka Modacısı 
     Kendi yöntemleriyle insanları güven testinden geçirir. Olumlu sonuç alırsa o kişiyi hayatından hiç çıkarmaz. Saftır, duyduğuna inanır. Bir ay evine kapat, kimse de kapısını gidip çalmasın kendi kendine yeter. Bir tuvaleti en fazla iki kere giyer. Bir bakarsınız canım tuvaleti ya bluz ya da yastık yapmıştır. Vücudu mankenlere taş çıkartacak kadar güzel ve diri. Diktiğim her şeyi, dekoltenin her türünü çok iyi taşıyor. Çok iyi bir gurmedir, çok güzel yemek yer ama iki gün fazla kaçırdıysa 4 gün aç kalır. Çırılçıplak da estetiktir fiziği çok Avrupai. 
     
     Muammer Yaprakgül Kuaförü 
     Sarı saçı çok sever, aslında kumraldır. İki dakikalık, ufak, basit şeylerden hoşlanmaz. 2 saat de kalır 5 saat de. Yüzünü çok iyi tanıyor. Başının tepesini basık istemez. Topuz yapılsa bile mutlaka postiş takarız. Çalışan insanın değerini bilir, hem kazanır hem de birlikte çalıştıklarına kazandırır. Onunla balık yemek büyük keyiftir. 70 yaşında bile peşinden koşturur. 
     



 MAGAZİN 











</TEXT>
</DOC>
