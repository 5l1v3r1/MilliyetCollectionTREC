<DOC>
<DOCNO> 134739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/yasam/yas08.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyoncuların sıra kavgası 11 yaralı 
</HEADLINE>
<TEXT>

Gebze’de kömür taşıyan kamyoncular birbirine girdi. Silahlar çekildi, 4 kişi gözaltına alındı... 
     MESUT IŞIK Kocaeli DHA 

     Kocaeli’nin Gebze İlçesi’nde kömür taşıyan kamyoncular arasında çıkan sıra kavgasında 11 kişi yaralandı, 4 kişi gözaltına alındı. 
     Olay, Dilovası Beldesi’ndeki Polisan Limanı’nda meydana geldi. Dün saat 17.00 sıralarında Ayhanlar firmasına kömür taşıyan Aktın Nakliyat ve Oman Nakliyat’a ait kamyonlar sıraya girdi. Ardından yine aynı firmaya kömür taşıyan Kayalar Nakliyat’ın kamyoncuları geldi. Ancak sonradan gelen kamyoncuların araya girmek istemesi üzerine tartışma çıktı. Tartışma kavgaya dönüşürken silah çekildi. Çıkan kavgada 11 kişi yaralandı. İbrahim Kaya silahla ayağından yaralanırken, Hidayet Kaya, Yusuf Kançıray, Cengiz Karadamar, Mehmet Zekikaya, Sait Kaya, Muharrem Kançıray, Mevlut Kaya, Ali Tilki, Özcan Kaya ve Kadri Kançıray darp edildi. Yaralılar Gebze Devlet Hastanesi’ne kaldırılırken, 4 kişi gözaltına alındı. 
     
     



 YAŞAM 





















</TEXT>
</DOC>
