<DOC>
<DOCNO> 136821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/dunya/dun02.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BM’ye karışık Irak raporu 
</HEADLINE>
<TEXT>

     BM silah denetçilerinin başkanı Hans Blix, Konsey’in 15 üyesinin çoğunluğunun Dışişleri Bakanı düzeyinde katıldığı toplantıda, Irak’taki silah denetimleriyle ilgili hem eksi, hem de artı noktaları vurguladığı karışık bir tablo çizdi. Ancak daha önceki brifinge göre Irak’ın işbirliği hakkında daha ılımlı bir ton kullanan Blix’in vurguladığı noktalar özetle şöyle 
     
     IRAK KANITLASIN 
     Irak’ta sadece daha önceden bildirilmesi ve yok edilmesi gereken az sayıda boş kimyasal silah başlığı bulundu, onun dışında kitle imha silahına rastlanmadı ama bu, yasak maddelerin olmadığı anlamına gelmiyor. Eğer mevcutsalar, o zaman imha edilmeleri ya da buna dair kanıt sunulması gerekir. 
     
     TAM İŞBİRLİĞİ YOK 
     Bağdat, denetim süreci konusunda tam işbirliğinde bulunuyor. 300’den fazla tesiste 400’den fazla denetim yaptık. Bütün denetimler, önceden haber verilmeden gerçekleşti ve tesislere girişimize hızla izin verildi. Ancak kapıların açılması yetmez, içerik konusunda da tam işbirliği gerekir. Irak, silah bildiriminde sinir gazı, şarbon mikrobu ve balistik füzeleri konusundaki eksik bilgileri tamamlamalı. 
     
     KARAR DELEN FÜZELER 
     Irak’ın elindeki El Sımud füzelerinin menzilinin, BM tarafından izin verilen 150 kilometrelik sınırı aştığı belirlendi. 
     
     ABD KANITLARI KUŞKULU 
     ABD’nin, Irak’ta kitle imha silahı bulunduğuna dair kanıt olarak sunduğu uydu fotoğraflarına kuşkuyla yaklaşıyorum. 
     
     OLUMLU ADIMLAR 
     Irak, havadan casus uçaklarıyla denetime izin verdi bazı kimyasal maddelerin yokedilmesine tanık olan 83 kişilik isim listesi sundu üç bilim adamının da tek başlarına denetçilerle mülakat yapmasına izin verdi. 
     
     NÜKLEER İZ BULUNAMADI 
     Uluslararası Atom Enerji Ajansı Başkanı Muhammed El Baradey ise, Irak’ta yasaklı nükleer faaliyetlere ilişkin kanıt bulunamadığını açıkladı. El Baradey, halen bazı konuların araştırıldığını, Irak’taki denetimlerin genişletilmesi ve daha fazla denetçi gönderilmesi gerektiğini söyledi. 
     



 DÜNYA 













</TEXT>
</DOC>
