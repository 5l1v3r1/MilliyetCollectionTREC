<DOC>
<DOCNO> 136182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sondun02.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Saddam'ın Irak'ı terketmesini savaşa tercih ediyor... 
</HEADLINE>
<TEXT>

     ABD Savunma Bakanı Donald Rumsfeld, savaşa girmektense, Irak Devlet Başkanı Saddam Hüseyin'in ülkesini terk etmesini tercih ettiğini söyledi. 
     Rumsfeld, Times gazetesine yaptığı açıklamada, Saddam'ı kabul ederek, iade etmeme konusunda söz verecek birçok ülkenin bulunduğunu belirtti ve bu durumu savaşa tercih ettiğini bildirdi. 
     Irak sorunun çözümü için, uluslararası toplumun öncelikle kitle imha silahları konusuyla ilgilenmesi gerektiğini belirten Rumsfeld, olası Irak savaşında Türkiye'nin savunması için NATO kapsamında önlem almaya karşı çıkan Fransa, Almanya ve Belçika'nın tutumlarını eleştirdi. 
     Donald Rumsfeld, Avrupa basınında da yer alan açıklamasında, ''Bunlar Fransa, Almanya ve Belçika , halkları ve NATO ülkeleri tarafından yargılanacak. Bu utanç verici çünkü, Türkiye önemli bir ülke'' dedi. 
     





</TEXT>
</DOC>
