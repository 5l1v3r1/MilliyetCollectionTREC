<DOC>
<DOCNO> 126829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/son/sonspo16.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın değişmezi Mondragon... 
</HEADLINE>
<TEXT>

     Galatasaray'da, geride kalan 18 lig maçı boyunca en istikrarlı ve değişmeyen tek futbolcu, sahada toplam 1620 dakika kalan Kolombiyalı kaleci Mondragon oldu. 
     Sarı-kırmızılı ekipte, geçen sezonun ilk yarısında istikrar simgesi olan Ergün'ü bu yıl geçen Mondragon, bütün maçlarda 90 dakika forma giymeyi başardı. 
     Galatasaray'da Mondragon'u 15 maçta oynayıp toplam 1337 dakika forma giyen kaptan Bülent izlerken, 18 maçlık bölümde Hasan 1180, Arif 1172, Ergün 1149 ve Ümit Davala da 1059 dakika oynayarak istikrarlı bir grafik çizdi. 
     
     90 DAKİKA SAHADA KALANLAR 

     Sarı-kırmızılılarda en fazla dakika alan Mondragon, 18 kez 90 dakikayı tamamlarken, Bülent 14, Ergün 12 ve Ümit Davala 10 kez 90 dakika sahada kalarak takımın ''banko'' isimlerinden olduklarını gösterdi. 
     ''Aslanlar''da, 4 futbolcunun dışında Batista, Arif, Hakan 9, Vedat 8, Ayhan, Cihan, Emre 7 ve Hasan da 6 kez sahada 90 dakika kaldı. 
     
     OYNAYAMADILAR 

     Galatasaray'da genç oyunculardan kaleciler Kerem, Mehmet Bölükbaşı ile Faruk ve Sedat zaman zaman maç kadrosuna alınmalarına karşın forma giyme şansı elde edemedi. 
     Sarı-kırmızılıların, yeni transferi Baliç ise 1 kez 90 dakikayı tamamlayabildi. 

     
</TEXT>
</DOC>
