<DOC>
<DOCNO> 127805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sonspo02.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam'ın 2002 karnesi... 
</HEADLINE>
<TEXT>

     2001 yılında Avrupa 2. olarak tarihe geçen A Milli Basketbol Takımı, 2002 yılında düşüş yaşadı. 
     Türkiye'de 2001 yılında yapılan 32. Avrupa Basketbol Şampiyonası'nda 2. olarak tarihinde ilk kez dünya şampiyonasına katılma hakkını kazanan milliler, 29 Ağustos-8 Eylül 2002 tarihlerinde ABD'nin Indiniapolis kentinde yapılan 14. Dünya Şampiyonası'nda beklenilen başarıyı gösteremeyerek, 9. oldu. 
     2001'de 33. Avrupa Basketbol Şampiyonası Yarı Final Eleme Grubu'nda yaptığı ilk 3 maçı kazanan ''12 Dev Adam'', 2002'de ise yaptığı 5 maçın 2'sini yitirdi, 3'ünden galibiyetle ayrıldı. 
     
     2002'DE 26 MAÇ YAPTI 
     A Milli Takım, 2002 yılında resmi ve özel toplam 26 karşılaşma yaptı. 
     26 karşılaşmanın 14'ünü kazanan milliler, 12 maçta da salondan yenik ayrıldı. 
     ''12 Dev Adam'', 26 maçta rakip potalara 2 bin 76 sayı 79.84 sayı bırakırken, kendi potasında 2 bin 22 sayı 77.76 sayı gördü. 
     
     RESMİ MAÇLARDA BAŞARI YÜZDESİ DÜŞTÜ 
     Milliler, 2002 yılında 8'i 14. Dünya Şampiyonası, 5'i de 33. Avrupa Şampiyonası Yarı Final Eleme Grubu maçı olmak üzere toplam 13 resmi maç yaptı. 
     13 resmi maçta 7 galibiyet, 6 yenilgiyle yüzde .8 başarı yüzdesi elde eden ''12 Dev Adam'', 2001 yılında yaptığı 9 resmi maçın 7'sini kazanıp, 2 yenilgi alarak yüzde 77.7 başarı yüzdesi yakalamıştı. 
     
     17 FARKLI RAKİP 
     ''12 Dev Adam'' 2002 yılında 4 kıtadan 17 farklı ülkeyle resmi ve özel karşılaşmalar yaptı. 
     Brezilya ve Yugoslavya ile 3'er, İsveç, Çin Halk Cumhuriyeti, Angola, Rusya ve Lübnan ile 2'şer kez karşılaşan milliler, birer kez de Avustralya, Arjantin, ABD Karması, Hollanda, Litvanya, Porto Riko, İspanya, Bulgaristan, İsviçre ve Ukrayna ile mücadele etti. 
     
     FARKLI SKORLAR 
     A Milli Takım, 2002 yılında en farklı galibiyetlerini Lübnan ve İsveç maçlarında elde ederken, en farklı skorlu yenilgisini Litvanya karşısında aldı. 
     İsveç ile İstanbul'da 25 Temmuz 2002'de yaptığı hazırlık maçında rakibini 85-54 yenen 31 sayı Türkiye, Detroit'deki özel turnuvada da Lübnan'ı 107-76 31 sayı mağlup etti. 
     33. Avrupa Şampiyonası Yarı Final Eleme Grubu'nda 26 Ocak 2002'de deplasmanda Litvanya ile karşılaşan milliler, İbrahim, Hidayet, Mirsad ve Hüseyin'in oynamadığı maçta rakibine 38 sayı farkla 62-100 yenilerek, tarihindeki en farklı yenilgilerinden birini aldı. 
     
     EN SKORER İBRAHİM 
     A Milli Basketbol Takımı'nda 2001 yılında olduğu gibi 2002 yılında da en skorer oyuncu İbrahim Kutluay oldu. 
     Milli takımın 2002 yılında yaptığı 26 maçın 18'inde forma giyen İbrahim, toplam 304 sayı atarak maç başına 16.8 ortalamayla oynadı. 
     İbrahim, bu yıl en fazla sayıyı 27 Kasım 2002'de deplasmanda yapılan 33. Avrupa Şampiyonası Yarı Final Grubu maçında Ukrayna'ya karşı 34 sayı attı. 
     Milli takımda İbrahim'in ardından, skorer oyuncu sıralamasında Türkiye'nin NBA'de forma giyen yıldızları geliyor. Mehmet Okur, 22 maçta 349 sayı ve 15.8 ortalamayla ikinci, Hidayet 17 maçta 243 sayı ve 14.2 ortalamayla üçüncü, Mirsad Türkcan 17 maçta 207 sayı ve 12.1 ortalamayla dördüncü, Hüseyin Beşok da 14 maçta 150 sayı ve 10.7 sayı ortalamasıyla milli takımın en skorer 5. oyuncusu oldu. 
     
     EN FAZLA MAÇ YAPAN HALUK 
     A Milli Takım'da 2002 yılında 26 maçın 26'sında da yer alan oyuncu bulunmuyor. 
     23 maçta forma giyen Haluk Yıldırım, en fazla maç oynayan basketbolcu olurken, Kerem Tunçeri ve Mehmet Okur 22'şer, Ömer Onan 21, Kaya Peker, Asım Pars ve Hakan Köseoğlu 19'ar, İbrahim Kutluay 18, Hidayet ve Mirsad ise 17 maçta oynadı. 
     Fatih Solak ve Ender Arslan birer maçla en az oynayan oyuncular olurken, bu iki oyuncu oynadıkları sürede sayı kaydedemedi. 
     Milli takımda 2002 yılında toplam 20 oyuncu forma giyerken, Harun Erdenay, 14. Dünya Basketbol Şampiyonası sonrasında milli takımı bıraktı. 
     





</TEXT>
</DOC>
