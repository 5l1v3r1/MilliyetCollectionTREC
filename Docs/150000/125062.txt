<DOC>
<DOCNO> 125062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur30.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yaşta anne-baba oldular... 
</HEADLINE>
<TEXT>

     Sakarya'nın Akyazı İlçesi'nde, nikahsız yaşayan 18 yaşından küçük çift, çocuk sahibi oldu. 
     Annesi ve babası bulunmadığı için birlikte kaldığı ailenin yanından geçen yıl kaçan C.D 15 , sevdiği genç C.T 16 ile yaşamaya başladı. Geçen süre içinde hamile kalan C.D, bugün Sakarya Çocuk ve Kadın Doğum Hastanesi'nde doğum yaptı. 
     Sağlıklı bir kız çocuğu dünyaya getiren C.D, duygularını dile getirirken şunları söyledi 
     ''C.T ile birbirimizi çok sevdik. Bana gel kaçalım dedi, ben de bu teklifi kabul ettim. Kaçtığıma ve ona çocuk verdiğime çok seviniyorum. Allah kısmet ederse resmi nikah ve düğün de yapacağız. Hem de çocuğumuz kucağımızda davullu zurnalı düğün yapacağız.'' C.D, kızına Melis ismini vereceğini de sözlerine ekledi. 
     C.T'nin halası Hanife Tokmak da, ''Birbirlerini severek biraraya geldiler ve nur topu gibi bir de kız çocukları oldu. Ben çok mutluyum, onların mutluluğu için her şeyi yapacağım'' diye konuştu. 
     Bu arada, nüfus cüzdanları bulunmadığı belirlenen iki genç ve aileleri hakkında soruşturma başlatıldığı da öğrenildi. 
     





</TEXT>
</DOC>
