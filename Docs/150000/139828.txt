<DOC>
<DOCNO> 139828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy01.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Karar artık Meclis’in 
</HEADLINE>
<TEXT>

Cumhurbaşkanı Sezer başkanlığında yapılan 4.5 saatlik MGK toplantısından hükümetin beklediği yanıt çıkmadı. Bildiride, 31 Ocak’ta tavsiye kararının verildiği hatırlatıldı... 
     BARKIN ŞIK, ÖNDER YILMAZ 

     Milli Güvenlik Kurulu MGK , asker tezkeresinin Meclis’te oylanmasına 24 saat kala yaptığı toplantıda hükümete beklediği "ikinci tavsiye kararını" vermedi. Toplantıda Cumhurbaşkanı Ahmet Necdet Sezer’in, "Karar artık Meclis’indir siyasi mülahazalarla MGK’dan ikinci bir tavsiye kararı beklemek yanlıştır" diyerek toplantıda son noktayı koyduğu öğrenildi. 
     Köşk’ten gergin ayrılan Başbakan Abdullah Gül, kabine üyeleriyle yaptığı toplantıda bugün yapılacak oylamaya ilişkin kararı yeniden gözden geçirdi. Toplantı sürerken hükümetin tezkere rahatsızlığının arttığı bilgisi kulislere yansıdı ancak toplantıya katılan bir kabine üyesi, "Tezkerenin geri çekilmesi söz konusu değil" dedi. 
     Tezkerenin MGK toplantısı sonrasına bırakıldığı açıklamalarıyla başlayan tartışmaya 4.5 saat süren kurul toplantısının sonunda nokta konuldu. Toplantıda Sezer’in önceki gün yaptığı yazılı açıklamayı açarak, MGK’nın bir önceki toplantısında tavsiye kararını zaten verdiğini belirterek hükümet üyelerine, "Karar artık milli iradenindir. Bu kararı Meclis verecek. Bir takım siyasi mülahazalarla MGK’dan ikinci bir tavsiye beklenmesi doğru değil" dediği öğrenildi. 
     
     BİLDİRİ KISA TUTULDU 
     ABD ile müzakereleri sürdüren Devlet Bakanı Ali Babacan, Büyükelçi Deniz Bölükbaşı ve Genelkurmay Harek t Başkanı Korgeneral Köksal Karabay’ın da katıldığı toplantıdan sonra son ayların en kısa MGK bildirisi yayımlandı. Bildiride şöyle denildi "ABD’nin Irak’a olası askeri müdahalesi konusunda ABD ile yapılan müzakereler ve ulaşılan sonuçlar değerlendirilmiştir. Kıbrıs konusunda ise BM Genel Sekreteri’nin son önerileri görüşülmüştür." 
     MGK bildirisinde ikinci bir tavsiye kararına yerverilmemesi şöyle yorumlandı 

</TEXT>
</DOC>
