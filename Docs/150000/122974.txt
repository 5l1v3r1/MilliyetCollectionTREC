<DOC>
<DOCNO> 122974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sondun01.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post El Kaide, İsrail'de intihar saldırısı planlıyor... 
</HEADLINE>
<TEXT>

     El Kaide örgütünün, İsrail'de intihar saldırıları düzenlemeyi planladığı öne sürüldü. 
     Washington Post gazetesinin haberine göre, ABD yetkililerinin El Kaide adına yayın yaptığını düşündükleri bir internet sitesinde, örgütün, Filistin'deki İslami El Kaide Örgütü adlı yeni bir kolunun oluşturulduğu bildiriliyor. Sitede, bu örgütün İsrail ile Filistin yönetimi arasındaki görüşmeleri zayıflatmak için uğraşacağı belirtiliyor. 
     Sitede, ''Filistin'deki İslami El Kaide, kısmi ve itaatkar çözümlere direnişlerinde Filistinli mücahitlere katılmaktadır ve Filistin topraklarının tamamen kurtarılması dışında hiçbir şeyi kabul etmeyecektir'' deniliyor. Sitede, El Kaide'nin yeni Filistin kolu ''siyonist işgalcileri yenecek ve onları geldiklere yere geri gönderecektir'' deniliyor. 
     Gazetenin haberinde, istihbarat yetkililerinin, söz konusu internet sitesinin El Kaide'nin İsrail'i hedef alma kararlılığının yeni bir kanıtı olduğunu düşündükleri belirtildi. 
     Arapça yayın yapan sitede ayrıca, Filistin yönetimiyle Hamas arasındaki anlaşmazlığa son verilmesi isteniyor. 
     





</TEXT>
</DOC>
