<DOC>
<DOCNO> 131500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo07.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Mısır Milli Takımı yarın özel maçta karşılaşacak... 
</HEADLINE>
<TEXT>

     Galatasaray ile Mısır Milli Futbol Takımı, yarın özel maçta başkent Kahire'de karşı karşıya gelecek. 
     Kahire Olimpik Stat'taki karşılaşma, TSİ 14.45'de başlayacak. 
     Bu maçta Mısır Milli Takımı kadrosunda, Türkiye'de forma giyen Gençlerbirliği'nden Ahmed Hassan ve El Saka ile Malatyasporlu Ayman Abdülaziz de yer alıyor. 
     Türkiye'nin Kahire Büyükelçisi Korkmaz Haktanır, Galatasaray'ın Mısır Milli Takımı ile yapacağı dostluk maçı için Kahire'ye gelmesinin 2 ülkenin spor ilişkileri açısından memnuniyet verici olduğunu söyledi. 
     Bu arada Mısır'ın Ahram Gazetesi, Galatasaray'ın 80 yıl aradan sonra Mısır'a geldiğini yazdı. Gazetede, Galatasaray'ın bu ülkeye ilk ziyaretini 1926 yılının ağustos ayında gerçekleştirdiği, o tarihlerde İskenderiye kentinde Mısır'ın El Ahli takımıyla karşılaştığını ve Galatasaray'ın maçı 1-0 kazandığını bildirildi. 
     Türkiye'nin Kahire Büyükelçiliği'nin, Galatasaray'ın onuruna yarın akşam yemek vereceği, Galatasaray'ın ayrıca Kahire'de Nil Nehri gezisi yapacağı ve piramitleri ziyaret edeceği kaydedildi. 
     





</TEXT>
</DOC>
