<DOC>
<DOCNO> 126087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur09.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hablemitoğlu'nun cenazesi Kocatepe Camii'nde... 
</HEADLINE>
<TEXT>

     Uğradığı silahlı saldırı sorucu ölen Dr. Necip Hablemitoğlu'nun cenazesi, cenaze namazı için Kocatepe Camii'ne getirildi. 
     Bu sabah saat 09.30'da Keçiören Adli Tıp Kurumu'ndan alınarak, SSK Dışkapı Hastanesi'ne götürülen cenaze, burada Türk bayrağına sarıldı. 
     Cenaze, Çankaya Belediyesi'ne ait ambulansla saat 10.50'de Kocatepe Camii'ne ulaştı. 
     Hablemitoğlu'nun eşi Şengül Hablemitoğlu ve diğer aile yakınları da saat 10.40'de Keçiören Belediyesi'ne ait bir minibüs ve diğer araçlarla törene katılmak üzere evden ayrıldı. 
     Kocatepe Camii'ne bir buket beyaz çiçekle gelen Şengül Hablemitoğlu, cami avlusunda taziyeleri kabul etti. Taziyeler sırasında metin olmaya çalıştığı gözlenen Şengül Hablemitoğlu, cenazenin Kocatepe'ye getirilmesinin ardından eşinin Türk bayrağına sarılı tabutu başında beklemeye başladı. Hablemitoğlu'nun, çocukları ise henüz Kocatepe Camii'ne getirilmedi. 
     Öte yandan, cenaze töreni nedeniyle güvenlik güçleri geniş önlemler aldılar. Tören alanında televizyonlara ait çok sayıda canlı yayın aracı da Kocatepe Camii'inde yerlerini aldı. 
     





</TEXT>
</DOC>
