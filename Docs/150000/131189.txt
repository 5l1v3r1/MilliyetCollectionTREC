<DOC>
<DOCNO> 131189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yazar/uras.html </URL>
<DATE> 2003/01/16/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Krediler küçülüyor 
</HEADLINE>
<TEXT>

     Bizde mevduat bankalarının kullandırdıkları krediler, zaten ekonomimizin büyüklüğüne göre yetersizdir. Sanayileşmiş ülkelerde banka kredileri, milli gelirin büyüklüğünün üstüne çıkar. Hatta büyüklüğünü çok aşar. Bizde ise toplam banka kredileri, milli gelirimizin yüzde 10’u ile yüzde 12’si etrafında dolanır durur. Ekonomi için bu ölçüde yetersiz olan banka kredilerinin giderek küçülmesi, çok olumsuz bir gelişmeyi işaret etmektedir. 
     
     Kredi desteği şart 
     Ekonominin esası, yatırım ile üretimdir. Yatırım ve üretim olmadan, ne istihdam ne refah artar. Para olmadan da, ne yatırım yapılır, ne üretim. Dünyanın hiçbir yerinde yatırım ve üretim yapanlar yüzde yüz öz kaynak ile açık anlatımıyla sadece kendi tasarruflarıyla ayakta duramaz. Mutlaka kredi desteğine ihtiyaçları vardır. Türk ekonomisi de büyüyecek ise, yeterli ölçüde banka kredisi ile büyüyecektir. 
     Ama görüyoruz ki, banka kredileri artmıyor, azalıyor. 2001 yılı sonunda 103.7 katrilyon mevduata sahip olan bankalar, ekonomiye 31.2 katrilyon kredi kullandırmıştı. 2002 yılı sonunda mevduat 131.0 katrilyona ulaştı. Kredi toplamı 31.8 katrilyonda kaldı. 
 Mevduat Kredi - 2001 103.7 31.2 - 2002 131.0 31.8 Değişim - Türk lirası 27.2 0.6 - Yüzde 1- Cari 263 1.9 2- Reel -3 -22.1      
     TEFE, enflasyon artışı 30.8 
     
     Banka kredilerinin bir yıl içinde, cari olarak yüzde 1.9 oranında, reel olarak enflasyondan arındırılarak yüzde 22.1 oranında küçülmesine yüksek faizden korkan ve mali bünyeleri zayıf olan işletmelerin talep yetersizliğinin mutlaka payı var. Ama unutulmasın ki, Hazine yıl içinde yüzde 63.9 ortalama faizle bankaların kaynaklarını emdi. Özel sektöre verilecek kredi bırakmadı. 
     2001 yılının son günlerindeki ABD doları değeri ile o günlerin mevduat ve kredi rakamları ABD dolarına dönüştürüldüğünde, toplam mevduatın 71.5 milyar dolar, toplam kredilerin 21.5 milyar dolar olduğu görülür. Aynı işlem, 2002 yılının son günlerinde tekrarlandığında, mevduat rakamının 79.0 milyar dolara yükseldiği, buna karşılık kredilerin 19.2 milyar dolara düştüğü dikkati çeker. 
 Mevduat Kredi - 2001 71.516 21.536 - 2002 79.037 19.210 Değişim - Dolar 7.521 2.326 Yüzde 10.5 -10.8      
     ABD doları değer artışı 14.2 
     
     Banka kredilerinin bu durumu, reel ekonominin finansmanında ciddi bir tıkanıklık olduğunu açıklıkla ortaya koymaktadır. Bu tıkanıklığın nedenlerini ortaya çıkarmaz, tartışmaz isek, ne yatırımlar artar, ne üretim artar. İstihdam ve büyüme sorunu giderek ciddileşir. 
     
     







Strateji .. 


Tarih,Türkiye’ye nanik çekerken... 


Paranın gözü... 


Gül Saddam tehdit olmaktan çıkmalı 


Ahbap çavuş ilişkisi 


Böylesine acemilikleri sindirmek güç 


Kırmızı teğel dikişi 


Yarım kalan savaşın yıldönümü 


Teröristler fakir mi olur 


Romantik Ankara hükümetinin nafile aşkı 


Baskı artıyor, zaman daralıyor... 


Gün eksilmesin penceremden... 


Mesut Yılmaz’ın prensliği... 


Olası Irak barışı 


Terminatör Cem Uzan 


Krediler küçülüyor 


TÜSİAD ile AKP’nin seyir defteri 


</TEXT>
</DOC>
