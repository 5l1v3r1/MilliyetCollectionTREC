<DOC>
<DOCNO> 132165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sondun12.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denediği erotik kelepçeler kilitlenince itfaiye çağırdı.. 
</HEADLINE>
<TEXT>

     İngiltere'de, erotik kadın iç çamaşırları satan dükkanda bir kadın, ''erotik kelepçeleri'' denerken kelepçe kilitlenip kalınca itfaiyeciler tarafından kurtarıldı. 
     Wolverhampton'daki dükkanın bir yetkilisi, cumartesi günü iki arkadaşıyla birlikte dükkana giren kadının kelepçeleri denemeye başladığını söyledi. 
     Oynarken kilitlenip kalan kelepçeyi açmak üzere olay yerine gelen itfaiyeciler, kelepçeyi testereyle keserek kadını kurtardı. 
     İtfaiyeciler çalışırken dükkanın etrafında büyük bir kalabalığın toplanarak çok mahcup olan kadını ''kurtarma operasyonunu'' izlediği belirtildi. 
     





</TEXT>
</DOC>
