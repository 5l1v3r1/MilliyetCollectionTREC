<DOC>
<DOCNO> 131432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sondun08.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en iyi yüzme havuzlarına sahip otelleri... 
</HEADLINE>
<TEXT>

     ABD'de yayımlanan Forbes dergisi, dünyanın en iyi yüzme havuzlarına sahip lüks otellerini belirledi. 
     İlk 10'a giren otellerin çoğunluğu ABD, Fransa ve İtalya'da bulunurken, Malezya'dan Seyşel adalarına kadar bazı uzak yörelerdeki otellerin yüzme havuzları da listede yer aldı. 
     Forbes'un, mükemmel yüzme havuzlarına sahip oteller listesi ve bu otellerin gecelik ücreti şöyle 
     1- The Datai-Langkawi 392 dolar . 
     2- Beverly Hills Hotel, Los Angeles 380 dolar . 
     3- Mondrian Hotel, Los Angeles 245 dolar . 
     4- The Delano, Miami 320 dolar . 
     5- Hotel Ritz, Paris 611 dolar . 
     6- Palazzo Sasso-Ravello, İtalya 889 dolar . 
     7- Bamyan Tree, Seyşel adaları 750-2 bin 350 dolar . 
     8- Bellagio, Las Vegas 169 dolar . 
     9- Park Hyatt Hotel, Tokyo 330 dolar . 
     10- Hotel Cipriani, İtalya 347 dolar . 
     Bu otellerin yüzme havuzlarından bazıları ısıtılıyor ve tüm yıl boyunca kullanılabiliyor. Bir kısmı palmiye ağaçlarının gölgesinde bulunan havuzların bazıları ise deniz manzaralı. 
     Forbes dergisinin haberinde, yüzme havuzuna sahip otellerin doluluk oranının, olmayanlara göre yüzde 20 daha fazla olduğuna işaret edilirken, oda ücretleri daha pahalı olmasına rağmen havuzlu otellere özellikle ailelerin rağbet ettiği belirtildi. 
     
</TEXT>
</DOC>
