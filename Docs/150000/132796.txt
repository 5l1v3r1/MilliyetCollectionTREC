<DOC>
<DOCNO> 132796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/guncel/gun09.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra Rüstem Paşa’da mı 
</HEADLINE>
<TEXT>

Dünyaca ünlü İznik çinileriyle kaplı Rüstem Paşa Camii’nde hırsızlık olaylarından ders alınmadı. Sabaha kadar korumasız bırakılan caminin alarm sistemi de yok 
     ÖMER ERBİL İstanbul 

     Son günlerde camilerde yaşanan çini hırsızlıklarından sonra gözler 16. yüzyıl İznik çinileriyle meşhur olan Rüstem Paşa Camii’ne çevrildi. Paha biçilmez İznik çinileriyle kaplı cami, geceleri Allah’a emanet. Etrafı işyeri hanlarıyla dolu caminin alarm sistemi ve gece bekçisi bulunmazken cami sadece tek asma kilitle korunuyor. 
     Kanuni Sultan Süleyman’ın damadı Sadrazam Rüstem Paşa tarafından 1561’de yaptırılan caminin iç duvarları, mihrabı, fil ayaklarıyla dış avludaki ön cephesi tamamen İznik çinileriyle kaplı. 16. yüzyıl İznik çinilerinin kullanıldığı cami, batılı sanat kitaplarında da bir "şaheser" olarak nitelendiriliyor. Lale, nar çiçekleri, sümbül ve bahar çiçekleriyle süslü çiniler, İznik çini sanatının en nadide parçaları olarak gösteriliyor. 
     Geçmiş dönemlerde birçok kez çinileri çalınan camide h l bir önlem alınmadı. Hırsızlıktan en çok etkilenen bölüm olan avludaki "son cemaat yeri" tamamen dış etkilere açık. Yatsı namazından sonra kapısına asma kilit takılan cami, sabah ezanına kadar korumasız bırakılıyor. 
     
     Diyanet sıcak yaklaşmıyor 
     Cami görevlileri, cemaatin caminin korunması için alarm gibi güvenlik önlemi yaptırmak istediğini ancak vakıfların ve Koruma Kurulu’nun buna izin vermediğini söyledi. Vakıflar İstanbul Bölge Müdürlüğü yetkilileri, koruma giderlerinin Diyanet İşleri Başkanlığı tarafından ödenmesinin planlandığını bildirdi. Ancak Diyanet İşleri, camilerde mal sahibinin Vakıflar olduğunu gerekçe göstererek bu projeye sıcak yaklaşmıyor. 
     
Çinilere koruma şart oldu      Rüstem Paşa Camii’nde çini sanatının paha biçilmez örnekleri sergileniyor. Ancak avludaki son cemaat yeri hırsızlara davetiye çıkarıyor. 
     
Bir ay içinde 2 soygun      Çini hırsızlığı Eminönü’ndeki Yeni Camii Hünk r Mahfili’nin bir ay içinde iki kez soyulmasıyla gündeme gelmişti. Hırsız ya da hırsızlar ilk olarak padişahların namaz kıldığı Hünk r Mahfili’nin kapısındaki kilidi kırarak içeriye girmiş, duvardaki harçlar kazınarak 300 yıllık İznik çinileri sökülmüştü. Ancak ilk seferde çinilerin hepsi çalınamamıştı. İkinci hırsızlık olayında ise duvardaki çinilerin tamamı götürüldü. 
     
     



 GÜNCEL 























</TEXT>
</DOC>
