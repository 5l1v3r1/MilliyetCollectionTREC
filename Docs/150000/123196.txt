<DOC>
<DOCNO> 123196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur11.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'nda yoğun sis etkili... 
</HEADLINE>
<TEXT>

     Ankara-İstanbul karayolunun Bolu Dağı kesiminde etkili olan yoğun sis, tatilcilerin dönüş yolculuğunu olumsuz etkiliyor. 
     Karayolları 41. Şube yetkililerinden alınan bilgiye göre, Ankara-İstanbul karayolunun Bolu Dağı kesiminde etkili olan sis, zaman zaman görüş mesafesini 10 metreye kadar düşürüyor. 
     Yetkililer, sürücülerin, güzergahta bulunan sis lambaları ve ışıklı panolarda yer alan uyarılara uymalarını, araçlarının far ve sis lambalarını yakarak hareket etmelerini istediler. 
     Bolu Dağı'nda yarın, pazartesi günü kar yağışı beklendiğini kaydeden yetkililer, sürücülerin buna göre hareket etmeleri ve yanlarında takoz, zincir ve çekme halatı bulundurmaları gerektiğini kaydettiler. 
     Bu arada, geçtiğimiz yıllarda Abant Kavşağı ve Bolu Dağı'nda yoğun kar yağışı ve trafik yüzünden zor anlar yaşayan tatilciler, bu yıl erken dönüşe geçtiler. Bayram tatilinin bitmesine bir gün kala E-80 karayolunun Abant gişelerinde araç trafiğinin yoğun olduğu gözleniyor. 

     
</TEXT>
</DOC>
