<DOC>
<DOCNO> 114517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur32.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal ve Erdoğan kozlarını paylaşmaya hazırlanıyor 
</HEADLINE>
<TEXT>

     CHP Genel Başkanı Deniz Baykal ve AKP Genel Başkanı Recep Tayyip Erdoğan, katılacakları televizyon programı için hazırlıklarını sürdürüyor. 
     Kanal D'de 25 Ekim Cuma günü canlı yayınlanacak "Seçim Arenası" programında ilk kez karşı karşıya gelecek olan iki lider, hazırlıklarını kurmaylarıyla sürdürüyor. 
     Erdoğan, mitinglerine verdiği iki gün aradan yararlanarak hem yarın yapılacak malvarlığı ile ilgili davaya, hem de Cuma günü gerçekleşecek program için hazırlıklarını İstanbul'da kurmaylarıyla sürdürüyor. Erdoğan, bu akşam Ankara'ya dönerek çalışmalarına yarın Genel Merkez'de devam edecek. Erdoğan, ara verdiği mitinglerine 24 Ekim'de Elazığ, Tunceli ve Malatya mitingleri ile devam edecek. 
     Baykal, bugün genel merkezde kurmaylarıyla çalıştı. Baykal, İstanbul milletvekili adayları Kemal Derviş, Yaşar Nuri Öztürk, Zülfü Livaneli ve bazı parti yöneticilerinin katıldığı toplantıda, program konusunda görüş alışverişinde bulundu. 
     





</TEXT>
</DOC>
