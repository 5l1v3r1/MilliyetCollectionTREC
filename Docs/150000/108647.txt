<DOC>
<DOCNO> 108647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun07.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü tenisçi Becker vergi kaçırmaktan yargılanacak... 
</HEADLINE>
<TEXT>

     Alman tenisçi Boris Becker'in, vergi kaçırdığı gerekçesiyle yargılanacağı bildirildi. 
     Süddeutsche Zeitung adlı gazete, Becker'in, yaklaşık 1 milyon 500 bin euro vergi kaçırdığı gerekçesiyle 23 Ekim'den itibaren Münih Eyalet Mahkemesi'nde yargılanacağını yazdı. 
     Münih Savcılığı, Becker hakkında, Monako'nun başkenti Monte Carlo'da yaşadığını söylemesine rağmen Münih kentinde oturduğu ve 1991-1993 yılları arasında faizlerle birlikte yaklaşık 5 milyon 300 bin euro vergi ödemediği suçlamasında bulunmuştu. 
     Savcılığın, suça tabi olan vergi miktarının 1 milyon 500 bin euro olduğunu açıkladığı ifade edilen haberde, Becker'in avukatlarının geçmişte, dava açılmaması için savcılıkla anlaşmaya çalıştığı belirtildi. Sonuçta, faizlerle birlikte yaklaşık 6 milyon 500 bin euro ödenmesi konusunda anlaşma sağlandığı kaydedildi. 
     Becker'in başlangıçta anlaşmaya karşı çıktığı, daha sonra kabul ettiği, ancak şu anda da parayı ödeyecek durumda olmadığı bildirildi. 
     





</TEXT>
</DOC>
