<DOC>
<DOCNO> 105884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun16.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist Fehriye Erdal'ın iadesi gündemde... 
</HEADLINE>
<TEXT>

     Brüksel'de temaslarını sürdüren Başbakan Yardımcısı ve Dışişleri Bakanı Şükrü Sina Gürel, Belçika Meclis Başkanı Herman De Croo ile görüştü. 
     De Croo, görüşmeden sonra yaptığı açıklamada, Türkiye'de idam cezasının kaldırılmasından sonra, Sabancı suikasti faillerinden terörist Fehriye Erdal'ın iadesinin sakıncalı görülmeyeceği mesajını verdi. 
     Belçika Meclis Başkanı, Gürel ile verimli bir görüşme yaptıklarını, iyi anlaştıklarını belirterek, terörist Erdal'ın Belçika'da yargılama sürecinin devam ettiğini, Türkiye'ye iadesi konusunda, demokratik açıdan bir sakınca görmediğini ifade etti. 
     Gürel de Irak konusuna değinerek, gelişmelerden kaynaklanan endişe ve rahatsızlığı dile getirdiklerini, bölge huzuru için BM çerçevesinde barışçı bir çözümden yana olduklarını belirtti. 
     Şükrü Sina Gürel'in bugün bir basın toplantısı düzenleyerek, temasları hakkında ayrıntılı bilgi vermesi bekleniyor. 
     





</TEXT>
</DOC>
