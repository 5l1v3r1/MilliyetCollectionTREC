<DOC>
<DOCNO> 123873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/spo03.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAŞ BLÖFÜ 
</HEADLINE>
<TEXT>

Galatasaray yönetimi, sezon sonunda sözleşmesi sona erecek olan yıldız futbolcunun yuvadan bedava uçmaması için satışını Ocak’ta bitirmek istiyor 
     ERHAN TELLİ 

     Temasa geçecekler 
     GALATASARAY Yönetimi, devre arasında Hasan Şaş operasyonunu gerçekleştirmek için düğmeye bastı. Sarı - Kırmızılılar sezon sonunda sözleşmesi sona erecek olan yıldız futbolcuyu bedava elden kaçırmamak için erken "Satış" kararı aldı. Avrupa piyasasında Hasan’ın fiyatını araştıracak olan Sarı - Kırmızılılar, cazip bir teklif gelirse satışı gerçekleştirecek. 
     
     Inter beklemede 
     SARI - Kırmızılı yönetimin, Teknik Direktör Fatih Terim ile bu operasyon için görüşerek gerekli onayı aldığı öğrenildi. Galatasaraylı yöneticilerin hedefinin, daha önce Hasan Şaş’ı gündemine alan Inter olduğu bildirildi. Ancak İtalyan kulübünün sezon sonuna kadar beklemekte kararlı olduğu ve Galatasaray’a para ödemeden yıldız futbolcuyu almak istediği ifade edildi. 
     
     Rakipler önemli 
     INTER’İN maddi gücü nedeniyle her şartta transferi bitirebileceğini yakından bilen Sarı - Kırmızılılar, Ocak ayı operasyonunda bu kulübün rakiplerine yeşil ışık yakacak. Galatasaraylı yöneticiler, Inter kapmadan önce birçok İtalyan kulübünün bonservis ücretini ödeyerek Hasan Şaş’ı renklerine katmaya sıcak bakacağı görüşünde birleşiyor. 
     
Dürüst’ten sert yanıt      GALATASARAY İkinci Başkanı Ali Dürüst, Beşiktaş Basın Sözcüsü Mete Düren’in açıklamalarına tepki gösterdi. Dürüst, Mete Düren’in "Eski defterleri açtırmasınlar. Dört seneyi masaya yatırırız" açıklamısına sert çıktı. Galatasaray İkinci Başkanı, "Masamız kupalarla dolu. Sadece Türkiye’de değil, Avrupa’da da başarılı olduk. UEFA’da her engeli geçip, kupa ile geri döndük" dedi. 
     BEŞİKTAŞ’IN galibiyetiyle ilgili bir sorunları olmadığını kaydeden Dürüst, "Onları tebrik ediyoruz" diye konuştu. Ali Dürüst sözlerini şöyle sürdürdü "Benim futbolcum nasıl formsuzken eleştiriliyorsa, hakemler de eleştirilebilmeli. Bizi hakemlerle, özellikle de Fatih Terim ile karşı karşıya bırakmak isteyen mihraklar var. Bu oyunlara gelmeyeceğiz." 
     
Zalayeta sesleriGalatasaray transfer çalışmalarına hız kazandırdı, Juventus’un Uruguaylı golcüsünü gündemine aldı 
     Juve kiralıyor 
     CİM - Bom, Ocak ayında başlayacak olan transfer pazarında takviye yapmak için kolları sıvadı. Galatasaray’ın ilk hedefi Juventus’un Uruguaylı golcüsü Marcelo Zalayeta olduğu öğrenildi. Juventus’un bonservisi 11 milyon dolar olan bu oyuncuyu sezon sonuna kadar kiralamak istemesi üzerine Sarı - Kırmızılılar’ın devreye girdiği bildirildi. Pazarlıkların sürdüğü açıklandı. 
     
     Volkan teması 
     GALATASARAY iç pazarda ise yüksek fiyatlar nedeniyle bir hayli sıkıntılı. Gençlerbirliği’nin Okan Koç için 4 milyon dolar istemesi bu transferi suya düşürdü. Sinan için ise Altay’ın yaklaşık 1.5 milyon dolardan kapı açması tepkiyle karşılandı. Bu gelişmelerin ardından Sarı - Kırmızılılar rotayı Körfez’e çevirdi. Kocaelisporlu Volkan için temaslar hızlandırıldı. 
     
     Zalayeta kimdir 
     1978 yılında Uruguay’da dünyaya geldi. 1.88 boyunda ve 89 kilo ağırlığında. Profesyonel futbol yaşamı Danubio Kulübü’nde başladı. Daha sonra Panarol’a transfer oldu. 1997 Kasım ayında İtalya macerası başladı. İlk yılında Juventus formasıyla 7 maçta oynadığı 1 gol attı. Daha sonra Empoli ve Sevilla’da forma giydi. Geçen sezon Juve’ye geri döndü. 23 maçta 6 gol attı. 
     
Sarr’a dönüş bileti      OCAK ayında takıma takviye yapacak olan Galatasaray, Milan’dan kiraladığı Sarr’ı gönderiyor. Sarı - Kırmızılı yöneticilerin, genç oyuncunun menajeriyle dün görüşüp, "Kontenjan boşaltacağız. Sarr da bekleneni veremeyenler arasında" dediği öğrenildi. Öte yandan Galatasaray, Gaziantep maçının hazırlıklarını dün yaptığı tek idmanla sürdürdü. 
     



 SPOR 


























</TEXT>
</DOC>
