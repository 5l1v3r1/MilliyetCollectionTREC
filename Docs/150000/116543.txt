<DOC>
<DOCNO> 116543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sondun04.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, Brezilya'nın yeni Devlet Başkanı'nı kutladı 
</HEADLINE>
<TEXT>

     Irak Devlet Başkanı Saddam Hüseyin, Brezilya'da bir hafta önceki seçimi kazanan yeni Devlet Başkanı, İşçi Partisi lideri Luis İnacio Lula Da Silva'ya özel kutlama mesajı gönderdi. 
     Saddam Hüseyin, Brezilya'nın yeni Devlet Başkanı'na, halkına hizmette başarı dilerken, iki dost halkın arasındaki ilişkilerin ve işbirliğinin geliştirilmesini umduğunu açıkladı. 
     On iki yıl önceki Körfez savaşından önce iki ülke arasında çok güçlü ticari-ekonomik ilişkiler bulunuyordu. Irak, Brezilya'ya sattığı petrol karşılığında Brezilya üretimi Volkswagen araçları ve hafif silahlar alıyordu. 
     Brezilya gazetesi Estado de Sao Paulo, geçen ay, Brezilya'nın Irak'a uranyum sattığını yazdı. 
     Körfez savaşından sonra da iki ülke arasında diplomatik ilişkiler kesilmedi. 
     





</TEXT>
</DOC>
