<DOC>
<DOCNO> 148804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sondun35.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta cami çatışması sona erdi 1 ABD askeri öldü 
</HEADLINE>
<TEXT>

     Irak'ın başkenti Bağdat'ın kuzeybatısındaki Adamiyya semtinde bulunan cami çevresinde Amerikan askerleriyle Iraklılar arasında çıkan çatışmalarda, 1 Amerikan deniz piyadesinin öldüğü, 20'den fazlasının yaralandığı bildirildi. 
     Amerikalı askeri sözcü Yüzbaşı Frank Thorpe, Katar'daki Amerikan Merkez Komutanlığı karargahında yaptığı açıklamada, sona eren çatışmaların çok şiddetli olduğunu, Amerikan güçlerinin kayıplar verdiğini söyledi. 
     Amerikan 1. Deniz Piyadesi Tümeni'nden Binbaşı Rod Legowski de, 1 Amerikan askerinin öldüğünü, 20'den fazla askerin yaralandığını belirtti. 
     Legowski, Amerikan askerlerine havan, roketatar ve AK-47 tüfekleriyle saldırıldığını kaydetti. 
     Daha önce yapılan açıklamalarda, çatışmalarda 1 Amerikan askerinin yanı sıra 3 de Iraklının öldüğü bildirilmişti. 
     





</TEXT>
</DOC>
