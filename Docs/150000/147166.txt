<DOC>
<DOCNO> 147166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/spor/spo06.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftara vize cıktı 
</HEADLINE>
<TEXT>

İçişleri Bakanı Abdülkadir Aksu, misafir yasağına son veren bir genelge yayımladı. Artık stadların yüzde 10’u konuk takımın taraftarına ayrılacak 
     Krize son verdi 
     FUTBOL kamuoyunda tartışma konusu olan, konuk takım taraftarlarına yer ayırma krizine, İçişleri Bakanlığı el koydu. Bakan Abdülkadir Aksu, güvenlik gerekçesiyle, özellikle derbi maçlarda uygulanan yasağa son veren bir genelge yayımladı. Aksu, stad kapasitesinin UEFA karşılaşmalarında yüzde 5’inin, lig maçlarında ise yüzde 10’nun misafir taraftarlara ayrılmasını istedi. 
     
     Araçlarda arama 
     BAKAN Aksu, UEFA Güvenlik Kriterleri Talimatnamesi’ni uygulamaya koyarak, alınan kararı valiliklere bildirdi. Aksu bir dizi emniyet tedbirlerine de dikkat çekti. İçişleri Bakanı, maç öncesinde hakim karara ya da vali emriyle taraftarları taşıyan toplu taşım araçlarında arama yapılmasını istedi ve stada kesici cisimlerin sokulmamasını bir kez daha hatırlattı. 
     
     Alkole izin yok 
     AKSU’NUN genelgesinde şu görüşler yer aldı Stadlara alkollü içki sokulmasına izin verilmeyecek. İçecekler, tehlikeli olmayan kaplarda satılacak. Havai fişekler alınmayacak. Küfür içeren afiş ve pankartlar astırılmayacak. Kötü tezahürat konusunda kulüp yöneticileriyle işbirliği yapılacak. Taşkınlık yapma olasılığı bulunanlar kontrol altında tutulacak. 
     


SPOR 




























</TEXT>
</DOC>
