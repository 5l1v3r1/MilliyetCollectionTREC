<DOC>
<DOCNO> 104077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur09.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi partilerin oy pusulasındaki yeri için yarın kura çekiliyor 
</HEADLINE>
<TEXT>

     Siyasi partilerin, 3 Kasım Pazar günü yapılacak milletvekili genel seçiminde birleşik oy pusulasındaki yerlerinin belirlenmesi amacıyla yarın, Yüksek Seçim Kurulu'nda YSK kura çekilecek. 
     YSK'ca belirlenen seçim takvimine göre, siyasi partilerin birleşik oy pusulasındaki yerlerinin belirlenmesi için yarın, kura çekimi yapılacak. 
     Seçime girmeye hak kazanan 23 partinin temsilcilerinin katılımı ile gerçekleştirilecek toplantıda, partilerin hangi sıraya göre kura çekecekleri, YSK üyeleri tarafından kura ile belirlenecek. 
     Siyasi parti temsilcileri de bu sıraya göre kura çekerek, partilerinin birleşik oy pusulalarındaki yerlerini belirleyecekler. 
     Seçime, Adalet ve Kalkınma Partisi, Anavatan Partisi, Aydınlık Türkiye Partisi, Bağımsız Türkiye Partisi, Büyük Birlik Partisi, Cumhuriyet Halk Partisi, Demokrat Parti, Demokrat Türkiye Partisi, Demokratik Halk Partisi, Demokratik Sol Parti, Doğru Yol Partisi, Emeğin Partisi, Halkın Demokrasi Partisi, İşçi Partisi, Liberal Demokrat Parti, Millet Partisi, Milliyetçi Hareket Partisi, Özgürlük ve Dayanışma Partisi, Saadet Partisi, Türkiye Komünist Partisi, Yeni Türkiye Partisi, Yeniden Doğuş Partisi ve Yurt Partisi katılıyor. 
     





</TEXT>
</DOC>
