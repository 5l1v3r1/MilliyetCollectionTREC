<DOC>
<DOCNO> 103067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/spor/bbas.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yalnız değilsiniz" 
</HEADLINE>
<TEXT>

Dünya Şampiyonası için ABD’ye giden 12 Dev Adam, New York ve Detroit’te, Türkler’in yoğun ilgisi ile karşılaştı. Havalimanları Türkiye’ tezahüratıyla inledi 
     GÖKHAN TÜRE - DETROİT 

     Vatandaşlarımız coştu 
     A MİLLİ Basketbol Takımımız, gerek New York’a, gerekse Detroit’e varışı sırasında ABD’de yaşayan vatandaşlarımızın yoğun ilgisiyle karşılaştı. Her iki şehirde de ellerinde Türk bayraklarıyla, 12 Dev Adam şarkısını söyleyen Türkler, oyuncularımızı coşkulu şekilde karşıladılar. Bu arada New York ve Detroit’teki törenlerde resmi makamlardan kimsenin olmaması dikkat çekti. 
     
     Turnuvada ilk rakip ABD 
     AY-YILDIZLI ekibimiz, 24 - 25 Ağustos’ta katılacağı Detroit’teki dörtlü turnuvada ABD ve Lübnan ile karşı karşıya gelecek. 24 Ağustos’ta, aday kadrodan oluşan ABD ile ilk maçına çıkacak olan A Milliler, 25 Ağustos’ta da Lübnan ile mücadele edecek. Ay - Yıldızlı ekip, 26 Ağustos’ta ise Dünya Şampiyonası’nın yapılacağı Indianapolis’e geçecek. 
     
17 saat yolculuk      KAFİLE, Detroit’e toplam 17 saat süren yorucu bir yolculuğun ardından vardı. New York’a 10.5 saatte giden ekibimiz, rötarla birlikte havalimanında 4 saat bekledi ve 1.5 saat Detroit’e uçtu. Milliler hemen dinlenmeye çekildi. 
     
Teknik jest      AYDIN Örs ve teknik kadro, ABD yolculuğu sırasında, uzun oyuncuların rahat seyahat etmesi nedeniyle Businesss Class’taki yerlerini 12 Dev Adam’a terk etti. Bu jest sonrası oyuncularımız rahat bir seyahat yaptı. 
     
İbrahim’in sırrı      TÜM basketbolcular saçlarını sarıya boyarken, İbrahim’in neden saçını boyamadığı ortaya çıktı. Koyu Fenerbahçeli olarak bilinen İbrahim, milli formayı giydiğinde, ortaya Sarı - Kırmızı bir görüntü çıkacağını söyleyerek, "Buna yüreğim dayanmaz" dedi. 
     
Bavul kaosu      ULUSLARARASI seyahat eden birçok kafilenin başına gelen bavul kaosunu, A Milliler de yaşadı. Ay - Yıldızlı ekibimizin valizlerinin bir bölümü yanlışlıkla İstanbul’da kaldı. 
     
Mehmet’e karşılama      NBA’İN en ünlü takımlarından Detroit Pistons’ın Asbaşkanı John Hammond, takımımızı ve yeni oyuncuları Mehmet Okur’u, geç saatte havalimanında karşıladı. Hammond, Mehmet’e "Evine hoşgeldin" dedi. 
     



 SPOR 



























</TEXT>
</DOC>
