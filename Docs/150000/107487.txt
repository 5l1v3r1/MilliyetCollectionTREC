<DOC>
<DOCNO> 107487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/ekonomi/eko02.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
500 milyon dolar kredi yılsonuna kadar gelir 
</HEADLINE>
<TEXT>

Dünya Bankası Türkiye Temsilcisi Ajay Chhibber, Siz şirketlerle anlaşın, Yaklaşım için vereceğimiz 500 milyon dolar yıl sonuna kadar gelir’ dedi 
     EKONOMİ SERVİSİ 

     Dünya Bankası Türkiye Temsilcisi Ajay Chhibber, İstanbul Yaklaşımı kapsamında verilecek olan kredi konusunda, "500 milyon dolarlık kredi muhtemelen bu yılın sonuna doğru onaylanacaktır" dedi. 
     Haber ajansı Bloomberg’e açıklamalarda bulunan Chhibber, 500 milyon dolarlık kredi konusundaki görüşmelerin halen bir sonuca ulaşmadığını, görüşmelerin devam ettiğini söyledi. Türkiye’deki şirketlerin borçlarının yeniden yapılandırılması çalışmalarının bu krediye endeklenmemesi gerektiğini dile getiren Chhibber, "Bu kredi konusunda görüşmeler devam ediyor. Nasıl kullandırılacağı belirlenmeye çalışılıyor. Muhtemelen bu yılın sonuna doğru onaylanacaktır" dedi. 
     
     Anlaşın, kredi gelir 
     Ajay Chhibber Dünya Bankası kredisi onaylanıp Türkiye’ye gelinceye kadar bankaların görüşmelerini yaparak şirketler ile anlaşabilecekelerini gerekli finansmanın da kredi onayından sonra sağlanabileceğini dile getirdi. 
     Bloomberg’in haberinde, analistlerin görüşlerine de yer verildi ve İstanbul Yaklaşımı kapsamında şirket borçlarının altı yıllık bir zaman dilimine yayılmasını öngören planda çok geç kalındığı görüşünde oldukları belirtildi. 
     
Gecikme için özür borçlu değiliz’      Chhibber’in röportajında Milliyet gazetesinin konu ile ilgili haberi de söz konusu oldu. Sadece 21 şirketin 268 milyon dolarlık kredi borcunun yapılandırıldığı, sistemin Dünya Bankası kredisinin ertelenmesi nedeniyle çalışmadığı anlatılan haberin hatırlatılması üzerine Chhibber şöyle konuştu "Dünya Bankası’nın gecikme nedeniyle bir özür borçlu olduğunu düşünmüyorum. İstanbul Yaklaşımı’nde yer alan işlemlerin yüzde 75 - 80’i yeni bir para girişi gerektirmiyor. Dolaysıyla böyle bir bahane öne sürmek için bir neden değil. 
     



 EKONOMİ 



















</TEXT>
</DOC>
