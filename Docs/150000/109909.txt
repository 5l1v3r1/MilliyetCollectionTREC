<DOC>
<DOCNO> 109909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sonspo05.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
''Ersun Yanal krizi''nde çözüm Aydın Toronoğlu'ndan geldi... 
</HEADLINE>
<TEXT>

     Ankaragücü'nün geçen sezon teknik direktörlüğünü yapan Ersun Yanal, bu sezon başında Gençlerbirliği Kulübü ile anlaşınca, 2 kulüp arasında büyük kriz yaşanmış ve konu Futbol Federasyonu Tahkim Kurulu'na intikal etmişti. 
     Tahkim Kurulu, teknik direktör Ersun Yanal'ın, Ankaragücü Kulübü'ne 413 bin dolar ödemesi sonrasında yeni kulübünde görev yapabileceği kararını vermişti. Gençlerbirliği Kulübü yönetimi ve Yanal bu parayı ödemeye yanaşmazken, 2 kulüp arasındaki tartışmalara Ankaragücü taraftarları da katılmıştı. 
     Hafta başında 2 kulübün de başkanıyla görüşen Futbol Federasyonu Genel Sekreteri Aydın Torunoğlu, bir dizi temaslar sonunda Gençlerbirliği Kulübü Başkanı İlhan Cavcav'ı, Ankaragücü Kulübü'ne 200 bin dolar vermeye razı edince sorun çözülmüş oldu. 
     





</TEXT>
</DOC>
