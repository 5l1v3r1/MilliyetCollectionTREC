<DOC>
<DOCNO> 100820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sontur17.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İki müsteşar milletvekili aday adaylığı için istifa etti... 
</HEADLINE>
<TEXT>

     Bayındırlık ve İskan Bakanlığı Müsteşarı Ali Helvacı, 3 Kasım'da yapılacak erken genel seçimde milletvekili aday adayı olabilmek için görevinden istifa etti. 
     Helvacı, kendisinin hizmet bürokratı olduğunu, transfer, borsa bürokratı olmadığını söyledi. Ali Helvacı, ''Yaşamımız hizmetle geçti. Hizmet bürokratıyız. İlkelerimizden taviz vermeyiz. Buna uygun olarak MHP Malatya adayı olacağım. İstifamı verdim'' dedi. 
     Ali Helvacı, 16 Temmuz 1999'dan beri müsteşarlık görevini sürdürüyordu. 
     Denizcilik Müsteşarı Mustafa Korçak da, milletvekili aday adayı olabilmek için, bugün emekliliğini isteyerek, görevinden ayrıldı. 
     Denizcilik Müstaşarlığı'ndan yapılan açıklamaya göre, Korçak, 26 Ağustos 1999'dan beri müsteşarlık görevini sürdürüyordu. 
     Korçak'ın MHP'den milletvekili aday adayı olabilmek için görevinden ayrıldığı öğrenildi. 
     





</TEXT>
</DOC>
