<DOC>
<DOCNO> 105781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur28.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Akarcalı da çekildi... 
</HEADLINE>
<TEXT>

     ANAP'ta 1983'te Turgut Özal'la birlikte siyasete başlayan İstanbul Milletvekili Bülent Akarcalı 3 Kasım seçimlerinde aday olmayacağını açıkladı. 
     ANAP İstanbul Milletvekili ve MKYK üyesi Bülent Akarcalı, Genel Başkan Mesut Yılmaz başkanlığında yapılan MKYK toplantısı sırasında yazılı bir açıklama yaptı. 
     Akarcalı, 1983'den bu yana beş kez milletvekili seçildiğini, 20 yıldır ülkeye milletvekili olarak hizmet ettiğini 
     belirterek "Bir parlementer olarak yeteri kadar hizmet ettiğime inanıyor ve tekrar adaylığımı koymuyorum. Artık siyasi hayatımı partimin MKYK üyesi olarak devam ettirmeye karar verdim" dedi. 
     Akarcalı, bugün Türkiye'nin kimi sorunları yaşasa da sekiz yıllık ANAP döneminin getirdiği temel ve köklü değişiklikler sayesinde geleceğine güvenle, inançla bakabileceğini, her uygar toplumun olmazsa olmaz ölçüsü olan vicdan, fikir ve teşebbüs hürriyetlerinin artık bu toplumun malı olduğunu kaydetti. Akarcalı şöyle devam etti 
     "Kim ne derse desin Anavatan Partimiz, Türkiye siyasetinin en temel unsurlarından biridir. Belkide bu nedenledir ki sağda olsun, solda olsun her siyasi parti Anavatan'dan ayrılan bir milletvekilini bünyesine katmayı çok büyük olay olarak görmektedir. Anavatan'ın siyasi hayattaki etkisi oy oranından çok yüksektir. Yeni diye ortaya çıkanlar genellikle ANAP'ın kıymeti daha da anlaşılacaktır. Hizmetimi bundan böyle MKYK üyesi olarak sürdüreceğim. 3 Kasım seçimlerinde çok başarılı olacağına inandığım partimin seçim çalışmalarına ilk günkü heyacanım ve azmimle katılacağım" 
     





</TEXT>
</DOC>
