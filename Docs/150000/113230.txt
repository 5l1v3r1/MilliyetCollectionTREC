<DOC>
<DOCNO> 113230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/yazar/zbirand.html </URL>
<DATE> 2002/10/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Baykal ve Yılmaz'ın doğruları... 
</HEADLINE>
<TEXT>

     Deniz Baykal ve Mesut Yılmaz, Irak konusunda en doğru saptamaları yapan iki lider. 
     Baykal geçen günkü konuşmasında bakın ne demiş 
     "... Üç yıldır parlamentoları, hükümetleri çalışıyor. Bu devleti nasıl kurdular. Güneyde Saddam yönetiminden gelecek baskılara karşı olanları biz İncirlik’ten kalkan uçaklarla koruduk. Yukarıdan da ekonomik olarak yine biz besledik. Daha ne olsun. Türkiye’nin desteğiyle devlet oluşturdular... Operasyon gerekiyorsa buna yeni parlamento ve hükümet karar vermeli. Kuzey Irak orada, askerimiz de burada duruyor. Kimsenin bir yere kaçtığı yok." 
     Baştan aşağı yerinde bir tespit. 
     Baykal bir devlet adamı ağırlığı ile acı bir gerçeğe parmak basıyor. Türkiye’yi yönetenlerin ister sivil, ister asker olsun dar düşündüklerinin, sadece günlük değerlendirmelerle yetindiklerinin bir örneğini veriyor. 
     Kuzey Irak Kürtlerinin yapılanmaları 1992 yılından beri sürüyordu. Defalarca bölgeye gittim ve her gidişimde hayretler içinde kaldım Irak Kürtleri adım adım kendi sistemlerini oluşturuyorlardı. Barzani Habur kapısından, Talabani İran kapısından, ikisi birden ayrıca BM’den para alıyorlar ve ülkelerini inşa ediyorlardı. 
     Gözle görülen şekilde Bağdat’tan uzaklaşıyor ve kendi oluşumlarını tamamlıyorlardı. Hele 1997-99 arasında tüm hazırlıkları bitmiş, sadece ismini koymamışlardı. 
     Bu manzarayı benim gibi herkes görüyordu. 
     Türkiye’de seyrediyordu. 
     Nitekim, Barzani’de aynı noktaya dikkat çekiyor. CNN TÜRK’te yayınlanan EL CİZRE’ye verdiği demeçte "Herşey ortada gelişti. Ortak Parlamentonun kuruluşu sırasında da Türkiye bölgedeydi" dedi. 
     Acaba Türkiye bütün bu oluşumu engelleyebilir miydi 
     Ben engellenebileceğini sanmıyorum. Ankara "Hayır, parlamento kuramazsınız" diyemezdi. Ancak, gelişmeleri kontrolü altında tutabilirdi. Türkmenler arasındaki bölünmeleri engelleyebilirdi. Herşeyi, Amerikalı ve İngiliz Sivil Toplum örgütlerine bırakmayabilirdi. Kuzey Irak Kürtlerini sadece PKK’ya karşı savaşacak bir cehpe gibi görmek yerine, onlarla birlikte hareket edebilirdi. Kürtlerin koruyucusu gibi davranabilirdi. Askeri güçle herşeyin halledilemediğini görüp, uzun vadeli politikalar uygulayabilirdi. Oysa Türkiye hep Kürtleri dışlayan bir yaklaşım sergiledi. 
     Bugünlere işte böyle gelindi. 
     Deniz Baykal’ın dikkat çektiği nokta da bu... 
     
     MESUT YILMAZ’IN YAKLAŞIMI... 
     ANAP lideri Mesut Yılmaz da, bugün gelinilen noktada gerçekçi bir yaklaşım öneriyor. 
     "Eğer Kuzey Irak’ta bir bağımsız devlet kurulmasını istemiyorsak, olası bir Amerikan müdahelesine belirli bir oranda katılmamız gereğini" söylüyor. 
     Savaş sonrasında masaya oturacak bir durumda olmamız gereğini vurguluyor. 
     Bu yaklaşımın mantığı var. Zira, Kuzey Irak’ta nasıl bir manzara ile karşılaşılacağı, Saddam’dan sonra anlaşılacak. 
     Şu andaki tüm hazırlıklar bir taslaktan öteye gitmiyor. Saddam sonrası kurulacak olan yeni düzen, Kuzey Irak Kürtlerinin statüsünü de belirleyecek. Federal bir yapı mı, tamamen Bağdat’a bağlı bir yönetim mi, yoksa eskisi gibi otonom bir bölge mi kurulacak 
     Bu soruların yanıtları belli değil. Üstelik bugünden Washington dahi kesin güvence veremez. Uzun vadeli seçenekler düşünmek, senaryolar hazırlamak ve sadece askeri güce dayanmayan politikalar oluşturmak gerekiyor. 
     Artık pandora kutusundan cinler çıkmıştır. Onları zorla, askeri güçle tekrar kutuya sokmak imkansızdır. Türkiye, hem siyasi hem de askeri gücünü kullanıp bölgede yaşayan tüm Kürt gruplara karşı bir Kürt politikası üretmelidir. 
     Tabii bu yönde adım atabilmek için, kendi Kürt politikasını da gözden geçirmelidir. 
     Bizler genelde hep kendimizle meşgul bir ülkeyizdir. Etrafımızdaki oluşumlarla pek ilgilenmeyiz. Yumurta kapıya dayandığı zaman da ister istemez, kısa vadeli , günlük ve bazen de fevri tepkiler gösteririz. Hatırlayacaksınız, Orta Asya Cumhuriyetlerinin bağımsızlıklarını kazandıklarında da, yine hazırlıksız yakalanmıştık. 
     Türkiye bugün ektiklerini biçiyor. Belki de bu defa kısır düşünmemizin bedelini ağır ödeyeceğiz. 
     
     







Ecevit ve DSP 


Gizli bir katil 


Deprem silahı 


İnisiyatif ve zamanlama 


Damardan popülizm’ ya da GP’nin yükselişi 


Önce silahsız savaş 


Üniversitelerde seçim rüzg rı 


AKP’nin program revizyonları 1 


Oylar Meclis dışına 


Nasıl bir Irak 


Farkında mısınız, Türkiye’de seçim yapılacak.. 


Bir adayın bağış beyanı... 


Müşteri kelebek gibidir 


Erkek ahl kının şanslı zaferi kutlu olsun 


Derviş AKP’nin sıra şimdi bizde’ yaklaşımı ürkütücü 


Harp’ pazarlıyorlar biz alıcı değiliz 


</TEXT>
</DOC>
