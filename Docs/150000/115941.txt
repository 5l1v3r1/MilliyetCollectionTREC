<DOC>
<DOCNO> 115941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun18.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IRA'nın eski komutanı barışçı oldu 
</HEADLINE>
<TEXT>

     İrlanda Cumhuriyet Ordusu'nun IRA eski gerilla komutanı olan ve bir zamanlar düşmanlarınca "babaların babası" olarak adlandırılan Martin McGuinness, İngiltere'ye karşı savaşının bittiğini açıkladı. 
     BBC'nin Kuzey İrlanda ile ilgili belgeselinde konuşan McGuinness, "Savaşım bitti. Bir siyasi lider olarak işim, savaşı önlemek" dedi. 
     Halen IRA'nın siyasi kanadı Sinn Fein'in önde gelen isimlerinden olan McGuinness, şu anda işinin, siyasi bir çatışma sonunda İngiliz askerlerinin ya da IRA militanlarının bir daha hayatını kaybetmemesini sağlayacak bir dizi siyasi koşulun garantisinin sürdürülmesi olduğunu söyledi. McGuinness, kendisini bu konuda çok istekli hissettiğini açıkladı. 
     IRA'daki görevleri konusunday ise ayrıntılı bilgi vermeyi reddeden McGuinness, "IRA'ya katılmaya çalıştığınızda oyun oynamak için IRA'ya katılmazsınız" dedi. Eski gerilla komutanı, İngiliz ordusuna ve polis gücüne karşı savaşan bir askeri gücün parçası olarak, ancak IRA'ya katılınacağını hatırlattı. 
     McGuinness, geçen yıl bir programda, 1972 yılındaki "Kanlı Pazar" olayları sırasında Londonderry'de, IRA'nın ikinci komutanı olduğunu itiraf etmişti. 
     





</TEXT>
</DOC>
