<DOC>
<DOCNO> 114226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/soneko11.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker Niyet Mektubu'nda görüş sağlanamayan hiç bir şey yok 
</HEADLINE>
<TEXT>

     Devlet Bakanı Masum Türker, IMF'ye verilen niyet mektubunun imzalanıp imzalanmadığı yönündeki tartışmalara ilişkin, ''İmza atma olgusu isim açıp imzalama değil, Ben kabul ettim bu koşulları demektir'' dedi. 
     TRT'ye konuk olan Bakan Türker, kendisinin de bir basın mensubu olduğunu hatırlatarak, gazetelerdeki işleyişi bildiğini kaydetti. 
     Niyet mektubunun sürecini anlatan Bakan Türker, şöyle devam etti 
     ''Buraya IMF yetkilileri gelir, gerekli görüşmeleri yaparlar ve bu yaptıkları görüşmelerin sonrasında, bazı konuların yerine getirilmesi gerekir onlar parantez içine alınır. Eğer parantez içine alınması gerekmeyen, her şey tamsa bile yine mektup yazılır karşılıklı konuşulur ve artık Türkiye tarafı için o mektup o haliyle imzalanmış demektir. Yani imza atma olgusunu isim açıp imzalama değil ben kabul ettim bu koşulları demektir.'' Bunun ardından niyet mektubu üzerindeki IMF tarafındaki sürece ilişkin bilgi veren Türker, Niyet mektubunda görüş birliği sağlanamayan önemli bir şey olup olmadığı yönündeki soruya karşılık, ''Görüş birliği sağlanamayan hiç bir şey yok'' dedi. 
     Türker, ''Sağlanamayan yok ki imzaladık diyoruz. Yani imzalandı derken, ben atıp ismimi imza atmadım. Bu şu demektir. Bu mektubun bende de nüshası olan mektubun her satırından haberdarım ve ben önerdim demektir'' diye konuştu. 
     Bunların ardından boarda girildiğini anlatan Türker, ''Board bakar yine bir değişiklik olup olmayacağı... değişiklik söz konusuysa son şekli verilir ve artık bu bizim bildiğimiz isim açılır ve imza atılır ve gider bu da 3. etaptır para gelmiş olur'' şeklinde konuştu. 
     
     ''BU BANA BASKIDIR'' 
     Bu süreci IMF ile ilişkileri izleyen herhangi bir gazeteci ve editörün bilmesi gerektiğini vurgulayan Türker, bu süreç bilindiği halde, IMF görüşmeleri başlamadan önce bakanın kısa vadeli olduğu, imzasının kabul edilemeyeceği gibi yorum ve yazılar olduğunu hatırlattı. Türker, şöyle devam etti ''Bu şu demektir. Bu baskıdır. Baskı kimedir Banadır. Yani nasıl olsa sen imza atmayacaksın o kadar da sorumlu değilsin, bu tekrar ele alınacak anlayışı içinde baskı olunca ben tepkimi koydum.'' Niyet mektubu görüşmeleri yapılırken bir Ulusal Duruş içinde olduğunun gösterilmesi gerektiğini kaydeden Türker, çünkü IMF'nin çıkarları bir ölçüde Türkiye çıkarları ile örtüşmeyebileceğini, bunu belirtmek için ''ben imzalarım'' dediğini kaydetti. 
     4. gözden geçirmenin normalde bugün başlayacağını kaydeden Türker, yaptıkları hazırlıklarla gözden geçirmeyi 15 gün önceye çektiklerini söyledi. 
     
     ATIL İSTİHDAM 
     Gelir politikasını bütçeyi uygulayacak yeni hükümetlerin belirlemesi gerektiğini kaydeden Türker, bu açık olunca, atıl istihdam denilen kesimin de erken ya da geç çıkmasının manası olmadığını, o tarihe kadar insanların kendi kendine emekli olduğunu kaydetti. 
     Ekim ayı sonuçları çıktığı zaman, atıl istihdamın 10 binin çok altında olduğunun görüleceğini anlatan Türker, şöyle devam etti 
     ''Bunları bildiğimiz için daha Washington'da görüşürken, Bay Deppler'in IMF Avrupa bölüm başkanı başkanlığında yaptığımız, Bay Kahkonen'in Türkiye Masası Şefi de bulunduğu ve diğer insanların bulunduğu toplantıda, bu atıl istihdamla ilgili personeli benim işten çıkartmayacağım. Hatta istenirse...bıraksınlar seçim sürecinde gelsinler, biz nasılsa hazırız söyledim...Şöyle mutabık kaldık, bunun yerine getirilmemesi performans kriterdi olmaktan çıktı.'' 
     





</TEXT>
</DOC>
