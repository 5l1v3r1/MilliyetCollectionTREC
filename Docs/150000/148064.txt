<DOC>
<DOCNO> 148064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun12.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon "Bu daha güç gösterisi.." 
</HEADLINE>
<TEXT>

     ABD Savunma Bakanlığı Pentagon , askerlerinin Bağdat'a yönelik bugünkü operasyonlarını ''güç gösterisi'' olarak niteledi. 
     Pentagon'dan bir yetkili, Bağdat'taki operasyonların Irak yönetimine ''güçlü bir mesaj gönderen güç gösterisi'' olduğunu belirterek, ''Bağdat için savaşa bu noktada gerek olmadığını'' söyledi. Yetkili, Irak rejimine, ''nerede ve ne zaman isterlerse, orada olabileceklerini'' gösterdiklerini belirtti. 
     Katar'daki Amerikan Merkez Komutanlığı karargahından İngiliz Sky televizyonuna açıklama yapan İngiliz Yüzbaşı Al Lockwood ise çok sayıda hedefin bugün ittifak güçlerinin eline geçmesinin beklendiğini söyledi. 
     Irak hükümetinin ittifak güçlerine teslim olmasını isteyen İngiliz askeri yetkili, Irak Devlet Başkanı Saddam Hüseyin'in artık önemli bir askeri gücünün olmadığını, kuvvetlerini uzun süre kontrol edemeyeceğini savundu. 
     İngiliz birliklerinin Irak'ın güneyindeki Basra kentinde yaptıkları operasyonlara da değinen Lockwood, kentin büyük bölümünü kontrolleri altında tuttuklarını, ancak kentin eski kesiminde küçük çapta direnişler olduğunu söyledi. 
     





</TEXT>
</DOC>
