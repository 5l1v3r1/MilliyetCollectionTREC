<DOC>
<DOCNO> 119388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/son/sonspo02.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da hüzün var... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, deplasmanda Sivasspor'a karşı alınan yenilginin üzüntüsünü yaşıyor. 
     Teknik direktör Hüsnü Özkara, hafta içinde yapılan çalışmalarda maça çok iyi motive olduklarını, ancak maç başladıktan 7 dakika sonra tüm oyun düzenlerinin altüst olduğunu söyledi. 
     Hakemin verdiği ''uydurma bir penaltı''dan sonra takımın moralinin tamamen bozulduğunu vurgulayan Özkara, ''Arkasından gelen sarı kartlar ve ölü toptan yenilen 2. gol bizi tamamıyla oyundan kopardı. İkinci yarıda yaptığımız oyuncu değişikliğiyle biraz hareketlendik. Ancak bu bize yetmedi. Sivas'tan lider olarak dönemedimiz için üzgünüz'' dedi. 
     Sivasspor'un kendi sahasında yaptığı 7 maçın tümünü kazandığını da dile getiren Özkara, ''Muhteşem bir seyirci desteği var. Maç başlamadan destek veriyorlar ve bu 90 dakika devam ediyor. Taraftarı şampiyonluğa inanmış ve takımına güveniyor. Bir de bize bakın. Galibiyeti bile beğendiremiyoruz. Benim isteğim Konyalı'nın da Birinci Süper Lig'e inanması ve desteklerini esirgememeleridir'' diye konuştu. 
     





</TEXT>
</DOC>
