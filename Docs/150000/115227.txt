<DOC>
<DOCNO> 115227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/okur.html </URL>
<DATE> 2002/10/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Maliye gücü 
</HEADLINE>
<TEXT>

     Midhat Şeref, hoş geldiniz... Seçime 8 gün kala İstanbul Altın Borsası Başkanı oldunuz. 
     2 Ağustos’tan bu yana boş bulunan başkanlık koltuğuna oturdunuz. Son dakikada yapılan bu atama 2499 sayılı Sermaye Piyasası Kanunu ve Kıymetli Madenler Borsalarının Kuruluş ve Çalışma Esasları hakkındaki yönetmelik hükümleri gereğince yapıldı. 
     Herkes şaşırdı Ama bir tek biz şaşırmadık. Çünkü Şeref için yapılan kulisler çok güçlüydü. Göreviniz hayırlı olsun. Ancak bizim derdimiz Midhat Şeref’in ataması değil, İMKB ve SPK üzerindeki güçlü etiket olan Maliye müfettişi gücü. 
     Biz daha önce SPK Başkanı Doğan Cansızlar’ın İAB Başkanlığı için Midhat Şeref’i önerdiğini yazmıştık. Cansızlar’ın önerisi için Başbakan Yardımcısı Şükrü Sina Gürel’den destek aldığı konuşuluyor demiştik. Şeref, Maliye müfettişi kökenli. Cansızlar da öyle... Şeref, Çalışma Bakanlığı’nda da görev yapmıştı. Emekliydi. Ve son olarak Başbakanlık Müsteşarlığı’nda çalışıyordu. Kulislerde eski Başbakanlık müsteşarı yeni siyasetçi Ahmet Şağar’ın ona bu görevi verdiği söyleniyordu. Şağar da Maliye müfettişi kökenliydi. SPK ve İMKB ile ilişkileri çok iyiydi. 
     Özellikle Maliye müfettişi kökenli olanların sermaye piyasasına bu kadar ilgi göstermelerinin nedeni "Mülkiye, Türkiye, Maliye" diye özetleniyordu. Güç ortada... Şimdi sırada İMKB Başkanlığı var. Başkan Osman Birsen. Daha görev süresi dolmadı, isimler peş peşe sıralanmaya başlandı. Biz, ortalığa yığınla isim atmanın kimseye bir yararı olmadığını düşünüyoruz, yazıyoruz. Özellikle Osman Birsen’in görev süresi dün doldu. Yeniden atanıp atanmayacağı önemli diyoruz. Ve seçimlere çok kısa bir süre kala acaba buraya atama yapılır mı Cumhurbaşkanı bu atamayı onaylar mı diye soruyoruz. 
     İstanbul Altın Borsası Başkanı ataması gelince İMKB Başkanlığı için de açıkçası seçimlerden önce "bu iş olur" diye beklemeye başladık. Genel görüş, atamanın sçimlerden sonraya kalacağı yönünde. Ama burası Türkiye 
     
İMKB’ye başkanlık vekillikten iyi      Öyle ya bol paralı İMKB, pek çok siyasetçi için "altın tepside balık" gibi görünüyor. Çoğu siyasetçinin "adam sende, vekil olmak yerine İMKB’ye başkan olmak çok daha önemli " diye yorum yaptığını biliyoruz. Sektörün sorunları, dertleri ya da içinde bulunduğu durum, buranın işleyiş sistemi, bilgili olmak kimin neyine 
     Tabii herkesin merak ettiği konu eğer atama olmazsa iktidara talip partilerin buraya yapılacak atamalarla ilgili tavrı 
     Özellikle de AK Parti’nin konuyla ilgili olarak ne düşündüğü Bize sorarsanız AK Parti’nin kurmay heyeti şu sıra İMKB Başkanlığı ile ilgili gelişmeleri "sırası gelince bakacağız" diye özetliyor. Kulis yapmayı sevenler ise, AKP Kurucusu Muharrem Karslı’nın bu işe el atacağı yorumunu yapıyor. Takasbank Genel Müdürü olan Ve İMKB Başkanlığı için bol bol ismi yazılıp çizilen Emin Çatana ise, "göreve talip" değilim diye açıklama yapıyor. 
     Kafaları karıştırmaya gerek yok. Bizim merak ettiğimiz seçime giderayak Başbakan Yardımcısı Şükrü Sina Gürel’in bu piyasaya duyduğu ilgi. Acaba Eren Gürel SPK Başkanı Doğan Cansızlar’a danışmanlık yapıyor mu Yapmıyor mu Şükrü Sina Gürel’in yeğeni mi, değil mi Açıklama bekliyoruz... 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
