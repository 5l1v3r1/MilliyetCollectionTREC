<DOC>
<DOCNO> 134356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur22.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da fırtına yüzünden dagaların boyu 4 metreye ulaştı 
</HEADLINE>
<TEXT>

     Antalya'da fırtına nedeniyle denizde, açıklarda dalga boyu 4 metreye ulaşırken, denizciler, dikkatli olmaları konusunda uyarıldılar. 
     Antalya Meteoroloji Müdürlüğü yetkililerinden alınan bilgiye göre, geceden bu yana etkili olan şiddetli rüzgar nedeniyle, denizde dalga boyu, açıklarda 4 metreye kadar ulaştı. 
     Yetkililer, fırtınanın Pazar gününe kadar sürmesinin beklendiğini belirterek, denizcileri dikkatli olmaları konusunda uyardılar. 
     Bu arada, Antalya Ortadoğu Limanı'nda demirleyen ''Nazar'' adlı balıkçı teknesi fırtına nedeniyle battı. Batan tekne vinçle kıyıya çekilirken, diğer balıkçılar da limanda demirli tekneleri için önlem aldılar. 
     Ortadoğu Liman Hizmetleri A.Ş. yetkilileri, Antalya Limanı'na gelmekte olan 4 geminin de hava şartları nedeniyle Kemer'deki bazı koylara yanaştığını bildirerek, gemilerin, fırtınanın dinmesiyle birlikte Antalya Limanı'na yeniden yöneleceğini söylediler. 
     





</TEXT>
</DOC>
