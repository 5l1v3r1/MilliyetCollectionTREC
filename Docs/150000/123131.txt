<DOC>
<DOCNO> 123131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yazar/sazak.html </URL>
<DATE> 2002/12/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB’de 2005’in anlamı 
</HEADLINE>
<TEXT>

     Kopenhag zirvesinde Türkiye’ye AB müzakere sürecinde verilecek güçlü sinyal’in ne olduğu nihayet açıklandı. 
     Fransa ve Almanya, randevu tarihi’ olarak Aralık 2004’te anlaştılar. Türkiye o tarihe dek, AB İlerleme Raporu’nda eksik’ görülen siyasi kriterleri yerine getirirse tam üyelik müzakerelerine 1 Temmuz 2005’te başlanabilecek. 
     Çekirdek Avrupa’nın patronları Chirac ve Schröder’in Berlin’de geliştirdikleri bu formülün 12 Aralık’taki zirveye ev sahipliği yapacak Danimarka tarafından masaya aynen mi, değiştirilerek mi ’ getirileceği henüz belli değil. Ancak, Brüksel ve Berlin’de hafta boyunca yaptığımız temasların ardından formülün özde’ değişikliğe uğrama olasılığının zayıf olduğunu söyleyebiliriz. 
     Chirac - Schröder mutabakatı ne anlama geliyor 
     Türkiye, 12 Aralık’ta müzakere başlamak üzere kesin bir tarih’ verilmesini bekliyordu. 
     Temmuz 2005, kesinlik içermiyor. 
     Kopenhag siyasi kriterleri tümüyle yerine getirilse bile, AB liderleri 2005’te Avrupa’nın genişlemesinden doğabilecek bambaşka sorunları öne sürerek müzakerelere başlama’ tarihini başka bir bahara atabilirler. Kaldı ki, 2004’te 10 yeni ülkenin katılımıyla Türkiye hakkındaki kararı bugünkü gibi, 15 değil 25 üye verecek. Kıbrıs’ta bir çözümsüzlük halinde Yunanistan’ın da etkisiyle bugünkü hava değişebilir. 
     Dolayısıyla Ankara’nın işine gelen randevu tarihi’ değildir. Madem AB liderleri 2005 Temmuz’unda müzakerelerin başlayabileceğini ifade ediyorlar, bu kararı 12 Aralık’ta alsınlar. Ve açıkça ilan etsinler. 
     O zaman Türkiye’ye koşullu tarih’ verilmiş olur. Siyasi kriterlerin de yerine getirilmesiyle müzakerelere 2005’te geçilir. Bu durumda bile tam üyelik 10 - 15 yıl sonra 2015 - 2020’li yıllarda gerçekleşebilir. 
     Başka hayaller kurmaya gerek yok 
     Bugünkü ekonomik koşullarda Türkiye’nin AB standartlarını yakalaması zaman alacaktır. Ancak Ankara’nın bu koşuda Batı’yı hayli şaşırttığı bir gerçek. Helsinki’den sonra siyasi kriterleri yerine getirmek için Avrupa’nın bir kesimi 10 - 15 yıl öngörürken, 1999’dan bu yana geçen 3 yılda reformlarda baş döndürücü yol alındı. 
     AB müzakereleri başlarsa Türkiye’nin tam üyelik hedefini yakalaması da iki seçim döneminde 5 artı 5 mümkün olabilir. 
     AKP, beş yıllık iktidar döneminde AB hedefine bağlandı, gelecek seçimlerin iktidar adayları merkez sol ve sağ partilerin de yörüngeden çıkacağını düşünmek olası değil. 
     O halde şimdi yapılacak, tarih için tarih’ yerine müzakere takvimi’ için bastırmaktır. 12 Aralık’a h l zaman var. 
     Cumhurbaşkanı Ahmet Necdet Sezer, Almanya’da Schröder ile görüşürken, kesin takvim’ isteğini yinelemişti. Belirsiz bir tarihe gönderme yapmak yerine 2005 vaadinin Kopenhag’da tutanağa geçirilmesi de ilerleme’ sayılabilir. Ama yetmez. Almanya ve Fransa, genişlemeyi dondurmak istiyorlar. Türkiye AB sınırları içinde yer alacaksa 12 Aralık’ta net bir karar çıkartmak zorundadır. 
     
     
     







Modernleşme, İslam ve AKP 


Tarihsel bir özeleştiriden niçin bu kadar korkuldu 


Çıkarılan aflar neden amacına ulaşamıyor 


Böyle tarih olmaz 


Eski aşkınızın çöpçatanı olur musunuz 


"Ver kurtulun neresi adil"e tepkiler... 


AB’de 2005’in anlamı 


CHP, tuzu kurular solu mu 


Daha bir ay var 


Radyasyon fetvası 


</TEXT>
</DOC>
