<DOC>
<DOCNO> 143630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/sondun42.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO, dördüncü Awacs'ı da Türkiye'ye gönderdi 
</HEADLINE>
<TEXT>

     NATO, olası Irak savaşı nedeniyle Türkiye'nin savunmasının desteklenmesi yönünde alınan karar doğrultusunda, dördüncü AWACS uçağının da Türkiye'ye gönderildiğini bildirdi. 
     NATO kaynaklarının AP'ye verdikleri bilgiye göre, dördüncü uçağın yapacağı takviye sayesinde, İttifak'ın Irak ile sınırı olan tek üyesi Türkiye'ye Irak'tan gelebilecek füze saldırısına karşı 24 saat boyunca kesintisiz gözlem yapılabilecek. 
     Türkiye'de daha önce konuşlandırılan dört Hollanda Patriot bataryasına katılmak üzere iki Amerikan Patriot biriminin de Güneydoğu Anadolu'ya gönderildiği kaydedildi. 
     NATO kaynakları, İttifak'ın savaşa doğrudan katılmayacak olmasına karşın, gelişmelerin çok yakından izleneceğini, Genel Sekreter George Robertson'ın, savaşın başlaması halinde ABD tarafından önceden bilgilendirilmesinin beklendiğini belirtiyorlar. 
     





</TEXT>
</DOC>
