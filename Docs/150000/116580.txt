<DOC>
<DOCNO> 116580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sonspo10.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de, İtalyan hakeme tepki dinmiyor 
</HEADLINE>
<TEXT>

     Fenerbahçe Kulübü Asbaşkanı Mahmut Uslu, Panathinaikos ile yaptıkları maçın İtalyan hakemi Pasquele Rodomonti'yi UEFA'ya şikayet edeceklerini söyledi. 
     Fenerbahçe PAF Takımı'nın Beşiktaş ile yaptığı maçı izleyen Mahmut Uslu, burada yaptığı açıklamada, hakemi maçın son dakikasında gol olup olmadığı tartışılan pozisyon nedeniyle değil, kötü bir yönetim sergilediği için şikayet edeceklerini bildirdi. 
     Uslu, 14 Kasım'da Atina'da yapılacak rövanş maçına, UEFA'dan iyi bir hakem tayin edilmesini de isteyeceklerini kaydederek, ''Böyle olursa, tur atlayıp geri döneriz'' dedi. 
     Birinci Süper Lig'in ertelenen derbisinde Galatasaray ile yapacakları maça da değinen Uslu, aralarındaki puan farkının kapandığını, bu nedenle ezeli rakiplerini yenerek farkı 3 puan düşüreceklerini savundu. 
     





</TEXT>
</DOC>
