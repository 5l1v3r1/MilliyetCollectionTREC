<DOC>
<DOCNO> 127606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/soneko15.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletlerarası andlaşma... 
</HEADLINE>
<TEXT>

     Bakanlar Kurulu, Türkiye ile Avrupa Topluluğu arasında, Türkiye'nin işletme ve girişimcilik ve özellikle küçük ve orta ölçekli işletmeler arasındaki Topluluk programına katılımına ilişkin, ''Mutabakat Zaptı''nı onayladı. 
     Mutabakat Zaptı Resmi Gazete'nin bugünkü sayısında yayımlandı. Türkiye, 23 Ekim 2002 tarihinde Brüksel'de imzalanan Mutabakat Zaptı'nın onaylanması ile İşletme ve Girişimcilik ve Özellikle Küçük ve Orta Ölçekli İşletmeler için çok yıllı programa katılacak. 
     Programa katılmak için Türkiye, her yıl Avrupa Birliği genel bütçesine mali katkıda bulunacak. 
     Öte yandan, Türkiye talep ederse, mali katkının bir bölümü, Topluluğun ilgili dış yardım aracından karşılanabilecek. 
     





</TEXT>
</DOC>
