<DOC>
<DOCNO> 132511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/dunya/dun02.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
En kritik günler 
</HEADLINE>
<TEXT>

     DIŞ HABERLER SERVİSİ 

     Bir yanda ABD ve İngiltere’nin Körfez’e yaptığı dev yığınak, öbür yanda bölge ülkeleriyle Avrupa’nın savaş karşıtı diplomatik girişimleri Irak’ın geleceği üzerine belirsizlik gölgesi düşürürken, bugünden itibaren ay sonuna kadar uluslararası platformlarda alınacak bir dizi karar Bağdat’ın kaderini netleştirecek. 
     
     23 OCAK Diplomatik kaynaklar, Irak’la ilgili olarak bugün İstanbul’da yapılacak dışişleri bakanları toplantısıyla krizin barışçı yoldan aşılmasının mümkün olup olmayacağının belli olacağı görüşünde. 
     
     27 OCAK En kritik tarih. Kasımdan bu yana Irak’ta kitle imha silahları arayan BM Silah Denetçileri Komisyonu Başkanı Hans Blix ile Uluslararası Atom Enerjisi Ajansı Başkanı Muhammed El Baradey, 60 günlük değerlendirme raporlarını BM Güvenlik Konseyi’ne sunacak. Rapor, Irak’la ilgili karar mekanizmalarını tetikleyecek. 
     
     28 OCAK ABD Başkanı Bush, geleneksel "Birliğin Durumu" konuşmasında Irak hakkındaki kararıyla ilgili dünya kamuoyuna önemli ipuçları verebilir. 
     
     29 OCAK BM Güvenlik Konseyi, Blix ve Baradey’in sundukları raporu görüşmeye başlayacak. 
     
     31 OCAK Camp David’de bir araya gelecek olan İngiltere Başbakanı Tony Blair ile ABD Başkanı George W. Bush’un, Irak’a karşı izlenecek yöntemle ilgili nihai kararlarını almaları bekleniyor. 
     



 DÜNYA 












</TEXT>
</DOC>
