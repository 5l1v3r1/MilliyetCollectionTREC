<DOC>
<DOCNO> 137422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/siyaset/siy02.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğümü yardım çözecek 
</HEADLINE>
<TEXT>

     ANKARA Milliyet 

     Başbakan Yardımcısı Mehmet Ali Şahin, Türkiye’nin ekonomik, siyasi ve askeri taleplerine ilişkin yeni bir belgenin dün ABD’ye gönderildiğini açıklarken, Dışişleri Bakanı Yaşar Yakış ekonomik destek paketine ilişkin mutabakat metninin imzalanmaması durumunda ABD askerlerinin Türkiye’de konuşlanmasına ilişkin yetki tezkeresinin TBMM’ye gönderilmeyeceğini söyledi. 
     
     Farklı boyutlar var 
     Müzakere edilen üç konudan siyasi protokolle ilgili olanda Türkiye ve ABD’nin görüşlerinin birbirine yakın olduğunu belirten Yakış, siyasi, ekonomik ve askeri mutabakat metinlerinin birbirine bağlı olduğunu vurguladı. Devlet Bakanı Ali Babacan da, ekonomik paketle ilgili görüşmelerin "Telefonla, ve yüz yüze" ele alındığını belirterek, "Bizim taleplerimiz esnek, değişen şartlara uyum sağlayan bir yapıda. Savaşın süreci, nasıl gelişeceği taleplerimiz için çok önemli. Görüşmelerin o kadar çok boyutu var ki, tek rakam konuşmak yanlış olur. Biz net, çok iyi tanımlanmış, şüpheye yer bırakmayan dokümanlar istiyoruz ki, bu dokümanları TBMM’ye anlatabilelim" dedi. 
     



 SİYASET 

















</TEXT>
</DOC>
