<DOC>
<DOCNO> 126483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/guncel/gun08.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekilin, çekilin bu iş kız işi ... 
</HEADLINE>
<TEXT>

Samsun 19 Mayıs Stadı’ndaki maçın bitimine doğru "Muradiyem seni seviyorum" yazılı pankartla sahaya giren Birol Ordulu, "Aşkım için her şeyi yaparım" dedi 
     ŞENOL ÇAKIR, MEHMET SOYKAN Samsun DHA 

     Samsunspor - Galatasaray maçının son dakikalarına doğru tribünden sahaya atlayarak sevgilisine ilanı aşk eden Birol Ordulu, herkesi şaşkına çevirdi. Elindeki "Muradiyem seni seviyorum" yazılı pankartla sahada koşarak tur atan Birol Ordulu, "Aşkım için her şeyi yaparım" dedi. Önceki gece saat 21.30’da savcılık emriyle serbest bırakılan Ordulu, Almanya’daki sevgilisinin kendisine telefon edip "Sen benim çılgın sevgilimsin" dediğini belirtti. 
     
     Maç bitti sandım 
     Galatasaray yarı sahasına atlayarak pankartla dolaşan ve polisleri peşinden koşturduktan sonra teslim olan Ordulu 22 , "Onu sevdiğimi dünya bilsin istedim. Sahaya maçın bittiğini sandığım için atladım" diye konuştu. Almanya’da oturan 16 yaşındaki sevgilisi Muradiye Karaca ile bir yıl önce tanıştığını anlatan çılgın şık, şöyle konuştu 
     
     Dudak izli mektuplar 
     "Kendisi dört ay önce ailesiyle Almanya’ya gitti. Her gün telefonla konuşuyoruz. Zaman yetmeyince mektuplaşıyoruz. Bana saç telini, dudak izleri olan mektuplarını gönderiyor. Yaşı dolunca kendisini ailesinden isteyeceğim. Planımı anlatınca beni Bu çılgınlık, sakın yapma. Yoksa polisler seni döver’ diye uyardı. Ancak ona sürpriz olsun diye bu işi yaptım. Bülent Korkmaz ve Ümit Davala beni tutmak için hamle yapınca, Çekilin, çekilin, bu kız işi’ diye bağırdım. Amacıma ulaşınca polise teslim oldum." 
     



 GÜNCEL 



















</TEXT>
</DOC>
