<DOC>
<DOCNO> 128480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/yazar/guclu.html </URL>
<DATE> 2003/01/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mumcu bu işi becerir mi 
</HEADLINE>
<TEXT>

     Milli Eğitim Bakanı Erkan Mumcu’nun neleri yapıp neleri yapamayacağı konusunda karar vermek için henüz çok erken. Önceki bakanlardan ağzımız çok yandığı için ancak gördüğümüze inanmak istiyoruz. 
     Lafla peynir gemisi yürümüyor. Ağzı iyi laf yapan, proje üzerine proje patlatan, iş yapıyormuş gibi görünüp tek icraatı bile bulunmayan çok bakanlar gördük. Artık emin olmak istiyoruz... 
     Öyle peşin peşin alkış da yok köstek de. Bakan’ın iyi niyetli ve bir şeyler yapma gayreti içerisinde olduğunu daha önce yazmıştık. Hala da bu görüşümüzü koruyoruz. Ama sanki o da tıpkı hükümet gibi kendisine tanınan krediyi hovardaca harcıyor izlenimi vermeye başladı... 
     Gürüz’le girdiği kavgadan mağlup çıkarsa hiç şaşırmam. Çünkü konunun çok uzağında. Üstelik mihmandarları da hiç güven vermiyor. Danışman olarak düşündüğü bazı eski rektörler kendisini yarı yolda bırakırsa hiç şaşırmam. Daha önce "Gürüz çok değerli bir bilim adamı. Başarılı YÖK Başkanı, onu niye eleştiriyorsun" diye kızanların şimdi fanatik Gürüz karşıtı olarak Mumcu’nun bayraktarlığını yapmış olmalarını da h l anlayabilmiş değilim. 
     Mumcu, internette sanal arayış içerisine girmiş. Düşündüklerini alt alta sıralamış ve görüşlerinizi bize bildirin temennisinde bulunmuş. Anlaşılan o ki h l sorunların tespiti aşamasında. Tıpkı kendinden önceki acemi bakanların ilk aylarında olduğu gibi... 
     
Hep aynı terane      Göreve gelen her Milli Eğitim bakanının ilk dış gezilerinden birisi de Almanya’ya olur. Orada milyonlarca vatandaşımız ve Alman okullarında öğrenim gören yüz binlerce çocuğumuz olduğu için bu ziyaret çok önem taşır. 
     İş gezisinin amacı hep şu olur Sorunları yerinde tespit edip, ortak çözüm yolları aramak... 
     Aynı amaçla gidip gelen bakan sayısı 8’i, 10’u bulunca Almanların tepesi atmış. Yeter artık, sorunları onuncu kez tespit için gelen bakan değil çözüm için bakan bekliyoruz, demişler. Haklılar. Hem de çok haklılar. Biz bile bıktık bu sorunların bir daha, bir daha tespit edilmesinden. Artık çözüm istiyoruz... 
     Bakan Bey ve danışmanları, bihaber olsalar da Milli Eğitim’in ve üniversitelerin temel sorunları belli. Bir kez de onların tespit etmesi, zaman kaybından başka ne işe yarayacak ki .. 
     Öyle bir iktidar düşünün ki Türkiye’nin en önemli sorunu karşısında ne bir bilgi birikimi var ne de bu konuya kafa yormuş bir bakanı. Köşk’te birinin ismi çiziliyor ötekinin yazılıyor. Üstelik o da bu teklifi daha önce iki kez kabul etmediği halde... 
     Anlayacağınız haftalar, aylar sanki boşa gidiyor. Bakan Bey boşa kürek çekiyor. Bende bıraktığı izlenim bu. Üniversiteleri, rektörleri, on binlerce öğretim üyesini bırakıp, aktif üye sayısı birkaç yüzü geçmeyen dernekler, konunun çok uzağındaki sivil toplum örgütleri, gözlerini kin bürümüş YÖK düşmanları ve mağdurları ile yol almaya çalışıyor ki bu çok zor... 
     Özetin özeti 1933’ten günümüze kadar çıkartılan tüm yükseköğretim yasaları, bir tepki yasası oldu. Üzüm yemekten çok bağcıyı dövmeye yönelikti. Sanki gidişat yine aynı yönde. Umarım yanılan biz oluruz .. 
     
     







Toplum, irtica ve Kürtler 


Eskrimde flöre ve Türkiye’nin pozisyonu... 


Bir kumarhanemiz eksikti... 


Kira yardımı komedisi 


Sinan Kara, iyi seneler 


Ekonomide hayalet 


Mumcu bu işi becerir mi 


İngiliz muhafazak rlarının yeni yolu ne olacak 


Büyük hırsızlığı ödüllendiren ülke 


"Zoraki sapık"a ek bilgiler... 


Yeni yılda muhalefet 


Beyin fırtınası virtüözü olabilirsiniz 


Deprem ve yılbaşı Sokak insanlaştırır 


Mavi Akım’ın önemi anlaşılamadı 


</TEXT>
</DOC>
