<DOC>
<DOCNO> 133384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/yazar/tamer.html </URL>
<DATE> 2003/01/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Benzeri görülmemiş bir Türk tablosuydu 
</HEADLINE>
<TEXT>

Davos’taki Türk Gecesi’nde biz bize bir gece geçirmek zorunda kalır mıyız diye korktum. Ancak gece salona Türkçe’den çok İngilizce, Fransızca ve Almanca h kim olmaya başladı 
     
     İLK KEZ TÜRK GECESİ’NDEYİM 
     15 yıldır Davos toplantılarını izleyen Hasan Cemal arkadaşımız da, Turgut Özal döneminde yapılan Türk gecelerine bile yabancıların fazla ilgi göstermediğini hatırlatıyordu. 5 senelik Davos müdavimi kulunuz ise daha önce hiç Türk gecesi görmemişti. Ecevit ve Mesut Yılmaz’ın başbakanlığı dönemindeki akşam yemeklerinde ise Türk Türk’e, kendimiz konuşup kendimiz dinlemiştik. 
     
     İKİ AÇIK BÜFEDE TÜRK TATLISI 
     Saat 22.00’yi gösterirken bizler davetin yapılacağı mek nda çoktan yerimizi almıştık. Mumlarla ışıklandırılmış biri Türk yemekleri, diğeri Türk tatlılarından oluşan iki açık büfe... Yemek büfesinde mezeler küçük tandır ve mantı gibi ana yemekler kapaklı, şık, büyük bakır sahanların içinde... Tatlı büfesinde tamamen farklı ama yine çok özenli bir sunum... Şarapların bulunduğu kısımda her türlü peynir çeşidi... 
     
     YARIM SAAT TÜRK SESİ 
     Kanun, ud, saz ve tamburla derinden gelen bir musiki. Bu tür davetlerde sık rastlanan, boğazınız yırtılana kadar bas bas bağırdığınız halde sesinizi karşınızdakine duyuramadığınız, iki çift laf edememekten sinirinizin tepenize çıktığı bir ortamdan eser yok... 
     Dolayısıyla ilk yarım saat sadece Türklerin sesini duyduğumu ve "biz bize" kaygısına kapıldığımı rahatlıkla söyleyebilirim. Ama Davos’un dört bir yanına dağılmış otellerde 20.00 - 22.00 arası yapılan iş yemekleri dağılıp da saat 22.30’a yaklaşırken iş değişti. 
     
     HER YER ÜNLÜ İSİM DOLUYDU 
     Salona Türkçe’den çok İngilizce, Fransızca, Almanca, İspanyolca, Rumca, Rusça hakim olmaya başladı. Bir baktım, paranın sihirbazı George Soros sağ yanımdan geçiyor. El sıkışıp merhabalaştık. Kafamı öte yana çevirdim, oturumlarda Bush yönetiminin savaş yanlısı yetkililerine ağzının payını mükemmel veren Arap Birliği Genel Sekreteri Amre Musa, Başbakan Abdullah Gül’le sohbet ediyor. 
     
     ÜNLÜ SİYASETÇİLER, YAZARLAR 
     Newsweek’in genel yayın yönetmeni Ferid Zekeriya ve Thomas Friedman gibi ünlü gazeteciler, oturumlarda konuşmalarını dinlediğimiz Harvard’lı, Princeton’lu, Oxford’lu dünyaca ünlü profesörler, Finlandiya Devlet Başkanı Taljo Hallonen, Yunanistan Dışişleri Bakanı Yorgo Papandreu ve Kosovalı Müslüman lider gibi ünlü siyasetçiler, Atina Belediye Başkanı Dora Bakoyanni, ünlü yazar Paulo Coelho bizim resepsiyonda... 
     
     HER ŞEY DÖRT DÖRTLÜKTÜ 
     Deri tuvaletlerin ve 200 yıl önce Osmanlı döneminin harika gelinliklerinin yer aldığı mini defile de dört dörtlüktü, Hülya Aksular’ın gösterisi de... 
     Davos, böyle bir Türkiye tablosu görmedi bugüne kadar. Burada bir det var. Aynı saatlerde çok sayıda olay olduğu için, ertesi gün herkes birbirinden "neleri kaçırdığını" öğrenmeye çalışır. Dolayısıyla gelecek yıl da benzeri bir Türkiye resepsiyonu yapılırsa, Türklere yer kalmayabilir. 
     Türbanlı eşler ise sadece Türk medyasının ilgi odağıydı. Davos’ta yıllardan beri her millet kendi kıyafetleriyle dolaştığından, yabancıların dikkatini çekmedi bile... 
     
     







Saddam’ın Irak’ı 


Açıl susam açıl 


Org. Yalman’ın ziyaretine dikkat 


Biz de geçmişte size yardım etmiştik... 


Saddam sonrasını konuşanlar 


Anayasa Mahkemesi sanki ilk defa yapıyor... 


Küresel düş kırıklığı 


Benzeri görülmemiş bir Türk tablosuydu 


Porto Alegre’de Türkiye var 


Savaş kararını Davos’ta anlarız 


Komşularla ticaret yapılamıyor 


</TEXT>
</DOC>
