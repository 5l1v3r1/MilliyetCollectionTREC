<DOC>
<DOCNO> 125787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/spo15.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Haftanın hakemleri      21 Aralık Cumartesi 
     Adana - İstanbulspor Taner Balbay 
     Beşiktaş - Bursa İsmet Arzuman 
     22 Aralık Pazar 
     Denizli - Gaziantep Sabit Hacıömeroğlu 
     Elazığ - Göztepe Z.Önder İpek 
     Malatya - Ankaragücü Kuddusi Müftüoğlu 
     G.Birliği - Kocaeli Mutlu Çelik 
     Altay - Diyarbakır Musa Eryılmaz 
     Samsun - Galatasaray Metin Tokat 
     Fenerbahçe - Trabzon Ali Aydın 
     
Beşiktaş ve Denizli’ye ceza      UEFA Disiplin Komitesi, UEFA Kupası üçüncü turunda kendi sahalarında oynadıkları karşılaşmalarda sahaya yabancı madde atılması nedeniyle Beşiktaş ve Denizlispor’a ceza verdi. D.Kiev maçında yakılan meşaleleri de dikkate alan UEFA, Beşiktaş’a 20 bin İsviçre Frangı ceza verirken, Denizlispor’un da 6 bin İsviçre Frangı ödemesini kararlaştırdı. 
     
Auxerre’i hakem yaktı      FRANSA Ulusal Spor Komitesi CNOSF , ligde geçtiğimiz eylül ayında oynanan Auxerre - Sedan maçının hakemin kötü yönetimi nedeniyle tekrar edilmesine karar verdi. Karşılaşmayı 3 - 1 kaybeden Sedan’ın yaptığı başvuruyu görüşen komite, hakemin Auxerre’in attığı golden sonra oyunu çok çabuk başlatarak bu takımın attığı diğer golle sonuca tesir ettiğine karar verdi. 
     
Inter’de şok 1-2      İTALYA Kupası’nda dün akşam oynanan rövanş maçında İnter, Okan ve Emre’siz kadrosuyla Seri B takımlarından Bari’ye 2 - 1 yenildi ve elendi. İlk karşılaşmayı da 1 - 0 kaybeden Mavi - Siyahlılar taraftarlarına büyük hayal kırıklığı yaşattı. 
     
Koçibey’in halefleri      FORD Otosan ve İstanbul Otomobil Kulübü İSOK tarafından organize edilen Ford Renç Koçibey Eğitim Seminerleri’nin 2. grubu da eğitimlerini tamamladı. Genç yeteneklere teoride ve pratikte sürüş teknikleri eğitimlerinin verildiği seminer sonunda başarı gösteren 2. Dönem mezunu 22 kursiyer, 2003 yılında organize edilecek İSOK desteğindeki yarışlara katılma şansını yakaladı. 
     
Sporda şiddet masaya yatıyor      TÜRK sporunda ve dünyada büyüyen bir sorun haline gelen sporda şiddet ve fanatizm, bugün Olimpiyatevi’nde başlayacak uluslararası seminerde masaya yatırılacak. Türkiye Milli Olimpiyat Komitesi TMOK , Galatasaray Üniversitesi, Futbol Federasyonu ve Uluslararası Spor Araştırmaları Merkezi CIES tarafından düzenlenen seminer iki gün sürecek. 
     



 SPOR 


























</TEXT>
</DOC>
