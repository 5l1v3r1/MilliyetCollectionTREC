<DOC>
<DOCNO> 102998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur20.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçi Akyol hakkında soruşturma açıldı... 
</HEADLINE>
<TEXT>

     Dışişleri Bakanlığı, Türkiye'nin AB nezdindeki eski Daimi Temsilcisi Büyükelçi Nihat Akyol'a ilişkin iddialar üzerine tahkikat başlattıklarını bildirdi. 
     Bakanlık'tan yapılan kısa yazılı açıklamada, bir gazetenin dünkü sayısında Büyükelçi Akyol'a ilişkin bazı iddialara yer verildiği hatırlatıldı. 
     Açıklamada, ''Aynı doğrultuda bir iddianın bir süre önce Bakanlığımıza intikal etmesi üzerine, Bakanlığımızca mevzuata uygun şekilde gerekli tahkikat başlatılmıştır'' denildi. 
     Büyükelçi Akyol'un görevi sona erdiğinde bazı önemli kriptoları beraberinde götürdüğü ileri sürülmüştü. 
     





</TEXT>
</DOC>
