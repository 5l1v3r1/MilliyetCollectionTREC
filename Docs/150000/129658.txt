<DOC>
<DOCNO> 129658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/guncel/gun10.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Aktar’ı kaybettik 
</HEADLINE>
<TEXT>

Gazetemizin magazin servisi eski şefi Haluk Aktar, 55 yaşında vefat etti. Aktar, Şişli Camii’nde kılınan cenaze namazından sonra Feriköy Mezarlığı’nda toprağa verildi 
     MAGAZİN SERVİSİ 

     Deneyimli magazin gazetecisi, Milliyet Magazin Servisi’nin eski şefi Haluk Aktar, gözyaşları arasında son yolculuğuna uğurlandı. 55 yaşında vefat eden Aktar, Şişli Camii’nde ikindi namazının ardından kılınan cenaze namazından sonra Feriköy Mezarlığı’nda toprağa verildi. 
     Hukuk Fakültesi mezunu olan Aktar, gazeteciliğe Dünya Gazetesi’nde başladı. Gelişim Yayınları ve Tele Magazin’de çalıştı. Aktar, 1985 - 1997 yılları arasında da Milliyet’te magazin editörü ve magazin servisi şefi olarak görev yaptı. Evli ve 16 yaşında Zeynep adlı bir kız babası olan Aktar, 2 yıldır kanser rahatsızlığı nedeniyle tedavi görüyordu. 
     
     Sanatçılar ne dedi 
     Türk n Şoray Haluk Aktar, magazin dünyasında tanıdığım en efendi, en saygılı, işini en iyi yapan gazetecilerden biriydi. Aramızda gazeteci - sanatçı ilişkisinin yanı sıra dostluk duygusu da gelişmişti. Gerçekten çok üzgünüm. 
     Emel Sayın Rahatsızlığı sırasında kendisine geçmiş olsun dilemiştim, kaderde çok geçmeden ailesine başsağlığı dilemek de varmış. 
     Sezen Cumhur Önal "Türk müzik dünyası önemli bir gazeteci dostunu kaybetti. Yılları beraber eskittik. Çok üzüldüm, dürüst ve ilkeli bir dostumu kaybetmenin derin hüznünü yaşıyorum." 
     



 GÜNCEL 

















</TEXT>
</DOC>
