<DOC>
<DOCNO> 138839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/siyaset/siy02.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Asıl tepki ilk kayıplar ortaya çıktığında verilecek 
</HEADLINE>
<TEXT>

Cumhurbaşkanı Sezer, ABD ve Türk halkının, eşlerini, dostlarını savaşta kaybettiklerinde gerçek tepkilerini göstereceklerini belirtti... 
     GÜLÇİN ÜSTÜN Ankara 

     Cumhurbaşkanı Ahmet Necdet Sezer, "Savaşa karşı asıl tepkiler ilk kayıplar yurtlarına döndükten sonra verilecektir. Hem Amerikan, hem de Türk halkı dostlarını, aileleri ve sevdiklerini kaybettiklerinde gerçek tepkilerini gösterecekler" dedi. 
     Türk Amerikan Dernekleri Federasyonu Başkanı Kayaalp Büyükataman ve beraberindeki icra kurulu üyelerini kabul eden Sezer, ABD’de yaşayan Türklerin olası Irak harek tı karşısındaki tutumunu öğrenmek istedi. ABD’de yaşayan yaklaşık yarım milyon Türk’ün kafasında soru işaretleri olduğunu kaydeden Büyükataman, "Oradaki vatandaşların net bir tavrı yok. Çünkü yetkililerin bildiği birçok bilgiye sahip değiller. Tıpkı Amerikan halkı gibi nasıl kararlar verileceğini bekliyorlar" diye konuştu. 
     Savaşa karşı gösterilecek asıl tepkilerin savaş başladıktan sonra görüleceğini söyleyen Cumhurbaşkanı Sezer ise, "İlk kayıplar verildiğinde insanlar eşlerini, dostlarını ve sevdiklerini kaybettiğinde gerçek tepkilerini gösterecekler" dedi. 
     



 SİYASET 















</TEXT>
</DOC>
