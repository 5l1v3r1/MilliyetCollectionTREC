<DOC>
<DOCNO> 106767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/soneko07.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentliler çok tasarruflu... 
</HEADLINE>
<TEXT>

     Kişi başına en fazla tasarrufu Ankaralılar yaparken, en fazla krediyi Giresunlular kullanıyor. 
     Devlet Planlama Teşkilatı verilerine göre, kişi başına mevduat Ankara'da 5 milyar 288 milyon lirayı buluyor. 
     Bu ili 4 milyar 555 milyon liralık kişi başına tasarruf ile İstanbul takip ederken, İzmir'de de kişi başına tasarruf 1 milyar 782 milyon lirayı buluyor. 
     Kocaeli'nde kişi başına mevduat 1 milyar 722 milyon, Uşak'ta da 1 milyar 161 milyon lira olarak hesaplandı. 
     Buna karşılık kişi başına mevduatın en düşük olduğu il ise 71 milyon lira ile Ağrı oldu. 
     Bu ili 75 milyon lira ile Bitlis, 84 milyon lira ile Muş, 90 milyon lira ile Siirt, 91 milyon lira ile de Mardin illeri izledi. 
     Öte yandan, kişi başına mevduatta Türkiye ortalaması ise 1 milyar 513 milyon lira olarak tespit edildi. 
     
     BANKA KREDİSİ KULLANIMI 
     Kişi başına en fazla banka kredisi kullanılan il ise Giresun oldu. Bu ilde kişi başına kredi kullanımı 3 milyar 298 milyon lira olarak hesaplanırken, Ankara'da da 2 milyar 123 milyon lira olarak belirlendi. 
     İstanbul'da kişi başına kredi kullanımı 2 milyar 46 milyon lira, Kocaeli'nde 1 milyar 257 milyon, Denizli'de de 912 milyon lira olarak tespit edildi. 
     Buna karşılık kişi başına kredi kullanımı Şırnak'ta 32 milyon, Hakkari'de 36 milyon, Ağrı'da 37 milyon, Siirt'te 47 milyon, Bingöl'de de milyon lira düzeyinde kaldı. 
     





</TEXT>
</DOC>
