<DOC>
<DOCNO> 116812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/ekoz1.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     TSKB Gayrimenkul kuruluyor 
     Türkiye Sınai Kalkınma Bankası TSKB , SPK mevzuatı çerçevesinde değerleme hizmeti vermek üzere, "TSKB Gayrimenkul Değerleme A.Ş" ünvanlı yeni bir şirket kurma kararı aldı. Şirketin toplam sermayesi 300 milyar lira olarak belirlenirken, TSKB’nin kurucu ve ana ortak sıfatıyla şirket sermayesine yüzde 79.9 oranında, 239 milyar 999 milyon 998 lira ile iştirak etmesi karalaştırıldı. TSKB Gayrimenkul Değerleme A.Ş’nin temel faaliyet alanı, SPK mevzuatı gereğince bir gayrimenkulün, gayrimenkul projesinin veya gayrimenkule bağlı hak ve faydalarının bağımsız ve tarafsız takdiri ile uluslararası alanda kabul görmüş değerleme standartları çerçevesinde yazılı raporlanması olarak belirlendi. 
     
     En iyi reklamlar internette 
     Reklam Dünyası’nın Oscarı Cannes Lions, International Advertising Festival, ve dünyanın önde gelen reklam ve haber izleme şirketlerinden Xtreme Information, dünyanın en iyi reklamlarının yer aldığı yeni bir web sitesi yaratmak amacıyla güçbirliği yaptılar. Web sitesi Cannes Lions’ta ödül alan veya aday gösterilen 70 bin adet TV, basın ve açık hava çalışmalarının yanında her gün yenilenen uluslararası TV reklam fragmanlarını da içeriyor. Siteyi bir hafta bedelsiz denemek için, www.canneslions.com trial adresine girilmesi gerekiyor. 
     
     Çamaşırlar koruma altında 
     Miele, yeni ürünü W 487 WPS isimli yeni modelini piyasaya sundu. Çamaşır makinesinin doğadan esinlenilerek yaratılan patentli "petek dokulu" tamburu sayesinde en hassas yıkama garanti ediliyor. Miele yetkilileri, petek dokulu tamburun yüzeyi sayesinde yıkama, durulma ve sıkma programları sırasında çamaşırın koruma altına alındığını ifade etti. 
     
     Cankart’a bir yeni üye daha 
     Türkiye’nin ilk tüketici finansman şirketi unvanına sahip Cankart, ayakkabı markası Demirel’i de üye kuruluşları arasına ekledi. 62 firmada, 
     bini aşkın mağaza ve 250 sağlık kuruluşunda harcamaları vadesiz taksitlendiren Cankart, bundan sonra Demirel mağazalarında da kullanılabilecek. Demirel Ayakkabı’nın Türkiye genelinde 10 mağazası bulunuyor. 
     



 EKONOMİ 




















</TEXT>
</DOC>
