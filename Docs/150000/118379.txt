<DOC>
<DOCNO> 118379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yasam/yas03a.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Prematüre bebekler daha durgun oluyor 
</HEADLINE>
<TEXT>

     DIŞ HABERLER SERVİSİ 

     ABD’DE yapılan bir araştırmaya göre, normal zamanından önce doğan bebekler zek gelişimini tamamlayamadığı için öteki bebeklere göre daha az zeki oluyor. Üstelik bu zek farkı ileriki yaşlarda kapanmıyor. New York’taki Albert Einstein Tıp Koleji’nden Dr. Susan Rose’un 153 normal, 59 da prematüre bebek üzerinde yaptığı araştırma, zek gelişimi açısından somut bulgular çıkardı. 
     BEBEKLERİN görsel hafızasını ölçen Dr. Rose, prematüre bebeklerin bir görüntüyü hafızalarında tutmaları için bu görüntüyle yüzde 20 oranında daha fazla sayıda ve yüzde 30 oranında da daha uzun süre karşı karşıya kalmalarına ihtiyaç duyduklarını saptadı. İngiltere’de yapılan başka bir araştırma ise her 3 prematüre bebekten birinin ilerleyen dönemde öğrenme güçlüğü çektiğini ortaya koydu. 
     
Masaj yapılan bebek dengeli gelişiyor      İSTANBUL ANKA 

     EGE Üniversitesi Tıp Fakültesi Çocuk Sağlığı ve Hastalıkları Anabilim Dalı Sosyal Pediatri Bilim Dalı Başkanı Prof. Dr. Ayten Egemen’le Ege Üniversitesi Tıp Fakültesi Çocuk Sağlığı ve Hastalıkları Anabilim Dalı’ndan Uzman Dr. Banu Yeğen’in araştırmalarına göre, prematüre ve düşük doğum ağırlıklı bebeklere uygulanan masaj, gelişimlerinin daha hızlı ve dengeli olmasını sağlıyor. 
     MASAJ yapılan bebekler, daha aktif, daha uyanık oluyor, daha az ağlıyor ve daha fazla kilo alıyor. Anneleriyle yüz yüze geldiklerinde daha yakın davranışlar sergiliyor. Masaj, bebeğin dolaşım, solunum ve sindirim sisteminin düzenlenmesine ve uyumasına da yardımcı oluyor. Bağışıklık sistemi güçleniyor. Hastanede kalış süreleri de ortalama altı gün kısalıyor. 
     



 YAŞAM 




























</TEXT>
</DOC>
