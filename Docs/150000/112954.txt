<DOC>
<DOCNO> 112954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sontur18.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli MHP, AB için katkı sağladı 
</HEADLINE>
<TEXT>

     MHP lideri Devlet Bahçeli, MHP'nin de içinde bulunduğu hükümetin AB üyeliği için çalışmalarını anlatırken isim vermeden ANAP Genel Başkanı Mesut Yılmaz'ı eleştirerek "Şimdi hükümet olarak bunları yapacaksın, sonra MHP'yi AB karşı gösterip yapılanları iç siyasetinde tüketeceksin" dedi. 
     Sivas'ta hakla seslenen Bahçeli, konuşmasında Türkiye-AB ilişkilerine ve 57. Hükümet'in AB'ye üye olmak için yaptığı çalışmalara da yer verdi. Ulusal programın hazırlandığını, siyasi ve ekonomik kriterlerin yerine getirildiğini ve bütün bunların MHP'nin de içinde bulunduğu 57. Hükümet döneminde yapıldığını ifade eden Bahçeli'nin, "Şimdi hükümet olarak bunları yapacaksın, sonra da MHP'yi AB karşıtı olarak gösterip yapılanları iç siyasetinde tüketeceksin" demesi üzerine kalabalık "yuh" çekti. 
     Yuhalamanın ülkücülüğe yakışmayacağını, hesabın sandıkta sorulması gerektiğini vurgulayan Bahçeli şöyle konuştu 
     "AB'ye üyelik için bu katkıyı sağlarken sen, MHP'yi AB karşıtı göstereceksin, MHP'siz bir hükümet isteyip Brüksel sevdalısı hükümet kurmayı yeğleyeceksin, Türkiye sevdalılarının hükümetini dışlayacaksın, bunu başaramazsın." 
     





</TEXT>
</DOC>
