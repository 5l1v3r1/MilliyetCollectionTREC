<DOC>
<DOCNO> 124188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/soneko38.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye tam üye olursa, AB'nin 6. büyük ekonomisi olacak... 
</HEADLINE>
<TEXT>

     Tam üyelik müzakerelerine başlama konusunda Avrupa Birliği'nden AB bugün tarih bekleyen Türkiye, diğer 12 aday ülke ile karşılaştırılamayacak kadar büyük bir ülke. 
     Nüfusu 70 milyon olan Türkiye, 2001 yılında yaşanan krize rağmen, 2001 yılı verileriyle 445 milyar dolarlık satınalma gücü paritesi SGP bazında milli geliri gayri safi milli hasıla-GSMH ile AB'ye aday olan 12 ülkeyi ve Almanya, Fransa, İngiltere, İtalya ve İspanya hariç 10 AB üyesini geride bırakıyor. Bu da, Türkiye AB'ye tam üye olursa, AB'nin 6'ıncı büyük ekonomisi olacak anlamına geliyor. 
     Ekonomik büyüklükte Türkiye, AB adaylarından Polonya'dan dörtte bir oranında daha büyük. Türkiye, Romanya'nın 2.8, Çek Cumhuriyeti'nin 2.9 kat, Macaristan'nın 3.4, Slovakya'nın 7, Bulgaristan'ın 8.9, Slovenya'nın 12.3, Litvanya'nın 16.4, Letonya'nın 24.6, Kıbrıs Rum kesiminin 28.2, Estonya'nın 31.5, Malta'nın ise 66.4 kat büyüklüğünde bir ekonomik boyuta sahip durumda bulunuyor. 
     Dünya Bankası verilerinden derlenen bilgilere göre, Türkiye ekonomisinin yüzde 22'sini oluşturan İstanbul'u SGP ile yaklaşık 98 milyar dolarlık bir gelire sahip , adaylardan sadece 4'ü Polonya, Romanya, Çek Cumhuriyeti ve Macaristan geçiyor. Adaylardan Bulgaristan, İstanbul'un yarısı, Kıbrıs Rum kesimi 6'da biri, Malta ise 15'de biri kadar bir ekonomik boyutu sahipler. Sadece İstanbul bile, adaylardan Bulgaristan, Kıbrıs Rum kesimi, Estonya ve Malta'nın toplamından büyük bir ekonomiyi meydana getiriyor. 
     
     KİŞİ BAŞINA MİLLİ GELİRDE BULGARİSTAN'DAN İYİ... 
     Türkiye, büyük nüfusunun etkisiyle, kişi başına gelirde Bulgaristan, Romanya, Litvanya ve Letonya ile birlikte en gerideki ülkeler arasında bulunuyor. 
     SGP bazında kişi başına 6640 dolar milli geliri ile Türkiye, bu açıdan sadece Bulgaristan'ı 5950 dolar geçiyor. Fakat, Romanya 6980 dolar , Litvanya 7610 dolar , Letonya 7870 dolar , Polonya 9280 dolar , Türkiye'den çok da iyi durumda değiller. 
     
     2015'DE 80 MİLYON... 
     AB'nin halen ve gelecekte ihtiyaç duyacağı genç ve dinamik nüfusu, Türkiye olmadan adayların sağlaması mümkün değil. Gelecekte AB'de büyük oranlı nüfus azalışları da bekleniyor. Türkiye hariç, 12 aday ülke ve AB'nin nüfusunun 2001-2015 döneminde 482.8 milyondan 477 milyona ineceği tahmin ediliyor. Oysa bu dönemde son verilere göre Türkiye 69 milyondan yaklaşık 80 milyona yükselecek. 
     Söz gelimi halen 57.7 milyon olan İtalya'nın nüfusunun gelecekte 2050'lerde 42 milyona, Almanya'nınkinin 65 milyona, İspanya'nınkinin 32 milyona kadar ineceği tahminleri yapılıyor. AB üyeleri ve 13 aday ülke içinde dikkate değer nüfus artışına sahip tek ülke var o da Türkiye. 
     
     TÜRKİYE, KRİZLERE RAĞMEN HIZLI BÜYÜYOR 
     Gayri safi yurtiçi hasıla GSYİH açısından büyüme rakamlarına bakıldığında, 1990'larda 3 büyük kriz yaşayan Türkiye, yine de 1990-2000 döneminde yıllık ortalama yüzde 3.7'lik bir büyüme tutturmuş. 2001 yılında GSMH'si yüzde 9.4 gerileyen Türkiye'nin bu yıl yüzde 6.3'lük bir büyümeyi tutturacağı tahmin ediliyor. 
     Türkiye, 1990-2000 dönemindeki büyümede veri elde edilemeyen Lüksemburg, Kıbrıs Rum kesimi ve Malta hariç, AB'de İrlanda'nın yüzde 7.3 büyümüş ardından ikinci, aday ülkeler içinde de Polonya'nın yüzde 4.6 büyümüş ardından yine ikinci olmuş. Bu dönemde, adaylar içinden Romanya yüzde 0.7, Bulgaristan yüzde 2.1, Litvanya yüzde 3.1, Letonya yüzde 3.4, Estonya yüzde 0.5 küçülmüş. Çek Cumhuriyeti'ndeki büyüme yüzde 0.9, Macaristan'da ise yüzde 1.5'de kalmış. 
     
     ENFLASYON, BORÇLAR VE BÜTÇE AÇIKLARI SORUN... 
     Ekonomik kriterler açısından Türkiye'yi en fazla enflasyon zorluyor. Adaylar içinde en yüksek enflasyona Türkiye sahip durumda. Türkiye'de, bu yıl enflasyonun yüzde 30'un altına inmesi bekleniyor ama adaylardan hiçbirinde enflasyon yüzde 10'un üzerinde değil. Kamu borç stokunun milli gelire oranı ile bütçe açıkları da diğer sorunlu konular arasında. Ama ekonomik kriterler müzakerelerin başlaması için gerekli değil. AB, müzakerelerin başlaması için siyasi kriterlerin yerine getirilmesini yeterli buluyor. 
     





</TEXT>
</DOC>
