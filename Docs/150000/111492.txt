<DOC>
<DOCNO> 111492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur11.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit Bursa'ya gitti... 
</HEADLINE>
<TEXT>

     DSP Genel Başkanı, Başbakan Bülent Ecevit, eşi Rahşan Ecevit ile birlikte saat 12.25'te ''ATA'' adlı özel uçakla Bursa'ya gitti. 
     Başbakan Ecevit ve eşi, İstanbul'da geceyi geçirdikleri Ceylan İntercontinental Oteli'nden saat 11.50 sıralarında çıkarak, özel minibüsle Atatürk Havalimanı'na hareket etti. 
     Başbakan Ecevit'i, havalimanından Bursa'ya, İstanbul Vali Yardımcıları Gazi Kaya ve Kamer Diribaş ile öteki ilgililer uğurladı. 
     Başbakan Bülent Ecevit ile birlikte Devlet Bakanı Zeki Sezer, DSP Genel Sekreteri Süleyman Yağız, DSP Genel Saymanı Necip Şekercioğlu ve Ecevit'in özel doktoru Mücahit Pehlivan da Bursa'ya gitti. 
     Ecevit, Bursa'da halka hitap edecek ve Metro Durağı'nın açılışını yapacak. Bursa Belediye Başkanlığı ve Valiliği'ni de ziyaret edecek olan Ecevit, daha sonra uçakla Ankara'ya dönecek. 
     





</TEXT>
</DOC>
