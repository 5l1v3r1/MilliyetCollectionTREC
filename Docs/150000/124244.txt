<DOC>
<DOCNO> 124244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur02.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kömür sobasından sızan gazdan zehirlenen karı-koca öldü 
</HEADLINE>
<TEXT>

     Küçükçekmece'de, kömür sobasından sızan gazdan zehirlenen karı-koca öldü. 
     Sefaköy Yeşilova Mahallesi Tansel Caddesi'ndeki bir evde oturan fırın işçisi Hilmi Terzi'nin 39 işe gitmemesi üzerine, merak eden işyeri sahibi evine geldi. 
     Aynı evde kalan Hilmi Terzi'nin kayınvalidesi ve kayınpederi, işyeri sahibi tarafından uyandırıldı. 
     Daha sonra Hilmi Terzi ile eşi Sevim Terzi'nin 26 kaldığı odaya giden bu kişiler, çifti uyandıramayınca ambulans çağırdı. 
     Olay yerine gelen ambulanstaki sağlık görevlilerince yapılan kontrol sonucu, Terzi çiftinin öldüğü anlaşıldı. 
     Çiftin, yanında uyudukları kömür sobasından sızan karbonmonoksit gazından zehirlendikleri belirlendi. 
     Yaklaşık 2 yıl önce evlendikleri öğrenilen Terzi çiftinin cesetleri, Adli Tıp Kurumu morguna kaldırıldı. 
     





</TEXT>
</DOC>
