<DOC>
<DOCNO> 146932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo02.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA ENGELİ 
</HEADLINE>
<TEXT>

Fenerbahçe Başkanı Aziz Yıldırım’ın, Arjantinli yıldızın transferi sırasında 40 milyon dolarlık 68 trilyon lira şahsi teminat verdiği için görevi bırakamadığı söyleniyor 
     Kulübe teminat verilmedi 
     ALTAY maçının ardından bırakma kararı alan Fenerbahçe Başkanı Aziz Yıldırım’ın bu düşüncesinden vazgeçmesinin en büyük nedeninin, Ortega için verdiği şahsi teminattan kaynaklandığı ortaya çıktı. Arjantinli oyuncunun transferi sırasında River Plate, Parma ve futbolcunun istediği teminat mektubunu bankalar kulüp adına vermeyince, Yıldırım şahsi kredisini kullanmıştı. 
     
     Yeni yönetim endişesi 
     SEZON ortasında ülkesine dönen ve Sarı - Lacivertliler ile FIFA’lık olan Ortega konusu çözümleninceye kadar bu teminatın kalkmayacağı ifade edildi. Görevi bırakması durumunda, yeni gelecek yönetimin, "Biz bu borcu tanımıyoruz" demesinden çekinen Yıldırım’ın bu riske girmemek için görevi bırakmak istemediği öğrenildi. Bu miktarın 40 milyon dolar yaklaşık 68 trilyon lira olduğu söyleniyor. 
     
     Yıldırım meydan okudu 
     YILDIRIM ise önceki gün yapılan yönetim kurulunun ardından, muhalefete meydan okudu. Sarı - Lacivertli kulübün patronu, "Birkaç kişinin Bıraksınlar’ demesiyle bu yönetim ayrılmaz. Genel kurul bize 2004 Şubat ayına kadar çalışma zorunluluğu vermiştir. Biz de bu tarihe kadar çalışacağız. Kongrede isteyen ortaya çıkar. Genel kurul üyeleri de gerekeni yapar" dedi. 
     
Fener’de özgürlük      FENERBAHÇE Teknik Direktörü Oğuz Çetin, daha önceki uygulamalarından vazgeçerek futbolcularına özgürlük tanıdı. Kampa evlilerden önce giren bekarlar bundan böyle takımla birlikte hareket edecek. İki idman arasında uygulanan tesislerde kalma zorunluluğuna da son verildi. Fenerbahçe dünü çift idmanla geçirdi. Sabah çalışmasında yer alan Serhat akşam ağrılarının artması üzerine idmana katılmadı. Oğuz Çetin, teknik direktörlük kursunda bulunması nedeniyle sadece akşam çalışmasında takımın başında yer aldı. Bu arada Fenerbahçe’nin Kocaelispor’un genç defans oyuncusu Orhan Ak ile prensipte anlaştığı öğrenildi. 
     
Rüştü büyüteç altında      ARSENAL Teknik Direktörü Arsene Wenger, Rüştü’nün futbolculuğunun yanında, kişiliğini de yakın takibe aldı. Bu futbolcu hakkında geniş çaplı bilgi toplayan Wenger’in, "Takım içinde sorun yaratır mı " "Kişiliği nasıldır " "Antrenmanları aksatır mı " gibi sorulara cevap aradığı öğrenildi. Ayrıca Fransız çalıştırıcı, Rüştü’yü izleyip, istatistiki bilgilerini tutmak üzere bir yardımcısını görevlendirdi. 
     
Seneye de kalıyor mu      FENERBAHÇE’NİN Arsenal’de görev yapan Kanu ile temasa geçmesi değişik yorumlara yol açtı. Oğuz Çetin tarafından ısrarla istenen, ancak devre arasında Sarı - Lacivertli renklere kazandırılamayan Nijeryalı yıldızın yeniden alınma çabaları, Oğuz Çetin’in gelecek sezon da görevde kalacağı şeklinde değerlendirildi. 
     
Vladimir’e makas      FORMSUZ olduğu gerekçesiyle eleştirilen Vladimir’in, Adanaspor maçında yedek soyundurulacağı öğrenildi. Teknik Direktör Oğuz Çetin’in, bu karşılaşmada forvette sakatlıkları geçen Serhat - Semih ikilisine şans tanıyacağı belirtildi. Ayrıca sakatlıktan henüz kurtulamayan Rebrov’un da kulübede yer alacağı belirtildi. 
     


SPOR 



























</TEXT>
</DOC>
