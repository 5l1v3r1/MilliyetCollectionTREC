<DOC>
<DOCNO> 138308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/dunya/dun04.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam savaşta saklanacak 
</HEADLINE>
<TEXT>

     DIŞ HABERLER SERVİSİ 

     Merkezi İngiltere’de bulunan ve Arapça yayımlanan "El Hayat" gazetesi, Irak lideri Saddam Hüseyin’in, ABD saldırısı başladığı zaman ortadan kaybolacağını ve generallerine "Bensiz savaşın" emri vereceğini iddia etti. 
     Gazeteye göre, olası operasyon sırasında Saddam’ın nerede saklandığını bir tek küçük oğlu Kusay bilecek ve Iraklı komutanlar savaş sırasında tüm emirleri Kusay’dan alacak. 
     Saddam’ın böyle bir emir verip vermediğini henüz bilmediklerini belirten Amerikalı yetkililer, "En büyük endişemiz Saddam’ı savaşın ilk safhalarında yakalayamamak" dedi. 
     Birçok benzeri bulunan Saddam’ın, sürekli ülke içinde de dolaşabileceğine dikkat çeken Amerikalı yetkililer, El Kaide lideri Usame bin Ladin gibi Irak liderinin de Amerikan askerlerinden kurtulmayı başarmasından çekiniyor. 
     



 DÜNYA 














</TEXT>
</DOC>
