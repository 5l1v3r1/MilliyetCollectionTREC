<DOC>
<DOCNO> 147989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/guncel/gun09.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabutla savaş protestosu... 
</HEADLINE>
<TEXT>

     İstanbul Milliyet 

     Çağlayan Meydanı’nda düzenlenen "Savaşa Karşı Büyük İstanbul Buluşması" adlı mitinge katılan on binlerce kişi, Irak halkına destek verdi. Irak’ta ölenler için saygı duruşunda bulunulmasının ardından, ıslıklarla ABD ve İngiltere protesto edildi. Mustafa Alabora ile Ayşe Emel Mesçi tarafından okunan ortak bildiride, bu kirli oyunun bir an önce sonlandırılması gerektiği belirtilerek, ABD ve İngiliz mallarını boykot çağrısı yapıldı. Gösteride ABD ve İngiliz bayrakları yakılırken, Azrail kıyafeti ve tabut taşıyarak savaşı protesto eden bir grup büyük ilgi çekti. Miting öncesinde, arama noktasından geçmek isteyen bir grup, buradaki polislerle tartıştı. Polisin gözyaşartıcı bombayla müdahale ederek dağıttığı gruptan bazı kişiler, kaçarken Memorial Hastanesi’ni taşladı. 
     


GÜNCEL 






















</TEXT>
</DOC>
