<DOC>
<DOCNO> 147748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sonspo07.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin Atatürk Olimpiyat Stadı'nın yolları için protokol hazır 
</HEADLINE>
<TEXT>

     İstanbul Olimpiyat Oyunları Hazırlık ve Düzenleme Kurulu, aylık olağan toplantısı Devlet Bakanı ve Başbakan Yardımcısı Mehmet Ali Şahin başkanlığında yapıldı. 
     Ataköy Olimpiyatevi'nde, Bakan Şahin'in yanı sıra, Genlik ve Spor Genel Müdürü Mehmet Atalay, İstanbul Valisi Muammer Güler ve kurul üyelerinin katılımı ile gerçekleştirilen toplantı yaklaşık 3 saat sürdü. 
     Devlet Bakanı ve Başbakan Yardımcısı Şahin, iki gündem maddesi görüştüklerini ifade ederek, ''Atatürk Olimpiyat Stadı'nın ulaşımının kolaylaştıracak olan yan bağlantı yollarının yapımı için İstanbul Büyükşehir Belediyesi ile birlikte bir protokol hazırlandı ve imza aşamasına gelindi'' dedi. 
     Sezon sonunda yeni Ali Sami Yen Stadı projesine başlamayı planlayan Galatasaray'ın önümüzdeki sezon için Atatürk Olimpiyat Stadı'nı kullanma talebinde bulunduğunu anlatan Şahin, ''Bizden şartlarımızı öğrenmek istediler. Biz de Galatasaray Kulübü yöneticileriyle görüşme talebinde bulunduk. Önümüzdeki ay yapılacak olan Olimpiyat Oyunları Hazırlık ve Düzenleme Kurulu toplantısını Galatasaray Kulübü yetkililerinin de katılımıyla, statta yaparak ayrıntıları görüşeceğiz'' diye konuştu. 
     





</TEXT>
</DOC>
