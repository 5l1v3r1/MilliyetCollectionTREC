<DOC>
<DOCNO> 112529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/spor/aspo.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş daha işinin bitmediğini söyledi 
</HEADLINE>
<TEXT>
KAYA GİBİYİM 
A Milli Takım’ın hocası, ilginç bir benzetme yaptı, "Karadeniz’de azgın dalgalar sert kayalara vurur. Dalgalar çekilir ama kaya yerinde durur. İşte ben böyleyim" ifadelerini kullandı 
     MEHMET DEMİRCAN 

     İşim bitmedi’ 
     MİLLİ Takım Teknik Direktörü Şenol Güneş, Dünya Kupası Finalleri’nden sonra çok ciddi teklifler aldığını açıkladı. Bunların hiçbirini düşünmediğini kaydeden Güneş, "Çünkü bu takımda daha işim bitmedi, yapacağım çok işler var. Stres benim yaşam biçimim oldu. Karadeniz’in azgın dalgaları sert kayaya vurur. Ben o kayalardan biriyim. Dalgalar gelir, gider ama kaya yerinde durur" dedi. 
     
     Hedef kupa’ 
     AY - Yıldızlı ekibin yeni bir döneme girdiğini söyleyen Şenol Güneş, "H l Dünya üçüncülüğü konuşuluyor. Artık bazı şeyleri aşmamız lazım. Hedeflerin çoğu başarıyla tamamlanmıştır. Daha fazla övünmenin faydası yok. Sıfırdan başlıyoruz. Yeni hedefler belirlemeliyiz. Önümüzde 2004 Avrupa Şampiyonası var. Bunu başarmalıyız. Bir adım daha ileri gidip kupayı almalıyız" diye konuştu. 
     
     İyi oynuyoruz’ 
     TÜRK futbolunun bazı olayları aştığını da sözlerine ekleyen tecrübeli teknik adam, "Takım Dünya Kupası’nda iyi futbol oynadı. Ancak şimdi daha iyi oynuyoruz. Bundan sonra daha da iyi olmalıyız. Çok çalışmalıyız. Artık Türkiye’de Bu maçı nasıl olsa kazanırız’ düşüncesini ve kulüpçülüğü ortadan kaldırmalıyız. Ali Sami Yen Stadı’nda yaşadığımız olaylar çok çirkindi" ifadelerini kullandı. 
     
     Hakan’a üzülüyorum’ 
     MAKEDONYA’NIN kendilerine sürekli ters geldiğini de ifade eden Güneş, şöyle konuştu "Herkes şimdiden Lichtenstein, hatta İngiltere maçlarını düşünüyor. Ben sadece Makedonya maçının hesaplarını yapıyorum. Makedonya bize hep ters geliyor. Çünkü bize karşı iyi sonuç alarak piyasa yapmak istiyorlar. Zor olacak ama savaşacağız, kazanacağız. Hakan Şükür için üzülüyorum ancak hak eden formayı kapar." 
     
Karnesi çok iyi      MİLLİ Takım’ın başında bugün 31. sınavını verecek olan Teknik Direktör Şenol Güneş müthiş bir performans çizdi. Ay - Yıldızlı ekibimiz Güneş’in döneminde 30 maçta 15 galibiyet, 7 beraberlik, 8 yenilgi aldı. 43 gol attı, kalesinde 26 gol gördü. Tecrübeli teknik adam, yaptığı 20 resmi maçta 13 galibiyet, 3 yenilgi ve 4 beraberlikle tam not aldı. 37 gole karşılık, 14 gol yedi. 
     
375. sınav      MAKEDONYA ile bugün Avrupa Şampiyonası grup elemelerinde karşılaşacak olan Türkiye, 375. sınavına çıkacak. 79 yıllık tarihinde şimdiye dek yaptığı toplam 374 maçtan 123’ünü kazanan Milli Takım, 168 yenilgi aldı, 83 maçta da eşitliği bozamadı. Ay - Yıldızlılar, toplam 455 gol atarken, kendi kalesinde 608 gol gördü. 
     
Yenilgi görmedik      MAKEDONYA ile bugüne kadar dört maç oynayan A Milli Futbol Takımı yenilgi almadı. Rakibini üç kez mağlup etti, bir karşılaşmadan da beraberlikle ayrıldı. 9 gol atarken, 5 gol yedi. 
     
Maç sonuçları Tarih Yer Organizasyon Sonuç 31.08.1994 Üsküp Özel 2 - 0 30.08.1995 İstanbul Özel 2 - 1 28.03.2001 Üsküp D.Ele.Gru. 2 - 1 06.06.2001 Bursa D.Ele.Gru. 3 - 3      
     Not Maç skorlarında ilk takım olarak 
     Türkiye yazılmıştır. 
     
Sevinçler devam etsinAvrupa Şampiyonası Elemeleri’nde 2. maçımızı Makedonya ile oynuyoruz, yine üç puan istiyoruz 
     2004 Avrupa Şampiyonası’na iyi başlayan ve ilk maçında Slovakya’yı rahat geçen A Milli Takım, bu gece Üsküp’te Makedonya’nın önüne çıkacak. Dünya Kupası üçüncülüğünden sonra çizgisini düşürmeyen ve farklı galibiyetlere imza atan Ay - Yıldızlı ekibimiz yoluna emin adımlarla devam etmek için üç puanı almanın uğraşını verecek. 
     SAKATLARIN iyileşmesiyle sahaya tam kadro çıkacak olan Milli Takım’ın Makedonya sınavını Danimarkalı hakem Knud Erik Fisker yönetecek. TSİ 20.00’daki karşılaşma TRT 1’den naklen yayınlanacak. Grubumuzun diğer maçı ise Skovakya ile İngiltere arasında oynanacak. Bratislava’daki maç TSİ 20.30’da başlayacak. 
     
Japonlar yine İlhan’la buluştu      DÜNYA Kupası’nda Japon taraftarlarının büyük ilgisini toplayan İlhan Mansız Üsküp’te de büyük ilgi gördü. Genç futbolcuyu yalnız bırakmayan Japon bayanlar, A Milli Takım’ın kamp yaptığı otele de geldiler. İlhan’la bir türlü konuşma fırsatı bulamayan bayan futbolseverler, Hasan Şaş ve Alpay’la bir süre sohbet ettiler. 
     AY - Yıldızlı ekip dün toplu olarak cuma namazı kıldı. Camiden çıkışta futbolseverler oyuncularımızdan imza alabilmek için sıraya girdi. Makedonya maçının hazırlıklarını akşam maçın oynanacağı stadda tamamlayan Milli Takım’da Teknik Direktör Şenol Güneş taktik ağırlıklı bir program uyguladı, son uyarılarını yaptı. 
     



 SPOR 
























</TEXT>
</DOC>
