<DOC>
<DOCNO> 110169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/soneko02.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite ek kontejan kayıtları 7-15 Ekim'de... 
</HEADLINE>
<TEXT>

     Üniversiteyi kazanamayan adaylar, şanslarını ek yerleştirmede deneyebilecekler. 2002-ÖSS ek yerleştirme için başvurular 7-15 Ekim 2002 tarihleri arasında yapılacak. 
     Öğrenci Seçme ve Yerleştirme Merkezi ÖSYM , 2002-ÖSS'de merkezi yerleştirme sonucunda boş kalan kontenjanlar ile üniversitelere kayıtlar sonucunda boş kalan kontenjanlara ek yerleştirme yapacak. 
     Ek yerleştirmeye, hiçbir üniversiteye yerleşemeyen ve açıköğretim programlarını kazanan adaylar başvurabilecek. Açıköğretim programları dışında bir yükseköğretim programına yerleştirilen adaylar ile sınavsız geçiş yoluyla bir yükseköğretim programına yerleştirilen adaylar başvuramayacak. 
     Adaylar, ek yerleştirme başvuru formu ve kılavuzunu, ÖSYM sınav merkezi yöneticiliklerinden alabilecekler. 
     Ek yerleştirme, üniversitelerin 2002-ÖSS yerleştirme sonucunda oluşan taban puanları baz alınarak yapılacak. 
     2002-ÖSS merkezi yerleştirme sonucunda üniversitelerin lisans programlarında 17 bin 895, sınavsız geçişle öğrenci alınan ön lisans programlarında da 37 bin 714 olmak üzere toplam 55 bin 609 kontenjan boş kalmıştı. 
     





</TEXT>
</DOC>
