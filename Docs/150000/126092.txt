<DOC>
<DOCNO> 126092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur14.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ormanda mahsur kalan 13 kişi kurtarıldı... 
</HEADLINE>
<TEXT>

     Karaman'a 20 kilometre uzaklıktaki Karadağ'da ormanda çalıştıkları sırada yoğun kar nedeniyle mahsur kalan 13 kişi, 3,5 saatlik çalışma sonunda kurtarıldı. 
     Sabah erken saatlerde, olumsuz hava şartlarının normale dönmesini bekleyen iki ekip, tipinin kesilmesiyle birlikte harekete geçti. 
     Kurtarma çalışmaları sırasında zorlanan ekipler, yaklaşık 3,5 saatte, orman işçileri ile eş ve çocuklarının mahsur kaldığı bölgeye ulaşmayı başardılar. 
     Ekiplerin bölgeye ulaşması ve Köy Hizmetleri araçlarına bindirilen 5 işçi ile eşleri ve 3 çocukları, zor ve korkulu anlar geçirdiklerini 
     belirterek, kurtarıldıkları için çok mutlu olduklarını söylediler. 
     Kılbasan Belde Belediye Başkanı Ahmet Ertuğrul, A.A muhabirine, henüz dağdan beldeye inmediklerini belirterek, ''Mahsur kalanlara ulaştık. Kılbasan'a gelmek üzere dağdan iniyoruz. 13 kişi, Kılbasan'da bir süre dinlendikten sonra Karaman Devlet Hastanesi'ne götürülecek'' dedi. 
     





</TEXT>
</DOC>
