<DOC>
<DOCNO> 107655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/guncel/gun07.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahire Büyükelçisi kalbine yenildi 
</HEADLINE>
<TEXT>

     YAŞAR ANTER Muğla DHA 

     TÜRKİYE’NİN Kahire Büyükelçisi Aykut Çetirge 60 , tatile geldiği Bodrum’da dün sabah geçirdiği kalp krizi sonucu yaşamını yitirdi. Kahire’de 1998’de büyükelçi olarak göreve başlayan Çetirge, daha önce Kabil, Essen, Tahran, Viyana ve Prag’da başkonsolosluk yaptı. Çetirge, 1978-1982 arasında İran’da İslam Devrimi’ne de tanıklık etti. Ortadoğu ve Irak uzmanı olan Çetirge, Kuzey Iraklı Kürt gruplar arasındaki sorunların çözülmesi için 1995’te başlatılan Ankara Süreci’nin mimarlarındandı. Türkiye, ilk kez Kuzey Irak’taki Türkmenlerin varlığını bu toplantılarla dünyaya duyurmuştu. 
     
     İran günlüğü 
     Çetirge’nin Dışişleri mensubu eşi Yurdakul Çetirge, İran’daki günlerinde tanıklık ettikleri Humeyni’nin sürgünden dönüşünü, kadınların çarşafa girişini, ABD Büyükelçiliği işgalini ve Türkiye’ye devrim ihracı çabalarını 1997’de "Namludaki Karanfilden Şeriata - İran" ismiyle kitap haline getirdi. 
     Yurdanur Çetirge, eşinin Turgutreis’i çok sevdiğini belirterek "Öldüğünde buraya gömülmek isterdi. Vasiyetini yerine getireceğim" dedi. Çetirge, bugün Yalı Camii’nde kılınacak cenaze namazından sonra Karabağlar Mezarlığı’nda toprağa verilecek. Cumhurbaşkanı Ahmet Necdet Sezer ve Başbakan Bülent Ecevit Çetirge’nin ailesine başsağlığı mesajı gönderdi. 
     



 GÜNCEL 




















</TEXT>
</DOC>
