<DOC>
<DOCNO> 123916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sondun14.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay yürüyüşü ertelendi... 
</HEADLINE>
<TEXT>

     Uluslararası Uzay İstasyonu'nda UUİ mürettebattan bir kişinin rahatsızlığı üzerine, 12 Aralık'taki uzay yürüyüşünün gelecek aya ertelendiği bildirildi. 
     Rus kontrol merkezi baş mühendisi Nikolay Kruçkov, yerdeki kontrolörlerin uzay yürüyüşünün ertelenmesi kararı almasına yol açan rahatsızlığı, Amerikalı astronot Kenneth Bowersox'un mu, yoksa Rus kozmonot Nikolay Budarin'in mi çektiğini belirtmedi. 
     Kruçkov, doktorların ekipten bir kişinin rahatsızlığından endişe ettiğini, ancak tıbbi etik kaygılar nedeniyle hangisinin hasta olduğunu açıklamadıklarını söyledi. 
     12 Aralık'ta planlanan uzay yürüyüşünün Ocak ayına ertelendiğini belirten Kruçkov, uzay yürüyüşü ile UUİ'yi en son ziyaret eden uzay mekiğinin getirdiği kirişle ilgili çalışmaların yapılacağını anlattı. 
     Amerikan Havacılık ve Uzay Dairesi NASA de tıbbi gizlilikten bahsederek, uzay adamlarından birindeki rahatsızlık hakkında bilgi verilemeyeceğini açıkladı. 
     





</TEXT>
</DOC>
