<DOC>
<DOCNO> 137597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/ekonomi/eko06.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Yasası görüşmelerinde 13 maddede pürüz çıktı 
</HEADLINE>
<TEXT>

İşçi ve işveren, 122 maddelik İş Yasası taslağının 13 maddesinde anlaşamadı 
     ANKARA Milliyet 

     Dokuz kişilik bilim kurulu tarafından hazırlanan 122 maddelik İş Yasası taslağını görüşen işçi ve işveren sendikaları 13 - 14 maddede anlaşamadı. Daha önce taraflara 15 Şubat’a kadar anlaşmaları için süre veren Çalışma Bakanı Murat Başesgioğlu, taslağı bakanlıklara gönderdi. 
     İşçi kesimini temsilen Türk - İş, Hak - İş ve DİSK ile işveren kesimini temsilen TİSK beşinci kez bir araya gelerek, 1475 sayılı iş yasasında yapılacak düzenlemeleri tartıştı. Dört saate yakın süren toplantı sonrasında bir açıklama yapan Başesgioğlu, "34 - 35 maddeye işçi ve işveren kesimi itiraz etti. Gelinen noktada itirazlar 13 - 14 maddeye indi. Görüş alışverişi devam edecek. Mart ayının ilk haftasında taslağı Bakanlar Kurulu’na sevk etmeyi düşünüyoruz" dedi. 
     Başesgioğlu, kıdem tazminatı konusunun sosyal tarafların anlaşamadığı bir madde olduğunu belirterek, bakanlıklara gönderilecek taslakta kıdem tazminatı fonunun bulunduğunu söyledi. 
     



 EKONOMİ 





















</TEXT>
</DOC>
