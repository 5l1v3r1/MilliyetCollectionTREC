<DOC>
<DOCNO> 135819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/ekonomi/eko01.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan’a evrakta sahtek rlık’ suçlaması 
</HEADLINE>
<TEXT>

Naylon fatura kullanmaktan yargılanan Maliye Bakanı Unakıtan için, Hazine’nin resmi evrakta sahtek rlık’ iddiasıyla suç duyurusunda bulunduğu ortaya çıktı 
     NEDİM ŞENER 

     Naylon fatura kullanmak ve düzenlemek iddiasıyla İstanbul 2. Ağır Ceza Mahkemesi’nde yargılanan Maliye Bakanı Kemal Unakıtan hakkında bir de suç duyurusu olduğu ortaya çıktı. Suç duyurusuna konu olan iddia, bu kez evrakta sahtek rlık’, iddianın sahibi ise Hazine 
     Maliye’nin vergi yönünden incelediği hayali ihracat olaylarını, döviz işlemleri ve kambiyo rejimi yönünden araştıran Hazine kontrolörleri, Kemal Unakıtan’ın yöneticisi olduğu Albaraka Türk adına da sahte döviz alım belgesi’ düzenlendiğini saptadılar. Bunun üzerine, Unakıtan ile birlikte toplam 8 Albaraka yöneticisi hakkında resmi evrakta sahtek rlık’ iddiasıyla, suç duyurusunda bulundular. 
     
     Toplam 27 şirket 
     Toplam 27 şirket ve 80 kişinin adının geçtiği raporu hazırlayan Hazine Kontrolörleri’nin Şişli Cumhuriyet Savcılığı’na yaptıkları suç duyurusu üzerine konuyla ilgili dava İstanbul 7. Ağır Ceza Mahkemesi’nde açıldı. 
     Adlarına hayali ihracat gerçekleştirilen ve mal bedeliymiş gibi Döviz Alım Belgesi DAB düzenlenen şirketlerin yöneticileri için Türk Ceza Kanunu’nun 342’inci maddesine göre resmi evrakta sahtek rlık’ iddiasıyla dört yıldan 10 yıla kadar hapis cezası istemiyle açılan dava sürüyor. 
     
     Ünlüler dosyası 
     Hazine Kontrolörleri’nin 24. 01. 2000 tarih ve 221 1, 86 1 sayılı raporla haklarında suç duyurusunda bulunulan kişiler arasında Maliye Bakanı Unakıtan ile birlikte Orhan Aslıtürk’ün ortağı Muhammet Ciğer, Sümerbank’ın eski sahibi Hayyam Garipoğlu, Yurtbank’ın eski sahibi Ali Balkaner ve kapatılan İhlas Finans’ın sahibi Enver Ören ile oğlu Mücahhit Ören, Erol User ve Abdurrahim Oylumlu gibi işadamları da bulunuyor. 
     İlk soruşturmada 49 sanık hakkındaki iddianame 27. 12. 2001 tarihinde, raporda adı geçen diğer 19 kişi için ek iddianame ise 21. 08. 2002 tarihinde hazırlandı. 
     Halen süren ve bugüne kadar toplam 67 kişinin yargılandığı dava kapsamında İhlas Finans, Albaraka Türk ve Ali Balkaner’e ait Tekmar AŞ ile ilgili soruşturma ise sürüyor. 
     
Yasa gereği Meclis’e gönderilecek      Evrakta sahtek rlık iddiasıyla hakkında suç duyurusunda bulunulan kişiler arasında yer almasına karşın, Maliye Bakanı Kemal Unakıtan hakkında milletvekili olduğu için dava açılamadı. Dokunulmazlık dolayısıyla yargılanamayan Kemal Unakıtan’ın dosyası, diğer sanıklardan ayrılarak yasa gereği TBMM’ye gönderilecek. 
     
Suriyeli Hajo’yu kullandılar      Bilindiği gibi ihracatta KDV iadesi alabilmek için, yapılan ihracatın parasının döviz olarak geldiğini ve bozdurulduğunu gösteren Döviz Alım Belgesi’ DAB alınması zorunlu. Sahtek rlık da bu noktada yapılıyor. Önce sahte gümrük belgeleri ile hayali ihracat’ yapılıyor. Sonra da hayali ihracatın dövizini gelmiş gibi gösteren sahte DAB düzenleniyor. Bu belge ile de KDV iadesi alınıyor. Unakıtan’ın adının geçtiği olayda, Suriye uyruklu İsmail Hajo adlı işçi paravan olarak kullanıldı. 
     
     Kod adı indirmeci 
     Kontrolörler, 15 günlük vize almasına rağmen Türkiye’ye giriş yapmayan Suriyeli Hajo ve başka yabancıların adına Türkiye’de hesaplar açıldığını, aynı kişilerin Londra’daki hesaplarına havaleler yapıldığını, sonra bu havalelerin tekrar Türkiye’ye gönderilerek, piyasada bunu iş edindikleri için kendilerine indirmeci’ denilen kişiler aracılığı ile DAB düzenlendiği ve KDV iadeleri alındığını saptadı. 
     
Albaraka adına 180 milyon dolarlık hayali ihracat yapıldı  1995 1996 1997 1998 Ocak - 3.595 3.983 2.390 Şubat - 4.061 1.230 2.191 Mart 1.805 5.330 - 3.001 Nisan 3.092 4.386 2.511 1.454 Mayıs 8.602 3.331 4.812 345 Haziran 3.522 3.595 5.027 2.004 Temmuz 2.346 4.729 5.008 3.123 Ağustos 3.792 5.383 5.192 5.793 Eylül 8.003 5.439 4.043 4.857 Ekim 6.008 3.040 3.604 4.732 Kasım 5.278 279 1.700 5.677 Aralık 8.866 - 3.344 6.423 TOPLAM 51.319 48.930 40.458 41.995      
Bin dolar 
Kaynak Maliye Bakanlığı Hesap Uzmanları Kurulu 27.10.2000 tarih ve 937 237-3 sayılı Vergi Tekniği inceleme Raporu Sayfa 357- 361 
     



 EKONOMİ 


























</TEXT>
</DOC>
