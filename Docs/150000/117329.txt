<DOC>
<DOCNO> 117329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/yazar/okur.html </URL>
<DATE> 2002/11/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kredinin rengi ak değil gri .. 
</HEADLINE>
<TEXT>

     Seçim öncesi güven ve istikrar istiyoruz diyen ve yeni dönem riskini satın almayan İMKB’nin yerli oyuncuları, çok ucuz kalmış piyasayı satın alıyorlar. Bundan sonra kar realizasyonları yaparak İMKB Endeksini belli bir seviyede tutma eğilimlerini sürdürecekler. Endeksi 1 dolar seviyesinin üstüne taşıma iştahını yabancıların tavrı belirleyecek. 
     Ya yabancılar Yerli katılımcıları izleyecek. Onların verdiği krediye göre değerlendirme yapacak. Yabancılara işlem yapan aracı kurumların bir bölümü satış yapıyor. Çünkü uzun süredir bu ülke riskini satın alanlar, likit bir piyasa yakaladıklarında fırsatı iyi değerlendirme peşine düştüler. Ancak uzun yıllardır Türkiye’yi izleyen ve yaşı 50’nin üzerinde olan yabancı analistllerin, "orta ve uzun vadeli" stratejilere odaklandığını söyleyebiliriz. Birinci öncelikleri Anayasa değişiklikleri ve IMF ile ilişkiler. İkinci öncelik, bağımsız kurullarla ilgili icraat. Ötesi belli Müslüman demokratlarla ilgili tartışma 
     
     AKP’ye kredi açıldı 
     Peki, ya seçim öncesi çıktıkları road show’ları yabancıların bakış açısı açısından olumlu diye tanımlayan AKP bu noktada yeterli mi Hayır. Çünkü seçim beyannamesini alfabe gibi sunan AKP için ne keşfedilecek yeni bir dünya, ne de cin gibi bir düşünceye gerek yok. Her şey ortada. İcraat önemli. 
     7 puan düşen bono faizleri, 100 bin liralık dalgalanma gösteren döviz piyasası, katrilyonluk işlem hacmini sağlayan borsanın AKP kredisi ne Dün yapılan iki ihaleye gelen teklifi kredi göstergesi olarak ele alalım. 6 katrilyon teklifin yarısı karşılandı faiz bileşik bazda yüzde 54 ve 56.50 oldu. Teklifler "beklenenin altında, faizler ise çok iyi" diye karşılandı. Özet kredi açıldı. Ama kredinin rengi "gri". Herkes beklemeyi tercih ediyor. Çünkü yarın 4.5 katrilyonu piyasaya olmak üzere toplam 6 katrilyon ödeme var. Hazine paranın bir kısmını cepten karşılayacak. 
     Bu noktada ekonomiyi "döviz, faiz, borsa" üçgenine sıkıştırılmış olarak gören AKP’de ekonominin iplerini eline kim alacak AKP Genel Başkan Yardımcısı ve gelenekçi yapının temsilcisi Ali Coşkun mu ipi göğüsleyecek Başbakan adayı olarak gösterilenler arasında ismi geçen Abdullah Gül mü bu işe talip olacak 40 kişiden oluşan ekonomik kurulda öne çıkanlar geçmiş dönemde Gül’e yakın isimler. 
     Dış dünya ile ilişkilerde Gül ön planda. AB ile ilişkilerde ön planda. Seçim öncesi TÜSİAD üyelerinin çoğu başbakan adayınız kim diye sorulduğunda Gül yanıtını veriyorlardı. Ama ekonominin de patronu olmasını istediklerini söylüyorlardı. Dengelerin çok hassas olduğu bir süreçte adres gerçek rengi belirleyecek. 
     
     







İrtica’, Erdoğan ve Baykal 


Engellenemeyen "değişim"... 


Varoşta durum 


Demirel’in DYP üzüntüsü 


Tayyip Erdoğan’la Deniz Baykal’ı kutluyorum 


Gül ve dantel 


Erdoğan başarıyı işte böyle yakaladı 


Kim başarılı 


Azınlık Meclisi ve PDM 


İyi bir başlangıç 


Halk artık kriz istemiyor 


Kredinin rengi ak değil gri .. 


Gülmenin zamanı yoktur... 


Kulaklarınızı temizleyin ki AKP’yi duyabilesiniz 


I Love Mazlums 


Du’bakalım N’olacak 


AKP Avrupa’ya patronları alıp gidecek 


</TEXT>
</DOC>
