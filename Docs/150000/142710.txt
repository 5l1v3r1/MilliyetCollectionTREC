<DOC>
<DOCNO> 142710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sonspo14.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı eski futbolcular sahaya çıkıyor... 
</HEADLINE>
<TEXT>

     Beşiktaşlı eski futbolcular, 18 Mart Çanakkale'nin Kurtuluşu ve Çanakkale Şehitlerini Anma Törenleri'ne katılacak. 
     Beşiktaşlı Sporcular Sosyal Dayanışma Derneği'nden yapılan açıklamada, eski sporcuların, 18 Mart Çanakkale'nin Kurtuluşu ve Çanakkale Şehitlerini Anma Törenleri'ne katılacakları bildirildi. 
     Rıza, Ali, Kadir, Fuat, Metin, Recep, Necdet, Mehmet Ekşi, Ömer, Fikret, Lütfü, Barbaros, Kahraman, Feyyaz, Suat, Adem, Cengiz, Şenol, Hakan, Haluk, Gediz, Akhan, Mehmet gibi futbolcuların yer alacağı takımın, 17 Mart Pazartesi günü de Çanakkale 18 Mart Stadı'nda Çanakkale'nin eski sporcularıyla dostluk maçı yapacağı bildirildi. 
     Bu arada, Beşiktaşlı Sporcular Sosyal Dayanışma Derneği Başkanı Haluk Özgerçek, 18 Mart Çanakkale'nin Kurtuluşu ve Çanakkale Şehitlerini Anma Törenleri'ne, siyah-beyazlı kulübün kuruluşunun 100. yılında çağrılmalarından mutluluk ve gurur duyduklarını belirtti. 

     
</TEXT>
</DOC>
