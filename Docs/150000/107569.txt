<DOC>
<DOCNO> 107569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yazar/okur.html </URL>
<DATE> 2002/09/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Manipülasyon gerçeği 
</HEADLINE>
<TEXT>

     Yok, yok, yok... Hiçbir şey yok. Yatırımcı, para girişi, doğru dürüst işlem hacmi yok... 
     Yok oğlu yok. Ama iki yıldır sıkıntı çok... 
     Burası İstinye sarayı. İstanbul Menkul Kıymetler Borsası... 
     Mağdurları, yatırımcıları, spekülatörleri, manipülatörleriyle yakından izlenmesi gereken bir piyasa. Oldum olası manipülatörler cirit atıyor, yatırımcılar kuzu kuzu bakıyor. 
     Tek bir olay bile kafaları karıştırmaya yetiyor. Biz ise duruma bakıp, "Müjdeler olsun, mübarekler jet hızıyla çalışıyorlarmış da meğer bizim haberimiz olmamış. Ne kadar yanılmışız" diye kendi kendimize sorup duruyoruz. 
     Yanılan kim Kafaları karıştıranlar kim 
     Yorum size ait. 
     Efendim, merak ettiğimiz bir konu var. Sermaye Piyasası Kurulu’nun işlem yapmasını yasakladığı manipülatörler nasıl oluyor da bu kadar açık biçimde işlem yapmaya devam edebiliyorlar. 
     
Aracı kurumlar nerede      Hani gözetim, hani denetim, nerede 
     İşte son olay İntema ve Eczacıbaşı Yatırım. 
     Burada manipülatörlere paravan isimler ya da farklı kişiler üzerinden hesap açan aracı kurumlar hangileri 
     Onlar neden ortada yok Böyle bir operasyon üç kişi tarafından mı yapıldı sanki 
     Herkes biliyor ki, iki aracı kurum, bir Türkiye’nin en büyük bankalarından birinin yatırım şirketi, diğeri siyasetçi destekli bir yatırım şirketi. Onlar suçsuz mu 
     
Komisyon bilmecesi      Ya da Kanlıca’daki yalısından kırmızı telefonuyla doğrudan borsadaki brokerlere bağlanıp emirler veren manipülatör kim 
     Birileri açık açık konuşmalı değil mi 
     Bizim sorunumuz çok açık, bu olay sadece bir tanesi. Ve çok önemli. 
     Şimdi soruyoruz, Trakya Cam, Ereğli, İpek Matbaacılık, Altınyağ, Metemtur, Yapı Kredi Bankası acaba incelemeye alındı mı Kimler buralarda sörf yapıyor, ya da neler yaptı. 
     Bakıldı mı Biliyoruz ki, manipülasyon soruşturmaları en az iki yıl sürüyor. Atı alan Üsküdar’ı geçiyor. Ve İMKB ve SPK’den özellikle bir dönem borsada akıllara durgunluk veren Medya Holding operasyonunun da detaylı olarak açıklanmasını istiyoruz. Acaba Medya Holding operasyonunu yürütenlerden biri Devrim Akyıl olabilir mi 
     Burada duralım ve son bir yıldır borsadaki duruma bir bakalım. Komisyon iadesi binde 2.1. Cümle alem biliyor ki, manipülatörler binde 0.3 komisyonla çalışıyor. Binde 1.8 komisyonu aracı kuruma iade ediyorlar. Çünkü müşteri yok, aracı kurumun işi zor. Manipülatörde para yok, işi zor. Zor oğlu zorla her türlü operasyona çanak tutuluyor. Daha böyle çok olay yaşanır, ne diyelim. Manipülasyonun anası ve danası olmuyor. Sistemi sağlıklı çalıştıracak mekanizmaların dinamik olması gerekiyor. 
     Sıkı duralım ve Türkiye Sermaye Piyasası Aracı Kuruluşlar Birliği’ne, Aracı Kurum Yöneticileri Derneği’ne, "Günaydın efendim. Burası borsa, burada neler oluyor. Bilmiyor musunuz " diyelim ve sorulara yanıt bekleyelim 
     1- Bir türlü çalıştırılamayan borsa kot dışı pazar, istenileni veremeyen gözaltı pazarı ile samimi düşünceniz ne 2- Lisans sınavı konusunda çalışmalarınız hangi aşamada Anlatın bilelim. 
     Bir de piyasanın terbiyesi konusunda "etik ilkelerinizi" aracı kurumlara dönük çalıştırıyor musunuz Öğrenelim. 
     
     







Yönetemeyen demokrasi 


Dalida’nın ünlü şarkısı, "Palavra, palavra, palavra"... 


Eylül dersleri... 


Çiller’den küskünlere ret 


ABD, Saddam’ı devirmek için Türkiye’den neler istiyor 


Dalgakıran 


Biz de küsüz... ...hem de epeydir... 


ÖSYM diktatörlüğü can yakıyor 4 


Denktaş bir adım daha attı, ama... 


Tolstoy, kadınları yazdığı kadar iyi tanırdı 


Manipülasyon gerçeği 


Şair sözü elbet yalandır... 


Fesih kozu ve liderler 


Bir de küskün seçmen var 


16 Eylül önemli bir gün 


</TEXT>
</DOC>
