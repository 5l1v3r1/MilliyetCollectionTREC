<DOC>
<DOCNO> 104928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/spor/spo02.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de seferberlik 
</HEADLINE>
<TEXT>

Feyenoord maçı sonrası oyuncuları kendi haline bırakan yönetim kolları sıvadı. Futbolculara, "Artık Lig, Türkiye Kupası ve UEFA’yı düşünün" mesajı verildi 
     YALÇIN TÜRK 

     48 saat beklediler 
     ŞAMPİYONLAR Ligi’ne veda eden ve moral motivasyonu kaybolan Fenerbahçe’de yönetim ve teknik kadro seferberlik ilan etti. Feyenoord maçı sonrası iki gün takımla futbol konuşmayan yöneticiler moral çizgisini yukarı çekmek için 48 saat sonra kolları sıvadı. Futbolculardan, Feyenoord yenilgilerini unutmaları istendi, "Artık Lig, Türkiye Kupası ve UEFA maçlarını düşünmeniz gerekiyor" denildi. Yönetim, takımın bir an önce toparlanması için gerekirse her gün Samandıra’ya gitme kararı da aldı. 
     
     Hepimiz yıprandık’ 
     YÖNETİCİLERİN yanı sıra Teknik Direktör Lorant ve ekibi de oyuncuların kendilerine gelmelerini hızlandırmak amacıyla genel toplantıların yanısıra teke tek konuşmalar yapacak. Sarı - Lacivertli yöneticiler, "Şampiyonlar Ligi’ne çok şartlanmıştık. Elenmek hem bizi, hem de oyuncuları yıprattı. Ama geriye kalan hedefler var. Bu aşamadan sonra takımın moral motivasyonunu yukarılara çekmek en doğru olanı. Bunun için de ne gerekiyorsa yapılacaktır" dediler. 
     
Konuşan yanacak      BAŞKAN Aziz Yıldırım, futbolcularına basın yasağı getirdi ve kimsenin medyayla konuşmamasını istedi. Teknik Direktör Lorant’ın "Aile içi kutsaldır, bilgi dışarı sızdırılmamalıdır" sözlerine üzerine tedbir almaya karar veren Yıldırım, takım içinde sıkıntı yaşanmaması ve oyuncuların zarar göstermemesi amacıyla bu yola başvurdu. Yasağa uymayanlara ağır ceza geleceği vurgulandı. 
     
Korkutan teşhis      TEDAVİ olmak için Almanya’ya giden kaleci Rüştü’ye Bayern Münih’in doktoru Wolforth ciddi uyarılarda bulundu. Wolfarth, Rüştü’den kısa bir süreliğine futbolu bırakmasını, aksi taktirde iyileşme sürecinin sonsuza kadar bitmeyeceğini, belki de futbol yaşantısının tehlikeye gireceğini söyledi. Milli kaleci ise sezon sonuna kadar sakat sakat oynamaya devam edeceğini belirtti. 
     
Scolari’yi getiririm’      BREZİLYALI teknik direktör Scolari’nin menajeri Frank Hinouda, Fenerbahçe’nin istemesi halinde ünlü teknik adamın Türkiye’ye gelebileceğini söyledi. Hinouda, Scolari’nin yıllık ücretinin 2.5 milyon dolar olduğunu kaydetti, "Bir hafta önce Aziz Yıldırım’ın çok yakın arkadaşıyım’ diyen biri beni aradı. Daha sonra temasımız kesildi" dedi. 
     
Keyifsiz idman      FENERBAHÇE, Denizlispor maçının hazırlıklarına dün akşam yaptığı antrenmanla devam etti. Basına kapalı yapılan çalışmada Teknik Direktör Lorant önce kondisyona yönelik bir program uyguladı, ardından taktik provaya geçti. Alman hocanın çalışma başlamadan önce de soyunma odalarında oyuncularıyla kısa bir görüşme yaptığı öğrenildi. 
     



 SPOR 



























</TEXT>
</DOC>
