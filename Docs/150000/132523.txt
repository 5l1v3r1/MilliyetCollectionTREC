<DOC>
<DOCNO> 132523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/ekonomi/eko09.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’li askerler Yataş’ta uyuyacak 
</HEADLINE>
<TEXT>

İncirlik’teki Keşif Güç için Pentagon’un açtığı 700 bin dolarlık 8 bin 800 yatak ihalesini Yataş firması kazandı 
     YÜKSEL EKER Adana DHA 

     ABD’nin Türkiye’de konuşlandırmayı düşündüğü askerleri için açtığı 8 bin 800 kişilik yatak ve ranza ihalesi sonuçlandı. ABD 39’uncu Taktik Grup Komutanlığı’nın açtığı ihaleyi, Kayseri’de kurulu Yataş fabrikası kazandı. 
     ABD Savunma Bakanlığı’nca Pentagon Körfez ülkelerinin yanı sıra İncirlik’teki Keşif Güç olarak bilinen Kuzeyden Keşif Güç OWN tarafından kullanılmak üzere ranza, yatak ihalesi geçen ay açılmıştı. Ranzalı yatak’ olarak açılan ihalede, ilk etapta bin 800 çiftli ranza, 3 bin 600 yatak talep edildi. Bu sayı daha sonra 4 bin 400 ranza, 8 bin 800 yatağa çıkarıldı. Topladıkları teklifleri değerlendiren, numuneleri de inceleyen ABD yetkilileri, 700 bin dolarlık yatak ihalesini, Yataş’ın kazandığı açıklandı. 
     
     2 yıl garanti istediler 
     Sözleşmelerine yatakları 2005’e kadar çeşitli tarihlerde alabilecekleri maddesini de ekleyen ABD’li yetkililer, ihaleye katılan firmalardan 4 bin 400 ranza ile 1.20 X 2.00 metre boyutlarında yatak istedi. Bu yataklar için iki yıl garanti şartı da koyan yetkililerin, ilk parti yaklaşık bin yatağı bu hafta için de alabilecekleri öğrenildi. Ranza ve yatak ihalesi, ABD’nin Irak operasyonu konusundaki hazırlığının en ciddi işaretlerinden biri olarak değerlendiriliyor. 
     



 EKONOMİ 




















</TEXT>
</DOC>
