<DOC>
<DOCNO> 112228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/soneko12.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül'de parasını bankaya yatıran kazandı... 
</HEADLINE>
<TEXT>

     Yatırım araçları arasında bu yılın Eylül ayında, bir önceki aya göre en yüksek reel getiriyi brüt yüzde 0.8 ile banka mevduatı sağladı. 
     DİE'nin, seçilmiş finansal yatırım araçlarının getirilerine dönük, Eylül ayı sonuçları belli oldu. 
     Toptan Eşya Fiyat Endeksi TEFE ile indirgendiğinde, reel bazda en fazla getiri sağlayan diğer yatırım aracı yüzde 0.3 ile altın oldu. Söz konusu ayda borsa yüzde 10.6, dolar yüzde 2.3, euro yüzde 1.9 oranında kaybettirdi. 
     Yine TEFE ile indirgendiğinde, bu yılın Eylül ayı itibariyle son 12 aylık dönemde de, yine mevduat faizi yatırımcısına yüzde 11.1 reel kazanç sağlarken, diğer yatırım araçları zarar ettirdi. Borsa, yatırımcısını yüzde 22.1 ile en fazla zarar ettiren araç olurken, dolar yüzde 20.9, euro yüzde 15.3, altın da yüzde 11.6 kaybettirdi. 
     Tüketici fiyatları Endeksine TÜFE göre indirgendiğinde ise Eylül ayında, bir önceki aya göre mevduat faizi yüzde 0.4 kazanç sağladı, borsa yüzde 10.9, dolar yüzde 2.7, euro yüzde 2.3, altın ise yüzde 0.1 ile ekside kaldılar. 
     Diğer yandan TÜFE'ye göre 12 aylık dönemde mevduat faizi yüzde 14.2 reel getiri sağladı. Ancak borsa yüzde 19.9, dolar yüzde 18.6, euro yüzde 12.8, altın ise yüzde 9.1 oranında zarar ettirdi. 
     





</TEXT>
</DOC>
