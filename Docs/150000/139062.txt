<DOC>
<DOCNO> 139062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/guncel/gun99.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Payı azaltılan TRT tasarrufa gidiyor      Ankara Milliyet 

     TRT Genel Müdürü Yücel Yener, TRT’nin elektrikten aldığı payın azaltılması üzerine bazı idari konularda küçülmeye ve tasarrufa gideceklerini belirtti. TRT’nin elektrik enerjisi gayri safi satış hasılatı üzerinden aldığı payın yüzde 3.5’ten yüzde 2’ye düşürülmesiyle ilgili olarak açıklama yapan Yener, kurumun bu yıl için finansman sıkıntısı olmadığını ancak 2003 bütçesini yeni durum karşısında revize edeceklerini bildirdi. Yener, şunları kaydetti "TRT, yayınlarını ilkelerinden ödün vermeden, aynı sorumluluk bilinciyle sürdürecek, halkımızın beğenisini kazanmaya devam edecektir. TRT, bundan önce olduğu gibi bundan sonra da yüce Türk Ulusu’nun ve Devleti’nin emrinde olarak hizmetine devam edecek." 
     
Erdoğan, sinek ilacı davası’na gelmedi      ESRA ALUS İstanbul 

     Recep Tayyip Erdoğan ve Ali Müfit Gürtuna’nın da aralarında bulunduğu 19 sanığın, sinek ilacı alımı, Haliç’in temizlenmesi ve Güngören’deki belediye binasının yapımı ihalelerine hile karıştırdıkları iddiasıyla yargılanmasına İstanbul 4. Asliye Mahkemesi’nde devam edildi. Erdoğan ve Gürtuna duruşmaya katılmadı. 
     
Anayasa Mahkemesi HADEP’i görüşecek      GÖKÇER TAHİNCİOĞLU Ankara 

     Yargıtay Cumhuriyet Başsavcılığı’nca, HADEP’in kapatılması istemiyle açılan dava, Anayasa Mahkemesi’nce bugün ele alınmaya başlanacak. HADEP’in kapatılması için Anayasa Mahkemesi üyelerinin 7’sinin oyu gerekecek. Partinin kapatılacağına inanmadıklarını söyleyen HADEP’liler, aksi bir karar olasılığını da göz önünde bulundurarak şimdiden Avrupa İnsan Hakları Mahkemesi’ne gitme hazırlığına başladı. 
     
İstanbul’da okullar bugün de tatil      İstanbul’da hayatı olumsuz etkileyen yoğun kar yağışı nedeniyle ilköğretim okulları ve liseler bugün de tatil edildi. Kar yağışının bugün de süreceği belirtilirken, THY’nin sabah saatlerinde Atatürk Havalimanı’ndan yapılması gereken TK 260 Kayseri, TK 668 Erzurum, TK 236 Denizli ve TK 672 Elazığ uçak seferleri, bu illerdeki kötü hava şartları nedeniyle gerçekleştirilemedi. 
     
Karakolda rüşvet baskını 5 gözaltı      İzmir’de, Basmane Karakolu’na rüşvet operasyonu düzenlendi. Operasyonda, Karakol Amiri Başkomiser Ertuğrul Bodur, Grup Amiri Komiser Mesut Baysallar, polis memurları Ali Kök ve Metin Bolat ile bekçi Keramettin Aynalı, Süleyman Araç’tan rüşvet alırken suçüstü yakalandı. Gözaltına alınan ve Gasp Bürosu’na götürülen sanıklar sorgularının ardından adliyeye sevk edilicek. 
     
Oğul Parsadan babasının izinde      Siyasetçileri bürokratları ve işadamlarını dolandırdığı iddiasıyla yargılanan ve cezaevine giren Selçuk Parsadan’ın oğlu Hakan Parsadan 24 , telefonla aradığı Sivas Emniyet Müdürü Cemalettin Cerrah’a kendisini dönemin Emniyet Müdürü Kemal Önal olarak tanıttığı iddiasıyla adliyelik oldu. "Unvan gaspı" suçundan yargılanan Parsadan, dün Kadıköy 5. Asliye Ceza Mahkemesi’ndeki duruşmaya da katılmayınca hakkında gıyabi tutuklama kararı çıkartıldı. 
     
Başhekim ve dört yakını kazada öldü      Elazığ Milli Eğitim Müdürlüğü Eğitim ve Sağlık Merkezi Başhekimi Kadir Gökalp yönetimindeki otomobil, Malatya’nın Kale ilçesi yakınlarında aşırı bozlunma nedeniyle yolcu otobüsüyle çarpıştı. Kazada, Dr. Gökalp, eşi Belgin 34 , kızları Zeynep Gökçe 1.5 ve Belgin Gökalp’ın yeğeni Uğur Koçoğlu, yaşamını yitirdi. Gökberk Gökalp ise yaralı kurtarıldı. 
     
Kömür sobası uykuda zehirledi      İstanbul Gaziosmanpaşa’da bir kişi, sobadan sızan karbonmonoksit gazından zehirlenerek öldü. Barbaros Hayrettinpaşa Mahallesi’nde oturan Leyla Demirtaş’ın üvey annesi ve kardeşi dün öğlen saatlerinde akrabalarına gitti. Isınmak için sobayı yakan Demirtaş, bir süre sonra uyudu. Bacası tıkalı olan sobadan sızan karbonmonoksit gazıyla zehirlenen Demirtaş, hayatını kaybetti. 
     



 GÜNCEL 




















</TEXT>
</DOC>
