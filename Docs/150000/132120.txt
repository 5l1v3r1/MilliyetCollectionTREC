<DOC>
<DOCNO> 132120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/spor/spo05.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
GURUR GÖZYAŞLARI 
</HEADLINE>
<TEXT>

Süreyya Ayhan, Vestel ile sponsorluk anlaşması imzalaması nedeniyle düzenlenen törende, hayatını özetleyen film oynatılınca, duygulandı gözyaşlarına boğuldu 
     MURAT AĞCA 

     "Kolay geçmedi" 
     AVRUPA Şampiyonu atlet Süreyya Ayhan, Vestel ile sponsorluk anlaşması imzaladığı törende duygusal anlar yaşadı. Ayhan, Vestel Şirketler Grubu İcra Kurulu Başkanı Ömer Yüngül, Federasyon Başkanı Mehmet Yurdadön ile antrenörü Yücel Kop’un da katıldığı törende konuşurken, mutluluk gözyaşlarını tutamadı. Hayatını özetleyen film sonrası duygulanan atlet, "11 yıl kolay geçmedi. Şimdi başarılar dahil eskiyi unuttum. Anadolu’dan çıkan iki marka olarak, Vestel ile gelecek başarıları düşünüyoruz" dedi. 
     
     "Koşmak gerek" 
     2003’TE resmi sponsorluğunu üstlenen Vestel ile ortak hedeflerinin dünyada zirveye çıkmak olduğunu vurgulayan Ayhan, Hedef büyük, koşmak gerek’ sloganının başarıya ulaşsa bile hiç değişmeyeceğini belirtti. Yeni sezonda Dünya Şampiyonası’nı büyük hedef seçtiklerini yineleyen Ayhan, şartlar el verirse beş golden lig yarışında piste çıkmak istediğini de açıkladı. Yarın üç aylık kamp dönemi için ABD’ye gidecek olan Ayhan, çalışmalarını daha sonra Kıbrıs ve Antalya’da sürdürecek. 
     
Takım kuruluyor      ATLETİZME katkısını sadece Süreyya Ayhan’a yaptığı sponsorlukla sınırlamak istemeyen Vestel, bir de kros takımı kuracak. Antrenör Yücel Kop’un destek vereceği takıma, öncelikle gelecek için umut veren genç atletler seçilecek. Yıldızlar kategorisinde yarışmalara hazırlanacak olan Vestel kros takımı, daha sonraki yıllarda büyüklerde de mücadele edecek. 
     
Süreyya klasman dışı      ULUSLARARASI Atletizm Federasyonu IAAF’ın, Dünya klasmanı prosedüründe yaptığı değişiklik sonucu Süreyya Ayhan 1500 metredeki liderliğini kaybetti. 14 Ocak’tan geçerli olmak üzere yapılan değişiklikle, beş yarış baz alınarak yapılan sıralama, 2003’ten itibaren altı yarış üzerinden oluşturulacak. Geçen yıl sadece beş yarış koşan Ayhan, böylece klasman dışı kaldı. İlk sırayı B.Rus Alesya Turova aldı. Ebru Kavaklıoğlu da klasmandan çıktı. 
     



 SPOR 
























</TEXT>
</DOC>
