<DOC>
<DOCNO> 137392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/astro/index.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga var 
</HEADLINE>
<TEXT>

     Maalesef gökyüzü bugün de çok sert. Özellikle Ay'ın öğleden sonra Mars ve Pluto ile yaptığı açılar öfke, kavga ve çatışma uyandırabilir. Kaygan zemindeyiz. Koç'lar sağlıklarına, iş ortamına özen göstermeliler. Gereksiz tartışmalar yıkıcı olabilir. Detaylara özen göstermek gerekiyor. Boğa'nın harcamalarını dengede tutması zor olabilir. Zevklerde aşırıya kaçmak ya da yatırımlarda büyük risk almak kolay olmayabilir. İkizler ev ve iş hayatında temkinli olmak durumunda. Özellikle üstleri ile ilişkilerinde pürüzler çıkabilir. Bu arada güvenlik konusuna da özen göstermeli. Yengeç'ler sözleri yüzünden çatışmaya yol açabilir. Kısa yolculuklar, hareket ve iletişimde özenli olmak gerekiyor. Aslan'lar parasal alanda itinalı davranmalılar. Büyük riskler çekici gelse de sonuç elde etmek çok zor olacak. Kayıplar olabilir. Birikimlerini daha iyi korumalılar. Başak'lar yeni girişimlerde bulunuyorlar ama önlerinde pek çok engel var. Güç savaşı ve çatışma onları pek rahat bırakmayacak. 
     Terazi'nin abartıdan uzak kalması ve iyimser olmaya çalışması gerekiyor. Gizli düşmanlıklar, yanlış anlamalar ve dikkatsizlikler yüzünden başı sıkışabilir. Akrep parasal konularda zararlı çıkabileceği bir günde. Harcamaları kontrol etmek zor gözüküyor. Kişisel birikimlerini daha temkinli kullanmalı. Yay'lar işle ilgili konularda düşüncelerini kabul ettirmekte zorlanabilir. Huzursuzluk yüzünden işte çatışabilir. Bu arada tamamlanması gereken işler de baskı yaratacak. Oğlak'lar daha rahat hareket etmekle birlikte elde olmayan nedenler, gizli engellemeler ya da dedikodular yüzünden zor durumda kalabilir. Kova'nın amaçlarını yeniden gözden geçirmesi ve ortaklaşa konularda akılcı davranması lazım. Grup çalışmaları ona maddi zararlar da getirebilir. Balık'lar çok dikkatli olmaları gereken bir gündeler. Ev, iş ve güvenlik konularında sıkıntılar yaşayabilirler. Hırslı tepkiler ve mücadele yıpratıcı olabilir. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
