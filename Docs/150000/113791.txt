<DOC>
<DOCNO> 113791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun07.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kütüphane için eylem yaptılar 
</HEADLINE>
<TEXT>

Uşak’ta yüzlerce öğrencinin yararlandığı kütüphane personel yokluğundan kapatılınca öğrenciler eylem yaptı 
     YAVUZ KUŞDEMİR Uşak DHA 

     Uşak’ta yüzlerce öğrenci ve kitapseverin yararlandığı Ragıp Soysal Kütüphanesi’nin kapısına personel yokluğu yüzünden kilit vurularak, altı aydır açılmaması vatandaşları isyan ettirdi. Kütüphane önünde protesto gösterisi yapan aileler, gönüllü hizmet vermeye hazır olduklarını belirterek yeniden açılmasını istedi. 
     Yardımsever Soysal ailesi tarafından yaptırılan kütüphanenin önünde çocuklarıyla toplanan vatandaşlar, 34 yıldır hizmet veren Ragıp Soysal Kütüphanesi’nin açılmasını istediklerini söyledi. Hasan Hilmi İlköğretim Okulu Aile Birliği üyesi Selma Erol, "Kütüphane 6 aydır kapalı. Çocukların derslerinde yararlanabileceği, araştırma yapabileceği kültür hazinesi nasıl kapalı kalır, anlam veremiyoruz" dedi. Evli ve iki çocuk annesi Çiğdem Acartürk de çocukların tek araştırma yapabilecekleri mekanın kapalı tutulmasına üzüldüklerini dile getirdi. 
     



 GÜNCEL 


























</TEXT>
</DOC>
