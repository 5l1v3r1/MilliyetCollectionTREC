<DOC>
<DOCNO> 146302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/magazin/amag.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar, ayıp etti’ 
</HEADLINE>
<TEXT>

     ALİ EYÜBOĞLU 

     Hülya Avşar’ın Sony Müzik’le albüm anlaşmasını feshedip "Sizinle çalışmak istiyorum" dedikten sonra Erol Köse’yle anlaşması, DMC Müzik Genel Müdürü Ercan Saatçi’yı kızdırdı. 
     Saatçi, DMC ile çalışmak istediği haberi gönderip "Beni Sony Müzik’ten kurtar" diyen Avşar’a, Doğan Grubu’nun hukuk danışmanı Çağa Hukuk Bürosu’nun bir hafta çalışarak fesih yolunu gösterdiklerini belirtti. 
     Bunun ardından Avşar’ın kendisine övgüler yağdırıp DMC ile çalışma istediğini yinelediğini belirten Saatçi, sonraki gelişmeliri şöyle anlattı 
     "Sonra kayıplara karıştı. Sorununun çözümü için DMC’den yardım alan Hülya Avşar başka şirketle anlaşırsa ayıp eder. Ayrıca gidişi de DMC için bir kayıp değil çünkü ne kadar promosyon yaparsanız yapın, Hülya Avşar kasetiyle müzik şirketine para kazandıracak bir şarkıcı değil." 
     
     


MAGAZİN 














</TEXT>
</DOC>
