<DOC>
<DOCNO> 135127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/guncel/gun01.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşı kaybetti 
</HEADLINE>
<TEXT>

Ataberk Yılmaz. 10 yaşında beyninde tümör tespit edildi, ameliyat oldu. Kurtuldum derken bir yıl sonra nükseden tümör, ölümüne yol açtı... 
     TAHSİN AKSU İstanbul 

     Henüz 10 yaşında yakalandığı beyin kanserine karşı bir yıl mücadele veren Ataberk Yılmaz, önceki gün son nefesini verdi. Yılmaz’ın tedavisi için tüm imk nlarını seferber eden baba Özkan Yılmaz, oğlunun tabutuna sarılarak dakikalarca ağladı. 
     Bahçeşehir Koleji 4. sınıf öğrencisi Ataberk Yılmaz, öğretmenleri tarafından çok sevilen, çalışkan bir öğrenciydi. Yılmaz ailesinin tek çocuğu olan Ataberk, bir yıl önce aniden fenalaşarak hastaneye kaldırıldı. Doktorlar tarafından muayene edilen Ataberk’in beyninde kötü huylu bir tümör tespit edildi. Özel Acıbadem Hastanesi’nde ameliyata alınan Ataberk’in beynindeki tümör alındı. Çok riskli olduğu belirtilen operasyon başarılı geçti. Ancak hastalık Ataberk’in yakasını bir türlü bırakmadı. Beyinde tekrar nüksederek büyüyen tümör, Ataberk’in önceki gün ölümüne neden oldu. 
     Ataköy 5. Kısım Camii’nde dün düzenlenen cenaze töreninde Ataberk son yolculuğuna uğurlandı. Ataberk’in amcası sanatçı Murat Göğebakan, acısını "O 10 numaraydı. Acımız çok büyük" cümleleriyle dile getirdi. 
     
     TOPRAĞA VERİLDİ 
     Ataberk’in annesi Serap Yılmaz, cenazede yakınlarının yardımıyla ayakta durabiliyordu. Ataberk’in sağlığına tekrar kavuşabilmesi için tüm varlığını gözünü kırpmadan seferber eden Özkan Yılmaz ise oğlunun Bahçeşehir Koleji flamasına sarılı tabutuna sarılarak dakikalarca gözyaşı döktü. Yılmaz’ın cenazesi, ikindi namazını müteakip kılınan cenaze namazından sonra Büyükçekmece Mezarlığı’nda toprağa verildi. 
     



 GÜNCEL 



















</TEXT>
</DOC>
