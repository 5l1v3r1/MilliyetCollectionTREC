<DOC>
<DOCNO> 115173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/siyaset/siy03.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’a Le Pen’i hatırlattılar 
</HEADLINE>
<TEXT>

TV’de, Türkiye’de izinsiz çalışan yabancıları sınır dışı edeceğini söyleyen Tayyip Erdoğan’a yazar Ali Bayramoğlu, aşırı sağcı Fransız lider Le Pen benzetmesi yaptı 
     İSTANBUL Milliyet 

     AKP Genel Başkanı Recep Tayyip Erdoğan, Kanal 7’de yayımlanan "İskele Sancak" programında, Türkiye’deki kaçak çalışan yabancılarla ilgili görüşleri nedeniyle, aşırı sağcı Fransız lider Le Pen’e benzetildi. 
     Programa, Abdullah Gül, Erkan Mumcu, Bülent Arınç gibi kurmaylarıyla katılan Erdoğan, Derya Sazak, Mehmet Barlas, Yalçın Doğan, Okay Gönensin ve Ali Bayramoğlu’nun sorularını yanıtladı. Bayramoğlu, Erdoğan’ın, Türkiye’de izinsiz çalışan yabancıları sınır dışı ederek istihdam sağlama projesini, aşırı sağcı lider Le Pen’in uygulamalarına benzetti. Erdoğan bunun üzerine, Avrupa ülkelerinin de kaçak işçi istemediğini söyledi. 
     Erdoğan, Yalçın Doğan’ın, AB’ye girme arifesinde, serbest emek dolaşımına aykırı bu projenin, AB üyeliğine zarar verip vermeyeceği sorusu üzerine, "Serbest emek dolaşımı 1986 yılında yürürlüğe girecekti, nerede, h l yok" dedi. 
     ANAP’ın, "karanlık ampullü" seçim afişleriyle AKP’nin reklamını yaptığını savunan Erdoğan, CHP’den milletvekili adayı Yaşar Nuri Öztürk’ü de eleştirerek, "Bütün peygamberler sosyal demokrattır demek dört dörtlük din istismarıdır" diye konuştu. 
     Erdoğan, YSK’nın kendisi hakkında aday olamaz kararı verdiği anda yaşadığı duygunun sorulması üzerine de "Şoke oldum" ifadesini kullandı. 
     



 SİYASET 






















</TEXT>
</DOC>
