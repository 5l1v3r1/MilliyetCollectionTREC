<DOC>
<DOCNO> 110545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun16.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Varna'da karaya oturan geminin Türk personeli kurtarıldı... 
</HEADLINE>
<TEXT>

     Bulgaristan'ın Karadeniz sahilindeki Varna kenti açıklarında karaya oturan bir şilepteki çoğu Türk 13 denizci, Bulgar sahil güvenlik ekipleri tarafından kurtarıldı. 
     Varna Liman Müdürlüğü'nden edinilen bilgiye göre, Türkiye'ye götürmek üzere yük almak için Varna açıklarında demirli olarak, limana giriş sırasını bekleyen bir Türk şirketine ait, Honduras bandıralı ''Moon Late'' adlı şilep, çıpa zincirinin kopması üzerine sürüklenmeye başladı. 
     Akıntı ve dalgaların etkisiyle kontrolsuz sürüklenen şilep, Gala burnu mevkiinde kayalıklara oturdu. Kayalıklara çarpması sonucu gövdesinde delikler açılan ve su almaya başlayan şilepteki çoğu Türk 13 denizci, Bulgar sahil güvenlik ekipleri tarafından kurtarıldı. 
     Liman Müdürülüğü yetkilileri, geminin sığ bölgede karaya oturmasından dolayı batma ihtimalinin olmadığını ve kurtarma çalışmalarına başlandığını açıkladılar. 
     





</TEXT>
</DOC>
