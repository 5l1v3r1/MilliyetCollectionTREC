<DOC>
<DOCNO> 105421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/spor/spo02.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Korkmuyoruz" 
</HEADLINE>
<TEXT>

UEFA Kupası’nda Sarı-Lacivertli takıma rakip olan İsveç temsilcisinin Teknik Direktörü Dusan Uhrin, hiç istemediği bir kura çektiklerini söyledi, "Ancak şanslar eşit" dedi 
     Milliyet Solna Kampında İRFAN KURTULMUŞ 

     FENERBAHÇE’NİN UEFA Kupası ilk turundaki rakibi AIK Solna, kapılarını Milliyet’e açtı. İsveç ekibinin Çek asıllı teknik direktörü Dusan Uhrin, çok güçlü bir takımla eşleştiklerini söyledi, "Açıkcası Sparta Prag ile karşılaşmayı tercih ederdim. En son istediğim takım Fenerbahçe idi. Kadrosunda 6-7 milli oyuncu bulunduran bir ekiple baş etmek kolay değil" dedi. 
     
Kariyeri süper      1996 yılında Çek Milli Takımı’na Avrupa Şampiyonası’nda final oynatan, Sparta Prag ile Şampiyonlar Ligi ile UEFA’da büyük başarılar elde eden ve Kuveyt Milli Takımı’nı da çalıştıran Uhrin, İstanbul’un methini çok duyduğunu belirtti. Tecrübeli hoca, "Keşke ilk maçı deplasmanda oynasaydık. Bu durum bizim için dezavantaj ama Fenerbahçe’den korkmuyoruz" ifadelerini kullandı. 
     
Biz de iddialıyız’      İSVEÇ Ligi’nde bu yıl umduklarını bulamadıklarını sözlerine ekleyen Uhrin, "Artık tek hedefimiz İsveç Kupası ve UEFA. Fenerbahçe ile oynayacağımız maçlar zor geçecek. Ancak şansları eşit görüyorum" yorumunu yaptı. Transferin son gününden en önemli oyuncusu Lucic’i kaybettiğini söyleyen Solna’nun hocası, "Ancak Kuzey ülkeleri futbolcu satarak ayakta kalabiliyor" diye konuştu. 
     

</TEXT>
</DOC>
