<DOC>
<DOCNO> 137036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/spor/spo01.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KESENİN AĞZI AÇILDI 
</HEADLINE>
<TEXT>

Slavia karşısında üzerine düşen görevi yapmak isteyen Beşiktaş Yönetimi, UEFA’daki tur primini 30’ar bin dolara 49 milyar 500 milyon lira yükseltecek. Transfer taksitleri de henüz günü gelmemesine rağmen yarın ödenecek 
     ORHAN YILDIRIM 

     Sürekli artıyor 
     BEŞİKTAŞLI futbolcular UEFA Kupası’nda turu geçiyor, yönetim kesesinin ağzını sonuna kadar açıyor. Siyah - Beyazlılar, bundan önce oynanan Sarajevo ve Alaves maçlarında 17 bin 500, Dinamo Kiev’i saf dışı bırakarak da 20’şer bin doların sahibi olmuştu. İdareciler şimdi de Slavia Prag karşısında turun kazanılması durumunda 30’ar bin dolar 49 milyar 500 milyon lira vermeye hazırlanıyor. 
     
     Çek dopingi 
     SİYAH - Beyazlı yönetimin parasal dopingi bununla da sınırlı kalmayacak. Beşiktaşlı idareciler, henüz günü gelmemesine rağmen transfer taksitlerini ve bugüne kadar hak edilen primleri yarın futbolculara dağıtacak. Ayrıca Başkan Serdar Bilgili ve arkadaşları tam kadro Çek Cumhuriyeti’ne giderek takıma destek verecek. 
     
Gollerim Tümer için’      UKRAYNA milli maçında sakatlanan Tümer’e en çok üzülenlerin başında İlhan Mansız geliyor. En yakın arkadaşına moral veren golcü futbolcu, "İstanbul karşısında gollerimi senin için atacağım. İçini rahat tut. Gol atıp tribüne sana koşacağım" diye jest yaptığı öğrenildi. 
     
     Kaan Dobra’nın gururu 
     BU sezon Beşiktaş’a yeni katılan Kaan Dobra, başarısıyla ülkesinde de gündeme oturdu. Siyah-Beyazlı futbolcu, Polonya Futbol Federasyonu’nun resmi internet sitesinde düzenlenen milli formayı giyen en başarılı oyuncular anketinde Karwan, Swierczewski ve Zurawski’nin ardından dördüncü oldu. 
     
Lucescu'nun fark hesabı      Hücum taktiği 
     MİRCEA Lucescu, İstanbulspor karşısında Beşiktaş’ı ofansif ağırlıklı taktikle sahaya çıkaracak, fark arayacak. Rumen hoca, Kocaelispor maçında başarılı olan İlhan Mansız ve Ahmet Dursun ikilisini yine yanyana oynatacak, Sergen’e ise onbirde görev verecek. Çok adamla rakip kaleye yüklenecek olan Siyah - Beyazlı ekipte, Sergen ve Pancu hücuma destek olacak. 
     
     Maldaraşanu sahada 
     KAAN Dobra’nın yerine Maldaraşanu’yu sağ kanatta oynatacak olan Rumen çalıştırıcının yeni transferlerden Giunti’yi 18 kişilik kadroya alacağı, ancak ilk onbir için henüz kararını veremediği öğrenildi. Lucescu’nun, maçın ilk yarısında skoru garantiye alıp, yedek oyuncularını sahaya sürmeye planladığı öğrenildi. 
     



 SPOR 





























</TEXT>
</DOC>
