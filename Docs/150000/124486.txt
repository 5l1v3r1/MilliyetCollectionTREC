<DOC>
<DOCNO> 124486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo51.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Göztepe maçına hazır 
</HEADLINE>
<TEXT>

     Fenerbahçe, ligin 17. haftasında yarın Göztepe ile kendi sahasında yapacağı maçın hazırlıklarını tamamlayarak kampa girdi. 
     Sarı-lacivertli takım, teknik sorumlu Oğuz Çetin yönetiminde çıkacağı ilk maçın hazırlıklarını, bu akşam Samandıra Tesisleri'nde basına kapalı yaptığı çalışmayla tamamladı. 
     Teknik sorumlu Çetin'in, son antrenmanda Göztepe maçının taktiği üzerinde durduğu öğrenildi. 
     Antrenmana sakatlıkları nedeniyle tedavileri süren Rüştü, Mirkoviç, İsmail ve Yusuf'un yanı sıra hasta olan Revivo ve cezalı Ogün katılmadı. Bu futbolcular, Göztepe maçının 19 kişilik kadrosuna da alınmadı. 
     Kasığından sakat olan Ortega'nın Göztepe maçında oynayıp oynayamayacağına yarın maç öncesi yapılacak kontrollerden sonra karar verileceği öğrenilirken, Fenerbahçe'nin Göztepe karşısına Volkan Oğuz , Fatih, Ümit, Mustafa, Hakan, Johnson, Ceyhun, Rapaiç, Abdullah Cem , Tuncay ve Serhat 11'iyle çıkması bekleniyor. 
     Fenerbahçe Şükrü Saracoğlu Stadı'nda saat 19.00'da başlayacak karşılaşmayı, Hamza Mısır yönetecek. 
     





</TEXT>
</DOC>
