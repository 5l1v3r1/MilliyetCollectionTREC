<DOC>
<DOCNO> 136631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/ekonomi/eko01.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
FİŞ’İMİZİ ÇEKTİLER 
</HEADLINE>
<TEXT>

IMF ile vergi pazarlığında vergi iadesi’ uygulamasının kaldırılması gündeme geldi. Maliye de fiş ticareti’ yapıldığı gerekçesi ile kaldırılsın’ diyor. Son kararı Bakanlar Kurulu verecek 
     ANKARA Milliyet 

     Maliye Bakanlığı, IMF ile yürütülen 2003 yılı bütçesi ve buna ilişkin vergi politikaları görüşmeleri çerçevesinde, vergi iadesi uygulamasını 2003 yılı başından geçerli olmak üzere tümüyle kaldırmaya hazırlanıyor. Buna göre, 2002 yılı harcamaları için toplanan fişler dolayısıyla önümüzdeki aylarda yapılacak ödemeler, son vergi iadesi ödemesi olacak. 
     Tüketiciye alış verişlerinde fiş alma alışkanlığı kazandırmak için yıllarca reklam ve eğitim kampanyaları açarak önemli harcamalar yapan hükümet, vergide yeni bir yaz boz’ örneği daha vererek, 1985’te başlatılan iade ygulamasını kaldırıyor. Böylece, ücretliler, her yıl başında gelen birkaç yüz milyon destekten de yoksun kalacaklar. Bu kaybın nasıl telafi edileceği ise belirsizliğini koruyor. 
     
     Son karar Bakanlar Kurulu’nun 
     Alınan bilgiye göre, IMF ile yürütülen 2003 yılı bütçesi ve buna ilişkin vergi politikaları görüşmelerinde, daha önceki hükümet döneminde IMF’ye taahhüt edilen vergi stratejisindeki düzenlemelerin bir takvim içinde uygulamaya konulması kararlaştırıldı. Bu çerçevede, vergi iadesi uygulamasının 2003 yılı başından itibaren geçerli olmak üzere uygulama dışı bırakılması planlandı. Vergi iadesinden işçi, memur ve emeklilerin bundan sonra yararlanamaması görüşü benimsenirken, bu konudaki son kararı Bakanlar Kurulu’nun vereceği kaydedildi. 
     
     Hayali fatura patladı’ 
     2002’de ücretlilere yaklaşık 1 katrilyon lira vergi iadesi ödemesinde bulunulduğunu, 2003’te bu rakamın çok daha yukarı çıkmasının beklendiğini belirten Maliye bürokratları, fatura ve fiş toplanarak kayıt dışı ekonomiyi kayıt altına alma ve böylece vergi gelirlerini artırma amacıyla uygulamaya konulan vergi iadesi sisteminin, son yıllarda bu amaca hizmet etmekten uzaklaştığını savunuyor. Hayali uygulamanın fatura ve fiş ticaretine neden olduğunu belirten yetkililer, kaldırılmasıyla belge düzeninde ortaya çıkabilecek aksaklıkların denetimle giderileceğini kaydettiler. 
     
Yatırım indirimi yüzde 30’a çekiliyor      IMF ile yapılan görüşmelerde, vergi barışı’ ile beklenen gelir hedefi konusundaki anlaşmazlık giderilemedi. Hükümet 2.4 katrilyon lira gelir beklerken, IMF en fazla 750 - 800 trilyon liralık kaynak sağlanabileceğini öngörüyor. 
     
     Arjantin örneği 
     IMF yetkilileri, gerekçe olarak Arjantin uygulamasını örnek gösteriyor. Maliye Bakanlığı yetkilileri IMF ile görüşmelerde 2.4 katrilyon liralık gelirde ısrar ederken, ilk taksit olarak martta 400 trilyon liranın Hazine’ye gireceğini belirtiyor. Anlaşmazlık nedeniyle vergi geliri konusundaki nihai hedefin, martta yapılacak görüşmelerde ele alınmasına karar verildi. 
     Maliye Bakanlığı, vergi reformunun ilk adımını oluşturacak yeni vergi geliri paketini, önümüzdeki hafta sonuna doğru kesinleştirerek, Başbakanlık’a gönderecek. 
     
     Vergi yükü düşecek 
     Diğer düzenlemelerin en kısa zamanda ayrı paketler halinde çıkarılması hedefleniyor. Vergi geliri paketi ile yatırım indirimi yüzde 30’a çekiliyor. Aynı şekilde kurum kazançları üzerindeki vergi yükü de yüzde 65’lerden ortalama yüzde 50’lere çekilecek. 
     
Vergi artırımı ekonomiyi öldürür’      ÖNDER YILMAZ İzmir 

     Başbakan Abdullah Gül, vergi artırımının ekonomiyi tamamen öldüreceğini belirterek "Biz vergi matrahını geliştireceğiz. Vermeyenleri bu kapsama alacağız" dedi. Bayram tatilininin son gününde, gazetecilerin sorularını yanıtlayan Gül, 2003 yılı bütçesi için ilgili bakan ve bürokratlarla bir araya geleceğini, mali disiplin ve yüzde 6.5 faiz dışı fazlayı tutturmak için toplantılara devam edeceklerini söyledi. Türkiye’de vergilerin çok yüksek olduğunu vurgulayan Başbakan şunları kaydetti 
     "Vergilerin yükseltilmesi vergi matrahını düşürür. Ekonomiyi öldürür. Vergi matrahını geliştireceğiz. Vermeyenleri kapsama koyacağız. Kayıtdışı ekonomi Türkiye’de büyüktür. Vergi oranlarını önümüzdeki yıllarda düşürdüğümüzde, bu daha çok vergi ödemeyi teşvik edecek. Kayıtdışı ekonomi de kayıt altına alınacak." 
     
     İşadamına yeşil pasaport 
     İhracatı artırmak için çalışmaların sürdürüldüğünü belirten Gül, Maliye Bakanı Kemal Unakıtan’ın yeşil pasaport önerisinin anımsatılması üzerine de "İşadamlarının Türk mallarını pazarlaması için dünyada dolaşması gerekiyor. Belli bir oranın üstünde ihracat yapanların işini kolaylaştırmak için yeşil pasaport ve bu tür önlemleri düşünüyoruz. Bununla ilgili işadamlarının da görüşlerini alıyoruz" dedi. 
     
IMF’ye yüklü ödemeler 2004’te başlıyor      ANKARA Milliyet 

     Türkiye, daha önce kullandığı IMF kredileri için 2004 yılından itibaren yüklü geri ödemelere başlıyor. IMF’den alınan toplam 28.3 milyar dolarlık kredinin geri ödemesi çerçevesinde, 2001 yılında, 1 milyar 127 milyon 880 bin dolar, 2002 yılında 6 milyar 391 milyon 320 bin dolar geri ödemede bulunan Türkiye, bu yıl 1 milyar 591 milyon 70 bin dolarlık kredi geri ödemesi yapacak. Fakat asıl büyük ödemeler 2004’ten itibaren başlayacak. 
     IMF’ye 2004 yılında 8 milyar 241 milyon 220 bin dolarlık geri ödemede bulunacak olan Türkiye, en yüklü geri ödemesini 8 milyar 968 milyon 570 bin dolarla, 2005 yılında yapacak. 2006 yılında ise son geri ödeme dilimi olarak, IMF’ye 2 milyar 318 milyon 420 bin dolarlık ödeme yapılacak. 
     Bu arada, Dördüncü Gözden Geçirme’nin yaklaşık 1.6 milyar dolarlık kredi diliminin 2003’e aktarılması yanında, toplam 2 milyar dolarlık kredi diliminin 1 milyar dolarlık kısmının eklenmesiyle oluşan toplam 2.6 milyar dolar kredi dilimi, bu yıl içinde çekilebilecek. Bu yıldan kalacak olan 1 milyar dolarlık kredi dilimi ise 2004 yılına aktarılıyor. 
     
Saniyede 670 dolar yazıyor1993- 2002 yıllarında iç ve dış borçlar için her saniyede ortalama 670 dolar faiz ödedik 
     ANKARA Milliyet 

     Türkiye son 10 yılda toplam 211.4 milyar dolar iç ve dış borç faizi ödedi. Bu yıl ödenecek faizlerle birlikte bu rakam 245.4 milyar dolara yükseliyor. Ankara Ticaret Odası, Türkiye’nin iç ve dış borç faizini hesaplayarak "Saniye Saniye Borç Faizi" raporu hazırladı. Buna göre, 1993-2002 yıllarını kapsayan 10 yıllık dönemde, Türkiye, yılda ortalama 21.1 milyar, ayda 1 milyar 761 milyon, günde 57 milyon 918 bin, saatte 2 milyon 413 bin, dakikada 40.2 bin, saniyede de 670 dolar borç faizi ödedi. 
     Bu yıl saniyede 1078, dakikada 64.7 bin, saatte 3 milyon 881 bin, günde 93 milyon 151 bin, ayda 2 milyar 833.3 milyon, dolar faizi ödenecek. 
     
Son 10 yılın iç ve dış borç faiz ödemeleri Yıllar Yıl milyar Ay milyon Gün bin Saat bin Dakika bin Saniye 1993 10.4 866.7 28.493 1.187 19.8 330 1994 10.7 891.7 29.315 1.221 20.4 339 1995 12.1 1.008.3 33.151 1.381 23.0 384 1996 18.1 1.508.3 49.589 2.066 34.4 574 1997 14.5 1.208.3 39.726 1.655 27.6 460 1998 23.7 1.975.0 64.932 2.705 45.1 752 1999 25.1 2.091.7 68.767 2.865 47.8 796 2000 36.7 3.058.3 100.548 4.189 69.8 1164 2001 33.0 2.750.0 90.411 3.767 62.8 1046 2002 27.1 2.258.3 74.247 3.094 51.6 859 ORTALAMA 21.1 1.761 57.918 2.413 40.2 670      
     
Kamu binaları için odalara satış’ formülü      Vergi barışı uyuşmazlığı nedeniyle ortaya çıkan vergi geliri kaybının telafisi amacıyla yeni gelir kaynakları arayışına da gidildi. 
     İlk aşamada Türkiye Odalar ve Borsalar Birliği TOBB ile diğer oda ve borsaların, vergiden muaf vakıfların bankalardaki varlıklarının belli bir oranda stopaj yoluyla vergilendirilmesi gündeme geldi. Bu amaçla oda, borsa ve vakıfların banka varlıklarının tespiti yönünde çalışmalar başlatıldı. Ancak bu uygulamadan beklenen ölçüde gelir sağlanmasının mümkün olmayacağının ortaya çıkması halinde, kamu binalarının bu kuruluşlara satışı düşünülüyor. Bu kapsamda TEKEL’in Ankara’daki ikiz kuleleri ile TBMM lojmanlarının oda, borsa ve vakıflara satılabileceği belirtiliyor. Sadece Meclis lojmanlarının satışından 150 milyon dolar gelir elde edilmesi bekleniyor. 
     
Faiz dışı fazlada uzlaşma sinyali      IMF heyeti ile ekonomi yetkilileri arasındaki görüşmelerde Dördüncü Gözden Geçirme çerçevesinde, daha önce hazırlanan Niyet Mektubu üzerinde, bazı eklemeler ve değişikliklerin yapıldığı belirtiliyor. Bu arada, en önemli konuların başında gelen 2003 yılı Faiz Dışı Fazla Hedefi ve bunun nasıl sağlanacağı konusunda da IMF heyetiyle bir uzlaşmaya doğru gidildiği kaydediliyor. AA 
     
     



 EKONOMİ 


















</TEXT>
</DOC>
