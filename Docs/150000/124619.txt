<DOC>
<DOCNO> 124619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/sondun11.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
The Times "Irak harekatı en geç Şubat'ta" 
</HEADLINE>
<TEXT>

     İngiltere'de yayımlanan The Times ve The Daily Telegraph gazeteleri, İngiliz hükümetinin olası bir Irak harekatı için Basra Körfezi'ne asker gönderme kararını 10 içinde alacağını iddia etti. 
     Telegraph gazetesi, Savunma Bakanlığı yetkilileri ve komutanların Başbakan Tony Blair'e, ''Körfez'e asker göndermek istiyorsanız, bunun kararını 10 gün içinde almalısınız, aksi takdirde gönderdiğiniz güç gecikmiş ve bütün tehdit unsurunu yitirmiş bir güç olur'' uyarısında bulunduklarını yazdı. 
     The Times'ın haberinde ise asker gönderme kararının gelecek hafta açıklanacağı ve askerlerin Körfez'de gelecek ay konuşlanmaya başlayacağı belirtildi, Irak harekatının ise en geç Şubat ayında başlayacağı öne sürüldü. 
     Haberde, Amerikan ve İngiliz istihbaratlarının Irak Devlet Başkanı Saddam Hüseyin'in açıkladığı silah dosyasını inandırıcı bulmadığı da belirtildi. 
     





</TEXT>
</DOC>
