<DOC>
<DOCNO> 115271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/soneko07.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalar... 
</HEADLINE>
<TEXT>

     Piyasalarda geçen hafta, başarılı olarak değerlendirilen Hazine ihaleleri, gerileyen faizler ve ABD'nin Irak operasyonuna ilişkin gelişmelerin yarattığı olumlu hava hakim oldu. 
     İMKB'de işlem gören hisse senetleri haftalık bazda ortalama yüzde 5.13 oranında değer kazandı. 
     Altın ve dövizde artış yönünde bir seyir gözlendi. 24 ayar külçe altının gram satış fiyatı yüzde 1.34 oranında, Cumhuriyet altınının satış fiyatı da yüzde 1.77 oranında arttı. Dolar, haftalık bazda yüzde 1.63, Euro da yüzde 1.80 oranında değer kazandı. Yatırım fonlarının seyrini izleyen A.A Fon Endeksi ortalama yüzde 1.49 oranında artış kaydetti. 
     Mevduat faizlerinde geçen hafta bir değişiklik olmadı. Önceki hafta sonundaki oranlara göre, 1 aylık mevduat faizinin net getirisi yüzde 0.75, bir haftalık reponun net getirisi de yüzde 0.74 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası İMKB , haftanın ilk işlem gününde yüzde 0.95 artış yaşadı. 
     Borsa, başarılı olarak değerlendirilen Hazine ihalesi ve gerileyen faizlerin yarattığı olumlu hava ile yükseldi. 1. seansı .57 puan ve yüzde 0.54 kayıpla kapatan endeks, 2. seansa olumlu sonuçlanan Hazine ihalesinin moraliyle başladı. Seans içinde 10,162.00 puana kadar yükselen endeks 147.20 puan artışla 9,997.49 puandan kapandı. Endeks, günlük bazda 93.63 puan yükseldi. 
     Salı günü borsa, alış ağırlıklı bir seyir izlediği 2. seansta 10,249 puan kadar yükseldikten sonra gelen satışlarla 10,200 puan seviyelerindeki direnci kıramadı ve 1. seanstaki seviyelerine geri döndü. 
     1. seansı 138.65 puan ve yüzde 1.39 artışla kapatan endeks, 2. seansta olumlu gelen ihale sonuçlarıyla yükseliş hareketi denedi. Seans içinde 10,249.03 puana kadar yükselen endeks, 2. seansı sadece 1.21 puan artışla 10,137.35 puandan kapattı. Endeks, günlük bazda 139.86 puan yükseldi. Böylece endeks 14 Ağustos'tan sonra ilk kez 10,000 puanın üstünde bir kapanış gerçekleştirmiş oldu. 
     Çarşamba gününe sıkışık başlayan ve ilk seansta 10,000-10,100 aralığında yatay seyreden borsa, 2. seansta AKP'ye dava açılması haberleri ve kar realizasyonlarıyla düştü. 
     1. seansı 116.91 puan ve yüzde 1.15 düşüşle kapatan endeks, 2. seansta da AKP'ye dava haberleriyle geriledi. Seans içinde 9,850.77 puana kadar düşen endeks, 2. seansı 76.82 puan kayıpla 9,943.62 puandan kapattı. Endeks, günlük bazda 193.73 puan ve yüzde 1.91 oranında düşüş gösterdi. 
     Perşembe günü, seçim beklentileri, ABD'nin Irak operasyonuna ilişkin gelişmeler ve takas avantajının da etkisiyle ilk seansta yükselen borsa, ikinci seansta 10,200 puanın üstünde tutunma çabası içinde oldu. 
     Son dakikada gelen yoğun alımlarla yaklaşık 100 puan kadar yükselen endeks 10,384.15 puandan kapandı. 
     1. seansı 348.99 puan ve yüzde 3.51 artışla kapatan endeks, 2. seansta dalgalı bir seyir izledi. Endeks, günlük bazda 440. puan ve yüzde 4.43 oranında yükseldi. 
     Cuma günü ilk seansta 10,300 seviyesinin üzerinde tutunan endeks 2. seansta kar satışlarıyla biraz geriledi. Ardından gelen tepki alımlarıyla toparlanan endeks 10,411.77 puandan haftayı tamamladı. 
     1. seansı 19.34 puan ve yüzde 0.19 artışla kapatan endeks, 2. seansta 10,346.01 puana kadar düştü. Endeks, günlük bazda 27.62 puan ve yüzde 0.27 oranında artış kaydetti. 
     Bu gelişmelerin ardından hisse senetlerinin haftalık ortalama değer artışı yüzde 5.13 oldu. 
     Borsa uzmanları, endeksin 10,200-10,450 bandında sıkıştığını ifade ederek, 10,450-10,500'lerde direnç bulunduğunu ve Pazartesı günü yapılacak tek seansta da dalgalı bir hareket beklendiğini kaydediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 507.91 puanlık artışla 9,903.86 puandan, 10,411.77 puana çıktı. Hisse senetlerinin haftalık ortalama değer artışı yüzde 5.13 oldu. 
     İMKB Ulusal-Mali Endeksi 818.11 puan artarak 11,929.70 puandan 12,747.81 puana, İMKB Ulusal-Sanayi Endeksi 367.14 puan artarak 9,457.81 puandan 9,824.95 puana ve İMKB Ulusal-Hizmetler Endeksi 276.11 puan artarak 7,017.29 puandan 7,293.40 puana yükseldi. 
     Böylece, mali grup hisseleri ortalama yüzde 6.86, sanayi grubu hisseleri ortalama yüzde 3.88 ve hizmetler grubu hisseleri ortalama yüzde 3.93 oranında değer kazandılar. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 232'si değer kazandı. 51 hisse senedi değer yitirirken, 13 hisse senedinin değeri değişmedi. 
     En yüksek oranlı artış yüzde 29.17 ile Borusan Yatırım Pazarlama hisselerinde oldu. Yüzde 24.49'luk artışla Gentaş ikinci, yüzde 24.39'luk artışla Güneş Sigorta üçüncü olarak sıralandı. 
     En yüksek oranlı düşüş ise yüzde 30.77 ile Kaplamin hisselerinde oldu. Yüzde 16.22'lik düşüşle Koniteks hisseleri ikinci ve yüzde 13.27'lik düşüşle de Abana Elektromekanik hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 67 milyar 541.9 milyon adet hisse senedi işlem gördü ve karşılığında 2 katrilyon 714 trilyon 644.6 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta önemli artışlar gerçekleşti. İstanbul serbest döviz piyasasında alınıp satılan ABD Doları yüzde 1.63 oranında, Euro da yüzde 1.80 oranında artış kaydetti. 
     ABD Doları'nın Türk Lirası satış fiyatı 27 bin lira artarak, 1 milyon 685 bin liraya, Euro'nun satış fiyatı da 29 bin lira artarak 1 milyon 644 bin liraya yükseldi. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 1.59 oranında artarak, 2 milyon 617 bin liraya, İsviçre Frangı'nın satış fiyatı da yüzde 1.82 oranında artarak 1 milyon 120 bin liraya çıktı. 
     Bugün İstanbul serbest piyasada ABD Doları 1 milyon 678 bin, Euro 1 milyon 638 bin, İngiliz Sterlini 2 milyon 620 bin ve İsviçre Frangı 1 milyon 125 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 1.34 oranında, Cumhuriyet altınının satış fiyatı da yüzde 1.77 oranında arttı. 
     Külçe altının gram satış fiyatı 225 bin lira artarak 16 milyon 975 bin liraya, Cumhuriyet altınının satış fiyatı da 2 milyon lira artarak 115 milyon liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı da yüzde 0.45'lik artışla 16 milyon 715 bin liraya çıktı. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 1.49 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 4 bin 588 puan artarak 307,6 puandan 312,124 puana çıktı. 
     Geçen haftanın en çok değer kazanan katılma belgeleri, yüzde 8.59'luk artışla İş A Tipi Mali Endeks Fonu, yüzde 7.44'lük artışla YKY A Tipi Mali Kurumlar Fonu ve yüzde 7.31'lik artışla da Global Tipi İMKB-100 Endeks Fonu oldular. 
     Geçen haftanın değer yitiren katılma belgeleri ise yüzde 0.13 oranındaki düşüşlerle Kent Yatırım A Tipi Değişken Fon ve Koç Yatırım B Tipi Likit Fon oldular. 
     
     HAZİNE İHALELERİ 
     Hazine geçen hafta üç ihale düzenledi. Pazartesi günü yapılan 3 ay vadeli referans bono ihalesinde, bileşik faiz yüzde 55.5 oldu. 
     İhaleye 2 katrilyon 778.7 trilyon liralık teklif gelirken, ihalede 1 katrilyon 319.9 trilyon liralık nominal satış gerçekleşti. İhaledeki net satış tutarı ise öngörüldüğü gibi 1 katrilyon 182 trilyon lira olarak gerçekleşti. 
     Referans bono ihalesinde, basit faiz yüzde 46.68 oldu. 
     Hazine Salı günü ise biri 3 ayda bir değişken faiz ödemeli devlet tahvili, diğeri 308 gün vadeli bono ihalesi olmak üzere iki ihale birden düzenledi. 
     Hazine'nin, 3 ayda bir değişken faiz ödemeli devlet tahvili ihalesine toplam 644.1 trilyon liralık teklif gelirken, ihalede nominal 480.6 trilyon liralık satış gerçekleşti. İhaledeki net satış miktarı da 518.2 trilyon lira olarak gerçekleşti. İhalede gerçekleşen dönemsel faiz yüzde 14.95 oldu. 
     İkinci ihale olan 308 gün vadeli bono ihalesine ise toplam 3 katrilyon 986.2 trilyon liralık teklif geldi. İhalede nominal 3 katrilyon 730.5 trilyon liralık satış gerçekleşti. İhaledeki net satış miktarı 2 katrilyon 455.8 trilyon lira oldu. İhalede gerçekleşen bileşik faiz yüzde 63.90, basit faiz ise yüzde 61.34 oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.64 ile yüzde 1.01 arasında gerçekleşti. 
     Mevduat faizlerinde vadelerine göre ortalamada harhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.75 oldu. 
     Önceki hafta sonunda ortalama faizi yüzde 46'nın biraz üzerinde olan haftalık reponun net getirisi de yüzde 0.74 olarak gerçekleşti. 
     





</TEXT>
</DOC>
