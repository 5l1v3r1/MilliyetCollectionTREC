<DOC>
<DOCNO> 149464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/siyaset/siy05.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar, Sezer'i geneleve davet etti 
</HEADLINE>
<TEXT>

     ASLI ÖKTENER İstanbul 

     Çoğunluğu, ölen genelev patroniçesi Matild Manukyan'ın sahibi olduğu genelevlerde çalışan, bir süre önce de bu evlerin kapatılması nedeniyle işsiz kalan kadınlar, vesikalarının iptal edilmesi ve geriye dönük tazminatlarını alabilmek için bir araya geldi. Kadınlar, kendilerine yeni bir hayat hakkı verilmesi için Başbakan Recep Tayyip Erdoğan'dan yardım istedi. "Şefkatli Kalpler Derneği Genelev Kadınlarına, Hayat Kadınlarına, Telekızlara Yeni Hayat Hakkı Komisyonu" çatısı altında toplanan kadınlar ve temsilcileri, dün sorunlarını anlattı. Kadınlar, başta Cumhurbaşkanı Ahmet Necdet Sezer ve Başbakan Recep Tayyip Erdoğan olmak üzere tüm yetkilileri sorunları görmeleri için genelevlere davet etti. Kadınların avukatı Abdurrahman Tanrıverdi ise, "Vesikaların iptali için başvuruda bulunduk. Manukyan'ın yanında çalışan kadınların tazminatlarını alabilmeleri için önümüzdeki günlerde dava açacağız" dedi. 
     


SİYASET 















</TEXT>
</DOC>
