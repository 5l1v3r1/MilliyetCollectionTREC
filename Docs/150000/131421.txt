<DOC>
<DOCNO> 131421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/tamer.html </URL>
<DATE> 2003/01/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Doluyu - boşu bırak, ortada bardak kalmadı 
</HEADLINE>
<TEXT>

     Vesile çok Önce yıl sonu değerlendirmeleri, yeni yılı karşılama falan diye çağırıyorlardı. Şimdi "2003’e bakış" faslından gidiyoruz. 
     Kiminde önce konuşup ardından soruları yanıtlıyoruz. Kiminde dinleyici konumundayız, soruları biz soruyoruz. Masanın hangi tarafında oturursak oturalım, tümünde gözlediğimiz ortak nokta, derin bir düş kırıklığı 
     AKP’ye yakın çevrelerle benim herhangi bir yakınlığım yok. Dolayısıyla düş kırıklığı yaşayanlar iş dünyasında AKP’ye oy vermemiş, ancak 3 Kasım sonrasındaki ilk performanslara bakarak fevkalade umutlanmış olanlar... 
     Aslında iş dünyasında herkes umuda ve iyimserliğe o denli susamış ki, AKP hükümetinin bütün zikzak ve acemiliklerine rağmen ve biraz da IMF’nin sopasına güvenerek, 2003 için iyimserliklerini -hiç değilse görünürde- koruyanların sayısı az değil. 3 hafta öncesine göre sesleri daha cılız çıksa da 2003’ten tatmin edici bir büyüme, hedeflenene yakın bir enflasyon oranı, gayet ılımlı yükselen bir dolar kuru beklentilerini sürdürüyorlar. Sadece faizlere ilişkin, pek olumlu beklentileri yok. 
     
     Düş kırıklığı 
     Sözünü ettiklerimin çoğu ya holding patronu, ya da yerli - yabancı büyük şirketlerin tepe yöneticileri. Aslında biraz deştiğinizde fark ediyorsunuz ki, fazla umutları kalmamış, ama kendilerine bile itiraf etmek istemiyorlar. 
     İtiraf edenler de yok değil tabii. Hatta kimileri daha merhaba demeden, yaşadıkları düş kırıklığını paylaşma gereğini duyuyorlar "Yine boşuna umutlanmışız. Meğer ne kadar kofmuşlar. Bu kadar da sığ olduklarını tahmin etmemiz mümkün değildi. Artık başımıza her şey gelebilir. Krizler sonrasında 2 yıldır çekilen sıkıntılar da boşa gidebilir." 
     
     Bardağın dolu tarafı 
     Bu köşenin müdavimleri gayet iyi bilirler ki, kulunuz iflah olmaz iyimserlerdendir. Bardağın dolu tarafını görmek için her türlü bahaneyi bulur ve bugüne kadar da iyimserlikten bir zarar görmemiştir. Ne var ki ilk kez ben bile bardağın dolu tarafını bir türlü göremiyorum. Ne kadar uğraşıp didinsem, hangi yönde mantık yürütmeye kalksam, sonunda bu beceriksiz, deneyimsiz, üstelik de kadrolaşmada ve yandaşlarına çıkar sağlamada öncekilerden farksız görünen yeni hükümetimizle ekonomimizi duvara toslatmadan edemiyorum 
     Önceki gün yine bir toplantıda benzeri sorulara muhatap oldum. Tam sözü bardağa getiriyordum ki, iş dünyamızın önde gelen parlak profesyonellerinden biri "Ortada bardak mı kaldı ki, dolusu - boşu olsun. Böylesi hiç görülmedi" demez mi 
     
     Beceriksiz ve cüretk r 
     Neden bu denli yalpalıyorlar Nasıl bu kadar hazırlıksız ve aynı zamanda da cüretk r olabiliyorlar Örneğin son olarak Başbakan Yardımcısı Abdüllatif Şener, Erdemir’in başına ağabeyi Abdullah Şener’i nasıl atayabilir Bu kadar da kör kör parmağım gözüne yapılmaz ki 
     Bu aralar kimi görsem, dilinden bu ve benzeri cümleler dökülüveriyor. Seçimlerin öncesinde kime rastlasam AKP’nin her kamuoyu yoklamasında birkaç puan daha yükselmesinden fevkalade ürküyordu. AKP seçimlerden tek başına iktidar olarak çıkıp da Tayyip Bey AB turlarına başlayınca "Korkularımız yersizmiş" diyerek ferahladılar. Zaten Abdullah Gül ve Tayyip Erdoğan gibi AKP’nin en yetkili ağızları da, onlar neyi duymak istiyorlarsa onu söylemek üzere programlanmışlardı sanki. 
     İş dünyasında AKP’ye herhangi bir yakınlığı olmayanlar da, hızla bir iyimserlik dalgasına kaptırdılar kendilerini. AKP’nin ülkede tansiyonu düşüreceği, toplumsal barışı sağlayabileceği, sadece kendi yandaşlarının değil tüm Türkiye’nin hükümeti olabileceği ve siyasetin merkezine oturabileceği umuduna kısa bir süre için de olsa kapılmışlardı. Şimdiyse derin bir kaygı ve düş kırıklığı giderek artıyor. 
     Çok stresli geçen 2002’nin ardından aralık ortasında Amerika’ya gidip Türkiye ile bütün ilişkisini özellikle kesen bir işadamının, ocağın ilk haftasında Türkiye’ye döndüğünde yaşadığı şaşkınlık da zaten her şeyi izah etmiyor mu 
     "14 Aralık’ta yurtdışına çıkarken dolar 1 milyon 550 bin liraydı. 7 Ocak’ta döndüğümde 1 milyon 700 bin liraya fırlamıştı. 3 hafta içinde bambaşka bir Türkiye bulduk karşımızda. Ne değişti ki " 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
