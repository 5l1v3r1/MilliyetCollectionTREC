<DOC>
<DOCNO> 147131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/guncel/gun03.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

Amerika bu kez de doğumevini vurdu      IRAK’ta daha önce iki pazaryeri vuran koalisyon güçleri, dün de Kızılay’a ait bir doğumevini ve bazı sivil binaları vurdu. Saldırıda, çok sayıda sivilin öldüğü ve en az 25 kişinin yaralandığı belirtildi. En az beş otomobil de sürücüleriyle birlikte yandı. 
     
Saddam’ın sarayı yine bombalandı      KOALİSYON güçleri, başkente yönelik hava bombardımanına da ara vermedi. Saddam Hüseyin’in ana sarayı dün de yoğun bombardımana hedef olurken, kent merkezindeki El Sinak Haberleşme Merkezi de vuruldu. Bağdat yönetimi, "Saldırıda 10’u Bağdat’ta olmak üzere 24 sivil öldü" dedi. 
     
Pazaryerine düşen füze ABD’nin çıktı      BAĞDAT’ta pazaryerine düşen füzenin seri numarasının, ABD’nin Texas eyaletindeki bir silah fabrikasına ait olduğu ortaya çıktı. İngiliz "Independent" gazetesine göre, pazaryerinde oturan kişilerin bulduğu 30 santimlik füze parçasının üzerindeki seri numarası, Raython silah fabrikasına ait. 
     
Bir günde 2 uçak sulara gömüldü      Körfez bölgesinde bulunan, ABD’ye ait USS Constellation uçak gemisindeki bir yakıt ikmal uçağının önceki gün güverteden suya düşmesinin ardından yine aynı gün daha geç saatlerde bir savaş uçağı da inişe geçtiği sırada denize çakıldı. ABD Merkez Komutanlığı’ndan yapılan açıklamada, USS Nassau’dan önceki gece eğitim uçuşu için kalkan AV - 88 Harrier savaş uçağının, dönüşte düştüğü ve kendini fırlatmayı başaran pilotun paraşütle denize indiği kaydedildi. Açıklamada, kurtarılan pilotun sağlık durumunun iyi olduğu belirtildi. 
     


GÜNCEL 



















</TEXT>
</DOC>
