<DOC>
<DOCNO> 112042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sonspo04.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suskun Golcüler... 
</HEADLINE>
<TEXT>

     Birinci Süper Futbol Ligi'nin geride kalan 8 haftasında, takımlarının forvet hattında oynayan ve geçmiş sezonlarda golcü kimlikleri ile tanınan birçok futbolcu, bu sezon henüz golle tanışamadı. 
     Beşiktaşlı İlhan Mansız ve Nouma, Fenerbahçeli Oktay ve Serhat, Galatasaraylı Christian ve Pinto, Trabzonsporlu Bushaj ve Mehmet Yılmaz, Bursasporlu Murat Sözkesen, Samsunsporlu Ertuğrul, Diyarbakırsporlu Coulibaly, Gençlerbirliği'nden Cafer, İstanbulsporlu Kona ve Fazlı'dan ilk 8 hafta sonunda gol sesi çıkmadı. 
     
     ŞANSSIZ FUTBOLCULAR 
     Ligde, geçmiş sezonların golcü oyuncularından bazıları ise sakatlıkları nedeniyle bu sezon henüz yeni takımlarının formalarını dahi giyemediler. 
     Adanaspor'un Ankaragücü'den transfer ettiği Ohene Kennedy, Samsunspor'un Denizlispor'dan renklerine kattığı Coşkun Birdal, Elazığspor'un Trabzonspor'dan aldığı Rabson Da Silva, ciddi sakatlıkları nedeniyle ligde henüz oynayamadılar. 
     Antalyaspor'dan Trabzonspor'a dönen Selahattin Kınalı, sadece sezonun ilk maçında 35 dakika oynama olanağı bulurken, geçen sezonun Galatasaraylı Arif ile birlikte gol kralı Beşiktaşlı İlhan Mansız da toplam 55 dakika sahada kalabildi. 
     Bu arada, Türk futbolcunun en büyük golcülerinden Fenerbahçeli Oktay Derelioğlu, sarı-lacivertli forma altında 2 lig maçında toplam 35 dakika oynayabildi. 
     





</TEXT>
</DOC>
