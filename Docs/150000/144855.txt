<DOC>
<DOCNO> 144855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sontur20.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nusaybin'deki ABD'ye ait malzemeler, Kızıltepe'ye getirildi... 
</HEADLINE>
<TEXT>

     Mardin'in Nusaybin İlçesi'nden götürülen ABD'ye ait malzemeler, Kızıltepe İlçesi'ne getirildi. 
     Nusaybin Küçük Sanayi Sitesi'nden ABD'ye ait malzemeleri taşıyan 4 TIR, Kızıltepe Organize Sanayi Bölgesi'ne gelerek, burada daha önce ABD'lilerce kiralanan fabrikaların önüne park edildi. Ancak, malzemeler araçlardan indirilmedi. 
     Bu arada, Nusaybin Küçük Sanayi Sitesi'nde, ABD'li askerlerce 25 TIR, 4 kamyon ile 4 otobüse malzeme taşınması çalışmaları ise devam ediyor. 
     Nusaybin Esnaf Sanatkarlar Odası Başkan Vekili Zeynel Tunçalan, sanayi sitesinin Şubat ayında aylık 248 bin dolara ABD'lilere kiralandığını hatırlatarak, ''1 yıllık sözleşme yaptık. Sanayi sitesini boşaltacakları yönünde bize henüz bilgi ulaşmadı. Paranın iadesi talebi de söz konusu değil. Biz de televizyonlardan öğreniyoruz'' dedi. 
     Bu arada, ABD'lilerin Küçük Sanayi Sitesi'ni boşalttıkları yönünde haberlerin televizyonlarda yayınlanması üzerine bazı vatandaş, siteye gelerek çalışmaları izledi. Güvenlik güçleri, gazetecileri ve vatandaşları siteden uzaklaşmaları için uyarıyor. 
     




</TEXT>
</DOC>
