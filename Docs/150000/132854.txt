<DOC>
<DOCNO> 132854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/kohen.html </URL>
<DATE> 2003/01/24/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Savaşa karşı diplomatik savaş 
</HEADLINE>
<TEXT>

     ABD Irak’ı vurmak için yanına dostlarını almakta zorlanırken, savaşı önlemeye yönelik kampanya, giderek geniş bir "koalisyon" şeklini alıyor. 
     BM’den AB’ye, Fransa’dan Rusya’ya, Almanya’dan Çin’e kadar çeşitli ülkelerin katıldığı bu diplomatik eylem, acaba Bush yönetimini Irak’a karşı askeri harekata geçme fikrinden caydırabilecek mi 
     Bu aşamada Başkan Bush ve takımından gelen sesler, Washington’un bu trend’den pek etkilenmediği ve ABD’nin gerekirse tek başına harekete geçmek kararında olduğu izlenimini veriyor. 
     Herhalde önümüzdeki kritik bir - iki hafta içinde özellikle 27 Ocak’ta BM Güvenlik Konseyi’ne sunulacak rapordan sonra durum daha açıklık kazanacaktır. 
     
     SAVAŞA karşı diplomatik savaş, bir değil, birkaç cephede birden gelişiyor. 

</TEXT>
</DOC>
