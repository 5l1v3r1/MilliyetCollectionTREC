<DOC>
<DOCNO> 110211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/ekonomi/eko06.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz borçlanmaları faiz oranını düşürdü 
</HEADLINE>
<TEXT>

     Hazine, yüksek faiz isteği ve yeterli talep gelmemesi nedeniyle kısmen tıkanıklık yaşadığı eylül ayı iç borçlanmalarını ortalama yüzde 63.3 faizle gerçekleştirdi. Faiz, mayıs ayından sonraki dönemin en düşük noktasına indi. Borçlanmadaki tıkanıklığa rağmen faiz oranlarının aşağı inmesi Hazine’nin borçlanmada ağırlığı döviz k ğıtlarına vermesiyle sağlandı. 
     Eylülde ağustos ayına göre oralama faiz 1.6 puan azalırken, ortalama vade ise 35 gün kısaldı. 
     Hazine’nin piyasa yapıcılarına rekabetçi olmayan tekliflere karşılık olarak yaptığı satışlarla birlikte eylül ayında ihalelerdeki toplam net borçlanması 4 katrilyon 56 trilyon lira oldu. Aynı ihalelerden sonra kamu kuruluşlarına yapılan satışlarla birlikte ise toplam net borçlanma 4 katrilyon 686 trilyon liraya kadar çıkıyor. 
     
     Seçimler yön belirledi 
     Bu ay seçimlerin ertelenmesi girişimleri faizlerin yönünü belirleyen en önemli etken oldu. 
     Eylülde iki dolar ve bir euro cinsinden tahvil ihalesi düzenleyen Hazine bu ihalelerde toplam 2 milyar 343 milyon dolarlık 3 katrilyon 874 milyar lira borçlandı. Hazine toplam 8 katrilyonu bulan eylül ayı iç borçlanmasının yarısına yakınını döviz cinsinden yaparak Türk Lirası faiz oranları üzerindeki baskıyı aştı. 
     



 EKONOMİ 


















</TEXT>
</DOC>
