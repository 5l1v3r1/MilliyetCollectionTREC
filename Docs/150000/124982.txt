<DOC>
<DOCNO> 124982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko19.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günün ilk seansını yüzde 1.92'lik değer kaybıyla tamamladı 
</HEADLINE>
<TEXT>

     İMKB Ulusal-100 Endeksi, önceki kapanışa göre 250.60 puan kayıpla 1. seansı 12,796.83 puandan tamamladı. Hisse senetleri ortalama yüzde 1.92 değer kaybetti. 
     Endeks, haftanın ilk seansında 35.97 puan artışla 13,083.40 puan seviyesinde açıldı. Daha sonra gelen satışlarla kayba uğrayan endeks, 13,000 puanın altına geriledi. Endeks, seansın ilk yarısını 198.51 puan kayıpla 12,848.92 puandan geçti. 
     Borsa'daki düşüş, özellikle olası Irak operasyonuna ilişkin tedirginliğe bağlandı. Endeks, seansta en düşük 12,727.58 puanı, en yüksek de 13,085.89 puanı gördü. 
     Seans kapanışında mali endeks 412.50 puan kayıpla 16,062.76 puana, sanayi endeksi 163.67 puan kayıpla 12,305.55 puana, hizmetler endeksi de 71.09 puan kayıpla 8,152.91 puana geriledi. 
     Böylece önceki kapanışa göre mali grup hisseler ortalama yüzde 2.50, sanayi grubu hisseler ortalama yüzde 1.31, hizmetler grubu hisseler de ortalama yüzde 0.86 oranında değer yitirdi. 
     İşlem gören toplam 280 hisse senedinden 148'i değer kaybederken, 71 hisse senedi değer kazandı. 61 hissenin fiyatında ise değişiklik olmadı. 
     Seansta, 256 trilyon 107 milyar 527 milyon liralık işlem hacmi oluştu. 
     Yapı Kredi Bankası, İş Bankası C, Garanti Bankası, Turkcell ve İhlas Holding en yoğun işlem gören hisseler oldu. 
     





</TEXT>
</DOC>
