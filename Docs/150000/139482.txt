<DOC>
<DOCNO> 139482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sonspo22.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Kulübü'nde 100. yıl kutlamaları... 
</HEADLINE>
<TEXT>

     Yeni sezonda ligde ve Avrupa'da başarılı bir dönem geçiren ve bir yandan da kuruluşunun 100. yılını kutlamaya hazırlanan Beşiktaş, kuruluş yılı dolayısıyla hazırlanan ''100 Yıl'' ve ''Nostalji'' formalarının tanıtımını, 1 Mart Cumartesi günü yapacak. 
     Beşiktaş Kulübü'nden yapılan açıklamada, kulübün 100. yılı dolayısıyla hazırlanan ''100 Yıl'' ve ''Nostalji'' formalarının, 1 Mart Cumartesi günü BJK Nevzat Demir Tesisleri'nde basına tanıtılacağı bildirildi. 
     Tanıtım sırasında futbolculardan Tayfur, Sergen, Ahmet Dursun ve Ronaldo, siyah-beyazlı takımın eski oyuncularından Recep Adanır, Kaya Köstepen, Sanlı Sarıalioğlu ve Rasim Kara'ya ''100 Yıl'' formalarını hediye edecekler. Eski futbolcular ise takımın yeni oyuncularına ''Nostalji'' formalarını devredecekler. 
     





</TEXT>
</DOC>
