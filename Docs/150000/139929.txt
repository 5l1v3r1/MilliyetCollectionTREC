<DOC>
<DOCNO> 139929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo15.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 0 - Galatasaray 1 
</HEADLINE>
<TEXT>

     Birinci Süper Lig'de Galatasaray, Kocaelispor'u deplasmanda 1-0 mağlup etti. 
     Birinci Süper Lig'de Kocaelispor ile Galatasaray arasındaki maçın ilk yarısı golsüz berabere tamamlandı. 
     İki takımında çok kontrollü başladığı karşılaşmada, ilk dakikalarda fazla pozisyon olmazken, ilerleyen dakikalarda iki takım da daha çok hücumu düşünmeye başladı. Ancak yakaladıkları fırsatları değerlendiremedi. 
     16. dakikada sağdan gelişen Galatasaray atağında, savunmadan dönen topu iyi takip eden Ayhan'ın sert vuruşunda top yandan auta çıktı. 
     17. dakikada Kocaelispor'un sol kanattan geliştirdiği atakta, Emrah'ın pasıyla buluşan Lazarov, savunmanın son adamı Xaiver'i geçti. Kaleciyle karşı karşıya kaldığı pozisyonda yaptığı yumuşak vuruşu, kaleci Mondragon önledi. 
     23. dakikada Kocelispor'un yine sol kanattan geliştirdiği atakta, Hüseyin'in ceza alanına çıkardığı topa Emrah gelişine sert vurdu. Top direğin üstünden auta çıktı. 
     26. dakikada Galatasaray'ın geliştirdiği atakta, Berkant'ın pasıyla buluşan Revivo, çaprazdan sert vurdu. Ancak top üstten auta çıktı. 
     32. dakikada Galatasaray'ın sağ kanattan geliştirdiği atakta ceza alanı içinde Ali Lukunku kafayla topu Ümit Karan'a aktardı. Bu futbolcunun rövaşatasında top yandan auta çıktı. 
     34. dakikada Kocaelispor'un sol kanatta kazandığı serbest vuruşu, Nuri kullandı. Ceza alanı içinde topla buluşan Lazarov'un yaptığı aşırtma vuruşta, top üstten auta çıktı. 
     38. dakikada Galatasaraylı Hakan sarı kart gördü. 
     41. dakikada Galatasaray çok önemli bir fırsattan yararlanamadı. Sol kanatta kazanılan serbest vuruşu Revivo kullandı. Ümit Davala'nın penaltı noktası üzerinde yaptığı sert kafa vuruşunda, Ahmet Şahin mükemmel bir refleksle topu kornere çeldi. 
     45. dakikada Kocaelispor, rakip ceza yayının 5 metre gerisinde kazandığı serbest vuruşta, Lazarov topu doğrudan kaleye gönderdi. Köşeye giden topu, Mondragon son anda çelerek kornere gönderdi. 
     Maçın ilk yarısı 0-0 sona erdi. 
     Maçın ikinci yarısına Kocaelispor daha istekli başlamasına karşın konuk Galatasaray duran bir topta kazandığı golle öne geçti. Galatasaray, bu dakikadan sonra savunmayı ön plana alıp, oyunu kendi sahasında kabul etti ve baskılı oynayan ev sahibi ekibe gol şansı vermedi. 
     49. dakikada sağdan gelişen Kocaelispor atağında Emrah'ın pasıyla ceza alanında buluşan Dideva'nın yumuşak kafa vuruşunda, top kaleci Mondragon'da kaldı. 
     54. dakikada Galatasaray aradığı gole ulaştı. Sağ taraftan kazanılan köşe atışını Revivo kullandı. Defansın müdahale edemediği topu, Ümit Karan kafayla ağlara gönderdi 1-0 
     55. dakikada Kocaelispor'da sakatlık geçiren Orhan Ak'ın yerine Faruk xx oyuna girdi. 
     62. dakikada sağdan hızlı gelişen Kocaelispor atağında, Cem Sinan'ın pasıyla buluşan Engin'in ceza alanına girerken yaptığı sert vuruşta, kaleci Mondragon topa sahip oldu. 
     63. dakikada Kocaelisporlu Ahmet Arslaner sarı kart gördü. 
     65. dakikada Kocaelispor maçta yakaladığı en önemli fırsatı değerlendiremedi. Nuri'nin sol kanattan yaptığı ortada, topla buluşan Dideva sert vurdu. Kaleci Mondragon'u geçen topu, kaptan Bülent uçarak kafayla kornere gönderdi. 
     69. dakikada Galatasaray'da Ümit Davala yerini Emre Aşık'a xx bıraktı. 
     70. dakikada Nuri'nin kullandığı köşe atışında, Hüseyin'in vuruşunda top üstten auta gitti. 
     71. dakikada Galatasaray'da Ali Lukunku'nun yerine Volkan x oyuna dahil oldu. 
     74. dakikada Galatasaray'da Ayhan sarı kart gördü. 
     76. dakikada Kocaelispor'da Cem Sinan'ın yerine Georgiev x , 86. dakikada da Galatasaray'da Berkant'ın yerine Suat Usta oyuna dahil oldu. 
     90. dakikada Kocaelispor'da hakeme itiraz eden Lazarov sarı kart gördü. 
     Karşılaşma, 1-0 Galatasaray'ın üstünlüğüyle sona erdi. 
     Hakemin bitiş düdüğünü çalmasının hemen ardından, Galatasaray'ın Portekizli oyuncusu Xavier ile Kocaelisporlu Faruk arasında çıkan tartışma bir anda büyüdü ve yumruklaşma oldu. Her iki takımın futbolcularının araya girmesiyle olayın daha da büyümesi önlendi. 
     





</TEXT>
</DOC>
