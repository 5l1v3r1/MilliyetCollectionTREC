<DOC>
<DOCNO> 135948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/son/sonspo13.html </URL>
<DATE> 2003/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saha temizlenmedi, Galatasaray maçı ertelendi 
</HEADLINE>
<TEXT>

     Galatasaray ile Denizlispor takımları arasında İstanbul'da yapılması gereken Birinci Süper Futbol Ligi maçı, elverişşiz saha koşulları nedeniyle ikinci kez ertelendi. 
     Ancak akıllarda da soru işaretleri kaldı. 
     Galatasaray yönetimi İstanbul'da kar yağışı öğlene doğru kesilmesine karşın sahanın temizlenmesi için hiçbir çalışma yapmadı. 
     Galatasaray 2. Başkanı Ali Dürüst, saha zeminini bozmamak için araç kullanmadıklarını, insan gücü ile de temizlemenin mümkün olmadığını söyledi. 
     Ancak Bursa Atatürk Stadı'nın da aynı koşullarda temizlenip maça hazır hale gelmesi Galatasaray yönetimine dönük eleştirilere neden oldu. 
     Galatasaray Teknik Direktörü Fatih Terim, CNN Türk'te "Galatasaray bu maçı oynamak istemedi yolunda eleştiriler var" şeklindeki soruyu şöyle yanıtladı 
     "Galatasaray niye oynamak istemesin. Biz bu maçı nasılsa oynayacağız. Ancak bu ortamda maçı oynamak da mümkün değil. Böyle konuşanlar gelip sahayı da görsünler" Maçın oynanacağı tarihi Futbol Federasyonu kararlaştıracak. 
     





</TEXT>
</DOC>
