<DOC>
<DOCNO> 130228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sontur05.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nelerden korkuyoruz nelerden.. 
</HEADLINE>
<TEXT>

     Normalde korkulmayacak bir durum ya da nesne karşısında ortaya çıkan korku olarak tanımlanan fobiler, günümüzde birçok insanın yaşamını güçleştiriyor. Fobiler arasında ''Bunlardan da korkulur mu '' diyecek türden olanlar da bulunuyor. 
     Dünyada en yaygın görülen fobi türünün ''sosyal fobi'' olduğunu belirten SSK Erzurum Bölge Hastanesi Asabiye Servisi Şefi Dr. Mehmet Yavuz, fobilerin pek çoğunun nedenin ölüm korkusu olduğunu söyledi. 
     Sosyal fobinin Türk toplumunda da yaygın olarak görüldüğünü ve tedavi edilmesi gerektiğini anlatan Yavuz, toplumla entegrasyon kuramayan ve kendini toplumdan soyutlayan kişilerin, sahip oldukları bu korkunun karakteristik bir özellik olarak algılandığını ifade etti. 
     Özelikle bayanlarda baskın olan bu korkunun tedavi edilmesi gerektiğini kaydeden Yavuz, ''Sosyal fobi bayanlarda daha fazla görülse bile tedavi için gelenlerin çoğunluğunu erkekler oluşturuyor'' dedi. 
     
     ''HASTANE KAPILARINI AŞINDIRIYORLAR'' 
     Çok marjinal kalan fobi türlerinin bulunduğunu ifade eden Dr. Yavuz, temelinde ölüm korkusu yatan korkuların, insanları hastalık hastası yaptığına dikkati çekerek, şunları söyledi 
     ''Günümüzde hastalık hastası olanların sayısı giderek artıyor. Bu kişiler en ufak rahatsızlıklarında hastanelere koşuyorlar, tahlil yaptırmak için sıraya giriyorlar. Bu tür fobik rahatsızlıkları olanlar hastane kapılarını aşındırıyorlar. Bu tür hastalarla her gün karşılaşıyoruz.'' 
     
     İŞTE İLGİNÇ FOBİLER... 
     Yüzlerce fobi türü arasında ilginç olanlardan bazıları şöyle 
     Ablütofobi Yıkanmadan korkma , Amnezifobi Hafızasını kaybetmekten korkma , Arakibutirofobi Yer fıstığı ezmesini yerken damağa yapışmasından korkma , Batrakofobi Kurbağa, semender gibi amfibyen hayvanlardan korkma , Bibliofobi Kitap korkusu , Eisoptrofobi Aynalardan korkma , Filemafobi Öpmekten ya da öpüşmekten korkma , Filofobi Sevmekten, aşık olmaktan korkma , Geliofobi Gülme korkusu , Haptofobi Dokunulmaktan korkma , Koulrofobi Palyaçodan korkma , Ksantofobi Sarı renkten korkma , Lökofobi Beyaz giymekten korkma , Peladofobi Kel insanlardan veya kel olmaktan korkma , Pogonofobi Sakaldan ya da sakallı kişilerden korkma , Pteronofobi Kuş tüyünden korkma , Politikofobi Politikacılardan korkma , Pupafobi Kuklalardan korkma , Triskaidekafobi 13 sayısından korkma , Venüstrafobi Güzel kadınlardan korkma . 
     





</TEXT>
</DOC>
