<DOC>
<DOCNO> 140796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/soneko35.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Olası Irak savaşında petrol güvenliği... 
</HEADLINE>
<TEXT>

     Uluslararası Enerji Ajansı IEA ile Suudi Arabistan, Irak'a karşı bir savaş durumunda petrol arzında aksama olduğu takdirde OPEC üyelerinin yedek kapasitelerinin kullanılması konusunda görüş birliğine vardı. 
     Dünyanın en büyük petrol üreticisi ve Petrol İhraç Eden Ülkeler Örgütü'nün OPEC en etkili üyesi Suudi Arabistan ile IAE yetkileri arasında süren görüşmelerde, taraflar, olası bir arz yetersizliği durumunda tüketici ülkelerin stratejik petrol stoklarına başvurmasına gerek kalmadan OPEC'in üretimi artırmasında anlaştılar. 
     Suudi Arabistan Petrol Bakanı Ali el Naimi, IEA Başkanı Claude Mandil ile görüşmesinin ardından yaptığı açıklamada, ''OPEC'in ve ülkesinin OPEC üyelerinin herhangi birinin petrol üretiminde hangi nedenle olursa olsun bir kesintinin olmasıyla doğacak arz eksiğini telafi etmeye kararlı olduğunu'' belirti. 
     OPEC üyeleri arasında dikkate değer bir yedek kapasiteye sahip olan tek ülkenin Suudi Arabistan olduğuna dikkat çeken sektör uzmanları, petrol arzında olası Irak savaşı yüzünden bir aksama olması durumunda bu ülkenin yedek kapasitesini devreye sokmasının büyük önem taşıdığını bildiriyorlar. 
     Suudi Arabistan'ın ve daha önemsiz miktarda yedek kapasiteye sahip diğer OPEC üyelerinin üretimi artırmalarının arzda ortaya çıkabilecek azalmayı karşılaması durumunda, 26 sanayileşmiş ülkenin petrol rezervlerini denetleyen IAE, 1991 Körfez Savaşı'ndan beri ilk kez stratejik rezervlere başvurma zorunda kalacak. 
     





</TEXT>
</DOC>
