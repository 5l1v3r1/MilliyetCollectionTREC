<DOC>
<DOCNO> 146391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/soneko01.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme işsizlerine 17 trilyon lira... 
</HEADLINE>
<TEXT>

     Türkiye İş Kurumu tarafından, Mart 1995-Ocak 2003 ayları arasında özelleştirme uygulamaları nedeniyle işini yitiren 13 bin 767 kişiye toplam 17 trilyon 851 milyar 266 milyon lira tutarında iş kaybı tazminatı ödendi. 
     Kurum verilerine göre, 4046 sayılı Özelleştirme Yasası uyarınca, KİT'lerin özelleştirilmesi sonucunda işini yitirenlere ödenen iş kaybı tazminatından yararlanmak amacıyla 14 bin 319 kişi, Türkiye İş Kurumu'na başvuruda bulundu. 
     Başvuru yapanlardan yasanın aradığı koşullara uygun 13 bin 767 kişiye, Mart 1995-Ocak 2003 ayları arasında sosyal güvenlik primleri de dahil olmak üzere, toplam 17 trilyon 851 milyar 266 milyon 481 bin 98 lira tutarında iş kaybı tazminatı verildi. 
     Bu yılın Ocak ayında ise Türkiye İş Kurumu tarafından özelleştirme uygulamaları nedeniyle işsiz kalan 79 kişiye toplam 26 milyar 679 milyon 583 bin 529 lira tutarında iş kaybı tazminatı ödemesi yapıldı. 
     4046 sayılı yasa uyarınca, özelleştirilen işyerlerinde hizmet akdi kesintisiz en az 550 gün devam edenlere 3 ay, 1100 gün devam edenlere 4 ay, 1650 gün devam edenlere 6 ay, 2200 gün devam edenlere ise 8 ay süre ile iş kaybı tazminatı ödeniyor. 
     Özelleştirme nedeniyle işine son verilenlerin, iş kaybı tazminatına hak kazanabilmeleri için, iş akdinin sona erdiği tarihten itibaren en geç 30 gün içinde Türkiye İş Kurumu'na başvurmaları gerekiyor. 
     





</TEXT>
</DOC>
