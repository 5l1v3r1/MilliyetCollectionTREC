<DOC>
<DOCNO> 122954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yasam/yas00.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil keyfini sel aldı 
</HEADLINE>
<TEXT>

Bayramın ilk günü tüm yurtta bayram havası esmedi. Antalya’da sel, Bodrum’da fırtına, İstanbul’da ise trafik, tatili k busa çevirdi 
Burası İstanbul      GARBİS ÖZATAY 

     Bayramın birinci günü İstanbullular tam bir trafik işkencesi yaşadı. Akraba ve mezar ziyaretleri nedeniyle yollarda uzun araç kuyrukları oluştu. Trafik çilesi akşam saatlerinde en üst noktaya ulaştı. Vatandaşlar, yağış nedeniyle kayganlaşan yollarda saatlerce trafikte beklemek zorunda kaldı. 
     
Burası Antalya      Antalya, geçen pazarki fırtınanın ardından bayrama da sağanak yağışla girdi. Kentte dün metrekareye 100 kilogram yağış düştü. İtfaiyeye 1000’e yakın ev ve işyerinden su baskını ihbarı geldi. Bayram tatili için Antalya’yı tercih edenler, ilk günlerini otellerinde kapalı geçirmek zorunda kaldı. Şiddetli yağış yüzünden kent merkezinde elektrik ve cep telefonu şebekelerinde kesintiler yaşandı, birçok ana cadde dere yatağına döndü, araçlar mahsur kaldı. 
     
Burası Bodrum      YAŞAR ANTER DHA 

     Bodrum’u etkisi altına alan şiddetli lodos ve sağanak yağış, çok sayıda teknenin batmasına yol açtı. Tatil için ilçeye gelenler de otellerden dışarı çıkamadı. Gece başlayan yağış ve saatteki hızı 50 kilometreyi geçen lodos, özellikle Kumbahçe, Gümbet ve Bitez’de etkili oldu. Gümbet’de iskele, dalgaların etkisiyle parçalandı. 
     



 YAŞAM 




















</TEXT>
</DOC>
