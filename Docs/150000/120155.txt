<DOC>
<DOCNO> 120155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun13.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'nin en seksi erkeği Ben Affleck 
</HEADLINE>
<TEXT>

     Pop kraliçesi Jennifer Lopez ile evleneceğini açıklayan aktör Ben Affleck, ''People's'' dergisi tarafından 2002 yılının en seksi erkeği seçildi. 
     Yılın en seksi erkekleri listesinde, Lopez'in bir süre önce ayrıldığı eski sevgilisi P. Diddy Comb'un da bulunması dikkat çekti. 
     Dergi, ''Jennifer Lopez'in Oscar ödüllü nişanlısının meslek hayatında da başarı basamaklarını üçer-beşer tırmandığını'' yazdı. Ben Affleck, halen Hollywood A-listesinin en başında yer alıyor. Yakında gösterime girecek olan ''Daredevil'' adlı filmde başrolü paylaştığı Ben Affleck hakkında konuşan Jennifer Lopez, ''dünyada onun kadar çabuk hareket ederek günü kurtaracak başka birini tanımıyorum'' dedi. 
     People's dergisinin 2002 yılının en seksi erkekleri listesinde Ben Affleck'ten başka aktör George Clooney, Mark Wahlberg, Nick Nolte, ''Sharks'' adlı müzik grubunun gözde elemanı Dennis Quaid, Demi Moore'un eski kocası Bruce Willis, U-2 adlı grubun şantörü Bono ve Jennifer Lopez'in eski sevgilisi, şarkıcı ve yapımcı P. Diddy Comb da bulunuyor. 
     





</TEXT>
</DOC>
