<DOC>
<DOCNO> 122932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/siyaset/siy10.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Hoca’nın affı incelemede 
</HEADLINE>
<TEXT>

Köşk’ten açık dilekçeye yanıt 
     HABER MERKEZİ 

     Cumhurbaşkanı Ahmet Necdet Sezer, Genel Yayın Yönetmenimiz Mehmet Y. Yılmaz’ın, hapse mahkum edilen 75 yaşındaki emekli öğretmen Hasan Basri Aydın’ın affedilmesine yönelik çağrısına yanıt verdi. Yılmaz, "dilekçe hakkını kullandığı gerekçesiyle 3 yıl 4 ay hapse mahkum olan Aydın’ın kalbinden rahatsız ve felçli olması nedeniyle affedilmesi"ni talep etti. Cumhurbaşkanlığı Basın Danışmanlığı da, cumhurbaşkanının Anayasa’nın 104. maddesine göre belirli koşullar taşıyan mahkumlar için af yetkisini kullandığını belirtti. Açıklamada, bu maddenin ikinci fıkrasının b bendi uyarınca sürekli hastalık, sakatlık ve kocama durumu, sağlık kurulu ve Adli Tıp Kurulu raporlarıyla belirlenenlerin cezalarının, af ya da hafifletilme için cumhurbaşkanının takdirine sunulduğu kaydedildi. 
     



 SİYASET 




















</TEXT>
</DOC>
