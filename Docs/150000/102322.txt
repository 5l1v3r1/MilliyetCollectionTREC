<DOC>
<DOCNO> 102322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/ekonomi/eko06.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazhar Zorlu Holding, yüksek faiz yüküne karşı İstanbul Yaklaşımı istedi 
</HEADLINE>
<TEXT>

     Mazhar Zorlu Holding, şirketlerinden Egeplast Ege Plastik Ticaret ve Sanayi AŞ’nin Finansal Yeniden Yapılandırma Programı’nın uygulanmasına ilişkin olarak Vakıflar Bankası’na başvurduğunu açıkladı. 
     9 Ağustos’ta yapılan Alacaklı Bankalar Konsorsiyumu toplantısında Mazhar Zorlu Holding AŞ’nin de Finansal Yeniden Yapılandırma Programı kapsamına alınması kararı alındı. 
     Mazhar Zorlu Holding Yönetim Kurulu Başkanı Kemal Zorlu, "Şirketlerimizin temerrüte düşmüş durumu yok. Geçmişteki faiz yüklerinin yüksekliği nedeniyle İstanbul Yaklaşımı olarak bilinen programa müracaat ettik" dedi. Zorlu, borçlarının mütevazı boyutlarda olduğunu söyledi. 
     
     Dardanel’e de yaklaşım 
     Bu arada Dardanel Önentaş Gıda Sanayi AŞ’nin borçları da Finansal Yeniden Yapılandırma Programı kapsamına alındı. 
     



 EKONOMİ 


















</TEXT>
</DOC>
