<DOC>
<DOCNO> 111880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sontur13.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman memuru, evli kadını ağaca bağlayıp tecavüz etti... 
</HEADLINE>
<TEXT>

     Edirne'nin Keşan İlçesi'nde, evli kadını zorla ormanlık alana götürerek, bağladığı ağaçta çıplak fotoğraflarını çektikten sonra tecavüz ettiği iddiasıyla gözaltına alınan orman muhafaza memuru tutuklandı. 
     Edinilen bilgiye göre, polise başvuran N.D. 29 , Keşan Orman İşletme Müdürlüğü'nde Orman Muhafaza Memuru olarak görev yapan İbrahim Keskin'nin 47 tecavüzüne uğradığını bildirdi. 
     N.D'nin polisteki ifadesinde, Yukarı Zaferiye Mahallesi'nde fırına ekmek almaya giderken, önceden tanıdığı Keskin'nin 22 FS 440 plakalı otomobille yanına gelerek Gel, seni gideceğin yere bırakayım dediğini, ancak kendisinin bu teklifi kabul etmemesi üzerine, zorla otomobile bindirdiğini söylediği öğrenildi. 
     Taşocakları mevkiindeki ormanlık alana geldiklerinde Keskin'nin kendisini otomobilden indirdikten sonra darp ederek, üzerindeki elbiseleri çıkarttığını ve bir ağaca bağladığını, Senin bu halini eşin ve akrabaların gelip görsünler diyerek yanından ayrıldığını belirten N.D'nin, bu sırada bağlı bulunduğu ağaçtan kurtulduğunu, kaçmaya çalışırken, Keskin'in kendisini gördüğünü ifadesinde kaydettiği belirtildi. 
     Keskinin kendisini tekrar ağaca bağladığını ve fotoğraflarını çektikten sonra tecavüz ettiğini, daha sonra da evin yakınlarında arabadan indirdiğini belirten N.D'nin, ''İlk anda olayı eşime söylemedim. Ancak darp izleri nedeniyle anlatmak zorunda kaldım'' dediği ifade edildi. 
     Şikayet üzerine gözaltına alınan Keskin, sevk edildiği mahkemede tutuklandı. 
     





</TEXT>
</DOC>
