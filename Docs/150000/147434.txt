<DOC>
<DOCNO> 147434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yasam/yas08.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunun annesi otobüs kadar 
</HEADLINE>
<TEXT>

     DIŞ HABERLER SERVİSİ 

     Antarktika açıklarında yakalanan ve türünün tek parça halinde bulunan tek örneği olan dev kalamar, henüz küçük yaşta’ olmasına rağmen büyüklüğüyle bilim adamlarını hayrete düşürdü. Uzmanlar, bu türün yetişkinlerinin uzunluğunun, iki katlı bir otobüs büyüklüğünde yani yaklaşık 20 metreyi geçebileceğini ifade etti. 
     Yeni Zelanda’nın Auckland Üniversitesi profesörlerinden Dr Steve O’Shea’nın incelediği dev kalamar, bilim dünyasında "mesonychoteuthis hamiltoni" adıyla biliniyor. 1925’te avlanan bir balinanın midesinde iki kolunun bulunmasıyla "keşfedilen" dev kalamarı bilim adamlarının bugüne kadar bütünüyle inceleme şansları yoktu. 
     Kolları ucundaki kancalar ve son derece büyük, gaga şeklindeki ağzı sayesinde balina bile öldürebileceği söylenen dev kalamarlar, derin denizlerdeki en tehlikeli avcılar arasında sayılıyor. 
     


YAŞAM 


















</TEXT>
</DOC>
