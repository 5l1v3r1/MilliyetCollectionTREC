<DOC>
<DOCNO> 117100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yasam/yas03.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri helikopter göle çakıldı 
</HEADLINE>
<TEXT>

Eğitim uçuşu sırasında Sapanca Gölü’ne düşen helikopterdeki iki astsubay sandallarla yardıma koşan köylülerce kurtarıldı ama iki pilot h l kayıp 
     İZMİT DHA 

     İzmit’teki Cengiz Topel Havaalanı’nda konuşlandırılan Deniz Hava Üs Komutanlığı’na ait Sea Hawk’ tipi askeri helikopter, Sapanca Gölü’ne düştü. Helikopterde bulunan 2 teknisyen astsubay kurtarılırken, kaybolan 2 pilot yüzbaşı aranıyor. 
     Cengiz Topel Havaalanı’ndan dün saat 15.00 sıralarında eğitim uçuşu için havalanan TC 51 kuyruk numaralı Sea Hawk’ tipi askeri helikopter, Sapanca Gölü üzerinde uçarken saat 15.30 sıralarında henüz bilinmeyen bir nedenle gölün Eşme Beldesi Bostanlar Mevkii sahili açığında düştü. Sulara gömülen helikopterdeki 4 personelden teknisyen astsubaylar Mustafa Serbest ve Hakan Sağıroğlu, sandallarla yardıma koşanlar tarafından kurtarılarak, Gölcük Deniz Hastanesi’ne kaldırıldı. 
     Gölün yaklaşık 30 metre derinliğinde dibe çakılan helikopterde kaybolan pilotlar Kıdemli Yüzbaşı Hakan İmamoğlu ve yine Kıdemli Yüzbaşı Zafer Dilbaz’ı kurtarmak için, Cengiz Topel Havaalanı’ndan bölgeye arama kurtarma timleri sevkedildi. Bir askeri uçak göl yüzeyini havadan tararken, gölden de sandallarla arama başlatıldı. Hafif nakliye ve çeşitli amaçlarla kullanılan çift motorlu Sea Hawk’ tipi askeri helikopterin bazı parçaları su yüzüne vurunca, Donanma Komutanlığı’ndan gelen dalgıçlar bu bölgede çalışma başlattı. 
     
     Havada infilak etti 
     Görgü tanığı Özkan Gencer 30 , "Helikopter havada infilak etti" dedi. Helikopterin düştüğü yere sandalla ulaştıklarını ifade eden Gencer, "Yaralıları ambulansla hastaneye gönderdik" diye konuştu. 
     



 YAŞAM 



















</TEXT>
</DOC>
