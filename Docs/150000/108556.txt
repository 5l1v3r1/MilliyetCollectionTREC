<DOC>
<DOCNO> 108556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/dunya/adun.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağcı iktidarlar intihar ettiriyor 
</HEADLINE>
<TEXT>

İngiltere ve Avustralya’daki araştırmalar, muhafazak r iktidarlar dönemindeki serbest piyasacı politikalar yüzünden intiharların tavan yaptığını ortaya koydu 
     DIŞ HABERLER SERVİSİ 

     Avustralya ve İngiltere’de yapılan bir araştırma, muhafazak r partilerin iktidarları sırasında intiharlarda büyük bir artış olduğunu ortaya koydu. 
     Sydney Üniversitesi’nden bir ekip, Avustralya’nın en kalabalık nüfusa sahip Güney Yeni Galler eyaletinde 1901 ile 1998 yılları arasındaki verileri analiz etti. Analiz, bu dönemde muhafazak rlar iktidardayken intihar vakalarının belirgin şekilde arttığını gösterdi. Analize göre, muhafazak rlar hem yerel hem de federal olarak iktidardayken intihar oranı, İşçi Partisi iktidarlarına oranla erkeklerde yüzde 17, kadınlarda ise yüzde 40 artış gösterdi. 
     
     Demir Leydi’ faktörü 
     Benzer bir araştırma İngiltere’de de yapıldı ve Avustralya’dakine yakın sonuçlar ortaya çıktı. Bristol Üniversitesi’nden uzmanlar, 1901 ile 2000 yılları arasında İngiltere ve Galler’deki verileri inceleyerek, intihar vakalarının İşçi Partisi iktidarlarında azaldığını belirlediler. 
     Araştırmaya göre, 1979’dan 1990’a kadar iktidarda kalan "Demir Leydi" lakaplı Margaret Thatcher döneminde intihar oranı ortalama milyonda 121 oldu. İntihar konusunda Thatcher dönemini sadece ekonomik buhran yılları geride bırakabildi. İngiltere’de 1930 yılındaki ekonomik bunalımda intihar oranı ise milyonda 135 olmuştu. İngiltere’de Birinci Dünya Savaşı’nda intihar oranı milyonda 85, İkinci Dünya Savaşı’nda ise milyonda 92’ydi. 
     
     Piyasa’ öldürüyor 
     Sydney Üniversitesi’nden Profesör Richard Taylor, muhafazak r hükümetlerin uyguladıkları serbest piyasa yönelimli politikaların bireyleri yabancılaştırdığını ve ruh hastalıklarına sürüklediğini söyledi. 
     



 DÜNYA 











</TEXT>
</DOC>
