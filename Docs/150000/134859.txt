<DOC>
<DOCNO> 134859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo32.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Ahmet Hassan ile resmi bir görüşmemiz olmadı... 
</HEADLINE>
<TEXT>

     Galatasaray Kulübü, Gençlerbirliği futbolcusu Ahmet Hassan ile resmi bir görüşmenin yapılmadığını açıkladı. 
     Futbol Şubesi Sorumluları Özer Saraçoğlu ve Burak Elmas imzasıyla yapılan açıklamada, ''Gençlerbirliği Spor Kulübü'nün kontratlı futbolcusu olan Ahmet Hassan'la ilgili kulübümüzün resmi bir görüşmesi veya ilgisi olmamıştır'' denildi. 
     Açıklamada, Galatasaray'ın Gençlerbirliği Spor Kulübü ile uzun yıllara dayanan dostluk ilişkilerinin bulunduğu belirtilerek, ''Kulübümüz buna çok büyük önem vermektedir. Bugüne kadar hep bu dostluk doğrultusunda süren ilişkimiz, bundan böyle de aynı şekilde devam edecektir'' ifadelerine yer verildi. 
     





</TEXT>
</DOC>
