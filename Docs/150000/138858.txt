<DOC>
<DOCNO> 138858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/spor/spo06.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NEFES NEFESE 
</HEADLINE>
<TEXT>

Antalya’da 26 Şubat’ta başlayacak Dünya Ralli Şampiyonası’nın üçüncü ayağının resmi programına göre dün ilk antrenmanlar yapıldı. Ünlü pilotlar, Türkiye’ye övgüler yağdırdı 
     Ortak açıklama 
     DÜNYA Ralli Şampiyonası’nın üçüncü ayağına bu hafta ev sahipliği yapacak Antalya, hareketli günler yaşıyor. Ralli, dün yapılan ilk gün antrenmanları ile start alırken, ünlü pilotlar ve ekipleri, Türkiye’nin kısa sürede büyük iş başardığını ifade ettiler. 26 Şubat’ta başlayacak ralli öncesi, dün Antalya Valisi Alaaddin Yüksel, Belediye Başkanı Bekir Kumbul, ATSO Başkanı Menderes Türel ve TOMSFED Başkanı Mümtaz Tahincioğlu basın toplantısı düzenledi. 
     
     Güvenlik tamam 
     DÜNYANIN 186 ülkesinde izlenen şampiyonanın 14 ayağından birine Türkiye’nin ev sahipliği yapmasının Türk turizmi için önemini vurgulayan Vali Yüksel, "Antalya, Dünya Ralli Şampiyonası’yla birlikte tüm dünyaya, kardeşlik, dostluk ve insan sevgisi için el sallıyor" dedi. Vali ayrıca, organizasyonda güvenliğin sağlanması amacıyla iki bin polis ve jandarmanın görev yapacağını, çok sayıda ambulansın da hazır bulunacağını açıkladı. 
     
     Hava çok iyi 
     ANTALYA’DA havanın birkaç gündür iyi olması, parkur ve servis alanlarındaki çalışmaların da tamamlanmasına olanak sağladı. TOMSFED Başkanı Tahincioğlu, "Tüm hazırlıklarımız tamam. 4 ayda hazırlanmamızı istediler. Arada genel seçim oldu, savaş ve bütçe sıkıntı yaşandı. Buna rağmen h l ayaktayız" dedi. Tahincioğlu 1.5 milyon dolarlık maliyete devletin 1 trilyon katkı sağladığını, 700 bin dolarlık da sponsorluk anlaşması yapıldığını sözlerine ekledi. 
     
Harita ayıbı      TÜRKİYE Rallisi öncesi dünyanın gözü ülkemize çevrilirken, motorsporlarının önde gelen web sitesi rally - live.com, yaptığı gafla tepki topladı. Türkiye Rallisi’nin bilgilerini verirken, Türkiye farklı bir renk tonuyla vurgulandı, ancak Türkiye yazısı Irak’ın üzerine konularak, Ortadoğu’daki muhtemel savaş menzili daire içine alındı. 
     



 SPOR 
























</TEXT>
</DOC>
