<DOC>
<DOCNO> 108755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/ekonomi/eko01.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş’tan ÖTV direnişi 
</HEADLINE>
<TEXT>

Sağlık Bakanı Osman Durmuş, IMF’nin ön koşullarından biri olan ÖTV kararnamesini imzalamayacağını söyledi 
     ANKARA Milliyet 

     Sağlık Bakanı Osman Durmuş, Özel Tüketim Vergisi’nden ÖTV bakanlıklara pay aktarımını 1 Ocak 2003’ten itibaren kaldıracak olan kararnameyi imzalamayacağını söyledi. 
     Durmuş, Keçiören Devlet Hastanesi’nin temel atma töreninde, ÖTV’den Sağlık Bakanlığı’na da aktarılan payları kaldıracak olan kararnameye ilişkin soru soran gazeteciye "İmzalamadım imzalamayacağım. Siz benim imzalamadığım kararnameleri mi takip ediyorsunuz" yanıtını verdi. 
     
     Gazetecilere kızdı 
     Kararnamenin IMF’ye verilen bir taahhüt olduğunu hatırlatılan Osman Durmuş, sinirlenerek, gazetecilere "Siz IMF’nin avukatlığını mı yapıyorsunuz O zaman mesele yok. Biz Türkiye Cumhuriyeti’nin programını uyguluyoruz. Onun kararlarını biz veririz" dedi. 
     



 EKONOMİ 



















</TEXT>
</DOC>
