<DOC>
<DOCNO> 117282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/siyaset/siy05.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl’a jet kurtarma 
</HEADLINE>
<TEXT>

Fadıl Akgündüz hakkındaki gıyabi tutuklama kararı kaldırıldı. Karar, Akgündüz’ü kırmızı bültenle arayan Interpol’e hemen bildirildi. Akgündüz, Interpol’den kurtuldu 
     Bağcılar Başsavcılığı, Siirt’ten bağımsız milletvekili seçilen Jet - Pa Holding’in patronu Fadıl Akgündüz hakkındaki gıyabi tutuklama kararını kaldırdı. Emniyet Genel Müdürlüğü de kararı Akgündüz’ü kırmızı bültenle arayan Interpol’e bildirdi. Akgündüz, böylece Interpol kıskacından kurtuldu. 
     Almanya’da yaşayan 106 gurbetçinin başvurusu üzerine "dolandırıcılık" iddiasıyla soruşturma başlatan Bağcılar Savcılığı, Akgündüz hakkında, 4 Nisan’da gıyabi tutuklama kararı çıkardı. Soruşturmayı yürüten Savcı Fahrettin Küçüköz, Akgündüz’ün milletvekili seçilmesinin ardından, gıyabi tutuklama kararının infazının durdurulması ve geri alınması talebiyle sulh ceza mahkemesine başvurdu. Mahkeme de bunun üzerine gıyabi tutuklamanın infazını durdurarak kararı geri aldı. 
     Başsavcılık da bu kararı, Adalet Bakanlığı ve Emniyet Genel Müdürlüğü’ne bildirdi. Adalet Bakanlığı, kararı Suçluların İadesine Dair Sözleşme kapsamında yazışmalar yaptığı İsviçre adli makamlarına, Emniyet de, Interpol’e iletti. 
     
Yakasına yapışılır’      NEVŞEHİR DHA 

     Yargıtay Başkanı Eraslan Özkaya, "Yargının önü açılır, eli kolu bağlanmazsa Fadıl Akgündüz’ün yakasına derhal yapışılır" dedi. 
     Nevşehir Cumhuriyet Başsavcısı İsmail Alkan’ı ziyaret eden Özkaya, gazetecilerin Siirt’ten Bağımsız Milletvekili seçilen Fadıl Akgündüz’e ilişkin sorularını yanıtladı. Akgündüz’ün yargılanmasının, yargının önü açıldığı takdirde gerçekleşebileceğini kaydeden Özkaya, "Ancak milletvekili zırhına bürünür de gelirse, yargının yapabileceği bir şey yoktur. Milletvekilliği süresinin dolması beklenmelidir" diye konuştu. 
     "Türkiye’de yargının bağımsızlığından söz etmek mümkün değildir" diyen Özkaya, şöyle devam etti "Yargı bağımsızlığı Anayasa’dan başlar. 1982 Anayasası, bir eliyle yargı bağımsızlığını vermiş, diğer eliyle de geri almıştır. H kim ve savcılar, H kimler ve Savcılar Yüksek Kurulu tarafından denetlenmesi gerekirken, bu Adalet Bakanlığı Teftiş Kurulu’nca yapılmaktadır. Bir h kim, mesleğe alınışından denetlenmesine ve ayrılmasına kadar bakanlığın etkisi altındadır. " 
     



 SİYASET 













</TEXT>
</DOC>
