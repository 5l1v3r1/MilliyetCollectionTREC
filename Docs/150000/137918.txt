<DOC>
<DOCNO> 137918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sondun17.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dallas'ın J.R'ı "Bush, ülkeyi faşizme sürüklüyor" 
</HEADLINE>
<TEXT>

     Dallas dizisinde oynadığı zengin petrolcü J.R. Ewing rolüyle tanınan Amerikalı oyuncu Larry Hagman, ''J.R'ın ABD Başkanı George W. Bush'tan daha zeki olduğunu'' söyledi. 
     Hagman 71 , Alman Der Tagesspiegel gazetesine yaptığı açıklamada, ''Bush, J.R olmak için yeterince zeki değil. J.R, şiddete başvurmadan her zaman kazanma yolunu bulacak kadar kurnazdı. Birilerini öldürmek J.R'ın tarzı değildi. J.R, kötü yürekliydi, rakiplerini maddi yönden öyle yıkardı ki, bazen rakipleri ölmek isterdi. George W. Bush, Irak'a saldırırsa, nedensiz yere onbinlerce kişi ölecek'' dedi. 
     Bush'u ''mutsuz, az bilgili, ABD'yi sık sık terk etmeyen bir kişi'' olarak nitelendiren Larry Hagman, ''Bush, ülkeyi faşizme sürüklüyor'' ifadesini kullandı. 
     Hagman, Bush'un kendisinin bu fikirlerinden haberi olup olmadığının sorulması üzerine, ''Önemi yok, faşizm kelimesini bile anlamayacaktır'' diye konuştu. 
     





</TEXT>
</DOC>
