<DOC>
<DOCNO> 125355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/civaoglu.html </URL>
<DATE> 2002/12/18/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Son anında Saddam 
</HEADLINE>
<TEXT>

     Irak’ta savaş, BM uzmanlarının, NBC nükleer, biyolojik, kimyasal silah arayışlarından sonuç almalarına bağlı. Bu olası mı 
     Derlediğim teknik bilgileri yansıtayım ŞİRKET CASUSLARI - Nükleer, biyolojik ve kimyasal silah üretimi için ana ve ara maddelerini ve katkı ajanlarını üreten dünyadaki bütün tesisler izleniyor. Hem üretilen maddelerin gittikleri yerler, bazen paravan olarak kullanılan ilk adreslerden, vardıkları son ülkeye ve son adrese kadar saptanıyor. Kayıtlara geçiyor. İstihbarat örgütleri hem o şirketlerin içindeki köstebekleriyle, hem takiplerle, nakliye şirketleriyle, uydu gözlemleriyle bunu yapmaktalar. 
     Yani BM uzmanlarının elinde bu bilgiler var. 
     IRAK’TAN KAÇANLAR - Gizli NBC üretim projelerinde çalışmış ve sonra Irak’tan kaçmış olanlar da Batılı istihbarat örgütlerine bilgi verdiler. 
     Ayrıca, Irak içinde h l bu projelerde yer alan köstebekler de bilgi sızdırıyorlar. 
     UYDULAR - Irak’ta kuşku veren bütün hareketlenmeler uydulardan gözleniyor. Koordinatları saptanıyor. 
     ..... 
     Yani, BM heyeti, ellerinde dedektörler, yüz binlerce kilometrekarelik Irak’ta karış karış nükleer, biyolojik, kimyasal silah arıyor değiller. 
     Önbilgilere sahipler. 
     
Sarmısağın kokusu      Nükleer madde arayışlarında kullanılan ve radyasyon saptayan üç tür dedektör var. 
     Birincisi alfa dalgalarını algılıyor. Helyuma karşı duyarlı dedektörler bunlar. 
     İkincisi elektronları işaret eden beta dalgaları için dedektörler. 
     Üçüncüsü ise X ışınlarından da kısa boyda gama dalgalarını algılayan dedektörler. 
     BM uzmanları, kendilerinde bulunan istihbaratla gittikleri yerlerde, dedektörlerle bu dalgaları saptamaya çalışıyorlar. Saddam’ın yatak odasına bile girme yetkisini Irak’tan almış bulunuyorlar. 
     Gene bu tür yöntemlerle İran’da nükleer kuşkusu veren hareketlenme ve dolaşım saptanmış. 
     
Elektronik kayıt arkeologları      Ayrıca... 
     BM uzmanlarında yüksek teknolojide bilgisayar kayıt çözücüleri bulunuyor. 
     Örneğin... 
     NBC üretim kuşkusu veren yerlerde, bilgisayar kayıtları silinmiş olsa bile, teknik donanım, uzmanlara, silinmiş kayıtları okuma olanağını vermekte. 
     Yani NBC üretiminin izlerini, silinmiş olsalar bile bilgisayardan bulup çıkarabiliyorlar. 
     Elektronik bilgi arkeologları denebilir onlara. 
     Her hastane biyolojik silah yapımına elverişli. 
     Bunlarda kullanılan kültürler inceleniyor. Mikrop üretimine elverişli olup olmadığına bakılıyor. İhracatçı Batılı şirketlerin sevk belgelerindeki miktarlarla, hastanelerden çıkışı yapılan aşı vs. miktarlar karşılaştırması yapılıyor. Arada ciddi fark varsa, gizli biyolojik silah stokları olduğunun işareti olarak görülüyor. 
     Kimyasal silahlar ise, kimya sanayii olan her yerde yapılabiliyor. Bunların da saptanmasında, dedektörlerin yanı sıra, "silinmiş bilgisayar kayıtlarını" çözmek, ihracat faturalarıyla üretim ve sevk belgelerini karşılaştırmak gibi yöntemler uygulanıyor. 
     
Silah yorganları      Fakat bütün bunlara karşın NBC’leri bulmak çok zor. 
     Örneğin biyolojik stoklar, portatif derin dondurucuları olan özel uzun araçlarda sürekli dolaştırılıyor. 
     Kimyasal silahlar da araçlar içinde mobil halde. 
     Kısacası... 
     Yerlerinin saptanması zor. 
     Saptansa bile dedektörlere karşı üzerlerine, algılanmayı önleyen yorganlar örtülü... 
     Örneğin nükleer silahlar başta kurşun olmak üzere çeşitli alaşımlar yorganı altında gizleniyor. 
     Biyolojik ve kimyasallar ise geçirgen olmayan cam yorganlara sarılmış. 
     Sonuç... BM uzmanlarının araştırmaları savaşı önleyemez. Sadece dünya kamuoyu için bir maske. Ne Saddam’a güvenilir... Ne de ABD’nin BM uzmanları dekoruna. 
     Ve... Saddam bunları kullanmaya kalkarsa, ABD’nin nükleer bombasının tepesinde patlayacağını biliyor. 
     Sadece Hitler gibi intihar noktasında, bir çılgınlığa kalkışabilir. 
     
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
