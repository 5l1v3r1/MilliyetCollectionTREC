<DOC>
<DOCNO> 127727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/yazar/akyol.html </URL>
<DATE> 2002/12/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Mehmet Ali Aybar... 
</HEADLINE>
<TEXT>

     TÜRKİYE’NİN parlamentoya seçilebilen ilk gerçek sosyalist partisi TİP’in lideri Mehmet Ali Aybar hakkında, Barış Ünlü’nün yüksek lisans tezi kitap halinde yayımlandı "Bir Siyasal Düşünür Olarak Mehmet Ali Aybar" İletişim Yayınları, www.iletisim.com.tr. 
     Genç yazarın akademik birikimi ve solcu olması, soldaki farkları ve Aybar’ın farklılığını kavramasını ve bize anlatmasını kolaylaştırmış. 
     Mesela 1970’lerde, "Milli Demokratik Devrimci" Mihri Belli’ye göre 
     "Teorinin gerçeği yansıtıp yansıtmamasının ölçüsü, o teorinin devrimci mücadelede ideolojik bakımdan devrimcileri gerektiği gibi silahlandırıp silahlandırmamasıdır." Sf. 236 
     Milli Şeflikten demokrasiye geçmek de Belli’ye göre "karşı devrimödi. Sf. 220 
     Aybar tamamen farklı görüştedir. 
     
     AYBAR bilim ve demokrasi konularında Pozitivist hurafelerden uzaktır, kelimenin gerçek manasıyla çağdaş’tır. 
     İşte 1940’larda "hareket ve varış noktası fert olan demokrasi"ye geçişi savunan Aybar 
     "Demokrasi izafi hakikatlerin rejimidir, tıpkı ilim gibi..." 
     Çünkü demokrasi "mutlak bir hakikate" inanmaz, demokraside birçok hakikat ve doğru vardır, halk bunlardan birini seçer... S1. 62 vd. 
     Ve Milli Eğitim Bakanı Hasan Ali Yücel’in emriyle İstanbul Üniversitesi Aybar’ı kovar Sf. 82 vd. 
     Aybar 1970’lerde Sovyetçi ve Leninist mürid’lerle mücadele ederken de aynı bilim ve demokrasi çizgisindedir. Ünlü’nün deyişiyle 
     "Bilimi devrimciliğe’ ve eyleme uydurmaya asla çalışmamış olan Aybar’a göre bilim, doğrulanabilir’ önermelerden oluşur ve sürekli gelişme halindedir... 
     Aybar’a göre bilimsel kapitalizm olmadığı gibi bilimsel sosyalizm de olmaz, sosyalizm ancak bilimi kullanabilir." 
     Fakat Aybar bir Marksisttir sosyalizme geçişin zorunlu deterministik olduğuna inanır’. O yüzden, Ünlü’nün de belirttiği gibi, demokratik bir Marksist modeli savunurken tutarlı bir sonuca varamamıştır. Sf. 296, 302 
     
     AYBAR’A göre Kemalizm "memur bir meclis" ve "suskun bir toplum" yaratmış, "ancak resmi görüşleri teyit eden düşünce, söz ve yazıya" özgürlük tanımış, zamanla "düpedüz bir mutlakiyet rejimi"ne dönüşmüştü. Sf. 56 vd. 
     1970’lerde Amerikan ve Sovyet emperyalizmlerine karşı çıkan Aybar yine tutarlıdır "Kemalizmin olumlu yönleri"ni savunur Kurtuluş Savaşı ve Atatürk hayattayken "Kurtuluş Savaşı felsefesi ışığında uygulanan" dış ve milli savunma politikalarını ve Kemalizmin sol bir ideoloji olduğu tezini savunur. 
     "Kemalizmin olumsuz yönleri" olarak da özel sektörün benimsenmesini, "ilkel bir milliyetçilikle milli burjuvazi yetiştirilmek istenmesini", 1925’ten itibaren muhalefetin ve basının susturulmasını, halkın dışlanmasını eleştirir. Sf. 300-301 
     Elbette Aybar da eleştirilir. Aybar’ın büyüklüğü, fikir bağımsızlığına ve zengin bir bilgi birikimine sahip olmasıdır. Bilimin "pozitivist dogmatizm" gibi anlatıldığı ülkemizde neredeyse liberal Karl Popper’e yakın bir bilim anlayışını ve demokrasiyi savunmasıdır. 
     
     







Mehmet Ali Aybar... 


"1984’e mantıklı bir ağıt" 


Savaş değil sorun bizim 


Irak konusunda AKP’ye düşen... 


Zoraki sapık 


Sinan Kara olayı 


Allah saklasın Ya başka bir hayat mümkünse 


Büyük borsalar 2002’de de toparlanamadı 


9 ayda ülkeye giren net döviz sadece 291 milyon dolar 


</TEXT>
</DOC>
