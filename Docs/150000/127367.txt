<DOC>
<DOCNO> 127367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/guncel/gun10.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıflar karışmış 
</HEADLINE>
<TEXT>

Nuh Mete Yüksel’in, uyarılmasına rağmen, casusluk davasını ismi benzeyen ancak konuyla ilgisiz Alman vakfına açtığı ortaya çıktı 
     GÖKÇER TAHİNCİOĞLU 

     Alman vakıflarının Türkiye’de "gizli ittifak" kurarak casusluk faaliyetinde bulundukları iddiasıyla açılan davada, casuslukla suçlanan vakıflardan Orient Enstitüsü’nün, Almanya’daki aynı isimli bir başka vakıfla karıştırıldığı anlaşıldı. Dışişleri Müsteşarı Uğur Ziyal’ın, "gizli" ibareli yazıyla Adalet Bakanlığı’na bilgi verdiği, DGM eski Savcısı Nuh Mete Yüksel’in buna rağmen Türkiye’deki vakfa dava açtığı ortaya çıktı. 
     Yüksel’in yaptığı hata, dava dosyasındaki bir belgeyle açığa çıktı. Belgeye göre, Yüksel’in soruşturmaya başladığı günlerde, Dışişleri, bir yazıyla Adalet Bakanlığı’nı uyardı. Yazıda, Yüksel’in hakkında soruşturma yürüttüğü Orient Enstitüsü’nün, sanıldığı gibi PKK’ya yakınlığı ile bilinen enstitü olmadığı şu sözlerle anlatıldı 
     "Orient Enstitüsü, PKK yanlısı çizgisiyle tanınan Udo Steinbach’ın da üyesi olduğu aynı ismi taşıyan kuruluştan farklı bir kuruluştur. Ortadoğu Dilleri ve Kültürleri konusunda araştırmalar yapmaktadır. Enstitü Kürt konusundan uzak durmaya özen göstermektedir." 
     



 GÜNCEL 





















</TEXT>
</DOC>
