<DOC>
<DOCNO> 117593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/son/soneko23.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bahar havası hakim... 
</HEADLINE>
<TEXT>

     Standard and Poor's'un Türkiye'nin notunu negatiften durağana çevirmesiyle döviz ve faizlerde düşüş hızlanırken, Borsa'da da 2 katrilyon lira seviyesi geçilerek günlük işlem hacminde yeni bir rekora ulaşıldı. 
     S P'den not artışı haberinin açıklanmasının da etkisiyle borsa günü 1.499 puanlık artışla 13,472.17 puandan kapandı. Hisse senetlerindeki günlük artış ise yüzde 12.52 oldu. 
     Günlük işlem hacminde ise 2 katrilyon lira aşılarak önceki gün gerçekleşen 1 katrilyon 707 trilyon liralık TL bazında günlük işlem hacmi rekoru da kırıldı. 
     
     BONO 

     Yarın valörlü bono faizlerinde de 2 puana yaklaşan düşüş gerçekleşti. En yoğun işlem gören 2 Temmuz 2003 vadeli bononun yarın valörlü işlemlerde basit getirisi yüzde 49.78'e, bileşik getirisi ise yüzde 53.97'ye geriledi. Aynı kağıdın bugün valörlü işlemlerinde oran basit getiride yüzde 51.43, bileşik getiride ise yüzde 55.86'dan kapanmıştı. 
     1 gecelik repo işlemlerinde ise en düşük oran yüzde 46, en yüksek oran yüzde 46.10 ve ortalama oran da yüzde 46'dan gerçekleşiyor. 
     
     KOTASYONLAR 

     Saat 15.05 itibariyle bankalararası piyasada dolar kotasyonlarında alışta en düşük 1 milyon 626 bin lira, en yüksek 1 milyon 629 bin lira, satışta ise en düşük 1 milyon 632 bin lira, en yüksek 1 milyon 635 bin lira düzeyinde bulunan fiyatlar, saat 15.55 dolayında alışta en düşük 1 milyon 619 bin lira, en yüksek 1 milyon 623 bin lira, satışta da en düşük 1 milyon 627 bin lira en yüksek de 1 milyon 631 bin lira seviyesine geriledi. 
     Serbest piyasada ise öğle saatlerinde 1 milyon 637 bin lira alış ve 1 milyon 641 bin lira satış fiyatlarından işlem gören dolar ve Euro, 1 milyon 625 bin liradan alınıp 1 milyon 630 bin liraya satılıyor. 

     
</TEXT>
</DOC>
