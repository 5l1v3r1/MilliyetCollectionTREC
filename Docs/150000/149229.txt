<DOC>
<DOCNO> 149229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/guncel/gun30.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa 
</HEADLINE>
<TEXT>

Beyaz Saray Irak rejimi sona erdi      AMERİKAN yönetimi, Irak'ta Saddam rejiminin sona erdiğini resmen ilan etti. Beyaz Saray açıklamasında, "Saddam rejimi bitmiştir, çünkü Irak'ın kontrolünü yitirmiştir" ifadesi kullanıldı. Beyaz Saray Sözcüsü Ari Fleischer tarafından yapılan açıklamada " Eski rejim Merkezi ve organize bir şekilde ülke üzerindeki kontrolü kaybetti. Ama askeri görevimiz halen sürüyor. ABD öncülüğündeki koalisyon güçleri h l Saddam'a bağlı güçlerle savaşmaya devam ediyor" denildi. 
     
'Aranan' deste      ABD tarafından aranan Iraklıların fotoğraflarıyla hazırlanan iskambil k ğıtları, Amerikalı Tuğgeneral Vincent Brooks tarafından tanıtıldı. K ğıtlar, "yakalamaları ya da öldürmeleri gereken" kişilerin yüzlerini unutmamaları için koalisyon askerlerine dağıtılacak. 
     
Arkeoloji müzesi talan edildi...      Bağdat'taki otorite boşluğunu fırsat bilerek devlet dairelerini, bankaları, işyerleri talan eden ve araçları çalan yağmacılar, arkeoloji müzesine saldırdı. Yağmacılar, dün başkentin en önemli müzelerinden olan Bağdat Arkeoloji Müzesi'nin yağmaladı. Bölgedeki AFP muhabiri, onlarca yağmacının müzedeki salonlara dalarak, ortalığı kırıp geçirdiğini, müzedeki yönetim bürolarının ise tamamen yağmalandığını belirtti. Muhabir, salonlardaki çömlekler ile bazı heykellerin kırıldığını, diğerlerinin ise devrildiğini, iki kişinin müzenin girişindeki salonlardan birinden aldıkları tarihi kapıyı götürdüğünü anlattı. 
     
Saddam'ın üvey kardeşi öldürüldü      Irak lideri Saddam Hüseyin'in üvey kardeşlerinden Barzan İbrahim El Tikriti'nin, Amerikan - İngiliz bombardımanında öldüğü bildirildi. Kahire'de Fransız Basın Ajansı muhabiriyle konuşan kimliğini açıklamayan bir akrabası, El Tikriti'nin, 5 Mart'ta Bağdat yakınlarındaki Cedriye'de başkanlık sarayında göz hapsine alındıktan sonra, firar ederek Ramadi'deki evine gittiğini söyledi. Akrabası, "Avrupa'da yaşayan ailesi, El Tikriti'nin dün sabah şehit olduğunu bana bildirdi" dedi. 
     
ARKADAŞA GÖZYAŞI...      ABD askerleri, yaşamını kaybeden arkadaşları için tören düzenledi. 7 Nisan günü hayatını kaybeden 2. Tugay'ın 3. Piyade Alayı komutanının şoförü onbaşı Henry Brown'ın 22 anısına silahı, miğferi ve botlarınını üzerine konulduğu tabutu başında yapılan tören duygusal anlara sahne oldu. 
     
Gül, Suriye gezisini erteledi      UTKU ÇAKIRÖZER Ankara 

     Dışişleri Bakanı Abdullah Gül, Kürt grupların Kuzey Irak'taki hareketine karşı Suriye ile dayanışma sergilemek için yapacağı ve Cumhurbaşkanı Esad'la da görüşeceği Şam gezisini, Kerkük'teki olayları gerekçe göstererek erteledi. Ancak gezinin bu ülkeyi tehdit eden ABD ile ilişkileri tehlikeye sokacağı yönündeki eleştirilerin ardından, Gül'ün gezisini ertelediği haberi geldi. Başbakanlık'ta dün yapılan zirveden de erteleme kararı çıkarken, bu ziyaretin zamanlamasının da uygun olmadığı görüşü benimsendi. ABD'nin bir telkini olmadığını vurgulayan Gül ise bu eleştirilere sert yanıt vererek, "Bunlar yanlış yorumlar. Biz bağımsız ülkeyiz. Çıkarımız neyi gerektiriyorsa onu yaparız" sözleriyle, Suriye'ye gitme kararlılığını ortaya koydu. 
     
Türkiye Kuzey Irak'a girmesin      AB Dönem Başkanı Yunanistan'ın Savunma Bakanı Yannos Papandoniu, Türkiye'nin Kuzey Irak'a girmesinin çok tehlikeli bir gelişme olacağını savunarak, "Irak'ın toprak bütünlüğünün korunması, bu ülkenin demokratik bir yönetime geçmesinin temel unsurudur. Türkiye, kendi sınırları içinde kalmalıdır" dedi. Korktuğu başına gelen Ankara'yı yatıştırmak için ABD'nin yoğun çaba harcadığını belirten Yunan basını ise, bölgeye Türkiye'nin müdahalesi halinde "Savaş içinde savaş" yaşanacağını ve Ankara - Washington ilişkilerinde kriz doğabileceğini iddia etti. Kürtlerin Kerkük'e girmesine geniş yer veren The Times'taki başyazıda da, kargaşa, anarşi ve yağmaya dikkat çekilerek, "ABD güçleri, Kürtlerin Kerkük'e yürümelerini engelleyemedi" denildi. 
     
Hayırsız Dağları bombalandı      Irak'ın kuzeyindeki Hayırsız Dağları'nda, hangi ülkeye ait olduğu belirlenemeyen uçakların uçuşunun ardından patlama sesleri duyuldu ve yoğun dumanlar görüldü. Türkiye'nin güney sınırına yakın Hayırsız Dağları üzerinde, dün saat 16.30 sıralarında, hangi ülkeye ait olduğu belirlenemeyen uçakların uçtuğu ve ardından yoğun dumanların yükseldiği görüldü. Bölgede yerleşim biriminin bulunup bulunmadığı konusunda bilgi alınamadı. Zaman zaman patlama seslerinin de duyulduğu bölgeden çıkan yoğun duman, Şırnak'ın Silopi ilçesinden de gözlendi. Uçakların bölgedeki uçuşları akşam saatlerine kadar sürdü. 
     
     


GÜNCEL 

















</TEXT>
</DOC>
