<DOC>
<DOCNO> 117528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yasam/yas06.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
McDonald’s çocuk mönüsüne kırmızı kart 
</HEADLINE>
<TEXT>

McDonald’s’ın çocuklara yönelik hazırladığı mönülerin, sağlığı tehdit ettiğini bildirildi 
     TANDOĞAN UYSAL Stockholm DHA 

     İsveç Gıda Denetleme Kurumu Livsmedelsverket , McDonald’s’ın çocuklara yönelik hazırladığı mönülerin çocuk sağlığını ciddi biçimde tehdit ettiğini bildirdi. 
     İsveç’teki yaklaşık 230 McDonald’s restoranından günde 400 bin kişinin beslendiğine dikkati çeken araştırmacılar, insan sağlığını tehdit eden gıda maddelerini insanlara sunmakla suçladığı McDonald’s’ı kınadı. İsveç Gıda Denetleme Kurumu araştırma görevlisi Asa Brugard Konde, McDonald’s’ın çocukların ilgisini çekebilecek mönüler hazırlama konusunda uzman olduğunu, ancak bunları hazırlarken vitamin yüklü sebze, meyve gibi maddeler yerine, şeker yüklü meşrubatların sunulmasının, çocukların gelişimi ve sağlığıyla oynanması anlamına geldiğini belirtti. 
     
     Şekerli besinler 
     Konde, dünyanın her yerinde çocuklara hitap eden özel mönüleriyle ünlenen McDonald’s’ın listelerinde şeker dolu meşrubatlar veya kolalı içecekler sunduğunu, bunun da insan sağlığına zararlı olduğunu söyledi. Konde, İsveç yemek kültürüne McDonald’s’ın girmesiyle genç neslin sağlıksız yaşadığını dile getirdi. 
     
Mendilci kız davasında cezalar ertelendi      İSTANBUL Milliyet 

     Beylikdüzü McDonald’s’ın önünde mendil satan 10 yaşındaki Leyla Alkış’ı, derin dondurucuya kapattıkları iddia edilen eski müessese müdürü İnan Ünal 1 yıl 1 ay 10 gün hapis ve 101 milyon 400 bin lira, restoran görevlisi V.B. ise 17 , 8 ay 26 gün hapis ve 67 milyon 600 bin lira para cezasına çarptırıldı. Ancak sanıkların iyi hallerini dikkate alan mahkeme, bu cezaları erteledi. 
     



 YAŞAM 
























</TEXT>
</DOC>
