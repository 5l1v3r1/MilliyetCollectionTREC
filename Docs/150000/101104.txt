<DOC>
<DOCNO> 101104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/spor/spo06.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo Süreyya 
</HEADLINE>
<TEXT>

     18. Avrupa Atletizm Şampiyonası’nda madalya umudumuz Süreyya Ayhan, 1500 metrede seçmelerin en iyi derecesini yaparak finale yükseldi. Almanya’nın Münih kentindeki şampiyonanın dördüncü gününde, seçmelerin ikinci serisinde yarışan Ayhan, baştan sona önde götürdüğü yarışı 4.04.42’lik dereceyle ilk sırada tamamladı. Milli atletimiz böylece, üç seride toplam 32 atletin yer aldığı seçmelerde, Rus Tatyana Tomashova ve Dünya şampiyonu Rumen Gabriela Szabo’nun önünde en iyi zamanla finale adını yazdırmış oldu. 
     AKDENİZ Oyunları finalinden bu yana yaklaşık bir yıldır katıldığı ilk resmi yarışta elde ettiği dereceyle kürsü için umut veren Ayhan, yarın TSİ 18.00’de madalya mücadelesi yapacak. Şampiyonada bugün, bir diğer kürsü umudumuz Elvan Abeylegesse, bayanlar 5 bin metre finalinde yarışacak. Dün bayanlar yüksek atlamada Candeğer Kılınçer, ilk hakkında geçtiği 1.78’den sonra 1.83’te üç hakkında da başarılı olamayarak elendi. Heptatlonda ise atletimiz Anzhela Atroshchenko, ilk 4 yarışma sonunda 3.469 puanla 12. sırada yer aldı. 
     



 SPOR 


























</TEXT>
</DOC>
