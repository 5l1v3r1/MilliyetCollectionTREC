<DOC>
<DOCNO> 117921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/spor/spo03.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
O BUNU HAK ETMEDİ 
</HEADLINE>
<TEXT>

Başkan Özhan Canaydın soğukkanlı davrandı. Rakibi alkışladı, holiganlara ders verdi. Ama taraftarlar memnun değil. Onun takımı sahadan çekmesi gerektiğini söylüyorlar 
     MEHMET DEMİRKOL 

     Galatasaraylı taraftar grubu Ultraslan, dün medyaya Özhan Canaydın’ı pasiflikle suçlayan bir bülten dağıttı. Başkanın takımı sahadan çekmesi, en azından stadı terk etmesi gerektiği belirtilen bülten şöyle bitiyor Bundan böyle Galatasaray taraftarı fair - play değil, Galatasaray ve Galatasaraylı’nın haklarını sonuna kadar savunacak yönetim istiyor...’ 
     Bu bülten, içinde bulunduğumuz durumu ne de iyi anlatıyor... O akşam Saracoğlu Stadı’nda hakim olan, holiganizmi aşan davranışları iyi hatırlamalı önce... Vandallığın sınırlarının zorlandığı ruh halini... Tribünler, tünelden Galatasaraylılar’la birlikte çıkan kahramanlarına, Ortega’lara, Rüştü’lere zarar vermekten kaçınmadan ellerinde ne varsa atıyordu sahaya. O akşam nefretin sevgiye karşı kazandığı galibiyetin farkı, Fenerbahçe’nin Galatasaray’a karşı kazandığı skordakinden büyüktü. 
     Ve bütün bu olup bitenler içinde esas hatırlanması gereken kişi Başkan Canaydın... O korkunç atmosferde rakibin zaferini alkışlayabilen, çok büyük sıkıntısı yüzünden okunmasına rağmen rakibinin elini sıkabilen Başkanı hatırlamalı... Belki gecenin en parlak görüntüsünü veriyordu. Tarihi sonuçtan bile umut verici görüntüsünü... Olup biteni bir kez daha değerlendirdikten sonra, o gece sadece Galatasaraylılar’ın değil, tüm Türkiye’nin en çok gurur duyması gereken isim Canaydın değil mi Üstelik Canaydın Tabii ki hakkımızı arayacağız’ da demişti. Hem sağduyulu, hem soğukkanlı, hem de duruma hakim bir tavır sergilemişti. 
     Ama bu bülteni görünce insan soruyor Bu bizi aşan umut verici tavır gerçekten, Ultraslan’ın yöneticileri gibi gerçek Galatasaraylılara da sıkıntı mı veriyor Gerçekten Fair - Play istemiyor muyuz Ya da Antu.com’un yaptığı gibi sadece kazanınca mı bunun hakkını vereceğiz 
     
     Fair - play’ci değil centilmen 
     Zaten, kavramların kelimelerin içini boşaltmayı ve sonuçta yanlış anlamlar yüklemeyi pek seviyoruz. Aslında adil oyun’ demek olan Fair - Play’e de, başından bu yana, soyut, sınırları kestirilmesi zor bir anlam yükledik. Biz Fair - Play’i centilmenlik olarak algıladık. O akşam oyuncular sahada fair -play’i sergiledi, centilmenliği ise Özhan Canaydın... Müthiş bir soğukkanlılıkla. Kaybederken de centilmen kalarak. Şimdi, sağduyu sahipleri bu ders gibi tavıra Aziz Yıldırım’ın da karşılık vermesini bekliyor. O kazandı. Onun işi daha kolay... 
     
Özdemir’le zirve      BAŞKAN Özhan Canaydın, dün İstanbul Emniyet Müdürü Hasan Özdemir ile bir araya geldi. Derbi sonrası "Valilik sözünü tutmadı. Bu işin peşini bırakmam" diyen Canaydın, Burak Elmas ve eski yöneticilerden Fatih Altaylı ile birlikte Özdemir’le yaklaşık 45 dakika görüştü. Özdemir, "Ölümlü olayların" olmaması amacıyla seyircinin dışarıya çıkarıldığını, fanatiklerin tespit edildiğini söyledi. İkna olan Canaydın, "Emniyetimiz görevini yapmıştır" dedi. 
     
Ya ağabey, ya menajer      SARI - Kırmızılı kulüpte tarihi Fenerbahçe yenilgisinin yankıları sürüyor. Birçok yönetici, Terim’e yönetimin seçeceği bir ağabeyin yardım etmesini, ya da yetkili bir menajerin atanmasını istiyor. Fatih Terim’in ikna edilmesi için de Başkan Özhan Canaydın’ın devreye girmesi öneriliyor. 
     
Davala evde bırakıldı      GALATASARAY’DA iddiaların aksine, Barcelona maçı düşünülerek operasyonun düğmesine basılmadı. Tecrübeli hoca, Adana’ya cezalı olan Emre ve Fenerbahçe maçında dizine aldığı darbeyle sakatlanan Ümit Davala’yı götürmedi. Ümit’in sol diz yan bağlarındaki sakatlığının ciddi olduğu ve Barcelona maçında da forma giyemeyebileceği açıklandı. 
     FENERBAHÇE mağlubiyeti nedeniyle oldukça moralsiz gözüken oyuncuların ağızlarını bıçak açmadı. Psikolojik destek sağlamak amacıyla ilk kez yurt içinde psikolog Acar Baltaş da kafileye dahil edildi. Galatasaray, Adana havalimanının kapalı olması nedeniyle önce Gaziantep’e indi, yaklaşık iki saat süren otobüs yolculuğunun ardından Adana’ya geçti. 
     
ASLAN’A YARIM BOĞA      MEHMET ÇİFTÇİ BARCELONA 

     Barcelona’nın hocası Van Gaal, ligde zorlu Deportivo ve Real Madrid sınavlarını düşünürek, Galatasaray maçında B takım oyuncularını sahaya süreceğini açıkladı 
     ŞAMPİYONLAR Ligi’nde 12 Kasım’da Galatasaray ile karşılaşacak olan Barcelona daha çok lig maçlarını düşünüyor. Galatasaray sınavının hiçbir şey ifade etmediğini belirten Teknik Direktör Van Gaal, as oyuncuları dinlendirip, B takımından gençlere şans vereceğini söyledi. Hollandalı hoca, "İkincilik için üç takımın da eşit sansı bulunuyor. Çarşamba günü her şey olabilir. Bana göre Galatasaray henüz havluyu atmadı" dedi. 
     
Requelme heyecanlı      İSPANYOL ekibinin Arjantinli yıldızı Requelme, hocasının kendisine Galatasaray maçında şans vermesini beklediğini, ilk kez bir Türk takımına karşı oynayacağı için de heyecanlı olduğunu söyledi. Requelme, "Galatasaray’ı yakından tanıyorum. Form olarak çok iyi durumdayım. Şampiyonlar Ligi’nde de iyi maçlar çıkarıyorum. Umarım Galatasaray karşısında bu devam eder ve gol atarım" diye konuştu. 
     



 SPOR 

























</TEXT>
</DOC>
