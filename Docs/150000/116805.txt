<DOC>
<DOCNO> 116805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/eko04.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Berlusconi ile görüşecek 
</HEADLINE>
<TEXT>

AB ülkeleri başkentlerinde ikinci lobi turuna çıkan TÜSİAD heyeti, yarın İtalya Başbakanı Berlusconi ile görüşecek 
     EYLEM TÜRK 

     Avrupa Birliği AB için destek arayışlarını sürdüren Tuncay Özilhan başkanlığındaki Türk Sanayicileri ve İşadamları Derneği TÜSİAD heyeti, salı günü İtalya’nın başkenti Roma’da, Başbakan Berlusconi ile görüşecek. 
     Geçtiğimiz ay Avrupa başkentlerinde ve iş çevrelerinde Aralık ayında yapılacak olan Kopenhag Zirvesi’nde Türkiye’ye müzakere tarihi verilmesi için lobi çalışmaları yapan TÜSİAD, yarın yine Avrupa turuna çıkıyor. Bu kez ilk durağı İtalya. 
     
     Destek isteyecekler 
     TÜSİAD heyeti, geçtiğimiz yıl, Hırıstiyan Batı’nın, İslam Doğu’ya üstünlüğünü’ iddia ettiği için hem Türkiye ve diğer İslam ülkelerinden hem de Avrupalı liderlerden tepkiler alan ve Irkçı’ görüşleri yüzünden eleştirilen Berlusconi’yi, İslam ülkesi Türkiye’nin AB’ye tam üyeliğinin yararları konusunda ikna etmeye çalışacak. TÜSİAD, Türkiye’nin AB’ye girme konusundaki istek ve kararlığını anlatarak, İtalyan hükümetinden destek isteyecek. 
     Çarşamba günü Berlusconi ile görüşecek olan TÜSİAD heyeti, İtalya’daki muadil örgütleri Confindustria ve İtalyan bakanlarla da bir yemek yiyecek. İtalya’daki toplantılara, TÜSİAD’ın üyesi olan İtalyan firmalarının temsilcileri de katılacak. 
     
     AB seçimden önemli 
     AB konusunun seçimlerden daha önemli olduğunu söyleyen TÜSİAD Başkanı Tuncay Özilhan, Türkiye’nin Kopenhag zirvesi sonuçlarını sabırsızlıkla beklediğini, Türkiye ye üyelik müzakerelerinin başlaması için bir tarih verilmesini beklediklerini belirtti. 
     Aralıkta yapılacak Kopenhag Zirvesi nde üyelik müzakereleri için Türkiye’ye tarih verilmesi amacıyla Avrupa turuna çıkan TÜSİAD heyeti, İtalya’nın ardından Brüksel, Berlin, Paris ve Kopenhag’a da gidecek. Heyetin, tur kapsamında Viyana ve Lahey de var. 
     



 EKONOMİ 




















</TEXT>
</DOC>
