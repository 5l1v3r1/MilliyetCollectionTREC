<DOC>
<DOCNO> 124627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/son/soneko03.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta 119.1 milyon dolar dış borç ödeyecek 
</HEADLINE>
<TEXT>

     Hazine, gelecek hafta 119.1 milyon dolar dış borç ödemesi gerçekleştirecek. 
     Hazine Müsteşarlığı verilerine göre, Hazine gelecek haftanın en büyük dış borç geri ödemesini 19 Aralık Perşembe günü 70.3 milyon dolar ile yapacak. 
     Müsteşarlığın, 16 Aralık'ta 7.3 milyon dolar, 17 Aralık'ta 18.8 milyon dolar, 18 Aralık'da 20.7 milyon dolar, 20 Aralık'ta 2 milyon dolar dış borç geri ödemesi bulunuyor. 
     Hazine Aralık ayında bu hafta ödediği 979.6 milyon dolar da dahil olmak üzere bugüne kadar 1 milyar 33.6 milyon dolar borç ödemesi yapmıştı. 
     Ocak ayında 406.2 milyon dolar, Şubat ayında 1 milyar 0.5 milyon dolar, Mart ayında 759.7 milyon dolar, Nisan ayında 445.1 milyon dolar, Mayıs ayında 1 milyar 364.2 milyon dolar, Haziran ayında 1 milyar 274.6 milyon dolar, Temmuz ayında 5.3 milyon dolar, Ağustos ayında 495.1 milyon dolar, Eylül ayında 621 milyon dolar, Ekim ayında 598.9 milyon dolar, Kasım'da 686 milyon dolar dış borç servisinde bulunmuştu. 
     Hazine'nin bugüne kadar yerine getirdiği dış borç servisi tutarı 9 milyar 228.2 milyon doları buldu. 
     





</TEXT>
</DOC>
