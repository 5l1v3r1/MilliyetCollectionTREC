<DOC>
<DOCNO> 111455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sondun04.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Savunma Bakanlığı 500 bin gaz maskesi talep etti... 
</HEADLINE>
<TEXT>

     İsrail Savunma Bakanlığı'nın, Irak'ın olası füze saldırısına önlem olarak 300 ila 500 bin gaz maskesi satın alınması için ek bütçe talebinde bulunduğu öğrenildi. 
     Savunma Bakanlığı Bütçe Komisyonu üyesi Avşalom Vilan, devlet radyosuna yaptığı açıklamada, bu talebin bugün komisyonda inceleneceğini söyledi. 
     Meretz Partisi milletvekili Vilan, ''İlgili bakanların Irak tehdidine karşılık vermek için son ana kadar beklemesinden memnun olmadığını'' ifade etti. 
     İsrail, Irak'a yönelik operasyon düzenlenmesi halinde, bu ülkenin SCUD füzeleriyle kendisine saldırmasından çekiniyor. 
     Bu arada, İsrail Başbakanı Ariel Şaron, bugünkü hükümet toplantısında bakanlarından, Irak konusunda demeç vermemelerini istedi. 
     Devlet radyosunun haberine göre, Şaron toplantının başında, Washington yönetiminin talebi üzerine İsrailli yetkililerinin Irak konusunda açıklama yapmamalarını talep etti. Şaron, uygunsuz açıklamaların ABD ve İsrail'e zarar verdiğini söyledi. 
     





</TEXT>
</DOC>
