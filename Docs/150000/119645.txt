<DOC>
<DOCNO> 119645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/siyaset/siy10.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz çıkarmayacak... 
</HEADLINE>
<TEXT>
Baykal, artık yapıcı olacak 
     CHP lideri Deniz Baykal, 3.5 yıl sonraki ilk TBMM grup toplantısında, geçmişteki hırçın muhalefet çizgisini bırakarak "yapıcı muhalefet yapacağı" mesajı verdi. CHP olarak büyük sorumluluk üstlendiklerini ve kriz çıkarmayacaklarını dile getiren Baykal, sözlerini şöyle sürdürdü "İktidar - muhalefet ilişkilerinde yeni bir anlayış ortaya çıkaracağız. Türkiye için iyi olan, CHP için de iyidir. Sorun üreten değil, çözüm üreten muhalefet olacağız." 
     
     İKTİDARA UYARI 
     Yeni dönemin özel duyarlılıklar taşıdığını vurgulayan Baykal şöyle devam etti "Türkiye ezici çoğunluğu Müslüman olan, aynı zamanda devlet düzeni laik olan bir ülkedir, bununla da iftihar ediyoruz. Devletin kimsenin inançlarına karışmaya hakkı yoktur. Bu konuda davranışlara girilmesi, siyasi gerginlik üretilmesinin kimseye yararı olmaz." 
     



 SİYASET 




















</TEXT>
</DOC>
