<DOC>
<DOCNO> 148940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sontur27.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce özür diledi, sonra tecavüz etti 
</HEADLINE>
<TEXT>

     Antalya'da yolda yürürken beğendiği A.D.'yi 22 dört akrabasının yardımıyla kaçırıp tecavüz eden ve ardından resmi nikah kıyan Mehmet Çakır 25 , "İlk görüşte aşık oldum. Benimle evlenmeye zorlamak için kaçırıp tecavüz etmek zorunda kaldım. Kendisinden tecavüz etmeden önce özür diledim" dedi. A.D. ise nikah defterini zorla imzaladığını savunurken, nikahı kıyan memur, "İtiraz gelmedi" dedi. Polis, Mehmet Çakır ile kuzeni Halil Çakır'ı gözaltına aldı, diğer üç kişinin de arandığı belirtildi. 
     Altınova Mahallesi'nde çiftçilik yapan Çakır, yolda görüp aşık olduğu A.D.'yi dört akrabasının yardımıyla kaçırdı .Genç kızı Serik'te bir eve götürüp altı gün boyunca zorla sakinleştirici içiren Çakır, A.D.'yi evliliğe ikna etmeye çalıştı. Çakır, A.D.'nin evlenmeyi kabul etmemesi ve camları kırarak intihar etmeye kalkışması üzerine, "Özür dilerim ama sana tecavüz etmek zorundayım" diyerek zorla sahip oldu. 
     Daha sonra Serik Belediyesi'nden evlendirme memuru Namık Kuzu'yu çağırıp nikah kıydıran Çakır, ihbar üzerine evi basan polis tarafından yakalandı. Mehmet Çakır ile kuzeni gözaltına alınırken, üç akrabası kayıplara karıştı. 
     
     Zorla imzaladım 

     Bir petrol istasyonunda muhasebeci olan A.D., 4 Nisan'da Altınova'daki evinden Havalimanı yolundaki işyerine giderken kaçırıldığını söyledi. Serik'te altı gün alıkonulduğunu belirten A.D., "İlaç verip beni uyuttular. Mehmet Çakır zorla tecavüz etti. Tanımadığım biri gelip bana nikah defterine zorla imza attırdı. Ben de gerçek imzamı atmadım, sadece karaladım" dedi. 
     "Yaralama, bıçaklama, adam dövme" suçlarından kaydı bulunan Çakır ise, şu ifadeyi verdi 
     "Ona ilk görüşte aşık oldum. Benimle evlenmeyeceğini bildiğim için kaçırmak zorunda kaldım. Beni daha önceden tanımıyordu. İlk gece ona dokunmadım ama ertesi gece benimle evlenmeye zorlamak için tecavüz etmek zorunda kaldım. Kendisinden buna mecbur olduğumu söyleyip özür diledim. Kendisi nikah defterine isteyerek imza attı." Nikah memuru Kuzu ise "Normal görevimi yaptım. Nikah sırasında kimse itiraz etmedi" diye ifade verdi. 
     





</TEXT>
</DOC>
