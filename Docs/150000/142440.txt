<DOC>
<DOCNO> 142440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sondun24.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, İngiltere'nin önerdiği Irak ile ilgili şartları reddetti... 
</HEADLINE>
<TEXT>

     Fransa Dışişleri Bakanı Dominique de Villepin, İngiltere'nin Irak'ta savaşın engellenmesi için önerdiği, Bağdat yönetiminin uyması gereken 6 şartı reddettiklerini söyledi. 
     De Villepin'in yayımladığı bildiride, ''Güç kullanımına başvurmadan Irak'a birkaç gün ek süre vermek değil, savaşa alternatif oluşturan silah denetimleriyle çizilen, barışçı silahsızlanma yolunda ilerlemek gerekir'' ifadeleri yer aldı. 
     Fransız Bakan, Irak'ta yapılan silah denetimlerinin, BM denetçilerinin belirttiği gibi sonuç verdiğini kaydetti. 
     İngiltere, BM'ye, Irak lideri Saddam Hüseyin'in TV'ye çıkarak elinde kitle imha silahları bulunmadığını dünya kamuoyuna açıklaması da dahil 6 maddelik ''yapılacaklar listesi'' sundu. 
     





</TEXT>
</DOC>
