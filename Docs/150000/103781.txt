<DOC>
<DOCNO> 103781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/dunya/adun.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörü kınamadı diye kapatılıyor 
</HEADLINE>
<TEXT>

Batasuna Partisi’nin, 4 Ağustos’ta 2 kişinin öldüğü bombalı ETA eylemini kınamaması, bardağı taşıran son damla oldu 
     DIŞ HABERLER SERVİSİ 

     İspanya’nın kuzeydoğusundaki Bask bölgesinin bağımsızlığı için mücadele eden terör örgütü ETA’nın siyasi kolu olarak bilinen Batasuna Bask dilinde Birlik Partisi’nin, ünlü Yargıç Baltasar Garzon’un kararıyla yarın açıklanacak olan 5 yıl süreyle kapatılması kararı Bask’ta öfkeyle karşılanırken, Batasuna yetkilileri, kapatmaya karşı mücadele başlatacaklarını açıkladı. Karara gerekçe gösterilen 23 maddelik listede en çok dikkat çeken husus ise Batasuna’nın, ETA’nın 4 Ağustos’ta Santa Pola sahil kentinde düzenlediği ve 6 yaşında bir kız çocuğuyla 57 yaşındaki bir adamın ölümüne neden olan bombalı saldırıyı kınamaması oldu. 
     Karara karşı önceki günden itibaren Bask kentlerinde başlayan protesto yürüyüşlerinin artarak sürmesi bekleniyor. Önceki gün Bilbao’da yürüyen binlerce Basklı, Garzon’u ve İspanyol hükümetini "faşistlikle" suçlayarak, "Bask’a bağımsızlık" sloganları atmıştı. 
     
     Meydan okudular 
     Ayrılıkçı mücadelesine başladığı 1968’den bu yana 800’ün üzerinde kişinin ölümünden sorumlu tutulan ETA ile bağları olduğu iddialarını bir kez daha kabul etmeyen Batasuna yetkilileri, karara karşı mücadele başlatacaklarını açıkladılar. Batasuna’nın Sözcüsü Joseba Permach, "Ne Garzon’un ne de başka birinin partiyi kapatmaya gücünün yeteceğini" söyledi. 
     
     Batasuna Partisi 
Adını birkaç kez değiştirdi      İspanyolların ETA’nın siyasi kanadı olarak değerlendirdiği Batasuna, geçen yıl yapılan bölgesel seçimlerde oyların yüzde 10’unu alarak Bask’ta önemli bir güç olduğunu göstermişti. İrlanda’da IRA’nın siyasi kanadı Sinn Fein’in de yaptığı gibi, ETA’nın kanlı eylemlerini kınamayan Batasuna, 1978’de bazı sol örgütlerin koalisyonuyla kuruldu. Batasuna, o tarihten bu yana kapatılmasını önlemek için adını birkaç kez değiştirdi. 
     
     Bask ve Basklılar 
Kökenleri bilinmiyor      Nereden geldiklerini kimse bilmiyor, haklarında bilinenlerin başındaysa Taş Devri’nden bu yana yaşadıkları "Avrupa’nın köşesinde", Fransa’nın güneybatısıyla, İspanya’nın kuzeydoğusundaki dağlık bölgede, dillerini ve kültürlerini korumak için verdikleri mücadele geliyor. Tüm Hint - Avrupa dillerinden daha eski olduğu bilinen dilleri Euskera’nın bölgedeki diğer hiçbir lisan ile akrabalığı yok. ETA ve Batasuna’nın mücadelesinin odağındaysa Bask’ın bağımsızlığı yer alıyor. Bask’ta yaşayan 2.5 milyon Basklının yüzde 30’u bu dili biliyor ve çocukların yüzde 90’ı eğitimin Euskera dilinde verildiği okullara gidiyor. Radyo ve TV’ler yayınlarını bu dilde yapıyor, çok sayıda gazete ve dergi bu dilde yayımlanıyor. 
     
ETA lehine slogan kapatma nedeni      Batasuna’nın kapatılması kararı, İspanya hükümetinin iki ay önce parlamentodaki tüm partilerin "Evet" oyuyla yürürlüğe koyduğu, "Terörizmi destekleyen partiler kapatılır" şeklindeki yasa çerçevesinde alındı. Kapatmaya neden oluşturan gerekçeler şöyle 

</TEXT>
</DOC>
