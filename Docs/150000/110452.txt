<DOC>
<DOCNO> 110452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/ekonomi/eko01.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni krediye ihtiyaç var’ 
</HEADLINE>
<TEXT>

Uluslararası Finans Enstitüsü, Türkiye’nin 2004 ve 2005 yıllarındaki yüklü borç geri ödemelerinin yeni bir IMF desteği olmadan yapılmasının güç olduğuna dikkat çekti 
     REUTERS 

     Uluslararası Finans Enstitüsü IIF , Türkiye’nin 2004 - 2005’te yeni bir IMF desteğine ihtiyaç duyabileceğini bildirdi. 
     Finansal kuruluşların global birliği olan IIF’nin raporunda "Politik belirsizlik nedeniyle artan kamu borçlanma maliyeti gelecek yıla ait finansman baskılarını artırdı. Bu baskılar, 3 Kasım’da seçilen hükümet IMF programını sürdürürse idare edilebilir" denildi. IIF, IMF’ye 2004 ve 2005’te yapılacak yüklü borç geri ödemelerinin yeni bir IMF desteği olmadan yapılmasının güç olduğunu belirtti. Irak’taki bir savaşın finans piyasalarını rahatsız edeceğini, petrol fiyatını artıracağını, turizme zarar vereceğini söyleyen IIF, IMF ile yeni program başlatılmasının ek finansal desteğe de imk n vereceğini söyledi. 
     Cari işlemler açığının 2004’te GSYİH’nin gayri safi yurtiçi hasıla yüzde 2’sini bulacağını tahmin eden IIF’ye göre, bu açık yeni bir IMF programının yabancı sermaye piyasalarından kaynak teminini mümkün kılacağı varsayımıyla idare edilebilir. 
     
     Türkiye yüzde 6.5 büyür 
     "Kamu borçlanmasının idare edilebilir şekilde kalması için Hazine bonosu faizinin marta kadar yüzde 45’in altına inmesi gerekiyor" diyen IIF, reformların geciktirilmesinin piyasa güveninin daha kötü hale gelmesine yol açacağı uyarısında bulundu. IIF, Türkiye’nin bu yıl GSYİH büyüme oranını yüzde 6.5, tüketici fiyat endeksi TÜFE artışını yüzde 32.9 tahmin etti. 
     Son aylardaki yüksek faizler nedeniyle büyümenin 2003’te yavaşlayacağını öngören IIF’ye göre 2003’te GSYİH yüzde 3.5 ve TÜFE yüzde 25 artacak, dış ticaret bu yıl 9.1 milyar dolar ve 2003’te 12.4 milyar dolar açık verecek, cari işlemler dengesi bu yıl 2.72 milyar dolar açıkla kapanacak. TL bu yıl yüzde 8.7 ve gelecek yıl yüzde 15.8 reel değer kazanacak. 
     
Borçta iki senaryo      Washington’daki IMF - Dünya Bankası toplantılarına katılan Hazine Müsteşarı Faik Öztrak’ın sunumuna göre, net kamu borcu - gayri safi yurtiçi hasıla milli gelir oranı bu yıl sonunda yüzde 81 olacak. 
     Bu oran, "hızlı büyüme - düşük faiz" senaryosunda 2006’da yüzde 58.2’ye gerileyecek, "düşük büyüme oranı, yüksek faize" göreyse yüzde 89.5’e çıkacak. Bu yıl 86. 9 milyar dolar olan kamunun toplam borç ödemesinin, 2003’te 73.3 milyar dolara inmesinin beklendiği de ifade edildi. Bu yılın ilk dokuz ayında, Hazine ihalelerinde, yüzde 66 seviyesinde gerçekleşen ortalama faizin gelecek yıl yüzde 45’e düşmesi bekleniyor. 
     Sunumda, bu yılın ocak - eylül döneminde 68.3 milyar dolar borç ödenirken, bu miktar ekim - aralık döneminde 18.6 milyar dolar olarak öngörüldü. Bunun 13.4 milyar doları iç borçlanmayla sağlanacak. 
     Türkiye’nin Ağustos 2002 itibariyle, toplam konsolide bütçe borcu 139.5 milyar dolar. Bunun en büyük bölümünü yüzde 29.6 ile kamu kesimine olan borç oluşturdu. 
     
Borcun 52.7 milyar doları iç borçlanmayla karşılanacak milyar dolar  2001 2002 2003 TOPLAM BORÇ SERVİSİ 68.2 86.9 73.3 İç borç servisi 57.5 77.4 62.6 - Ana para 35.2 50.8 35.9 - Faiz 22.3 26.6 26.7 Dış borç servisi 10.7 9.6 10.8 - Ana para 7.7 6.2 7.7 - Faiz 3.0 3.4 3.1 FİNANSMAN KAYNAKLARI 68.2 86.9 73.3 İç borçlanma 43.5 60.2 52.7 - Piyasadan borçlanma 35.4 52.9 47.8 - Kamudan borçlanma 8.2 7.3 5.0 Diğer 24.6 26.7 20.6 - Faiz dışı denge 9.0 11.3 10.2 - Özelleştirme 1.1 0 1.7 - Uluslararası kuruluşlar 10.7 13.3 3.4 - Dış borçlanma 4.0 2.4 5.1 - Hazine nakit dengesi - 0.2 - 0.3 0.3 Toplam iç borçlanma İç borç servisi 76 79 84 Piyasadan borç. Piyasadan iç borç servisi 97 98 92      
     Oranlar kamu bankalarına yapılan ödemeleri de içeriyor. 
     
     



 EKONOMİ 



















</TEXT>
</DOC>
