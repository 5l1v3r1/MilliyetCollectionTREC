<DOC>
<DOCNO> 147697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yazar/okur.html </URL>
<DATE> 2003/04/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bakanlıklarda tasarruf, personel depoya 
</HEADLINE>
<TEXT>

     Turizm Bakanlığı’nda 1500 kişi, Kültür Bakanlığı’nda 15 bin kişi çalışıyor. Her iki bakanlığın personeli tek çatı altında çalışacak. Her iki bakanlıkta da dörder müsteşar yardımcılığı var. Dört müsteşar yardımcısı gidecek. Dördü boşta kalacak. Ortada iki bakan var, sayı bire inecek. Hatırlatalım Milletvekili bakan olunca 170 milyon lira bakanlık farkı alıyor. Koskoca iki bakanlıkta tasarruf sadece 170 milyon lira olacak. 
     Üç yıl öncesine kadar "Turizm Bakanlığı’nı kapatalım" diyen eski Turizm Bakanı Erkan Mumcu, 17 bin personelli bakanlığın tepesine oturacak. Kimse boşta kalmayacak. Öneri devlet memuru statüsünde olan tüm personelin depoya yani "İFP" havuzuna gitmesi. Maaşlarını alacak, başka yerde görev yapacaklar. 
     
TOBB’dan çatlak ses      Ankara Sanayi Odası Başkanı Zafer Çağlayan kaynak bulunması için "savaş tahvili", Ankara Ticaret Odası Başkanı Sinan Aygün "gönül havuzu" projesi ile ortaya çıktı. Her ikisi de Türkiye Odalar ve Borsalar Birliği Başkanı Rıfat Hisarcıklıoğlu’nun yakınındaki isim. İsmi bizde açıklaması sizde TOBB yönetim kurulu üyesi isyan ediyor 
     "Bu iki arkadaşın yarışından bıktık. Kamuoyu önünde daha fazla yer alabilmek için ellerinden geleni yapıyorlar. Gönüllerinden geçen politika mı, yoksa TOBB başkanlığı mı, çözemedik gitti. Sanki bayrak yarıştırıyorlar. Bu durumda herkesi aklıselim olmaya davet ediyorum." TOBB içinde bir kanat var ki yavaş yavaş rahatsızlığını yüksek sesle dillendirmeye hazırlanıyor. Duyurulur. 
     
     







</TEXT>
</DOC>
