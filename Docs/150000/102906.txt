<DOC>
<DOCNO> 102906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sondun20.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Air France uçagı, striptiz yapan yolcuyu atmak için brüksel'e indi. 
</HEADLINE>
<TEXT>

     Fransız Havayolları Air France'ın Paris-Oslo seferini yapan uçağı, striptize başlayan yolcuyu ''atmak'' için Brüksel havaalanına inmek zorunda kaldı. 
     Havayolu şirketi tarafından yapılan açıklamada, ''Paris-Oslo uçağı, zorluk çıkaran bir yolcusunu indirmek amacıyla Brüksel'de yarım saat bekletildi'' denildi. 
     Şirketin Brüksel'deki sözcüsü Françoise Dessy, biraz saldırgan olduğunu belirttiği yolcunun, 1971 Tunus doğumlu bir Fransız vatandaşı olduğunun ve soyunmaya başlayarak pilot kabinine girmeye çalıştığının öğrenildiğini kaydetti. 
     Sözcü, pilotun bu durum üzerine Brüksel'e inmeye karar verdiğini belirterek, olayın intikal ettiği federal polisin daha sonra yolcuyu serbest bıraktığını ve hakkında dava açılmadığını söyledi. 
     Şirket, olayın çok önemli olmadığını, ancak risk almak istemedikleri için bu şekilde davranmayı uygun bulduklarını da açıkladı. 
     





</TEXT>
</DOC>
