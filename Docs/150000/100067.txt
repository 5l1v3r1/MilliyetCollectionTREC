<DOC>
<DOCNO> 100067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yazar/pulur.html </URL>
<DATE> 2002/08/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Temelöle helalleşmeye geliyoruz... 
</HEADLINE>
<TEXT>

     "Temel"in hakkını ödemeye gidiyoruz, kısmet olursa bugün, "Temelöle, ya da "Temel’leröle helalleşeceğiz. 
     Kaç yıldır "Temel’siz" fıkra yazdık mı 
     "Temel demiş ki ", "Temel etmiş ki ", "Temel yapmış ki " 
     Yüzlerce fıkraya, hep böyle diyerek başlamışızdır. 
     Niye 
     Çünkü Karadenizli mizahı sever, şakacıdır, laf altında kalmaz, üstelik o fıkraların bazıları da "Temel"e yamansa da, yakışmıştır, başkalarına pek uymaz. 
     
     BİR de "fıkra gibi" denilenler vardır. 
     Öyle şeyler olur ki, duyulur ki, gerçek olduğuna inanamazsınız oysa gerçektir, çünkü haberin kaynağı Karadeniz’dir. 
     Nurettin İğci, oturmuş Hürriyet, Milliyet, Posta, Radikal, Sabah, Akşam ve Bizim Gazete’de çıkan "Karadeniz" mahreçli haberleri derleyip "Karadeniz’den fıkra ötesi gerçekler" başlığı altında bir kitapçık yapmış, adı da "Medyatik Temel"... Era Yayınları 
     Okudukça, fıkra sanacaksınız ama gerçek... 
     
     TRABZONLU marangoz Ali Dinçer, bir fotoğrafçının siparişi üzerine 5 metrelik çerçeve yapmış, fakat kapı 4 metre olduğu için, çerçeveyi dışarı çıkaramamış, ancak duvarı yıkarak çıkarmış. 
     
     OTELE müşteri gelmiş, ikinci kata çıkacak, basmış düğmeye asansör çıkmamış, katip yetişmiş 
     "Söylemeye unuttum, ikinci kata çıkmak için, üçüncü düğmeye, üçüncü kata çıkmak için de dördüncü düğmeye basacaksın " 
     "Niye böyle " 
     "Bizim usta düğmeleri ters bağlamış " 
     
     TRABZON’un işlek caddelerinden birinde, dükkan vitrinine yapıştırılan ilan 
     "Parası çok, işi bilmeyen ortak aranıyor." 
     "Bu nasıl ilan " diyenlerden Rıfat Güney, "Karadeniz usulü ilan böyle yazılır" demiş. 
     
     FARABİ Tıp Fakültesi’nin acil kapısında, iki araba yıldırım gibi gelip durur, arkadaki araçtan çıkanlar başlarlar bağırmaya 
     "Doktoru çağırın, sedye getirin " 
     Öndeki araçtan inenler de, arkadakilere tembih ederler 
     "Hastayı yavaş çıkarın " 
     "Doktor çağırın, sedye getirin " diye bağıranlar şaşırır 
     "Hasta sizin arabada değil mi " 
     Telaştan hasta unutulmuştur. 
     
     EYÜP Aşık, bakan iken bir hemşerisi makamına gelir, derdi vardır. Bakan hemşerisini dinler, sonra "Kıza telefonunu bırak, git, hallederiz" der. 
     Bakan, akşam çıkarken, sekreter kızcağız, "Bir dakika Sayın Bakanım " der 
     "Sizin hemşerilerden biri, cep telefonunu bıraktı, gitti " 
     
     VE fıkra gibi haber 
     "Trabzon’da Bizim Temel ve Temelli Fıkralar adlı kitaplar yüzünden valilikle belediye birbirine girdi. 
     Valilik En hakiki Temel fıkraları bizde ’ derken, belediyeyi yabancı fıkraları Temel’e uyarmakla suçladı. Temel’in kişiliğini bozmakla suçlanan belediye ise, bu fıkralar halktan toplandı" diye açıklama yaptı. 
     
     EVET, Temel’in hakkını ödeyeceğiz, bunca yıl onun adına neler yazdık, neler anlattık, üzerimizde hakkı var. 
     Helalleşmek için bugün "TIRöla, Trabzon’dayız. 
     Ölüm var, kalım var ve de seçim var. 
     Bakalım "Temel’ler" ne diyor 
     Onun için, bu köşemizi birkaç gün kapatıyoruz, başka sayfalara misafir gideceğiz. 
     
     







Türk Yurdu 


Ne tuhaf şey... 


Çiller’in katkısı 


Kararsızlar partisi h l çok kalabalık 


AB’den Baykal’a, Özkök’ten Irak’a... 


Kararsız, tepkisiz insanlar diyarı... 


Enflasyondaki kaygı abartılı 


Çaresiz vatandaşın umudu AB olmuş... 


Ücretlilerin Gelir Vergisi’ndeki payı düşüyor 


"Temelöle helalleşmeye geliyoruz... 


AB rotasında siyaset 


Milliyet TIR’ında neler oluyor 


Derviş çok zor bir işe soyundu 


GÜNSİAD’cılar ABD Büyükelçisi’nden NSB’ istedi 


Burada herkes adeta Derviş’ 


</TEXT>
</DOC>
