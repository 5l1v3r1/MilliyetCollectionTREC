<DOC>
<DOCNO> 119480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/yasam/ayas.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova Türk malı’ giyecek 
</HEADLINE>
<TEXT>

Sultanhamam’dan yola çıkıp Moskova’nın en lüks caddesinde bir mağaza açacak kadar büyüyen Yakup Ali Şentürk, burada göğsünü gere gere Made in Turkey’ etiketli ürünler satıyor... 
     CENK BAŞLAMIŞ Moskova 

     Kremlin’den birkaç yüz metre uzaktaki Moskova’nın en ünlü, en lüks ve en prestijli caddesinde artık Adil Işık’ mağazası da var. 
     Şimdiye kadar hiçbir Türk’ün yapamadığını yaparak Tverskaya’da mağaza açan Yakup Ali Şentürk, ailesiyle Sultanhamam’da başladığı tekstil işini 1985 yılında Laleli’ye, 1993’te Osmanbey’e, şimdi de Moskova’ya taşımış. Rusya’da Türk mallarının kötü imajı nedeniyle çoğu ünlü markalar bile kimliklerini gizlemeye çalışırken, Şentürk, mağazasındaki ürünlere hiç korkmadan "Türk malı" damgası vuruyor. 
     
     Ürünlerime güveniyorum...’ 
     Adil Işık mağazasının yer aldığı caddede kiraların metrekaresi 2500-3000 dolardan başlıyor. Yani, bu prestijli caddede 200 metrekarelik bir mağaza açabilmek için bile ayda 50 bin doları gözden çıkarmak gerekiyor. 
     1973 yılında Malatya’da doğan, küçük yaşta İstanbul’a gelerek işletme eğitimi gören Şentürk cesur kararının nedenini "Sattığımız markaya güveniyoruz" sözleriyle açıklıyor ve önümüzdeki iki yılda mağaza sayısını beşe çıkarmayı düşündüklerini söylüyor. 
     
     Bu mağaza bizim prestijimiz’ 
     Şentürk, "Bu caddede mağazamızın olması bile başlı başına bir prestij ve kalite göstergesi. Şimdiye kadar Türk ürünü satttığımız için beğendiği bir malı almadan çıkan müşterimiz olmadı. Tersine hep övgü duyduk. İlk açıldığımızda Tverskaya bizi konuştu" diyor. Genç işadamı, diğer Türk firmalarına örnek olması için mağazayı açtıklarını, bir misyon üstlendiklerini anlatıyor. 
     



 YAŞAM 


















</TEXT>
</DOC>
