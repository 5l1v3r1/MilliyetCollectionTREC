<DOC>
<DOCNO> 121828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo03.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, yarın Gaziantepspor ile 33. randevuda... 
</HEADLINE>
<TEXT>

     Birinci Süper Futbol Ligi'nde Trabzonspor ile Gaziantepspor, yarın Kamil Ocak Stadı'nda yapacakları maçla 33. kez karşı karşıya gelecek. 
     Bugüne dek 2 takım arasında yapılan 32 maçta, bordo-mavililerin 17-7 üstünlüğü bulunuyor. 8 karşılaşmada ise taraflar sahadan beraberlikle ayrıldılar. 
     Trabzonspor, söz konusu karşılaşmalarda 58 gol atarken, kalesinde 29 gol gördü. 
     
     KAMİL OCAK STADI'NDA GAZİANTEPSPOR ÜSTÜN 
     Kamil Ocak Stadı'nda 2 takım arasında yapılan karşılaşmalarda Gaziantepspor, Trabzonspor'a karşı üstünlük sağladı. 
     Bordo-mavililer, deplasmanda yaptığı karşılaşmalarda, 4 galibiyet, 6'şer yenilgi ve beraberlik aldı. 
     Gaziantepspor, söz konusu maçlarda sahasında 19 gol atarken kalesinde 15 gol gördü. 
     2 takım arasındaki en farklı skorlu galibiyetleri ise 1981-82 sezonunda 5-0, 1992-93 sezonunda da 6-2'lik sonuçlarla Trabzonspor, kendi sahasında elde etti. 
     Geçen sezon Trabzonspor, sahasında Gaziantepspor'u 2-1 yenerken, deplasmanda rakibine 5-2 yenilmişti. 
     





</TEXT>
</DOC>
