<DOC>
<DOCNO> 120157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun15.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan'ın güneyinde Amerikalı kadın öldürüldü 
</HEADLINE>
<TEXT>

     Lübnan'ın güneyindeki Sayda'da kurşunlanarak öldürülmüş Amerikalı bir kadının cesedi bulundu. 
     Polis açıklamasında, ''Dini misyonla çalışan Amerikalı kadının cesedi, Sayda'nın güney mahallelerinden birindeki misyonerlik bürosunda bulundu. Kadın kurşunlanarak öldürülmüş'' denildi. 
     Polis, 31 yaşındaki Bony Witherall'ın 8 yıldır liman kenti Sayda'daki Protestan Kilisesi'nde misyoner olarak çalıştığını kaydetti. 
     Witherall'ın öldürülme nedeni henüz açıklanmazken, cesedinin morga götürülmesi sırasında görenler tarafından teşhis edildiği, ancak Beyrut'taki Amerikan Büyükelçiliğinin konuyla ilgili henüz açıklama yapmadığı ve bir yetkiliyi kimlik tespiti için görevlendirdiği belirtildi. 
     Amerikalı kadının gece öldürüldüğü sanılıyor. 
     





</TEXT>
</DOC>
