<DOC>
<DOCNO> 106417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/son/sontur15.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de 10 kilometrelik tır kuyruğu 
</HEADLINE>
<TEXT>

     Edirne'nin Kapıkule Sınır Kapısı'nda, 10 kilometre uzunluğunda TIR konvoyu oluştu. 
     Kapıkule yetkililerinden aldığı bilgiye göre, TIR sürücülerinin yurtdışına çıkışlarını hafta sonuna getirmeleri ve Bulgar gümrükçülerinin de işlemleri yavaş yapmaları konvoy oluşmasına neden oluyor. 
     Yetkililer, TIR yoğunluğunun hafta sonlarında yaşandığını belirterek, şunları söylediler 
     ''Türkiye'den Balkan ve Avrupa ülkelerine ihracat yapan TIR sürücüleri, aldıkları yükleri Pazartesi günü teslim etmek üzere Kıpıkule'ye geliyor. TIR sürücülerinin aynı anda Kapıkule'ye gelmesi nedeniyle bir yoğunluk yaşıyoruz. Kapıkule'de işlem yapılan TIR araçları Bulgaristan gümrüğünün küçük olması nedeniyle Türk tarafında beklemek zorunda kalıyorlar. Şu anda 650-700 araçlık bir TIR konvoyu oluştu. Yoğunluğun bu gece sona ereceğini umuyoruz.'' Edirne ile Kapıkule arasında oluşan TIR yoğunluğu nedeniyle, trafik polisleri de sürekli yol güzergahında gezerek düzenleme yapıyor. 
     





</TEXT>
</DOC>
