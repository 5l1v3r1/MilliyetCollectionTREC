<DOC>
<DOCNO> 119501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sondun03.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye kış erken geldi... 
</HEADLINE>
<TEXT>

     ABD'nin doğu yakasına bu yıl erken gelen kış yüzünden New York yakınlarındaki Connecticut'ta buz fırtınası meydana gelirken, biraz kuzeyde bulunan Maine eyaleti kar altında kaldı. 
     Mevsimin bu ilk buz fırtınasında ağaçlar devrilirken, binlerce evde elektrikler kesildi. Halen 130 bin kişinin elektriksiz olduğu ifade ediliyor. 
     Ayrıca, bazı ağaçların ve enerji nakil hatlarının buz tabakasının ağırlığına dayanamayarak yıkıldıkları, şehirlerarası yollarda hız sınırının buzlanma nedeniyle 60 km'ye kadar düşürüldüğü kaydedildi. 
     ABD'nin kuzeydoğu kıyısındaki diğer eyaletler de yer yer 15 santimetreye kadar varan kar altında kaldı. New Hampshire eyaletinin dağları karla kaplanırken, New York'un Long İsland kesiminde de karla karışık yağışların devam ettiği bildiriliyor. Long İsland'da rüzgarın hızının saatte 50 kilometreyi aştığını belirten yetkililer, 7 bin ev ve işyerinde elektriklerin kesik olduğunu söylediler 
     





</TEXT>
</DOC>
