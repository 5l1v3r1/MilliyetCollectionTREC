<DOC>
<DOCNO> 110460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/ekonomi/eko07a.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlanmada iki senaryo 
</HEADLINE>
<TEXT>

Hızlı büyüme - düşük faiz senaryosunda kamu borcunun milli gelire oranı 2006’ta yüzde 58.2’ye inecek, düşük büyüme - yüksek faiz olursa yüzde 89.5’e çıkacak 
     Washington’daki IMF - Dünya Bankası toplantılarına katılan Hazine Müsteşarı Faik Öztrak’ın sunumuna göre, net kamu borcu - gayri safi yurtiçi hasıla milli gelir oranı bu yıl sonunda yüzde 81 olacak. 
     Bu oran "hızlı büyüme - düşük faiz" senaryosunda 2006’da yüzde 58.2’ye gerileyecek, "düşük büyüme oranı, yüksek faize" göreyse yüzde 89.5’e çıkacak. Bu yıl 86. 9 milyar dolar olan kamunun toplam borç ödemesinin, 2003’te 73.3 milyar dolara inmesinin beklendiği de ifade edildi. Bu yılın ilk dokuz ayında, Hazine ihalelerinde, yüzde 66 seviyesinde gerçekleşen ortalama faizin gelecek yıl yüzde 45’e düşmesi bekleniyor. 
     
     Üç ayda 18.6 milyar dolar ödenecek 
     Bu yıl ocak - eylül döneminde 68.3 milyar dolar borç ödenirken, bu miktar ekim-aralık döneminde 18.6 milyar dolar öngörülüyor. Bunun 13.4 milyar doları iç borçlanmayla sağlanacak. Ağustos 2002 itibariyle, toplam konsolide bütçe borcu ise 139.5 milyar dolar. Bunun en büyük bölümünü yüzde 29.6 ile kamu kesimine olan borç oluşturdu. 
     



 EKONOMİ 



















</TEXT>
</DOC>
