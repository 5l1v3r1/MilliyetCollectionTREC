<DOC>
<DOCNO> 102017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun01.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ticaret Merkezi'nin yerine yeni projeler düşünülüyor... 
</HEADLINE>
<TEXT>

     11 Eylül saldırılarında yerle bir olan New York'daki Dünya Ticaret Merkezi'nin yerine inşa edilecek bina projeleri konusunda kamuoyunun tepkisiyle karşılaşan yetkililer, çareyi dünyanın önde gelen mimarlarını New York'a davet etmekte buldular. 
     Projeden sorumlu Güney Manhattan'ı Geliştirme Komisyonu yetkilileri, ''yeni, heyecan verici, yaratıcı ve enerjik projeler aradıklarını'' belirterek, nihai proje konusundaki kararı da baharda vereceklerini açıkladılar. 
     Kamuoyunun Dünya Ticaret Merkezi arazisine inşa edilmesi için önerilen 6 projenin hiçbirini beğenmediğini kabul eden yetkililer, halkın geçen ay sunulan projeleri ''sıkıcı ve yavan'' bulduğunu belirttiler. 
     ''En iyi fikir neredeyse onu aradıklarını'' söyleyen yetkililer, nihai planı Şubat ya da Mart ayına kadar seçmek istediklerini kaydettiler. 
     Ofis ve ticari mekanlara gereğinden fazla yer verildiği gerekçesiyle eleştirilen planlarda, 2800 kurban için bir anıt, bir ulaşım merkezi, yaklaşık 37 bin metrekare iş yeri, bir alışveriş merkezi ve bir otel bulunuyor. 
     Beğenilmeyen 6 proje ve yeni projelerle ilgili gelişmeler komisyonun ''www.renewnyc.com'' internet sitesinde görülebilir. 
     





</TEXT>
</DOC>
