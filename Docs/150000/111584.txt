<DOC>
<DOCNO> 111584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/yazar/pulur.html </URL>
<DATE> 2002/10/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İki gençlik olayı... 
</HEADLINE>
<TEXT>

     GAZETELERDE fotoğraflarını, televizyonlarda görüntülerini seyrettiniz, protestocu gençler, nasıl yakapaça, karga tulumba götürülüyor, itiliyor, kakılıyor, üstelik çoğu da kız... 
     Birinci olay, İstanbul Üniversitesi’nin açılış töreninde rektörün konuşmasını kesen ve demokratik üniversite isteyen bir kızın bağırmasıyla başlıyor, kızı ite kaka, karga tulumba dışarı çıkarıyorlar. 
     Şimdi eski alışkanlıklarını sürdürenler, soracaklar 
     "Ya ne yapılsaydı " 
     Bundan birkaç ay önce, Ankara’da ODTÜ’de ne yapıldıysa, o yapılsaydı. 
     Belki unutanlar vardır, hatırlatalım... 
     Kemal Derviş, ODTÜ’de konuşurken, birkaç öğrenci ayağa kalkıp kendisini protesto ediyorlar, üstelik "komünist" olduklarını açık açık söyleyerek... Kemal Derviş, olayı soğukkanlılıkla karşılıyor, onların tepkisini, "demokratik" sayarak karşı çıkmıyor, olay da büyümeden bitiyor. 
     Şimdi diyecekler ki 
     "Bu kolay mı " 
     Kolay demiyoruz, ama zor olana artık kendimizi alıştırmak zorundayız. 
     
     KADIKÖY İmam Hatip Lisesi kız öğrencileri de başörtülerinden dolayı, okula alınmamalarını protesto için ana - babalarıyla birlikte gelmişler, bazıları kendilerini okulun kapısına zincirlemek istemiş, polis de müdahale etmiş... 
     Ondan sonra itiş, kakış, şiddet... 
     
     BU başörtüsü olayının iç yüzü, kızların elindeki bir pankartta özetleniyordu 
     "İmam hatipler burada Siyasiler nerede " 
     Nerede olacak, o masum kızların başörtüsünü, oy’a çevirmekle meşguller... 
     Tıpkı binlerce kişinin öldüğü Körfez depreminden sonra, yine o masum kızların eline "7.4 yetmedi mi " pankartını verip öne sürdükleri gibi... 
     Eğer, bu başörtüsü olayı "siyasi İslamın simgesi" haline getirilmeseydi, bugün çoktan çözülmüş olurdu. 
     Dikkat edin, başörtüsü diye yeri göğü inletenler, şimdilik "Birinci tercihimiz değil " deyip seçime kadar, kenara çekildiler. 
     
     TIPKI rahmetli Turgut Özal gibi... 
     Malatya ANAP milletvekili M. Bülent Çaparoğlu anlatır... 
     Çaparoğlu, Başbakan Özal’dan, başörtüsü sorununu çözmesini ister. Özal’a göre, bu küçük bir meseledir, asıl büyük meseleyi çözmek gerekir, büyük çözülünce, küçük meseleler de kendiliğinden hallolur. 
     Ve ekler 
     "Ben kafamın arkasında neler olduğunu önüne getirmiyorum ki, görüp anlarlar da ona göre tedbir alırlar." 
     Çaparoğlu, Özal’ın bu sözlerini "Zannediyorum ki, Cumhurbaşkanı seçilmesine gölge düşürecek, bir davranışta bulunmaktan çekiniyordu" diye yorumlar. X 
     
     BUNLAR da Özal’ın yolunda, önce seçimi kazanacaklar, iktidar olacaklar sonra da, "birinci tercihleri olmayan" meseleleri halledecekler. 
     Takiyye’den kim ölmüş ki 
     
     X Meclis’te Başörtüsü Mücadelesi Şule Yayınları - 1998 
     
     







Hitler de böyle geldi’ 


Abstre 


Türkiye pasif kalmaz 


İşte anket, işte meydan 


Saddam, Samsa’ olmadıkça... 


Niyazi Hoca, Leheb suresi ve Türkçe ibadet 


İki gençlik olayı... 


Öymen ve seçim anıları 


Bulut Ülkesi’nden geçtin mi 


Kentlerde eğitimli gençlerin yüzde 29.1’i işsiz 


</TEXT>
</DOC>
