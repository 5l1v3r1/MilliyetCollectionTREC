<DOC>
<DOCNO> 109082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/yasam/yas06.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika onları konuşuyor 
</HEADLINE>
<TEXT>

     DIŞ HABERLER SERVİSİ 

1- Ellerin kırılsın anne’      Indiana’nın Mishawaka kasabasında yaşayan 26 yaşındaki , 4 yaşındaki kızıyla alışverişe çıktığı gün yaptıklarıyla Amerika’da günün kötü kadını’ oldu. Toogood, mağaza çıkışında kızını cipinin içine soktu sille tokat dövmeye başladı. Ancak bu vahşet güvenlik kamerası tarafından tespit edildi. 9 gün önce meydana gelen olayın ardından hakkında tutuklama kararı çıkartılan kadın bulunamayınca polis görüntüleri medyaya verdi. 
     Görüntülerin televizyonlardan yayımlanması üzerine 3 çocuk annesi genç kadın önceki akşam polise teslim oldu. Karakola eşi ve avukatıyla gelen Toogood, cezaevine gönderildikten sonra 50 bin dolar kefaletle serbest bırakıldı. Küçük kız da bir başka aileye teslim edildi. 
     
2- Şöhret için holigan oldu      Holiganlara pek alışık olmayan Amerika’da spor kamuoyunun gündemini ise, rakip beyzbol takımının antrenörüne 15 yaşındaki oğluyla birlikte saldıran ateşli baba oldu. Karşılaşmadan önce kız kardeşini arayarak maçı izlemesini çünkü televizyona çıkacağını söyleyen Chicago White Sox takımının taraftarı William Ligue Jr, oğluyla birlikte rakip Kansas City Royals takımının çalıştırıcısı Tom Gamboa’ya saldırdı. Antenörü döven Ligue’yi White Sox’un oyuncuları üzerine çullanarak durdurdu. Yargıç, hırsızlık ve aile içi şiddetten sabıkası olan Ligue’in kefalet bedelini 200 bin dolar olarak belirledi. 
     



 YAŞAM 
















</TEXT>
</DOC>
