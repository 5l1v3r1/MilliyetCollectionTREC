<DOC>
<DOCNO> 149665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/spor/ytan.html </URL>
<DATE> 2003/04/14/ </DATE>
<TIME>  </TIME>
<AUTHOR> Mehmet TAN  </AUTHOR>
<HEADLINE>
Pozisyon çok gol yok 
</HEADLINE>
<TEXT>

     Bir Türk insanı klasiği diyeceğim, uymuyor. 
     Gıda zehirlenmesine uğradıklarını iddia edeceğim, tutmuyor. 
     İki düzine pozisyon, öyle eften - püften değil... Bilerek, isteyerek hazırlanmış, sistem gereği üretilmiş net gol girişimleri. Dedik ya, olmayınca olmuyor. 
     Trabzonspor oyuna ve topa hakimdi. Özellikle ikinci yarı tempoyu çok yükselttiler. Rakibe hiç pozisyon vermediler. Bunca yıldır izlerim, İstanbulspor'un bu kadar silik ve mahkum oyandığına hiç şahit olmadım. 
     Trabzonspor oyunun bir bölümünde yüksek top uygulaması yaptı. Pozisyon üretti, gol bulamadı. Döndü, araya, dönen ve derin top uygulamasına sığında yine gol bulamadılar. Velhasıl kazanmak için her yol denendi. Yok, yok, yok. 
     Dün Kocaeli maçı, bugün de İstanbulspor... Trabzonspor ilk dört hedefinde son iki haftada büyük kayıp verdi. Üstelik her iki maçta da üç puanı fazlasıyla haketmişti. 
     Oktay Demiray genç bir hakem. Alıcı gözle baktım, maçı iki hata ile tamamladı. Gökdeniz'in sürüklediği pozisyonda Uche'ye kırmızı kart göstermeliydi. Zira, Gökdeniz için bariz gol şansı vardı ve yakınlarında kendisini engelleyecek kimse yoktu. İstanbulspor 10 kişi kalsa işin rengi de değişecekti. 
     


SPOR 

































</TEXT>
</DOC>
