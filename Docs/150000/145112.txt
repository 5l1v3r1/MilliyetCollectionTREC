<DOC>
<DOCNO> 145112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur29.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolda yürürken kafasına kiremit düştü... 
</HEADLINE>
<TEXT>

     Kırıkkale'de şiddetli rüzgar, görenleri şaşkına çeviren kazaya neden oldu. Eşi Zübeyde Yılmaz ile alışveriş yaptıktan sonra evine dönmekte olan Cahit Yılmaz'ın 65 başına, 5 katlı apartmanın merdiven boşluğunu aydınlatmak için yapılan çatı kaplama malzemesi ve kiremit düştü. Yaşlı adam çevredekilerin yardımı ile kaldırıldığı SSK Kırıkkale Hastanesi'nde ameliyata alındı. 
     Olay, Gürler Mahallesi Kazım Karabekir Caddesindeki Tanrıverdi Apartmanı önünde yaşandı. Yaşlı adam eşi ile apartmanın önünden geçerken şiddetli rüzgarın tesiri ile 5 katlı apartmanın çatısındaki merdiven boşluğunu aydınlatmak için yapılan çatı kaplama malzemesi ve kiremit parçaları yaşlı adamın kafasına düştü. Yaşlı adam çevredekilerin yardımı ile kaldırıldığı SSK Kırıkkale Hastanesi'nde beyin travması teşhisi ile ameliyata alındı. 
     Olay anında eşinin yanında bulunan Zübeyde Yılmaz, ''Eşim ile alışveriş yaptıktan sonra evimize dönüyorduk. Şiddetli rüzgar vardı, tam Tanrıverdi Apartmanı'nın önünden geçiyorduk ki büyük bir gürültü duydum. O sırada eşimden bir kaç adım öndeydim, döndüğümde eşimin yere düştüğünü gördüm. Yerde kiremit ve ağaç parçaları vardı'' dedi. 
     




</TEXT>
</DOC>
