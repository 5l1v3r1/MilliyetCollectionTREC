<DOC>
<DOCNO> 130322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/yazar/pulur.html </URL>
<DATE> 2003/01/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Biz bu işin cahiliyiz... 
</HEADLINE>
<TEXT>

     Hele hele köşe yazarlığı, asla meslek değildir, mesleği ne olursa olsun, herkes, kendisine uygun bir köşe bulursa, ya da o köşe kendisine sunulursa, o kişi "köşe yazarı" olur çıkar. 
     Rahmetli Metin Toker, bir ara tutturmuştu, "Köşe yazarları akıl hastanesinden rapor alıp gelsinler" diye... 
     Metin Toker, yaşamış olsaydı, herhalde bir adım daha ileri gider, başka yerlerden de, başka raporlar isterdi. 
     
     NEYSE lafı uzatmayalım, biz "gazetecilik" konusunda, mümkün olduğu kadar az konuşmaya kararlıyız. Zaten bu işlerle uğraşanlar da, huyumuzu bildiklerinden, bizi televizyon programlarına pek çağırmazlar, iyi de ederler. 
     
     GEÇTİĞİMİZ perşembe gecesi, iki televizyon kanalında, öyle şeyler dinledik ki 
     TV - 8’de, gazeteci, Profesör Haluk Şahin ve gazeteciliğin önemli kişileri, başta Cemiyet Başkanı Orhan Erinç, gazeteciliğin meslek olduğunu kabul ettikleri için, yazılı ve görsel basının nasıl olması gerektiğini tartışıyorlardı, hani insan onları dinleyince "Demek, bu iş, bu kadar ciddiye alınması gereken bir işmiş " diye düşünmekten kendini alamıyordu. 
     
     KANAL değiştirdik, Ali Kırca’nın "Siyaset Meydanı"nda çoktandır hasret kaldığımız 9. Cumhurbaşkanı Süleyman Demirel vardı ve fena halde kızgındı. 
     Diyarbakır’da uçak kazası olduktan sonra, bazı televizyonlar "Haftada bir uçağın inip kalktığı Isparta’daki Süleyman Demirel havaalanında ILS cihazı var da, Diyarbakır’da yok " diye yayın yapmışlar. Yani, eğer, bu cihaz Süleyman Demirel’in adını taşıyan havaalanında olduğu gibi Diyarbakır’da da olsaydı, bu kadar insan ölmezdi, demeye getirmişler. 
     
     SÜLEYMAN Demirel, bunu duyunca, ertesi gün araştırma yaptırmış, adını taşıyan havaalanında, bu cihaz var mı diye... 
     Meğer yokmuş 
     Peki, bu haber nereden çıkmış 
     Demirel onu da açıkladı 
     "Anadolu Ajansı’nın Kayseri muhabiri vermiş, merkez de yayına sokmuş " 
     
     BUYRUN, bakalım buradan yakın 
     Kayseri muhabiri, Isparta’da cihaz olduğunu öğreniyor, haberi geçiyor, AA merkezi de bunu sorup soruşturmadan yayına koyuyor. 
     Allah’ın bir kulu da çıkıp, Isparta’ya sormuyor. 
     
     BİZE gazetecilikle ilgili soru soranlara "Kusura bakmayın, biz bu işlerin cahiliyiz " diye cevap verirken yanlış mı söylüyoruz 
     Bu örnek dahi, bizim, bu işin, ne kadar cahili ve bilgisizi olduğumuzu anlatmaya yetmez mi 
     Artık gazetecilikte her duyulan haberdir 
     Bizim gibi, "köhne kafalar" hala "Her duyulan haber değildir, her duyulan araştırılıp doğru çıkarsa haberdir" lafına takılıp, iğnesi bozuk gramofondaki 78’lik plak gibi cızırdayarak insanları sinirlendirirler. 
     
     







Papatya falı, Bush’a "evet" mi, "hayır" mı 


Öfke tatlı da... 


Baykal’ın arayışı 


Bak bak, bir vatan haini mi 


Suçlu... Ayağa 


O mahur beste... 


Yeni bir dernek daha 


Seveceğim, gezeceğim görürsün damada neler edeceğim 


Biz bu işin cahiliyiz... 


Körfez Savaşı hataları 


Akçay "Piyasalar AKP hükümetine haksızlık yaptı" 


Biz... Siz... Onlar... 


Bina vergisi yok 


Piyasalar nasıl bir hükümet istiyor 


Picasso’nun sofrası 


Tam güvenlikli meydanımız bulunmuyor 


</TEXT>
</DOC>
