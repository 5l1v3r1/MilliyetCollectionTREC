<DOC>
<DOCNO> 111922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/guncel/gun08.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevişmeden aşk anlatılamaz mı .. 
</HEADLINE>
<TEXT>

ÇAPRAZ ATEŞ 
     AYTEN GÖRGÜN 

     39. Antalya Altın Portakal Film Festivali’nde Hülya Avşar’ın başrolünü Kenan Işık’la paylaştığı "Yeşil Işık" filmi ödül alamadı. Festivalin Jüri Başkanı Şerafettin Gür, filmde aşkı seyirciye tam yansıtmadığı için Avşar’a ödül vermediklerini söyledi. Bu duruma tepki gösteren Avşar, "Ödüller, filmlerdeki öpüşmeye, sevişmeye mi bağlı Öpüşmeden de aşk anlatılır" dedi. Sinemada sevişmeden aşk yansıtılamaz mı Görüşler şöyle 
     
     Lale Mansur Oyuncu 
Sevişmek gerekmez      Günden Kalanlar filminde Emma Thompson kapıdan içeri giriyor ve Anthony Hopkins’i kitap okurken buluyor. Aralarında hiçbir şey geçmiyor, sadece bir saniye bakışıyorlar. Aşkları, tutkuları, her şeyleri o saniyede yaşanıyor. Olağanüstü bir sahneydi. Sanki özel bir anında yakalamış gibi aralarında inanılmaz müthiş bir aşk vardı. Tabii ki aşkı yansıtmak için sevişmek gerekmez. Aşkı anlatmanın bin tane yolu var. 
     
     Halil Ergün Oyuncu 
Aşkın birçok yolu var      Erotizmi çok iyi anlatmak için, belki çıplaklık sahnesi gerekebilir. Ama aşkı bir sevişme noktasında anlatmak diye bir şey olamaz. Aşkın birçok yolu vardır. Bu sanatçının yaratıcılığına bağlıdır. Aşk, temaslarla, bakışlarla, anlarla, sessizlikle anlatılabilir. Aşk, insanların gözlerinden yakalanır. Yatağa girmekle ya da sevişmekle aşk anlatılır diye bir anlayış olamaz. İnandırıcı olması için de sevişme sahnesi koymak, ya da erotizmi karıştırmak diye bir şart yoktur. 
     
     Reis Çelik Yönetmen 
Leyla hiç öpüşmedi      Aşkı yansıtmak için sekse değil, duyguya gerek var. Hik yenizle, duygularla ve bakışmalarla aşkı yansıtabilirsiniz. Hiçbir diyalog olmadan yapılan sekste aşk yoktur. Buna karşılık hiç birbirini öpmemiş bir çiftin arasındaki olağanüstü aşkı yaşar, oturur ağlarız. Leyla - Mecnun hiçbir zaman sevişmemişler, hatta birbirlerine yaklaşmamışlardır. Ama aşkları efsaneleşmiştir. Cinsellik gerekli değil. 
     
     Ali Poyrazoğlu Tiyatro sanatçısı 
Ellerle duyabilirsiniz      Aşkı yansıtmak için mutlaka dokunmak gerekiyor. Açıkçası ben dokunmadan hissedemiyorum. Bu bakarkör olduğumdan değil. Çünkü ellerle duyabilirsiniz. Dokunarak karşınızdakini ve onun vücudunun müziğini daha iyi görebilirsiniz. Aşk bir bakışla, bir cümlecikle, bir şiirle de yansıtılabilir. Ama ben dokunarak aşkı yaşayanlardanım. 
     
     Derviş Zaim Yönetmen 
Sevişme gerekebilir      Aşkı yansıtmak için gerekiyorsa sevişme sahnesi koyarım. Böyle bir ikilem yanlış. Cinsellik soyutlanınca, daha sonradan kopartılmış bir biçimde konuluyor. Ancak, cinsellik her zaman da aşkı yansıtmak için şart değil. Gördüğüm en güzel aşk filmlerinden birisi "Zeytin Ağaçlarının Altında" adlı İran filmidir. Oradaki kız bırakın bedenini, saçını göstermiyor. Bu hiç sevişme sahnesi olmayacak anlamına gelmesin. 
     
     Hale Akınlı Tiyatro sanatçısı 
Dokunarak yaşanır      Aşkı yansıtmak için dokunmak da gerekiyor. Aşk bir çekim alanı yaratır. İnsan şık olduğu zaman karşı taraf dev bir mıknatıs haline gelir. Gerçek bir aşkın dokunulmadan yaşanabileceğine inanmıyorum. Dokunma, aşkın somutlaşması demek. Aşkın yansıtılması için iki kişi çırılçıplak yatağa girerek deli gibi de sevişebilir. Veya sadece bir öpüşme, yatak sahnesinden çok daha etkili olabilir. 
     



 GÜNCEL 












</TEXT>
</DOC>
