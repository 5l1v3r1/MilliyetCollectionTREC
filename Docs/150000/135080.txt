<DOC>
<DOCNO> 135080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur03.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de feci kaza 2 ölü 
</HEADLINE>
<TEXT>

     Şişli'de yoldan karşıya geçmeye çalışan hamile kadınla kocası hızla gelen bir aracın çarpması sonucu yaşamını yitirdi. 
     Çırağan Sarayı'nda depocu olarak görev yapan Şenol Toksoy 34 ile eşi Şeniz Toksoy 23 dün akşam birlikte yemeğe gittiler. Saray çılaşanları için düzenlenen yemekten 23.30 sıralarında çıkan Toksoy çifti ticari bir taksiyle Yenilevent Metro İstasyonu'na geldi. Yolun karşısına geçmek için alt geçite yönelen talihsiz aile geçitin kapalı olduğunu görünce cadde üzerinden geçmeyi denedi.Yolun ortasına geldiklerinde Mecidiyeköy istikametine giden 34 TT 895 plakalı bir araç genç çifte çarptı. Çarpmanın etkisiyle ağır yaralanan Toksoy çifti yolun ortasında kaldı.Bu sırada aynı istikamete giden EJP 02 plakalı başka bir otomobil yerde yatan Şeniz Toksoy'un üzerinden geçti. Feci kaza sonrası Şenol Toksoy ve Şeniz Toksoy olay yerinde hayatını kaybetti. Kazaya karışarak yaraladıkları Toksoy ailesine yardım etmeden kaçan vicdansız şoförlerin yakalanması için araştırma başlatıldı. Toksoy çiftine önce çarpan 34 TT 895 plakalı oto Yenilevent Akasya Sokak'ta bulundu. 
     





</TEXT>
</DOC>
