<DOC>
<DOCNO> 115799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sonspo11.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor teknik direktörü Çalımbay "Kendimize güveniyoruz" 
</HEADLINE>
<TEXT>

     Kenan Çimen Bildiriyor - Futbolda UEFA Kupası 2. tur ilk maçında, 31 Ekim Perşembe günü deplasmanda Çek Cumhuriyeti'nin güçlü ekibi AC Sparta Prag ile karşılaşacak olan Denizlispor'da, teknik direktör Rıza Çalımbay, rakiplerinden çekindiklerini, ancak korkmadıklarını söyledi. 
     Denizlispor'un kamp yaptığı Praha Otel'de bir basın toplantısı düzenleyen Rıza Çalımbay, rakiplerinin dünya sıralamasında 11. olduğunu belirterek, ''Sparta Prag'ın son 10 yıl içinde ülkesinde 9 lig şampiyonluğu bulunuyor. Şu anda da liglerinde yenilgisiz lider bulunuyorlar. Ayrıca UEFA Kupası'nı kazanmayı hedefliyorlar. Futbolcularının her biri 15-20 milyon dolar değerinde. Poborsky, Novotny ve Jarosit gibi as futbolcuları var. Çok hızlı ve iyi futbol oynuyorlar. Daha önce Fenerbahçe ve Galatasaray'ı da eleşmişlerdi'' diye konuştu. 
     Rakiplerinin iyi bir takım olduğunu vurgulayan Çalımbay, sözlerini şöyle sürdürdü 
     ''Biz kendimize güveniyoruz. Fransa Kupası Şampiyonu'nu eleyerek buraya geldik. Sparta Prag'dan çekiniyoruz, ancak korkmuyoruz. Burada havanın soğuk olması bizim için bir avantaj. Futbolcularım daha çok koşacak. Böyle maçlar futbolcular için önemli bir şans. Alınacak iyi bir sonuç, bizi daha iyi bir konuma getirecek.'' 
     





</TEXT>
</DOC>
