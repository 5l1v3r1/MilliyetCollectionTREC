<DOC>
<DOCNO> 145046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko24.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC Başkanı Petrol fiyatları savaş sonrası düşecek... 
</HEADLINE>
<TEXT>

     Petrol İhraç Eden Ülkeler Teşkilatı OPEC Başkanı Abdullah al-Attiyah, Irak savaşı sonrasında petrol fiyatlarının muhtemelen düşeceğini bildirdi. 
     Katar'ın Petrol Bakanlığı'nı da yürüten al-Attiyah, CNN televizyon kanalında yayınlanan mülakatında, Irak'a yönelik savaş sona erdiğinde, iyi beslenen petrol piyasalarının fiyatlarda hızlı düşüşü başlatacağını söyledi. 
     ''Halihazırda hiçbir petrol sıkıntısı olmadığına inanıyorum'' diyen al-Attiyah, global piyasalardaki arz fazlalarının bir kez savaş sona erdiğinde fiyat düşüşlerine yol açabileceğini kaydetti. 
     Al-Attiyah, ''Bugün piyasada daha çok petrol olduğundan eminim, endişem, petrol fiyatı çok dramatik biçimde düştüğünde daha sonra ne olacağıdır'' diye konuştu. 
     Attiyah, kabileler arasındaki savaş nedeniyle petrol üretiminin yüzde 29 azaldığı OPEC üyesi Nijerya'nın üretimdeki geçici kesintiyle başa çıkabileceğini belirtti. 
     




</TEXT>
</DOC>
