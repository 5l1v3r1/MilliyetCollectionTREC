<DOC>
<DOCNO> 133341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/magazin/yazdud.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş dünya kulübü olacak 
</HEADLINE>
<TEXT>

Lucescu bizden biri favori yemeği balık, tarihi çok seviyor. Yeni İmparator’ Sinan Engin ise Beşiktaş’ın başarısında şahısların değil ekibin önemli olduğunu söylüyor. İki değerli insan ile futbolu ve özel yaşamı konuştuk 
     00. yılında Beşiktaş’ı, yakışıklı başkan Serdar Bilgili ve futbolcularla birlikte başarıya taşıyan iki ismi konuk ettim bu kez. Ah pardon Her başarılı erkeğin arkasında mutlaka bir kadın vardır. Bir de Ayşe Karasu Engin’le sohbet ettim. BJK’nin aslan menajeri Sinan ve dünya tatlısı teknik direktörü Lucescu ile Ümraniye’deki muhteşem Nevzat Demir Tesisleri’nde buluştuk. Tesadüf bu ya, 20 yıllık arkadaşım, genç ve başarılı iş adamı, Beşiktaş Futbol Şubesi Sorumlusu Yıldırım Demirören de oradaydı. Sinan 25 yıllık kral dostum. Ne günlerimiz, gecelerimiz geçmiştir onunla. Yıldırım’la da öyle. Bizim Sinan ve Yıldırım ile olan muhabbetimiz eskilere uzanınca hoca bakakaldı tabii. Bereket antreman vardı da adam kurtlar sofrası’ndan, yani bizden kurtardı kendini. Ama şu kadarını söyleyeyim Şeker gibi bir insan Lucescu. Öyle poposu kalkan, burnundan kıl aldırmayan, üstelik de benim dostum olduğunu söyleyen teknik direktörlere hiç mi hiç benzemiyor. Haydi sohbete geçelim 
     
ŞD-Sinan özgeçmişinden söz edelim. 
     SE-1974 yılında Beşiktaş Futbol Okulu’na girdim. 1981-1988 yılları arasında Beşiktaş Takımı’nda oynadım. Ama o sıralar stresli bir dönemimdi. Antrenörlerle pek anlaşamadım ve Beşiktaş’dan ayrılmak zorunda kaldım. Bazı takımlarda teknik direktörlük yaptım. 2.5 seneden beri Beşiktaş’ta menajerlik görevini sürdürüyorum. Sayın Serdar Bilgili’den bu teklif geldiğinde tereddütsüz kabul ettim. 
     
ŞD-Futbolcu Sinan ve menajer Sinan... Hangisi daha riskli Hangisi seni maddi ve manevi açıdan daha çok mutlu etti 
     SE-Menajerlik daha riskli. Futbolcu olarak kaybettiğin zaman tek başınasın, birey olarak düşünüyorsun. Menajer olduğunda bütün takımın sorumluluğu sana ait. Futbolculukta daha çok para var ama ikisinin de mutluluğu ayrı. 
     
ŞD-Beşiktaş’ın bugün geldiği yerde müthiş payın olduğunu biliyorum. Her ne kadar fanatik bir Galatasaraylı da olsam mesleğim gereği takip ediyorum. Lucescu ile aranızda bugüne kadar sürtüşme yaşandı mı 
     SE-Asla. Çünkü Lucescu iyi bir adam. Üstelik işini çok iyi yapıyor. O nedenle aramızda saygı ve sevgiye dayanan bir birliktelik var. 
     
ŞD-Futbolcu ve taraftarların babası gibisin. Onlar yenildiklerinde de kazandıklarında da hep sana sarılıyorlar. Bu başarıyı nasıl elde ettin 
     SE-Ben yapı olarak sevecen, herkese iyilik yapmaya çalışan, kimseyi kırmamaya özen gösteren bir insanım. Onun için futbolcularımız olsun, taraftarlarımız olsun, beni yakından tanıyan insanlar çok seviyorlar. Bunun için ayrı bir çaba sarfetmiyorum, sadece olduğum gibi davranıyorum. 
     
ŞD-Sen ve Lucescu Sergen’i yeniden sahalara kazandırdınız. Yumuşak bir yüreğin ama prensiplerinden asla taviz vermeyen bir kişiliğin var. Futbolculara kardeşlik ruhu kazandırmayı nasıl başardın 
     SE-Sergen’i bir sene önce almak istiyordum. Bazı sebeplerden dolayı alamadık. Bu sene Sayın Lucescu, Sergen’i alma taraftarı olduğu için transferini Beşiktaş yaptı. Yumuşak bir insanımdır ama yerine göre sertleşebiliyorum. Beni suistimal eden insanı aynı hatayı yinelememesi için uyarırım, devam ederse de siler ve gerekeni yaparım. Benim için disiplin değil, prensipler önemlidir. BJK’ne ihanet eden futbolcuyu aramızda bulundurmayız. Futbolcularıma her zaman iyi insan, iyi arkadaş, sonra da iyi futbolcu olmaları gerektiği yönünde konuşmalar yaparım. 
     Bu da bana göre başarıyı getirir. Aslında başarının bulunduğu yerde zaten kardeşlik ve dostluk vardır. 
     
ŞD-Sence Lucescu, Terim’i geçti mi Spor medyası hep iki hocayı karşı karşıya getiriyor. Şu an hangisi daha kuvvetli Ama bak söyleyeyim, bu soruya kesin yanıt istiyorum, ona göre. 
     SE-Sayın Fatih Terim’in geçmişten gelen başarıları gözardı edilemez. Ama şu anki durumda Sayın Lucescu’nun çalıştırdığı takım, yani Beşiktaş lider olduğu için ve Galatasaray’dan ayrılıp bize geçtikten sonra bu başarıyı yakaladığı için Fatih Hoca ile karşı karşıya getiriliyor. Bu da futbolda yaşanan tatlı rekabettir aslında. Bana göre ise ikisinin de çok farklı özellikleri vardır. Şu anda ikisi de camialarında çok kuvvetli. Ama Lucescu’nun takımı lider olduğu için bir adım önde. Bu, Fatih Terim’in kötü olduğu anlamına gelmez. Zaten şu an ligin yarısındayız. Hangisinin iyi olup olmadığını sezon sonunda göreceğiz. 
     
ŞD-Senin için pek çok kişi "Yeni İmparator" diyor. Kendini bu sıfata layık görüyor musun 
     SE-Her takımın taraftarı, sevdiği insanlara bu yakıştırmaları yapar. Bunlar onur verir tabii. Beşiktaş şampiyon olursa kendimi bu sıfata layık görürüm. Ama ben imparatorluğu Lucescu’ya devrettim. Bizim imparatorumuz Sayın Mircea Lucescu’dur. 
     
ŞD-Lucescu, Galatasaray’dayken "Fatih Terim’in mirasını yedi" diye yazdılar. Ama Lucescu Beşiktaş’ta da aynı başarıyı gösterdi. Bu konuda senin ve Lucescu’nun ayrı ayrı değerlendirmelerini öğrenmek istiyorum. 

SE-Ben buna katılmıyorum. Her hoca yeniliklerle gelir. Lucescu yeni oyuncular getirdi ve Galatasaray’ı şampiyon yaptı. Bunu küçümsememek, kimselere mal etmemek lazım. Bu takımın teknik direktörü o anda kimse, başarı onundur. 
     ML-Evet, pek çok spor yazarı önceleri beni yıpratmaya çalıştı. Ama daha sonra başarılarımı görünce ve aynı başarıyı Beşiktaş’da da devam ettirince eskisi gibi üzerime gelmiyorlar gülüyor . 
     
ŞD-Sayın Mircea Lucescu, Fatih Terim ile kıyaslanmak sizi rahatsız ediyor mu 
     ML-Bence camiaları kıyaslamak lazım. Kişileri değil. Ayrıca bunlardan rahatsızlık duymamak gerek. 
     
ŞD-Beşiktaş’ı başarıya getiren etkenler neler oldu Sinan Başkan mı, yönetim mi, sen mi, Lucescu mu, futbolcular mı .. 
     SE-Beşiktaş’da Sayın Serdar Bilgili yönetime geldikten sonra kulüpte kurumsal olarak büyük değişimler oldu. İdari, tesisleşme anlamında. Futbol takımı bünyesinde de olumlu değişiklikler yaptık. Biz bir misyon üstlendik ve bu misyonumuzu bütün Türkiye kabul etti. Futbolcusundan malzemecisine, fizyoterapistinden doktoruna kadar herkes görevini biliyor. Bütün çalışanlar birbirine saygılı. Amaç, Beşiktaş’ı dünya kulübü yapmak. Zaten öyle yönetiyoruz. Bu bir takım oyunu, kişilerin başarısı yok. Başarıyı da başarısızlığı da paylaşmak lazım. Biz bu felsefeyle hareket ediyoruz. Sayın Lucescu da bu görüşte. 
     
ŞD-Başkanla ilgili pek çok söylenti çıktı. Futboldan uzak biri olduğu iddia edildi. Senin ve Lucescu’nun Serdar Bilgili ile ilgili düşüncelerini alabilir miyim 
     SE-Başkanların futbolu çok iyi bilmeleri önemli değil. Onlar sadece kulübü idari olarak yönetirler. Futbol ile teknik kadro ve futbol şubesi ilgilenir, başkana bilgi verirler. Sayın Serdar Bilgili, Beşiktaş Futbol Takımı’nın en ufak detayına kadar konuya hakim. İlgisiz değildir. Oldukça otoriterve demokratiktir. Çok da serttir. 
     ML-Dünyada da başkanların futboldan çok iyi anlamaları gerekmez ki. 
     Sayın Bilgili Beşiktaş’a hakim durumda. Ayrıca Futbol Şubesi Sorumlusu Sayın Yıldırım Demirören tüm antremanlarda, her türlü sorunda hep yanımızda. 
     
ŞD-Transferler sırasında hiç Lucescu ile birbirinize ters düştüğünüz oldu mu Olduysa nasıl çözümlediniz 
     SE-Futbolun dili birdir. İnsanların zekası ile alay etmemek lazım. Hiç bir zaman ters düşmeyiz. Akıllı insanlar zaten ters düşmezler. 
     
ŞD-İkinci yarıda nasıl bir 
     Beşiktaş izleyecek taraftarlarınız Hedef tabii ki şampiyonlukama sizlerin görüşü ne 
     ML-İkinci yarı oldukça zor maçlarımız var UEFA olsun, Türkiye Kupası olsun, lig maçları olsun. Onun için ikinci yarı çok zor geçecek. Ama bu kadromuz bunların üstesinden gelecek. Kadromuza güveniyorum. 
     SE-Ben de aynı görüşteyim, hocamız gerekeni söyledi zaten. 
     
ŞD-Sence Lucescu nasıl bir hoca Futbol bilgisi, insanlığı, yüreği .. 
     SE-Sayın Lucescu çok iyi bir hoca ve iyi bir insan. Futbol bilgisini tartışmaya gerek yok, çünkü çok üst düzeyde. 
     
ŞD-Sayın Lucescu, size göre Sinan Engin nası bir menajer Birlikte çalışmaktan mutlu musunuz 
     ML-Çok sempatik, iyi bir menajer. Futbolcular için bir ağabey. Kendisiyle çalışmaktan çok mutluyum. 
     
ŞD-Sinan, normal yaşantında fazla kavgacı değilsindir. Ama izliyorum, bazı maçlarda birden kükrüyorsun. Aslan burcu olduğunu biliyorum. Aniden ateş alman burcunun özelliği mi 
     SE-Beşiktaş’ın kaybetmesi beni çok üzüyor. Kendimi kaybediyorum. Bir maçta aşırı sinir yaptım. 
     O da rakip futbolcuların bizim arkadaşlara küfür etmesinden kaynaklandı. Bu olay fazla abartıldı. 
     
ŞD-Senin ve Lucescu’nun kendinize özgü kanunlarınız olduğunu duydum. Lütfen bu soruma ayrı ayrı yanıt verin. Senin kanunların ne Lucescu’nunkiler ne 
     ML-Bir kere Beşiktaş’da kardeşlik, dostluk, ağabeylik ilişkileri var. Ben çocuklarımdan memnunum. Öyle kanunlara, manunlara gerek yok. Maç, idman ve kamplar dışında herkesin bir özel yaşamı vardır. 
     SE-Bizim kanunlarımız pek yoktur, prensiplerimiz vardır. Futbolcular çok akıllı insanlar. Onlar neyin ne olduğunu çok iyi bilirler. Birbirimizi tanıyoruz. 
     
ŞD-Sinan Engin, kendinegöre nasıl bir insan Futbolcu, menajer ve baba olarak... Çocuklarının, yani Oğulcan ve Elif’in ilerde hangi meslekleri seçmesini arzularsın 
     SE-Sıcakkalpli, sevecen, insanları çok seven bir yapım var. Bir kere kırıldığım insana bakış açım ömür boyu değişir, soğurum. Bu huyumu aslında pek sevmiyorum ama elimde değil. Sen de Aslan burcusun, bilirsin. Oğulcan’ın ilerde çok iyi bir futbolcu, Elif’in de çok iyi okuyan, ailesine saygılı bir genç kız olmasını isterim. Ama ikisinin de öncelikle insan olmaları önemli. 
     
ŞD-Sayın Lucescu, Türkiye’de kendinizi nasıl hissediyorsunuz 
     ML-Kendi memleketimde gibiyim. Eşim yanımda, torunlarımı özlediğim an geliyorlar. Zaten Türkiye’yi çok seviyorum ve hiç yabancılık çekmiyorum. 
     
ŞD-Yemeklerle aranız nasıl 
     ML-Çok iyi. Özellikle balık ve İtalyan mutfağını seviyorum. Balık için Park Fora’ya, İtalyan yemekleri için de Paper Moon’a gidiyorum. 
     
ŞD-Boş zamanlarınızı nasıl değerlendiriyorsunuz 
     ML-Tarihi çok seviyorum. Çok da kitap okuyorum. Türkiye, İstanbul tarihi ve kültürel açıdan zengin bir ülke. Camiler, medreseler, müzeler... Bir müzeden bir saat çıkmadığım oluyor. Karım da tarih profesörü. 
     
     Evet efendim, bir sohbetin daha sonuna geldik. Bu pazar da bu kadar. Kalın sağlıcakla, yine en kötü gününüz benimkinden iyi olsun. 
     
Karısının gözüyle Sinan EnginŞD-Sevgili Ayşe, Sinan’ı bir de senden dinleyelim. Evdeki ruh haliyle sahalardaki ruh hali arasında ne fark var 
     AE-Takım kaybettiğinde eve gelmemesi daha iyi. Çünkü morali çok bozuk oluyor. Bu hali de hepimize yansıyor 
     
ŞD-Çocuklarıyla arası nasıl Onlara hiç kızdığı, bağırdığı oluyor mu 
     AE-Çocuklarını çok seviyor. Takım yenilse, suratı asılsa bile onlara kızamıyor. 
     Elif küçük, biraz da çok sevildiği için şımarıyor, onu uyarmak bana düşüyor. Elif ile Oğulcan’ın arası da çok iyi. 
     Yalnız Elif, Oğulcan’ı sorularıyla bunaltıyor. O nedenle Oğulcan bazen nereye kaçacağını bilmiyor. 
     
ŞD-Sinan’ın bu yaşantısından memnun musun Hayatı hep sahalarda, maçlarda geçiyor. Beşiktaş ile evli gibi. Eşi olarak rahatsız oluyor musun 
     AE-Onun işi, hayatı bu. Bize yeterince vakit ayırdığı için hiçbir rahatsızlık duymuyoruz. 
     
ŞD-Sinan’ın hobileri ve fobileri nelerdir 
     AE-Fobisi yoktur. Hobileri çok fazla. Evde televizyon seyretmeyi, çocuklarıyla oynamayı, onlarla güreşmeyi sever. 
     
ŞD-Sinan tığ gibi delikanlıydı. Son yıllarda çok kilo aldı ama yine de çok şık giyiniyor. Giyimiyle sen mi ilgileniyorsun 
     AE-Evet. Gömleğinden kravatına kadar her şeyiyle ben ilgileniyorum. Giyime çok önem veriyor. Çok titizdir. Pantolonun ve gömleğin ütüsü onun için çok önemlidir. 
     
ŞD-Sen spor yapıyor musun ve hangi takımı tutuyorsun 
     AE-Bazen yapıyorum. Tabii ki Beşiktaş’ı tutuyorum. 
     
ŞD-Benim bildiğim Sinan ara sıra yaktığı purodan başka sigara içmez, alkol almaz, gece hayatını sevmez. Ama sen gezmeyi seversin. Peki bu konuda sıkıntı yaşıyor musunuz 
     AE-Hayır. Sinan arkadaşlarımla gezmeme izin veriyor. Bu konuda tutucu değildir. Ben onunla gezmek istiyorum ama o gece hayatından nefret ediyor. Sanırım zamanında çok gezdi, şimdi de yoruldu. 
     
ŞD-Sinan doğumgünü, evlilik yıldönümü gibi günleri hatırlar mı Çok istediğin ama birlikte olmadığınız ve seni üzen bir anınız var mı "Şu tatile Sinan’la çıksaydım" ya da "Bu gece Sinan da yanımda olsaydı" dediğin oldu mu 
     AE-Hemen hemen bütün özel günlerde beraber olduk. Onun için bütün günler özeldir zaten. Bu yaz çok az birlikte olabildik. Transferlerden dolayı sadece bir kere denize girdi. Allah onu başımızdan eksik etmesin. 
     
     



 MAGAZİN 











</TEXT>
</DOC>
