<DOC>
<DOCNO> 139711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo07.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili Şimdi hedefimiz UEFA Kupası'nda final oynamak... 
</HEADLINE>
<TEXT>

     Beşiktaş Kulübü Başkanı Serdar Bilgili, ''Şimdi hedefimiz UEFA Kupası'nda final oynamak'' dedi. 
     Serdar Bilgili, Başbakan Abdullah Gül'ün kabulünden sonra Başbakanlık'tan ayrılırken basın mensuplarına yaptığı açıklamada, mart ayı itibariyle Beşiktaş'ın 100. yıl kutlamalarına başlayacaklarını belirterek, şöyle konuştu 
     ''Kutlamalarımıza, Cumhurbaşkanımız, TBMM Başkanımız, Başbakanımız ve Genelkurmay Başkanımızı ziyaret ederek ve Anıtkabir'e çelenk koyarak başlamak istiyoruz. 100. yıl kutlamaları ve UEFA Kupası'ndaki başarımızı, devlet erkanımızla paylaşmak istedik. UEFA Kupası'nda tarih yazarak buraya geldik. Şimdi hedefimiz UEFA Kupası'nda final oynamak'' diye konuştu. 
     Bilgili, bir gazetecinin, Başbakan'ın, maçın son 10 dakikasını nasıl izlediğini söyleyip söylemediğini sorması üzerine de, ''Çok heyecanlanmış, özellikle 2. golden sonra hayli endişelenmiş'' dedi. 

     
</TEXT>
</DOC>
