<DOC>
<DOCNO> 142507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sonspo17.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da Trabzonspor maçı hazırlığı... 
</HEADLINE>
<TEXT>

     Samsunspor, cumartesi günü sahasında oynayacağı Trabzonspor maçının hazırlıklarını sürdürüyor. 
     Nuri Asan Tesisleri'nde, Teknik Direktör Sakıp Özberk gözetiminde çalışmalarına devam eden Karadeniz ekibi, bugünkü idmana düz koşuyla başladı. Daha sonra çift kale maç yaptıran Özberk, oyuncularından hata yapmamalarını isteyerek sık sık uyardı. İdmana, sakatlıkları süren Ercan ve Sauzo katılmadı. 
     Çalışmaları izleyen Kulüp Başkanı İsmail Uyanık, yaptığı açıklamada, takımına sonuna kadar güvendiği belirterek, ''Bu hafta Trabzonspor'la karşı karşıya geleceğiz. Hedefimiz 3 puan almak'' dedi. 
     Deplasmanda oynadıkları karşılaşmada Trabzonspor yöneticilerinin kendilerini çok iyi ağırladığını ifade eden Uyanık, ''Biz de misafirperverliğimizi göstererek onları aynı şekilde ağırlamaya çalışacağız'' diye konuştu. 
     Uyanık, futbolun sahada kalması gerektiğini belirterek, taraftarlardan rakip takıma centilmence yaklaşmalarını istedi. 
     





</TEXT>
</DOC>
