<DOC>
<DOCNO> 119596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur23.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Simitis ile öğle yemeği yedi... 
</HEADLINE>
<TEXT>

     AK Parti Genel Başkanı Recep Tayyip Erdoğan, Yunanistan Başbakanı Kostas Simitis ile öğle yemeğinde bir araya geldi. 
     Erdoğan ve Simitis, Başbakanlık binasından çıktıktan sonra birlikte yürüyerek, Meclis Başkanlığı binasının yanındaki ''Aigli Restaurant''a geldiler. 
     Yol boyunca, 2004 yılında Yunanistan'da yapılacak olimpiyatlar hakkında tercüman aracılığıyla sohbet eden Erdoğan ve Simitis, daha sonra yemeğe geçtiler. 
     Yemekte lagos balığı ve karidesten oluşan mönünün yanı sıra alkollü içki servisi de yapıldı. 
     Bu arada, Erdoğan lokantaya yürürken Yeni Şafak Gazetesi adına geziye katılan, kapatılan FP'nin eski milletvekillerinden Nazlı Ilıcak'a dönerek, ''Beraber yürüdük biz bu yollarda'' dedi. 
     Yemek, basına kapalı olarak gerçekleşti. 
     





</TEXT>
</DOC>
