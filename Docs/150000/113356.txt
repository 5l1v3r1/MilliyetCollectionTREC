<DOC>
<DOCNO> 113356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko09.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehirlerarası telefona, üç aylık yüzde 50 indirim 
</HEADLINE>
<TEXT>

     20 Ekim’den başlayarak üç aylık bir süre için şehirlerarası telefon görüşme ücretlerine yüzde 50 oranında indirim uygulanacak. Telekom Yönetim Kurulu’nun aldığı karara göre, 20 Ekim 2002 - 20 Ocak 2003 arasını kapsayan üç aylık dönemde, şehirlerarası görüşme ücretinde yüzde 50 oranında indirim geldi. 
     İndirimin devreye girmesinin ardından halen dakikası 240 bin lira olan şehirlerarası görüşme ücreti, 120 bin liraya düşürülecek. Halen indirimli olan saat 20.00’den sabah 08.00’e kadar olan şehirlerarası görüşme ücretleri de yüzde 50 daha ucuzlayacak. 
     
     Şehiriçi de indirimli 
     Bu saatlerde yapılacak şehirlerarası görüşmelerde aboneler, bir dakikalık görüşme için 120 bin lira yerine 60 bin lira ödeyecek. Telekom, şehiriçi telefon görüşme ücretlerinde de indirime gidecek. 
     Halen dakikası 60 bin lira olan şehiriçi görüşme ücreti, 3 aylık kampanya süresince her gün saat 20.00’den erkesi gün sabah 08.00’e kadar 30 bin lira olacak. 
     



 EKONOMİ 





















</TEXT>
</DOC>
