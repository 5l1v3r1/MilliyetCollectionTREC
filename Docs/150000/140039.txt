<DOC>
<DOCNO> 140039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yasam/yas07.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
30 kişi istedi 1 kişiye vardı 
</HEADLINE>
<TEXT>

     MUSTAFA OĞUZ İzmir DHA 

     Sema Erlagıp, İzmir Yeşilyurt Ordu Caddesi’nde, 4 yaşında doberman cinsi bir erkek köpek buldu. Altı gün boyunca hiç yemek yemeyen köpek, sürekli ağladı. Köpeğin sahibini aradığını DHA aracılığıyla duyuran Erlagıp’a onlarca başvuru geldi. Türkiye’nin dörtbir yanından 50’ye yakın kişi "Köpek benim" deyince Sema Erlagıp herkese aynı saatte organizasyon şirketinde randevu verdi. Köpeklerine kavuşma umuduyla gelen 30’a yakın kişi salona sıralandı. Köpeğin kendilerine ait olmadığını ilk bakışta görenlerden bazıları hayal kırıklığına uğradı, 4 gün önce köpeğini kaybeden Çiçek Çelik ise gözyaşlarını tutamadı. Doberman, salonda bulunan herkesi koklayıp kendisine "Dost" diye seslenen Mustafa Görece ile sarmaş dolaş oldu. Şüpheye yer bırakmamak için Dost dışarıya çıkarılıp yeniden salona getirildiğinde sonuç değişmedi. 
     



 YAŞAM 

















</TEXT>
</DOC>
