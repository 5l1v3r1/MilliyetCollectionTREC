<DOC>
<DOCNO> 121724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/siyaset/siy05.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dönem başkanını aradı 
</HEADLINE>
<TEXT>
Bush’tan AB’ye Türkiye baskısı 
     İHSAN DÖRTKARDEŞ DHA 

     ABD Başkanı George W. Bush ve Dışişleri Bakanı Colin Powell’ın, AB için Türkiye’ye takvim verilmesi konusunda çalışmalarını hızlandırdığı, Bush’un bizzat AB Dönem Başkanı, Danimarka Başbakanı Anders Fogh Rasmussen’e telefon ettiği belirtildi. 
     Financial Times’ın dünkü sayısında yayımlanan, "Bush ve Powell, Türkiye’yi üyeliğe alması için AB’ye baskı yapıyor" başlıklı haberde, AB’ye baskı kampanyasına Bush ile Powell’ın öncülük ettiği kaydedildi. 12 Aralık’taki Kopenhag Zirvesi’nde Türkiye’ye tarih vermeleri için Avrupalılara "eşi görülmedik bir baskı" yapıldığını yazan gazetede şu ifadelere yer verildi 
     "Bush ile Powell, Körfez’de olası bir savaş çıkmadan önce, müzakerelere yeşil ışık yakılmasını istiyor. ABD, Türkiye’deki yeni hükümeti, diğer Müslüman ülkelere laik demokraside İslamcı bir yönetimin örneği olarak sunuyor ve başarılı olması için ciddi yatırım yapıyor. Bush, konuyla ilgili olarak AB Dönem Başkanı Rasmussen’e telefon açtı, ayrıca Prag’daki NATO Zirvesi’nde Türkiye’yi gündeme getirdi." 
     
     İlk sırada 
     Gazetenin Brüksel muhabiri Judy Dempsey imzalı haberde de, Türkiye’nin AB gündeminin ilk sırasına oturduğu, bazı üyelerin itiraflarına rağmen, Türkiye’ye kapıların açılması olasılığının güçlendiği ifade edildi. 
     



 SİYASET 















</TEXT>
</DOC>
