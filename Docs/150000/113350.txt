<DOC>
<DOCNO> 113350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/ekonomi/eko03.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’nin hedefi AKP Silahı İncir, kabak ve kavun 
</HEADLINE>
<TEXT>

1987 seçimindeki SHP’nin "limonölu kampanyasından sonra, bu kez de CHP meyve, sebzeli kampanya başlattı. CHP’nin incir, kabak ve kavunlu kampanyasındaki sloganlar, rakip olarak gördüğü AKP’yi hedef aldı 
     ŞÜKRÜ ANDAÇ 

     Sosyal demokratlar, Erdal İnönü’nün başında bulunduğu SHP’nin 1987 seçimlerinde "Limon gibi sıkılmayın" sloganlı reklam kampanyasının ardından bu seçimlerde de meyve, sebzeli kampanya açtı. 
     CHP, dünden itibaren inciri kullanarak Ocağınıza incir ağacı dikilmesin’ sloganıyla gazetelere ilan vermeye başladı. Kampanyanın ikinci bölümünde kabak kullanılıp Başınıza patlamasın’, üçüncü ve son bölümünde ise kavun kullanılarak Kelek çıkmasın’ denilecek. 
     
     AKP, kabak oldu’ 
     CHP’ye bu reklam kampanyasını hazırlayan İRA Reklam Ajansı’nın Kreatif Direktörü Yakup Ayan, CHP’nin Seçimi iyi olan kazansın’ düşüncesiyle bu reklamı yaptırdığını ve aslında alttan alta şu an tek rakibi olarak görünen AKP’ye ironik bir gönderme yapıldığını söyledi. 
     Ayan, bu reklam kampanyasının hazırlanırken basit ve halkın görsel olarak da anlayabileceği bir konsept tasarlamayı düşündüklerini, bunu yaparken şu an CHP’nin tek rakibi olarak görünen AKP’yi de hesaba kattıklarını belirtti. 
     
Kampanyanın rengi yeşil      Kullandıkları sebze ve meyvelerde özellikle yeşil rengi kullanarak şu an anketlerde CHP’nin rakibi olarak görünen AKP’ye gönderme yaptıklarını belirten Yakup Ayan, "Alt başlıkta yer alan Gizlisi saklısı olan değil, dürüst olan kazansın’ sloganlarıyla da iyi olan, açık olan, dürüst olan kazansın’ mesajını vermeye çalışıyoruz" dedi. Ayan, "Aslında bu reklamın net olarak anlatmak istediği, şu an rakip olarak görünen AKP’nin seçimden sonra halkı yanıltabileceğini insanlara anlatmaktı" diye konuştu. 
     
Salatalık ve biber sansür yedi...      CHP’nin reklam kampanyasını hazırlayan İRA Reklam Ajansı’nın Kreatif Deriktörü Yakup Ayan, meyve ve sebzeleri kullanmayı düşündükleri zaman, bunlarla ilgili halkın kullandığı deyimleri dikkate aldıklarını söyledi. 
     Ayan, "Bu aşamadan sonra geliştirdiğimiz tüm sloganları CHP’ye sunduk. CHP yönetimi sunduğumuz bu tekliflerden üçünü kabul etti. Bunlar, incir, kabak ve kavun" dedi. Diğer sloganlar ise CHP yönetiminden geri döndü. CHP, salatalığın kullanıldığı Acısı sonra çıkmasın’ ve biberin kullanıldığı Ağzınız yanmasın’ sloganlarını istemedi. 
     
SHP’nin sloganı limonluydu      Erdal İnönü’nün başında bulunduğu SHP, 1987 seçimlerinde ilk kez siyasal reklam kampanyalarının başlamasının ardından TRT’nin her iki kanalında ve gazetelerde "Limon gibi sıkılmayın" sloganıyla bir reklam kampanyası başlatmıştı. Bu kez de CHP, incir, kabak ve kavunu kullanarak AKP’ye karşı reklam kampanyalarına başladı. 
     1987 seçimlerinde oyları düşme eğilimi gösteren SHP, bu sloganın ardından oy patlaması yaşamış ve seçimlerden ikinci parti olarak çıkmıştı. Her iki kampanyada da, dikkat çeken nokta, sosyal demokrat partilerin kampanyalarında meyve sebzeyi kullanıyor olmaları. 
     



 EKONOMİ 





















</TEXT>
</DOC>
