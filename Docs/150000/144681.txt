<DOC>
<DOCNO> 144681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yasam/yas04.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yönetmenden dev Hitit belgeseli 
</HEADLINE>
<TEXT>

Haluk Bilginer’den Sanem Çelik’e pek çok tiyatrocu rol aldı Jeremy Irons seslendirdi. Yönetmen Tolga Örnek, muhteşem bir Hititler’ belgeseli yarattı 
     PINAR AKTAŞ İstanbul 

     Atatürk ve "Tanrıların Tahtı Nemrut" belgeselleriyle uluslararası alanda kendisini kanıtlayan genç Türk yönetmen Tolga Örnek 30 , aktör Jeremy Irons’ın seslendirdiği "Hititler" belgeseline imza attı. 
     Nemrut belgeselini hazırlarken Hititlerle ilgili ilginç malzemelere ulaşan Örnek, bu konuda da bir çalışma yapmaya karar verdi. Örnek ve ekibi, araştırmaları sonucu Hititler’in hayatını anlatan çözümlenmiş 25 bin tabletten 45’ini baz alarak bir senaryo hazırladı. Belgesel için dünyaca ünlü Hitit uzmanları da danışmanlık yaptı. Ortaya Hititler’in savaşları, barışları, aşkları, evlilikleri, saray entrikaları ve cenaze detlerinden oluşan bir senaryo çıktı. 
     
     Anadolu’dan Mısır’a 
     Canlandırma belgeselde Haluk Bilginer, Sanem Çelik, Fikret Kuşkan ve Burak Sergen gibi tiyatro kökenli sanatçılar oynadı. 1.5 yıllık araştırma sonucunda ortaya çıkan belgesel, Anadolu’nun 40 farklı köşesinin yanı sıra Mısır ve Suriye’de de yapılan 141 günlük çekimler sonucu tamamlandı. 
     
     Kaprissiz Irons 
     Jeremy Irons, 90 dakikalık belgeselin İngilizce seslendirme işini bir günde bitirdi. Örnek, Irons için "Sıfır kapris. Filmin senaryosunu da daha iyi hale getirdi. Okurken Okumamı beğenmezsen lütfen beni uyar’ gibi şeyler söyledi. Belki Türkiye’deki galaya gelecek" dedi. Tanıtım sponsorluğunu Kanal D ve CNN Türk’ün yaptığı "Hititler"in Los Angeles, İstanbul ve Ankara’da üç ayrı galası yapılacak. Belgesel, 9 Mayıs’ta sinemalarda gösterime girecek. 
     



 YAŞAM 


























</TEXT>
</DOC>
