<DOC>
<DOCNO> 132387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun22.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
PC piyasasında Çin, Japonya'yı geçti... 
</HEADLINE>
<TEXT>

     Kişisel bilgisayar PC piyasasında ABD birinciliğini korurken, Çin'in Japonya'yı geçerek ikinciliğe yükseldiği açıklandı. 
     Piyasa veri ve analiz şirketi IDC'nin araştırmasına göre, geçen yılın ikinci yarısında Çin pazarında 6.3 milyon, Japonya pazarında da 5.7 milyon adet PC satıldı. 
     IDC'nin uzmanlarından Kitty Fok, 2003 yılında Çin pazarında yüzde 18, Japonya pazarında da yüzde 4 oranında artış beklendiğini belirtti. 
     Kitty Fok, Halkın Günlüğü gazetesinde yer alan açıklamasında, Çin'de PC'lerin büyük bölümünün eğitim ve hükümet kuruluşları tarafından kullanıldığına işaret etti. PC satışları, geçen yıl dünya çapında yüzde 4'lük bir düşüş kaydedilirken, sadece Asya pazarlarında artış gösterdi. 
     Çin, geçen yıl en büyük cep telefonu piyasası haline de gelmişti. 
     





</TEXT>
</DOC>
