<DOC>
<DOCNO> 117546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/pulur.html </URL>
<DATE> 2002/11/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tayyip Erdoğan’ın başbakanlığı... 
</HEADLINE>
<TEXT>

     SALI günü Haber - Türk televizyonunun sorularına telefonla cevap verdik seçim sonuçlarını yorumlamamızı istediler. 
     Arkadan telefonlar başladı dostlar ve okurlar 
     "Sen bunları nasıl söylersin " 
     "Tayyip Erdoğan’ın başbakan olması gerektiğini nasıl söylersin " 
     "Milletvekili olamayan adamdan başbakan olur mu " 
     
     EVET, biz söyledik, Tayyip Erdoğan’ın başbakan olması gerektiğini biz söyledik, yine de söylüyoruz. 
     Şöyle bir düşünün, seçmenin yüzde 35’i Adalet ve Kalkınma Partisi’ne oy veriyor, seçim sistemi gereği, bu parti, son yıllarda görülmemiş bir çoğunlukla 363 milletvekili ile Meclis’e giriyor, ama partinin genel başkanı hem milletvekili seçilemiyor, hem de başbakan olamıyor, yasaklı... 
     Bu size garip gelmiyor mu 
     
     DİYECEKSİNİZ adam suç işlemiş cezasını çekiyor. 
     Buna bir itirazımız yok, lakin bu durum "fiili durumöla çelişki değil mi 
     Bu çelişkiyi kim giderir 
     Elbette Millet Meclisi giderir, dün yazdık, Anayasa’yı değiştirir, ceza maddesini değiştirir, ara seçime gidilir, bu "garabet"i ortadan kaldırır. 
     
     BİZ böyle düşünüyoruz, lakin hemen ekleyelim, biz Tayyip Erdoğan’ın "değiştiğine" inananlardan değiliz, ilk günlerin yumuşak inişlerini, eskilerin deyimiyle "kaydı ihtiyatöla karşılıyoruz elbette kavga çıksın, kriz çıksın, diyenlerden değiliz ama, müktesabatında, geçmişinde "demokrasi amaç değil, araçtır" diyenin "Ben değişmedim, geliştim " diyenin davranışlarını ihtiyatla, kuşkuyla karşılamak zorundayız. 
     "Ayinesi iştir kişinin lafa bakılmaz" diye bir deyim vardır, yani "insanın aynası işidir, lafa bakılmaz" diyor. 
     Onun için bekleyip göreceğiz. 
     Dikkat etmişseniz, - biz ettik - Tayyip Erdoğan "değiştiğini" göstermekte zorlanıyor, kendisini frenliyor, bazı sorulara karşılık verirken yüz ifadesi, ses tonu, hatta müstehzi bakışı bunu gösteriyor. 
     Fakat bir kere dayanamadı, bir televizyon söyleşisinde hanım kızımız "millet adına size soruyorum" deyince Tayyip Erdoğan "Millet size yetki verdi mi " diye soranı bozuverdi, haksız da sayılmazdı. 
     
     BİZ, hala ısrar ediyoruz, Tayyip Erdoğan’ın başbakanlığı için hukuki bir çözüm bulunmalıdır. 
     Bir düşünsenize seçmenin yüzde 35’i Adalet ve Kalkınma Partisi’ne oy veriyor da, onun genel başkanına oy vermiyor mu 
     
     TAYYİP Erdoğan’ın partisine oy vermemek, vermeyecek olmak, hatta onun temsil ettiği görüşe 1954’ten beri hiç oy vermemiş olmak, bu gerçeği görmeye engel değildir. 
     Atatürk "Gerçeği konuşmaktan korkmayınız" der. 
     Bugün Tayyip Erdoğan’ın "Başbakanlıktan uzak tutuluşu" gerçek değildir, o halde gerçeği söylemekten korkmayacağız. 
     Tıpkı Tayyip Erdoğan’ın daha önce söylediklerinin, arşivlerde, kasetlerde saklanmasının da bir gerçek olduğu gibi. 
     
     







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
