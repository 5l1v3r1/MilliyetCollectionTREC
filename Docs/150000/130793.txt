<DOC>
<DOCNO> 130793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo07.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü, 2002 yılının en iyi 3. kalecisi seçildi... 
</HEADLINE>
<TEXT>

     Fenerbahçe'de ve Dünya Kupası'nda A Milli Takım kalesinde başarılı bir dönem geçiren kaleci Rüştü Reçber, IFFHS tarafından 2002 yılının en iyi 3. kalecisi olarak gösterildi. 
     Uluslararası Futbol Tarihi ve İstatistikleri Federasyonu'nun IFFHS yaptığı değerlendirmede, Fenerbahçeli kaleci Rüştü, topladığı 99 puanla en yakın rakibine 11 puan fark attı ve 2002 yılının en iyi 3. kalecisi oldu. 2002 yılının son aylarında sakatlığıyla mücadele eden Rüştü, bu rağmen geçen sezon ve Dünya Kupası'ndaki başarılı performansıyla topladığı puanlarla sıralamada 3. olmayı başardı. 
     Değerlendirmede, Almanya'nın Bayern München takımında forma giyen Oliver Kahn, topladığı 316 puanla 2002 yılında dünyanın en iyi kalecisi olarak gösterilirken, Real Madrid'in 21 yaşındaki genç file bekçisi Iker Casillas ise elde ettiği 101 puanla sıralamada 2. oldu. 
     Bu arada Kahn, 2002 yılında da en iyi kaleci seçilerek, bu unvanı 3. kez elde etme başarısı gösterdi. 
     2002 yılında ocak ve mayıs arasındaki ayların yanı sıra Japonya ve Güney Kore'de gerçekleştirilen Dünya Kupası ile ağustos ve aralık içindeki dönemlerin periyot olarak alındığı değerlendirmede, geçen yılın en iyi 18 kalecisi içinde 10'u Avrupa Kıtası'ndan yer alırken, 5 Güney Amerika, 1'er de Kuzey Amerikalı, Asya ve Afrika'dan kaleci bulundu. 
     
     2002 YILININ EN İYİ 10 KALECİSİ 

     IFFHS tarafından yapılan değerlendirme sonucunda 2002 yılının en iyi 10 kalecisi de şöyle 
     1- Oliver Kahn FC Bayern München. 
     2- Iker Casillas Real Madrid. 
     3- Rüstü Reçber Fenerbahçe. 
     4- Marcos R. Reis Palmeiras Sao Paulo. 
     5- Gianluigi Buffon FC Juventus. 
     6- Bradlay H. Friedel Blackburn Rovers. 
     7- Francisco Toldo FC Inter. 
     8- Fabien Barthez Manchester United. 
     9- Jerzy Dudek FC Liverpool. 
     10- Jens Lehmann BV Borussia Dortmund . 

     
</TEXT>
</DOC>
