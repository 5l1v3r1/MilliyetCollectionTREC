<DOC>
<DOCNO> 130694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yasam/yas07a.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mağdur profesör kime kızacağını şaşırdı 
</HEADLINE>
<TEXT>
Biz kapkaça alıştık sen de 
alış hocam 
Üniversite önünde kapkaça uğrayan profesöre ikinci şoku da, Buralarda böyle şeyler sık sık olur, siz aldırmayın’ diyen vatandaşlar yaşattı... 
     ŞAKİR AYDIN İstanbul 

     Bahçelievler’deki Kültür Üniversitesi’nin Fen Edebiyat Fakültesi Matematik ve Bilgisayar Bölümü öğretim üyesi Prof. Dr. Dursun Koçer, dün saat 07.30 sıralarında E - 5 Karayolu Şirinevler mevkiinde bulunan üniversite binasına geldi. 
     Otomobilini üniversitenin ana giriş kapısının yanındaki alana park eden Koçer, çantasını alarak okula doğru yürürken içinde iki kişi bulunan bir otomobil yaklaştı. Aracın ön camından uzanan bir kişi Koçer’in omzundaki çantayı tuttu. Koçer’in kendisini toplamasına fırsat vermeyen saldırgan, diğer elinde bulunan bıçakla askısını kestiği çantayı alarak kaçtı. 
     
     Öfkelendiren teselli 
     İçinde kredi kartı, ehliyet, bir miktar para, ders notları ve manevi değeri olan bazı resimlerin bulunduğu çantasını kaptıran Koçer’e ikinci şoku da olayı görüp kendisini teselli etmeye çalışan vatandaşlar yaşattı. "Geçmiş olsun. Burada böyle kapkaç olayları sık sık olur" diyen vatandaşlara da öfkelenen Prof. Dursun Koçer şunları söyledi "Toplum olarak, ne kadar da kanıksamışız bu olayları. Kimse tepki göstermedi bile. Yanıma yaklaşarak gülümsüyorlar, normal bir şeymiş gibi karşılıyor herkes. Bu duyarsızlık karşısında daha da üzüldüm." 
     



 YAŞAM 






















</TEXT>
</DOC>
