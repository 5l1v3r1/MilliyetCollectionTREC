<DOC>
<DOCNO> 139301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/guncel/gun01.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece Amerikan askerini istiyoruz’ 
</HEADLINE>
<TEXT>

     NAMIK DURUKAN 

     Kuzey Irak’ta Saddam muhaliflerinin beş kez ertelenen toplantısı sonunda gerçekleşti. ABD Başkanı George Bush’un danışmanı Zalmay Halilzad’ın da katıldığı toplantıda konuşan Irak Kürdistan Demokrat Partisi IKDP lideri Mesud Barzani, "ABD’den, Irak’ın içişlerine yönelik her tür bölgesel müdahaleyi engellemesini istiyoruz" dedi. Toplantı öncesi 200 kadar gazeteci, Erbil’deki otellerinden otobüslerle Selahaddin’e getirilirken, geniş güvenlik önlemleri dikkati çekti. Arapça konuşan Barzani, Irak toplumunun her kesiminin toplantıda temsil edildiğini savunarak, şunları söyledi 
     
     YENİ SİSTEM’ 
     "Umuyorum ki, bu toplantı Irak muhaliflerini birleştirir. Önümüzde ciddi tehlikeler var. Biz sorunun barışçıl yollarla çözülmesini isteriz. Dostlarımızın ve müttefiklerimizin desteğiyle, sonuç gerçekleştikten sonra meşru anayasal kurumlar kurup serbest rejimle bir sistem kurmaya, ülkeyi yeniden yapılandırmaya hazırız. Herhangi bir müdahale durumu zorlaştırır. Komşularımızın da birliğimizi kuvvetlendirmesini istiyoruz. Irak halkı, içişlerine yönelik her türlü uluslararası müdahaleyi reddedecektir." 
     Irak’ta değişim için potansiyel bulunduğunu dile getiren Halilzad da, "Buradaki Iraklılarla koalisyon kuracağız. Daha sonra çeşitli bölgeler özgürleşince, oradaki insanları da aramıza katacağız. ABD’nin Irak’ı yönetme gibi bir niyeti yok" dedi. 
     
ABD askeri kuş uçurtmadıSelahaddin’de toplanan muhalifler, "ABD’den Irak’ın içişlerine yönelik müdahaleleri engellemesini istiyoruz" görüşünü dile getirdi... 
     Saddam’a muhalif Washington destekli Iraklı gruplar, dün Mesud Barzani’nin liderliğindeki Kürdistan Demokratik Partisi’nin KDP kontrolündeki Selahaddin kentinde Amerikan askerlerinin himayesinde toplandı. Yabancı basın mensupları bölgeye akın ederken, toplantının yapıldığı bina çevresinde güvenliği sağlayan Amerikan askerleri adeta kuş uçurtmadı. 
     



 GÜNCEL 
















</TEXT>
</DOC>
