<DOC>
<DOCNO> 139265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sontur25.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yere tükürme" dedi, bıçaklandı... 
</HEADLINE>
<TEXT>

     Konya'da bir kadın, Mevlana Caddesi'nde, yere tükürmemesi konusunda uyardığı kişi tarafından bıçaklandı. 
     Edinilen bilgiye göre, Konya Numune Hastanesi Fizik Tedavi Ünitesi'nde başhemşirelik yapan Havva Timurlenk, Mevlana Caddesi'nde eşiyle birlikte yürürken, yanlarından geçen bir kişinin yere tükürdüğünü gördü. 
     Timurlenk'in yere tükürmemesi konusunda uyardığı, kimliği henüz belirlenemeyen kişi, cebinden çıkardığı bıçakla Havva Timurlenk'i bacağından yaralayarak kaçtı. Timurlenk, olaydan sonra eşi tarafından, görev yaptığı Konya Numune Hastanesi'ne götürüldü. 
     Bacağında 2-3 santimetre derinliğinde kesik oluşan Timurlenk, tedavisinin ardından evinde dinlenmeye çekilirken, olayla ilgili soruşturmanın sürdüğü bildirildi. 
     





</TEXT>
</DOC>
