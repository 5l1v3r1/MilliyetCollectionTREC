<DOC>
<DOCNO> 142644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun06.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den HADEP ve DEHAP kararları için yorum... 
</HEADLINE>
<TEXT>

     ABD, Halkın Demokrasi Partisi'nin HADEP kapatılması ve Demokratik Halk Partisi DEHAP hakkında kapatılması istemiyle dava açılmasıyla ilgili olarak, ''Türkiye'nin iç işi'' yorumunu yaparken, demokratik prensiplere bağlı siyasi partilerin kapatılmasına ''ilke olarak'' karşı olduğunu bildirdi. 
     ABD Dışişleri Bakanlığı sözcülerinden Brenda Greenberg, ''İki partinin kapatılmasına ilişkin yasal adımların temelini yargılamak bize düşmez. Ancak ABD, ilke olarak demokratik prensiplere bağlı partilerin yasaklanmasına karşıdır'' dedi. 
     Greenberg, ''Bu davanın yasal temellerini değerlendirecek bir konumda değiliz. ABD, hiçbir Türk siyasi partisini desteklemiyor, hiçbirine karşı çıkmıyor ya da Türkiye'nin iç siyasetine, yasal süreçlerine müdahale etmiyor'' diye konuştu. 
     





</TEXT>
</DOC>
