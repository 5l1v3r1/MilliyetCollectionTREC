<DOC>
<DOCNO> 119900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/spor/spo05a.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıraya girdiler’ 
</HEADLINE>
<TEXT>

Haluk Ulusoy, "Dünya’nın en iyi takımlarından birisiyiz. Eskiden özel maç için çalmadığımız kapı kalmazdı. Şimdi ise tam tersi" dedi 
     BİLAL MEŞE 

     A MİLLİ Takım’ın İtalya ile oynayacağı özel maç öncesi Federasyon Başkanı Haluk Ulusoy çarpıcı açıklamalar yaptı. Ulusoy, Türkiye’yi Dünya’da yenecek bir takımın şu an bulunmadığını iddia etti, "Çok iyi bir ekibiz. Bunu da aldığımız sonuçlarla kanıtladık. Milli Takım’a gelmek için artık herkes can atıyor. Biz mevlana gibiyiz. Herkese kapımız açık" dedi. 
     DÜNYA takımlarının kendileri ile özel maç yapmak için sıraya girdiklerini söyleyen Ulusoy, "Bize büyük paralar ödüyorlar. Maç başına bir milyon dolar, artı TV geliri. Türkiye eskiden Bulgaristan ve Romanya ile maç yapabilmek için çırpınırdı. Şimdi tam tersi. Bu da bizim ne kadar büyük bir takım olduğumuzun belgesidir" diye konuştu. 
     HAKAN Şükür’ü yere göğe sığdıramayan Ulusoy, "O, Türkiye’de oynayan yabancı forvetlerden daha kaliteli. Onlar gibi 500 bin, hatta 5 milyon tane eder" dedi. Ulusoy, maçlara rakip taraftar alınmaması kararının gözden geçirilmesini isterken, Fatih Terim’e de sahip çıktı, "Ona ayıp ediyorlar. Yaptığı hizmetleri silip atamazsınız" ifadesini kullandı. 
     



 SPOR 
























</TEXT>
</DOC>
