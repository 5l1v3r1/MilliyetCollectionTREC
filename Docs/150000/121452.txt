<DOC>
<DOCNO> 121452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/ekonomi/aeko.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
15.5 milyara yaş sınırsız bedelli askerlik önerisi 
</HEADLINE>
<TEXT>

Sanayi Bakanı Coşkun, "Bedelli askerlik Aralık’taki MGK toplantısında gündeme getirilecek. Yaş sınırı olmaksızın 10 bin euroya askerlik yapılabilir" diye konuştu 
     EKONOMİ SERVİSİ 

     Sanayi ve Ticaret Bakanı Ali Çoşkun, Aralık’taki Milli Güvenlik Kurulu MGK toplantısında bedelli askerliğin gündeme getirileceğini söyledi. Coşkun, geçen defa yaş haddi konularak yanlış yapıldığını, beklenen gelirin elde edilemediğini belirterek, "Yaş haddi konulmazsa ve ücret 15 - 20 bin euroda tutulursa, birkaç milyar euro kaynak elde edebiliriz" dedi. Coşkun, ücretin gerekirse 10 bin euroya 15.5 milyar lira çekilebileceğini de sözlerine ekledi. 
     Bakan Coşkun, nereden buldun’ düzenlemesinin dün Bakanlar Kurulu’nda imzaya açıldığını da söyledi. Ali Coşkun, hisse senetlerinin vergiden muaf olarak elde tutulması süresinin yılbaşında üç aydan bir yıla çıkmasıyla ilgili olarak da çalışma yaptıklarını sözlerine ekledi. 
     
     Program revize edilecek’ 
     İstanbul Sanayi Odası İSO Meclis toplantısında konuşan Coşkun, sosyal boyutu ve üretim ayağını eksik buldukları ekonomik programı IMF ile yapılacak dördüncü gözden geçirme görüşmelerinde revize edeceklerini, bu konuda IMF’den de ön tepki almadıklarını söyledi. Coşkun, "Revizyon yeni bir stand by anlaşması olmayacaktır. IMF’ye karşı değiliz. Ülke gerçeklerine göre bazı revizyonlar yapmak durumundayız" dedi. 
     Coşkun, programda parasal politikaların öne çıktığı belirterek, "Programın iki ayağı eksik, birincisi kamu maliyesiyle desteklenmiyordu. İkincisi üretimle bütünleşemiyordu" dedi. Coşkun, "Mutlak suretle ekonomiyi yüzde 5 ile 7 civarında büyüterek ve devleti kendi asli görevlerine döndürerek, kendi içinde dinamiklerini oluşturmayı arzu ediyoruz. Yani rekabete açık, serbest piyasa koşullarının bütün boyutunun işlemesini sağlayacağız" diye konuştu. 
     



 EKONOMİ 






















</TEXT>
</DOC>
