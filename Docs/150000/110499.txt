<DOC>
<DOCNO> 110499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/spor/spo04.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖKDENİZ DERTLİ 
</HEADLINE>
<TEXT>

Trabzonspor’un genç kaptanı, kadro dışı bırakılacağı şeklindeki söylentileri şaşkınlıkla izlediğini belirtti, "Kimse benimle uğraşmasın" uyarısını yaptı 
     "Samimi olalım" 
     KARADENİZ ekibinde Bushi ile birlikte kadro dışı bırakılacağı şeklinde tartışmalar yaşanan Gökdeniz, bu tür yorumlara bir anlam veremediğini söyledi. Her oyuncunun kadro dışı kalabileceğinin altını çizen Trabzonspor Kaptanı, "Lütfen samimi olalım. Benimle de uğraşılmasın. Bu takımın kaptanıyım ve başarılı olması için elimden geleni yapıyorum. Kimse aksini iddia edemez. Ben işime bakıyorum" diye konuştu. 
     
     "Sarıldık, barıştık" 
     SAMSUNSPOR karşılaşmasında Erman Güraçar’la tartışmasına da değinen Gökdeniz Karadeniz, "Her ailede bu tür olaylar olabilir. Maçın gerilimi içinde tartıştık. Daha sonra karşılıklı özür diledik. Sarıldık ve barıştık. Bunları büyütmenin gereği yok" ifadelerini kullandı. Mevki seçmediğini kaydeden genç oyuncu, "Maçlarda görevimi yaptığımı düşünüyorum. Hangi yerde görev verilirse de yapmaya çalışıyorum" dedi. 
     
     Tekelioğlu bombaladı 
     İKİNCİ Lig’de Akçaabat Sebat’ı zirveye çıkaran Trabzonspor’un eski hocası Sadi Tekelioğlu sert açıklamalar yaptı. Tekelioğlu, "İnönü’den bir puan zor çıkarılıyor, eşsiz bir başarı elde edilmiş gibi gururlanıyorlar. Samsun’a yeniliyor, kimse çıkıp Bunlar başımıza neden geldi’ diye sormuyor. Seyirci elbette tepki gösterir. Başarı yok ki" dedi. 
     GÖKDENİZ’E kaptanlığın erken verildiğini savunan Tekelioğlu, şöyle devam etti "Davranışta hata yapınca dönüşü olmaz. Gökdeniz olayını yeni anladılar. Canavarı yaratanlar şimdi kaçıyor. Tesisler artık Trabzon’a yetmiyor. Standardı ve verimi tamamen düştü. Selahattin, Hüseyin, Fatih’in geri alınmaları hata. Giden oyuncuya umut bağlanmaz". 
     



 SPOR 



























</TEXT>
</DOC>
