<DOC>
<DOCNO> 131856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur06.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevindekilerin yüzde 14'ü terör suçundan yatıyor... 
</HEADLINE>
<TEXT>

     Türkiye'deki ceza ve tutukevlerinde 54 terör örgütüne mensup, 8 bin 476 tutuklu ve hükümlü bulunuyor. 
     Alınan bilgiye göre, Adalet Bakanlığı'nca hazırlanan cezaevleri istatistikleri yıllığına göre, Türkiye'de Mayıs 2002 tarihi itibariyle mensupları cezaevinde bulunan sağ ve sol görüşlü toplam 54 terör örgütü var. 
     Cezaevlerinde terör örgütlerine mensup toplam 8 bin 476 tutuklu ve hükümlü yatıyor. 
     Cezaevlerinde 60 binin üzerinde mahkum bulunurken, terör suçundan tutuklu ve hükümlü bulunanların sayısı genel rakamın yüzde 14'ünü oluşturuyor. 
     Terör suçundan cezaevinde bulunanlardan 4 bin 860'ı hükümlü ve 2 bin 506'sı tutukluyken, mahkumiyeti kesinleşmeyenlerin sayısı ise 415. 
     
     PKK, HİZBULLAH, DHKP-C 
     Cezaevlerindeki tutuklu ve hükümlülerin 5 bin 296'sı terör örgütü PKK, 1420'si terör örgütü Hizbullah ve 603'ü terör örgütü DHKP-C'ye mensup. 
     İstatistiklere göre, cezaevlerinde mensupları bulunan Türkiye'deki terör örgütleri şunlar 
     ''AFİD, Anarşistler, BİAD, Devrim Partisi, Dev-Sol, Dev-Yol, DHB, DHKP-C, DHP, DKH, DÖ, DSİH, Ekim, HDO, Hıfzullah, Hizbullah, Hizbultahrir, Hizb-üt Tahrir, İBDA-C, İslami Cihat, İslami Hareket, Kawa, Kıvılcım, KKP, KPİÖ, MLKP, MLKP-L, MLSPB, PKK, Selef, Rizgari, Selam, SHB, TDKP, TDKP-GKB, TDP, TEKP, THKP, THKP-C, TİKB, TİKB-B, TİKKO, TİKP, TKEB-L, TKEP, TKP, TKP-B.SHB, TKP-ML, TKP-ML Birlik, TKP-ML-TİKKO, TKP-SHP, VASAT, YCK, YEKBUN.'' Cezaevlerindeki bu terör örgütü mensuplarından 397'si itirafçı, 175'i lider ve 5 bin 160'ı da militan... 
     Terör suçundan tutuklu ve hükümlü olanların yaş ortalaması ise 32. 
     





</TEXT>
</DOC>
