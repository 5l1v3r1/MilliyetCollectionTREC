<DOC>
<DOCNO> 107019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sonspo09.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayan taraftarlar maça gelemiyoruz dedi, kulüp kreş açtı... 
</HEADLINE>
<TEXT>

     Belçika'da, Birinci Futbol Ligi takımlarından Racing Genk takımı bayan taraftarlarının isteği üzerine çocuk kreşi açtı. 
     Racing Genk Kulübü'nün Belçika'da, yüzde 38 oranıyla en çok bayan taraftara sahip olduğu açıklanırken, sezonluk bilet alan bayan taraftarların maçlara gelememeleri üzerine bir araştırma yapan kulüp yetkilileri, seyirci azalmasındaki başlıca nedenin çocuk sahibi bayanların, çocuklarını güvenle bırakabilecekleri bir bakıcı bulamamaları yüzünden olduğunu tesbit etti. 
     Bunun üzerine harekete geçen Racing Genk Kulübü yöneticileri, çocuklu seyircilerin, maç günü çocuklarını güvenle bırakabilecekleri bir kreş açtı. 
     Racing Genk Kulübü yöneticileri, futbol kulübü olmalarının yanısıra, sosyal bir kulüp olmanın da yolunu böylece attıklarını ifade ettiler. 
     Öte yandan, maç günleri çocuklarını kreşe bırakan taraftarlardan çocuk başına 10 Euro yaklaşık 16 milyon lira ücret alındığı, yıl boyu abone olanlara ise yüzde kırk indirim uygulanacağı kaydedildi. 
     





</TEXT>
</DOC>
