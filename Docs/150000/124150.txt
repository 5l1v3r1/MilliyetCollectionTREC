<DOC>
<DOCNO> 124150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sondun29.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye için bastırıyor... 
</HEADLINE>
<TEXT>

     ABD Dışişleri Bakanı Colin Powell, Türkiye'ye tam üyelik müzakereleri için tarih verilmesi konusunda Danimarka Dışişleri Bakanı Per Stig Möller ile görüştü. 
     Danimarkalı Bakan, yaptığı açıklamada, Powell'ın kendisini bugün telefonla arayarak, Türkiye konusunu gündeme getirdiğini ve Ankara'nın Avrupa ailesi içinde yeri olduğu gerekçesiyle kesin bir tarih verilmesini istediğini söyledi. 
     ABD Başkanı George Bush, dün akşam Danimarka Başbakanı Anders Fogh Rasmussen'i telefonla arayarak Türkiye'ye kesin bir tarih verilmesini istemişti. 
     Möller, ABD dışişleri bakanının kendisini aramasının normal olduğunu belirtti ve bunun kesinlikle ABD'nin baskısı olarak değerlendirilmemesi gerektiğini ifade etti. 
     Danimarkalı Bakan, görüşme sırasında diğer konuların da ele alındığını söyledi. 
     





</TEXT>
</DOC>
