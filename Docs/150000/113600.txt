<DOC>
<DOCNO> 113600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/bbas.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BRAVO ÜLKER 71-77 
</HEADLINE>
<TEXT>

Avrupa Ligi’ne CSKA yenilgisiyle giren Turuncu-Yeşilliler deplasmanda Yunanistan’ın Olympiakos takımını mükemmel bir oyunla geçti, grubundaki ilk galibiyetini elde etti 
     TURUNCU - Yeşilliler, Avrupa Ligi C Grubu’ndaki ikinci sınavında, Yunanistan’ın güçlü temsilcisi Olympiakos’u Atina’da dize getirdi, CSKA Moskova yenilgisini telafi etti. Maçın başından itibaren oyunun kontrolünü eline alan Ülker, özellikle Praskevicius ve Booker’ın dış atışları, Blair’in de pota altındaki etkili oyunuyla sonuca gitti. Turuncu - Yeşilliler, maçın ilk yarısını da 41 - 30 önde kapadılar. 
     
     Maçın karnesi 
     RULİ DAVRANOĞLU 

     HAKEMLER Jose Martin Bertran İspanya , Juan Arteaga İspanya , Boris Ryzhyk Ukrayna 
     OLYMPİAKOS Mrsiç 3 3, Markoviç 4 3, Tomiç 7 19, Savrosenko 6 10, Johnson 7 13, Boudouris 6 10, Harisis 6 11, Yannouzakos 3 , Nikagbatse 3 , De Miguel 4 2 
     ÜLKERSPOR Serkan 4 1, Booker 7 15, Haluk 6 7, Blair 8 19, Praskevicius 9 20, Zaza Pachulia 5 2, Goljoviç 4 3, Harun 6 6, Tutku 4 2, Kerem 4 2 
     1. PERİYOT 18 - 17 Ülkerspor , 2.PERİYOT 41 - 30 Ülkerspor , 3. PERİYOT 58 - 57 Olympiakos , MAÇ SKORU 77 - 71 Ülkerspor 
     
Efes Pilsen zirveyi sevdi      BASKETBOLDA Avrupa Ligi A Grubu’nda önceki akşam İtalya’nın Benetton takımını 84 - 83 yenen ve grupta liderliğe sürdüren Efes Pilsen, İtalyan basınından övgü aldı. Benetton’un, Edney ve Marconato ile arayı kapatmayı başardığını yazan spor gazeteleri, son saniyelerde basket atan Ender Arslan’ın, "maçın nasıl biteceğine karar verdiğini" yazdılar. 
     LA Gazzetta dello Sport, "3. saniyedeki şanssızlık" başlığını attığı haberinde Efes’in oyun kurucusu için "ufaklık" benzetmesini yaptı. Gazete, "Benetton, ilk çeyrekte 20 sayı geriden farkı kapattı. Ama Efes, Edney’in bitime 17 salise kala attığı üçlüğü, 19 yaşındaki ufaklık’ Arslan’ın 3 saniye kala attığı sayıyla boşa çıkarttı" ifadesine yer verdi. 
     
Karşıyaka’ya müjdeli haber      AVRUPA Şampiyonlar Kupası’nda Güney Konferansı A Grubu’nda Makedonya’nın Fersped Rabotniçki takımını farklı yenerek, averajla liderliğe yükselen Pınar Karşıyaka’nın sevinci, Başkent’ten gelen müjdeli haberle ikiye katlandı. Dışişleri Bakanı ve Başbakan Yardımcısı Şükrü Sina Gürel’in temasları sonucu İzmir ekibinin havuzdan alacağı payın ekstra naklen yayınlarla artırıldığı bildirildi. 
     
Büyük Kolej de modaya uydu      DARÜŞŞAFAKA’NIN ABD’li pivotu Acie Earl’ün "sabıkası" bir türlü gündemden düşmüyor. Galatasaray ve Ülker’in Earl’ün iki sezon öncesinden kalan cezası nedeniyle maçlarda forma giymesine yönelik yaptığı itirazdan sonra şimdi de bu haftaki rakipleri Büyük Kolej’in itirazda bulunacağı bildirildi. Büyük Kolej yöneticileri kendi kulüplerinin hakkını koruyacaklarını söylediler. 
     
Aşık’tan garanti      BASKETBOL Şube Sorumlusu Murat Aşık, Galatasaray yenilgisinin moralsizliğini üzerlerinden atamadıklarını ve haketmedikleri bir sonuç aldıklarını söyledi. Aşık, Play - Off’a kesinlikle kalacaklarını iddia etti, "Takıma takviye yapacağız. Uzun bir ABD’li alacağız. Bu konuda arayışlarımız sürüyor. Genç bir kadromuz var. Arka arkaya alacağımız galibiyetlerle toparlanırız. Telekom ve Ülker maçları çıkışımız olabilir" dedi. 
     
Potada bugün      Erkekler 1. Ligi 
     İTÜ Ayazağa Spor Salonu 
     17.00 İTÜ - TED Kolejliler 
     



 SPOR 































</TEXT>
</DOC>
