<DOC>
<DOCNO> 129308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/soneko35.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 700 bin lira sınırına dayandı... 
</HEADLINE>
<TEXT>

     Ankara serbest döviz piyasasında doların fiyatı 33 bin lira, euronun fiyatı ise 24 bin lira arttı. 
     Dün akşam saatlerinde 1 milyon 667 bin liradan satılan dolar, bugün akşam saatlerinde 1 milyon 700 bin liradan satıldı. 
     Euro, bugün 1 milyon 770 bin liradan işlem gördü. Euro, dün akşam saatlerinde 1 milyon 746 bin liradan satılmıştı. 
     Dün akşam saatlerinde 0.0476 olan dolar-euro paritesi ise bugün akşam saatlerinde 1.0424 oldu. 
     Bankalararası döviz piyasasında yarın valörlü doların alış fiyatı 1 milyon 685 bin lira, satış fiyatı ise 1 milyon 700 bin lira olarak açıklandı. 
     Merkez Bankası da saat 15.30 itibariyle gösterge niteliğindeki doların efektif satışını 1 milyon 680 bin 270 lira, euronun efektif satış fiyatını ise 1 milyon 749 bin 665 lira olarak belirledi. 
     
     İSTANBUL'DA DOLAR 
     Öte yandan, İstanbul'da da serbest piyasada doların satış fiyatı, 1 milyon 700 bin liraya yaklaştı. 
     Kapalıçarşı'da 1 milyon 685 bin liradan alınan dolar, 1 milyon 695 bin liraya satılıyor. 1 milyon 755 bin liradan alınan euro ise 1 milyon 770 bin liradan alıcı buluyor. 
     Dolar, en son 24 Aralık 2002 tarihinde 1 milyon 700 bin lirayı gördükten sonra, Merkez Bankası'nın döviz piyasasına satım yönünde yaptığı müdahaleyle gerilemişti. 
     





</TEXT>
</DOC>
