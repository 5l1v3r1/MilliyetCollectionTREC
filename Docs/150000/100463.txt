<DOC>
<DOCNO> 100463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/yas03.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilisede aforoz’ kavgası 
</HEADLINE>
<TEXT>

18 yıl önce bir Türk’ü evlatlık edinen Papaz Vasilios Vermişoğlu, bu durumun ortaya çıkması yüzünden kilisedeki görevinden kovulduğunu iddia ediyor... 
     PINAR AKTAŞ İstanbul 

     Fener Rum Patrikhanesi, Eyüp Meryem Ana Kilisesi’nde papazlık yapan Vasilios Vermişoğlu’nun 72 görevine son verdi. Vermişoğlu, görevden alınma nedeninin 18 yıl önce bir Türkü evlatlık edinmesinin iki ay önce ortaya çıkmasına bağlı olduğunu iddia etti. 
     Papaz Vasilios’un iddiasına göre onu görevinden eden’ olaylar şöyle başladı. Türk asıllı Rum Ortodoks olan Vermişoğlu, annesinin yakın arkadaşının kızı olan Necla Abay’ı 50 , 18 yıl önce evlatlık edindi. Ancak "Patrikhane tepki gösterir" diye evlatlığını gizledi. 
     
     Babamı öldürmek istediler’ 
     Bu durum nedeniyle başından beri tepkiler aldıklarını söyleyen Vermişoğlu’nun kızı Abay, "Babamı, kilisenin içindeki lojmanında sürekli ziyaret ederim. Başta beni onun dostu’ sandılar. Kiliseden Ne işin var o Türklerle ’ diye de babama baskı yapıldı" dedi. 
     Abay, babasının felç geçirdiği dönemde kilisenin hiç ilgilenmediğini ve onu Balıklı Rum Fakirhanesi’ne yatırarak öldürmek istediklerini de ileri sürdü. Bu süreçte Fener Rum Patrik Vekili Teopritos’un da evlerine gelerek, kendilerine hakaret ettiğini savunan Abay ,şunları söyledi "Bize Evi boşaltın. Boşaltmazsanız sizi süründürürüm’ dedi. Daha sonra bizi Langa Despotu Kriros, çağırdı. O da evden çıkmamızı istedi ve o sırada bana Siz öylesine mi yardım ediyorsunuz, yoksa hakiki kızı mısınız ’ diye sordu. Ben de ilk kez evlatlık kızı olduğumu söyledim. Bu lafı duyunca belli etmemeye çalıştılar ama dünyaları döndü." 
     Bu olayın ardından Vermişoğlu’nun kilisenin bahçesindeki lojmana alınmadığını öne süren Abay, konuyla ilgili Fatih Cumhuriyet Başsavcılığı’na suç duyurusunda bulunduklarını söyledi. 
     
İddia O büyü yapıyor      Fener Rum Patrik Vekili Teopritos ise şunları söyledi "Kendisi kilisenin ona vermiş olduğu emirlere, itaatsizlikten dolayı altı aydır birkaç kez uyarılıyor. Patrik Hazretleri, onu başka bir kiliseye atamak istedi. Kurallara uymadığı için 23 Temmuz toplantısında ondan papazlığı aldık. Aforoz edilmesi söz konusu değildir. Şu an Vermişoğlu’nun oturduğu ev, yeni papazın evi. O, kiliseyi maalesef bir dükkana çevirmiş. Büyüler yapmış. Evlatlığı bizi ilgilendirmiyor." 
     



 YAŞAM 




















</TEXT>
</DOC>
