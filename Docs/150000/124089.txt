<DOC>
<DOCNO> 124089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/spor/spo06.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TARİHİ OYLAMA 
</HEADLINE>
<TEXT>

Türkiye ile Yunanistan’ın ortaklaşa aday olduğu 2008 Avrupa Futbol Şampiyonası’nın ev sahibi bugün belli olacak. 7 aday kıyasıya yarışacak 
     Kritik gün geldi 
     TÜRKİYE ile Yunanistan’ın düzenlemek için ortak aday olduğu 2008 Avrupa Futbol Şampiyonası’na kimin ev sahipliği yapacağı bugün belli olacak. İsviçre’nin Cenevre kentinde toplanacak olan UEFA İcra Komitesi, yedi aday arasında yapacağı oylama sonunda kazananı öğle saatlerinde açıklayacak. Oylamanın ilk turunda sekiz üye oy kullanacak. İki veya üç adaylığın kalacağı ikinci turda, ilk turda kaybeden adayların üyeleri de oy atabilecek. 
     
     Başkanlar umutlu 
     CENEVRE’DE birlik mesajı veren Federasyon Başkanları Haluk Ulusoy ve Vasilis Gagatzis, uyumlu çalıştıklarını ifade ederek, "Avantajlarımız fazla. 2008’i alacağımıza inanıyoruz. İki ayrı federasyon olarak değil, tek bir ülke gibi çalıştık" dediler. Ulusoy, Fenerbahçe - Panathinaikos maçında çıkan olaylarla ilgili olarak, "Ne bir yaralanma, ne kavga var. Oylamayı fazla etkilemez" dedi. 
     
Vergi atağı      TÜRKİYE ile Yunanistan, UEFA’ya vergi muafiyeti uygulayacağını taahhüt eden tek ülke olarak büyük avantaj sağladı. UEFA’nın şampiyona kazancından ve idarecilerinden vergi alınmayacağı taahhüdünü içeren Başbakan Abdullah Gül imzalı belge, İsviçre’deki prezantasyona yetiştirildi. Öte yandan Harald Tribune gazetesi, "futbola politika damgasını vurdu" başlıklı haberinde, seçimde futboldan çok politikanın rol alacağını iddia etti, Avusturya - İsviçre’ye şans tanıdı. 
     
Başarılı tanıtım      YEDİ aday ülke son kozlarını Cenevre’de dün yapılan prezantasyonda oynadı. Tanıtımlarda, her adaya 15’er dakika verildi. Yunan-Türk adaylığının sinevizyon gösterisinde Recep Tayyip Erdoğan ve Papandreu’nun mesajları, ilgiyle karşılandı. 
     PREZANTASYONUN ardından Türk ve Yunan Federasyon Başkanları Haluk Ulusoy ile Vasilis Gagatzis söz aldı. Diğer adayların da tanımlarının bitmesinin ardından kulis çalışmaları başladı. Ülke temsilcileri sürekli faaliyet halindeydi. 
     
Adayların şansları      YUNANİSTAN - TÜRKİYE 
     ARTILARI Dostluk mesajları veriyor. Atina 2004 için inşaa edilecek stadlar kullanılacak. Türkiye’deki stat kapasiteleri yüksek. Turizm çekici. 
     EKSİLERİ Fenerbahçe - Panathinaikos maçlarında çıkan olaylar. Yunan halkının isteksizliği. Vize ve gümrük sorunları. 
     
     İSKOÇYA - İRLANDA 
     ARTILARI İyi ve çağdaş stadyumları var. Alt yapı ve tesisler yeterli. Dundee ve Aberdeen’de iki yeni stat yapılacak. 
     EKSİLERİ Ulaşım ve yeni stat inşaatları için kaynak sorunları var. 
     
     RUSYA 
     ARTILARI Kamuoyu desteği yüksek. Federasyonu, maçları farklı şehirlere vererek futbolu ülkede yaymayı hedefliyor. 
     EKSİLERİ Konaklama ve ulaşım sıkıntı yaratıyor. Volga üzerinde yüzer otellerle sorunları çözmeyi planlıyor. Coğrafi konumu ve uzaklığı handikap. 
     
     AVUSTURYA - İSVİÇRE 
     ARTILARI Tesisleri yeterli. Ulaşım ve konaklama imkanları mükemmel. Turistik özelliği nedeniyle çekici. 
     EKSİLERİ İsviçre gazetesinde yayınlanan UEFA Başkanı Johansson’un lehine açıklamaları tepki çekti. 
     
     HIRVATİSTAN - BOSNA HERSEK 
     ARTILARI Ulaşım ve konaklama bakımından rahatlar. Tüm statlar yenilenecek ve 2006’da hazır olacak. 
     EKSİLERİ Bosna - Hersek’de henüz savaşın izlerini tam olarak silinmedi. Sorunlu bir bölge. 
     
     MACARİSTAN 
     ARTILARI Ulaşım problemi yok. En uzak mesafe 171 kilometre. Beş yeni stat yapılacak. 
     EKSİLERİ 2004’te Avusturya ile ortak adaylığı başarısız oldu. Futbolunda büyük düşüş yaşanıyor. 
     
     NORDIC 
     ARTILAR Danimarka, Finlandiya, İsveç ve Norveç’in ortak adaylığı güçlü görüntü çiziyor. İklim çok uygun. Trafik ve konaklamada problem yok. Tesisler yeterli. 
     EKSİLERİ İlk kez dörtlü bir adaylık olması organizasyon açısından şüphe uyandırıyor. Ulaşım süresi sorun olabilir. 
     



 SPOR 

























</TEXT>
</DOC>
