<DOC>
<DOCNO> 145108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sontur25.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk hava sahası füze kullanımına kapatıldı... 
</HEADLINE>
<TEXT>

     Türkiye, Akdeniz'den atılan füzelerin Türk hava sahasını kullanmasını yasakladı. 
     ABD uçakları için açılan hava koridorunun geçtiği köylere bir bomba, bir de füze düşmesinin ardından hava koridoru füzelere kapatıldı. 
     Ancak Ankara'da Türk ve Amerikalı yetkililer arasında görüşmeler sürüyor. Koordinatlarla ilgili gerekli anlaşmaya varılması durumunda hava sahasının füzelere yeniden açılacağı belirtiliyor. 
     Bu konuda bugünkü görüşmede de Baykal'a bilgi veren Orgeneral Özkök'ün, Türkiye'nin Akdeniz'den atılan füzelerin Türk hava koridorunu kullanmasını yasakladığını bildirdiği öğrenildi. 
     Öte yandan Türk Silahlı Kuvvetleri'nin Kuzey Irak'a girmek için tüm hazırlıklarını tamamladığı ancak bu konuda acele davranmayacağı kaydedilirken, özellikle askerin siyasi mekanizmanın işleyişini izlediği ve bunun için ABD ile yürütülen temasların sonucunu beklediği öğrenildi. 
     




</TEXT>
</DOC>
