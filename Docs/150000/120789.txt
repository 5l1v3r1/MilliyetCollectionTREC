<DOC>
<DOCNO> 120789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sonspo03.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli futbolcu Sinan anıldı... 
</HEADLINE>
<TEXT>

     Kalp krizi sonucu yaşamını yitiren Milli Futbolcu Sinan Alağaç, ölümünün 17. yıldönümünde Eskişehir'deki mezarı başında anıldı. 
     Eskişehir Tepebaşı Belediye Başkanı Ahmet Ataç, Alağaç'ın Esentepe Mezarlığı'ndaki kabrinde düzenlenen anma töreninde, Eskişehirspor'un milli futbolcularından Alağaç'ın, kişiliğiyle birçok sporcuya örnek olduğunu belirterek, Sinan'ın futbolun yanı sıra hentbol ve atletizimde de iddialı bir soprucu olduğunu söyledi. 
     Sinan Alağaç İlköğretim Okulu öğretmenlerinden Nurettin Aldemir de, Sinan'ın futbolu hiçbir zaman meslek olarak düşünmediğini ifade ederek, ''O, sadece futbolu para kazanma aracı olarak görmediği için Eskişehirspor'da kalmayı tercih etti. Sinan, amatör ruhla kavradığı spora barış ve kardeşlik olarak bakmıştır'' dedi. 
     Törene, Sinan Alağaç'ın ailesi, Eskişehirspor Kulubü yöneticileri, Türkiye Futbol Antrenörleri Derneği Eskişehir Şube Başkanı Hüdai Doğu, Sinan Alağaç İlköğretim Okulu öğrenci ve öğretmenleri ile çok sayıda futbolcu katıldı. 
     Eskişehirspor'un kalecisi Milli Futbolcu Sinan Alağaç, 24 Kasım 1985 tarihinde Bolu Abant'ta yapılan kampta antrenman sonrası geçirdiği kalp krizi sonucu yaşamını yitirmişti. 
     





</TEXT>
</DOC>
