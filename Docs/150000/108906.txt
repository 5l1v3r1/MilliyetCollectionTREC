<DOC>
<DOCNO> 108906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/ekonomi/eko03.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Toparlanma çabaları devam ediyor 
</HEADLINE>
<TEXT>

Endeksin kısa vadeli göstergeleri güçlenme sinyalleri veriyor. Destekler 9,000 - 8,700’de seviyelerinde bulunuyor 
     Zeynep Candan AKTAŞ 

     Bu hafta da endeks 9,000 desteğinde tutunma çabası içindeydi. Ağustos başlarında 11,000 seviyelerinden başlayan satış bakısı kademeli olarak endeksi geçen hafta 8,870 seviyelerine dek taşıdı. Toparlanma çabalarının etkili olduğu bu hafta genelde işlem hacmi oldukça zayıf gerçekleşti. 
     Endeksin kısa vadeli göstergeleri diplerde uyumsuzluk görünümleri ve aşırı satım bölgelerinden başlayan alım sinyalleri güçlenme çabalarını işaret ediyor. Uzun vadeli göstergelerden Ccı ve Ultımate satış baskısında görünürken MACD, Rsı ve Stochatic aşırı satım bölgelerinden alıma dönüş çabasındalar. Göstergelerin bu görünümü hacimde yaşanabilecek artışların endeksi dirençlere yöneltme olasılığını artırıyor. 
     9,000 seviyelerinde iyice zayıflayan hacim satıcıların isteksizliği olarak yorumlanabilir. Diğer taraftan alçalan kanaldan gelen direnç 10,000- 10,200 aralığına geriledi. Dolar bazında 2001 Eylül’ünde test edilen tarihi dip bölgelerde bulunması endeksin aksi bir gelişme olmadıkça güçlenme olasılığını artırıyor. Ancak iç siyaset ve Irak operasyonu ile ilgili gelişmelerin izlenmesi gerekiyor. Önümüzdeki hafta endeksin destekleri 9,000 ve 8,700’de, dirençler ise 9,500 ve 9,900 seviyesinde bulunuyor. 
     Bol kazançlı haftalar dileğiyle. 
     



 EKONOMİ 

















</TEXT>
</DOC>
