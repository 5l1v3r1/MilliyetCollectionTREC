<DOC>
<DOCNO> 134503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sontur08.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de 2 taksici başlarından vurularak öldürüldü 
</HEADLINE>
<TEXT>

     İzmir'in Buca İlçesi'nde 2 taksici, başlarından tabanca ile vurularak öldürüldükten sonra araçları ateşe verildi. 
     Alınan bilgiye göre, Yıldız Mahallesi 206 5 sokaktaki ormanlık alanda, sabaha karşı, 35 T 5087 plakalı taksinin sürücüsü Hasan Fırlatan 50 , kimlikleri henüz belirlenemeyen kişiler tarafından başından tabanca ile vurulduktan sonra cesedi bagaja konuldu, ardından aracı yakıldı. 
     Ayrıca olay yerine 10-15 metre uzaklıkta, 35 T 6691 plakalı taksinin sürücüsü Himmet Marangoz da 43 , aracın dışına çıkarılıp, başından vurularak öldürüldü. Marangoz'un aracı da yakıldı. Evli ve bir çocuk babası Marangoz'un, bir durağa bağlı olmaksızın çalıştığı, 7 aydır aynı araçta gece şoförlüğü yaptığı belirlendi. 
     LPG'li olduğu tespit edilen iki taksinin yandığını gören vatandaşların, durumu itfaiye ve polise bildirmesi üzerine ortaya çıkan cinayetlerle ilgili çok yönlü soruşturmaya başlandı. 
     Olay yerine gelen 35 T 6691 plakalı taksinin sahibi Özkan Avcı, şoförü Himmet Marangoz'un öldürülmesinden büyük üzüntü duyduğunu belirtti. 
     
     BUCA'DA ÜÇ AYRI TAKSİ GASPI DAHA 
     Öte yandan, cinayetlerden önce, Buca İlçesi'nde, Ufuk Mahallesi Hoca Ahmet Yesevi Yurdu yakınlarında saat 02.30 sıralarında 35 T 63 plakalı taksiye binen 4 kişi silah ve bıçak tehdidiyle şoför Zarif Durmuş'un 36 , 90 milyon lirasını gasp etti. 
     Buca Evka-1 Betontaş Parkı önünde de, 04.30 sıralarında Üçkuyular'dan 35 T 6420 plakalı taksiye müşteri olarak binen 4 kişi, sürücü Nevzat Ekinci'nin 40 , 100 milyon lirasını silah ve bıçak zoruyla gasp etti. Aracın lastiklerini de kesen gaspçıların elinden kaçan Ekinci, durumu polise bildirdi. 
     Yine Buca'da meydana gelen olayda, Muhsin Örnek'in 42 kullandığı 35 T 7331 plakalı taksiyi gasp ettiği öne sürülen Yaşar S. 45 yakalanarak gözaltına alındı. 
     
     ''ÇOK ÜZGÜNÜZ'' 
     İzmir Şoförler ve Otomobilciler Odası Başkanı Sedat Öner, yaptığı açıklamada, çok üzgün olduklarını söyledi. 
     Öner, şöyle konuştu 
     ''Bir gece içinde hiç arzu etmediğimiz birkaç olay birden yaşadık. Can güvenliği önlemi için, telsiz ve uydudan erken uyarı sistemlerini kurduk. Ancak, maalesef bu kadar olaya rağmen telsiz ve erken uyarı sistemi taktırmayan taksici arkadaşlarımız var. Güvenlik güçlerimizin failleri bir an önce yakalaması ve adalete teslim etmesi acımızı biraz olsun hafifletecektir. Taksilerde yeniden cam bölme konusunu gündeme getirebiliriz.'' 
     





</TEXT>
</DOC>
