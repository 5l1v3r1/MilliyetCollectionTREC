<DOC>
<DOCNO> 119106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sonspo31.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da, Elazığspor maçı hazırlıkları... 
</HEADLINE>
<TEXT>

     Samsunspor, deplasmanda yapacağı Elazığspor maçı hazırlıklarını tamamladı. 
     Nuri Asan Tesisleri'nde 17 Kasım Pazar günü yapacağı Elazığspor maçı hazırlığını sürdüren Karadeniz ekibi, son çalışmasını bugün teknik direktör Gjorji Jovanovski yönetiminde yaptı. 
     Koşuyla başlayan idman, taktik ağırlıklı çalışmayla sürdü. Makedon çalıştırıcı, daha sonra şut çalışması yaptırırken, futbolcularını hata yapmamaları konusunda sık sık uyardı. 
     Yaklaşık 2 saat süren çalışmada futbolcuların hırslı oluşu teknik heyeti sevindirirken, Jovanoski, idman sonrasında genç futbolcularla ayrı bir çalışma yaptı. 
     Hafif sakatlığı bulunan Sinan, bugünkü çalışmalara katılırken, dünkü idmanda sakatlanan kaptan Ercan ile tedavi için Almanya'ya giden Müslim çalışmalara katılmadı. Sakatlıkları süren Celil, Osman ve Coşkun ise takımdan ayrı çalıştı. 
     Jovanoski, Elazığspor maçında, sakatlıkları süren Celil, Osman, Müslim ve Coşkun'un forma giyemeyeceğini, Sinan'ın durumunun ise maç öncesinde belli olacağını söyledi. 
     





</TEXT>
</DOC>
