<DOC>
<DOCNO> 103714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yazar/guclu.html </URL>
<DATE> 2002/08/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteli gençlik mutlaka oy kullanmalı 
</HEADLINE>
<TEXT>

     Üniversiteli gençliğin oy kullanması tehlikede diye günlerdir yazıyoruz. Ama tık yok. Hani bu ülkede gençlere çok önem veriliyordu Demek ki hepsi yalanmış. 
     Üniversitelerde öğrenim gören 1.5 milyon gençten bir milyondan fazlası ailelerinin bulunduğu kentten başka bir kentte öğrenim görüyor. Şu an için üniversitelerin bulunduğu kentte gidip nüfus kütüklerine kaydolmaları hem zaman hem de ekonomik açıdan olanaksız. Yeni kayıt olacaklar gibi eski öğrencilerin pek çoğunun da henüz nerede kalacakları belli değil. Yurt kayıtları henüz yenilenmedi. Pek çoğu da henüz ev tutmadı... 
     O zaman gitsinler ailelerinin bulunduğu yerde oy kullansınlar demek de hiç pratik değil. Üniversiteler eylül sonu ekim ortalarında açıldığı için hiçbiri onca masrafı ve zaman kaybını alıp seçim mahallerine gitmez. Dolayısıyla da oylarını kullanmaları mümkün gözükmüyor. 
     Öte yandan tatil yörelerinde çalışan yüz binlerce gencin durumu da üniversiteli gençlerden farklı değil. Çoğu geçici işçi olarak çalışan bu gençler, muhtemelen kasım sonuna kadar ailelerinin bulundukları kentlerden farklı kentlerde olacaklar. Dolayısıyla oy kullanamayacaklar. 
     Oy kullanamayacak bir başka kesim ise askerler. Yarım milyon civarında asker kışlaya politika girmesin diye zaten öteden beri oy kullanamıyor... 
     Liselerin yatılı bölümlerinde okuyan son sınıf öğrencileri de dikkate alındığında oy kullanamayan genç sayısı iki milyonu buluyor. Eğer bu bir demokrasi ayıbı değilse ne 
     Sabancı Üniversitesi Rektörü Tosun Terzioğlu, YSK yetki versin biz bu işi kendi içimizde çözelim diyor. Diyor da ciddiye alan yok... 
     Politikanın yeni yıldızı Kemal Derviş, gençler mutlaka sandığa gitmeli diyor. Peki ama nasıl Madem gençleri bu kadar seviyor ve oy kullanmalarını istiyor o zaman bu soruna el atsın. Böylelikle gençler adına ilk kez bir iş yapmış olur .. 
     
     Almanca ve Fransızca 
     Milli Eğitim Bakanlığı Almanca ve Fransızca öğretmenlerini İngilizce öğretmeni olarak atamak için olmadık yöntemlere başvuruyor. 40 kredilik ders alanın ataması yapılacak diyor ama 40 kredilik formasyon veren üniversite yok. Eskiden beri 31 kredilik ek ders ya da formasyon kursu açılır, alan da öğretmen olarak atanırmış. Şimdi neden böyle bir uygulamaya gidildi anlayan yok diyorlar. 
     Daha da önemlisi Almanca ve Fransızca öğretmenleri nasıl İngilizce öğretmeni oluyor bir türlü anlamak mümkün değil. Türkiye’de neden dil öğrenilemiyor diye ahk m kesilip duruluyor ya işte bu yüzden. Fransızca öğretmenine Fransızca, Almanca öğretmenine Almanca öğret demek varken hayır sen bildiğin işi bırak bilmediğini yap diye dayatıyoruz. İşin garibi mevcut bakan da bu yanlış uygulamaya devam ediyor. 
     Oysa girmek için can attığımız AB tek dilliliği değil, çok dilliliği savunuyor. Bizim bu akıllara durgunluk veren uygulamadan haberleri olsa herhalde şaşıp kalırlar... Anadolu liselerinde yabancı dille eğitim kalkacakmış konusu da tam anlamıyla arapsaçına döndü. Hürriyet bakan açıkladı diyor ama hiç sanmıyorum. Bekleyelim görelim... 
     
     







Sorular 


YÖK adaleti... 


Derviş ve iktidar 


"Durun, siz kardeşsiniz .." 


Üniversiteli gençlik mutlaka oy kullanmalı 


Yalnız bizde değil... 


Nasıl anlatsam, nerden başlasam 


Değişseler n’olur, değişmeseler n’olur 


CHP’li Derviş ve seçim 


CHP’ye gelecek yeni oyları kim engeller 


Rakamlar yanıltıyor 


Solcu kimdir Sol birleşir mi 


</TEXT>
</DOC>
