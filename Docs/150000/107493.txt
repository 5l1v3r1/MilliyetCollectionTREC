<DOC>
<DOCNO> 107493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/ekonomi/eko10.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tyco’da 600 milyon dolarlık çete davası 
</HEADLINE>
<TEXT>

Tyco’nun üç eski tepe yöneticisi 600 milyon dolar çıkar elde etmekle suçlandı ve yolsuzluk şebekesi’ olarak tanımlandı 
     Tyco’nun eski CEO’su Dennis Kozlowski ve Mali İşler Sorumlusu Mark Swartz, 170 milyon dolar çalmak ve hisselerle oynayıp 430 milyon dolar kazançla suçlandı. Firmanın eski hukuk danışmanı Belnick ise 14 milyon dolar yolsuzlukla suçlanıyor. Başsavcı Robert M. Morgenthau ve ABD Sermaye Piyasaları Kurumu tarafından yürütülen soruşturma sonucu Kozlowski ve Swartz 25’er yıl hapis cezası alabilecek. Kozlowski için 100 milyon, Swartz için 50 milyon dolar kefalet istendi ve 600 milyon dolarlık hesaba el konuldu. Kozlowski, Başsavcı’nın deyimiyle tepe yöneticilerinin yolsuzluk şebekesi’. Bu terim ABD’de genellikle mafya tipi suçlarda kullanılıyor. 
     



 EKONOMİ 



















</TEXT>
</DOC>
