<DOC>
<DOCNO> 118185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/spor/spo03.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona’ya göre, Galatasaray’ın 2. tur şansı, Lokomotiv ve Brugge’dan fazla 
</HEADLINE>
<TEXT>
ASLAN DAHA SANSLI 
Şampiyonlar Ligi’ndeki temsilcimizin rakibi Barcelona’nın oyuncuları ilginç açıklamalar yaptı. Cocu, Requelme ve Navarro çarşamba günkü maçın üç ihtimale açık olduğunu söyledi 
     MEHMET ÇİFTÇİ-BARCELONA 

     "Kadrosu kaliteli" 
     GALATASARAY’IN, karşısında Şampiyonlar Ligi’nde ikinci tur şansını zorlayacağı Barcelona’dan dün ilginç açıklamalar geldi. İspanyol ekibinin oyuncuları, Cim - Bom’un, Brugge ve Lokomotiv’e oranla tur şansının yüksek olduğunu söylediler. Hollandalı yıldız oyuncu Cocu "Galatasaray herkesi şaşırttı. Üst tur zor görünüyor. Ama kadro kalitesiyle, belki buradan galibiyet ile çıkabilirler. Sonucu kestirmek çok zor" dedi. 
     
     "İşimiz çok zor" 
     ARJANTİNLİ Requelme ise Galatasaray karşısında gerçekten çok zorlanacaklarını kaydetti. Ünlü futbolcu, "Sonuç üç ihtimalli. Kimse şimdiden sevinmesin. Galatasaray her şeyini ortaya koyacak. Biz ise grupta amacımıza ulaştık. İşimiz zor" yorumunu yaptı. Fernando Navarro ise farklı demeçler verdi. İspanyol oyuncu, Galatasaray’ın, Fenerbahçe önünde aldığı 6 - 0’lık yenilgiyi takip ettiğini ve şaşırdığını söyledi. 
     
     "Başarılar dilerim" 
     NAVARRO, Galatasaray’ın sempati duyduğu takımların başında geldiğini de ifade etti ve şöyle devam etti "Avrupa’da büyük işler başarmış Galatasaray’ın bize karşı şansının olduğunu tahmin ediyorum. Brugge ve Lokomotiv Moskova’nın kağıt üzerinde şansları olabilir. Ama, tecrübeli Galatasaray, İspanya’dan ikinci tur vizesini alırsa kimse şaşırmasın. Arif’i de çok merak ediyorum". 
     
Overmars yok      BARCELONA’NIN Hollandalı yıldızı Overmars’ın sakatlığı nedeniyle Galatasaray’a karşı forma giymeyeceği açıklandı. Bu arada kaleci Victor Valdes’in yedek oyuncularla çalışmayı reddetmesi sıkıntı yarattı. 
     
Maç 20.15’te      UEFA, Galatasaray’ın Şampiyonlar Ligi’nde çarşamba günü yapacağı Barcelona maçının saatini değiştirdi. Daha önce 19.45 olarak ilan edilen karşılaşma, L.Moskova-Brugge sınavı ile birlikte 20.15’e alındı. 
     
Hakemler bir daha      UEFA Kupası 2. Tur rövanşlarında Türk takımlarının maçlarını yönetecek hakemler kesinleşti. UEFA’nın daha önce açıkladığı hakemler dün yeniden bildirildi. Liste şöyle 
     Beşiktaş-Alaves Pascal Garibian, Didier Peyrot, Christian Thoison Fransa 
     Panathinaikos-Fenerbahçe F.Carmona Mendez, L.Nunez Lopez, J.Gonzalez Rayo İspanya 
     Denizlispor-Sparta Prag Michael Weiner, Herald Sather, Carsten Kadach Almanya 
     
Ümit gidiyor mu      İTALYA’NIN önde gelen spor gazetelerinden La Gazzetta Dello Sport, Ümit Davala’nın ocak ayında Inter’e dönebileceğini iddia etti. Fatih Terim’in Adanaspor maçında kadroya almadığı yıldız futbolcunun, Sarı - Kırmızılı takımda huzursuz günler geçirdiği vurgulandı. Hatırlanacağı gibi Ümit, sezon başında Simiç’e karşılık olarak Milan tarafından Inter’e verilmişti. 
     HABERDE milli futbolcunun artık Terim’in kadrosunda yer alamayacağı öne sürüldü. La Gazzetta dello Sport, Ümit Davala’nın "Galatasaray’da istenmediğini" iddia ederek, ocak ayında Inter’e dönebileceğini kaydetti. Konuyla ilgili gelişmelerin önümüzdeki günlerde Sarı - Kırmızılı takımın alacağı sonuçlara göre netlik kazanacağı ifade edildi. 
     
     Fatih Terim kulak çekti 
     TEKNİK Direktör Fatih Terim’in, Adana maçı sonrası soyunma odasında oyuncularını uyardığı öğrenildi. Terim’in Felipe ve Pinto’nun yanı sıra forvet elemanlarını azarladığı iddia edildi. Başarılı hocanın, "Ruh gibisiniz" dediği vurgulandı. 
     
     Florya’da erken kamp 
     BARCELONA maçı öncesinde Sarı-Kırmızılı takımda ipler sıkıldı. Futbolcuların bugünden itibaren kampa alınacağı öğrenildi. Fenerbahçe stresini üzerinden atamayan Mondragon’a özel motivasyon uygulandığı ifade edildi. 
     
FELIPE kapıdan döndü      CÜNEYT KARAKAYA 

Ayrılmaya karar veren Brezilyalı yıldızı araya giren arkadaşları, son anda ikna etti 
     HAFTALARDIR gerek performansı gerekse koşmaması nedeniyle Fatih Terim tarafından sürekli eleştirilen Felipe’nin Galatasaray’dan ayrılma noktasına geldiği öğrenildi. Dün yapılan antrenmanda oldukça sessiz olduğu gözlenen Sambacı’nın, soyunma odasına döndüğünde eşyalarını topladığı bildirildi. Felipe’nin, "Hocam beni yollamadan ben gideyim" dediği vurgulandı. 
     FELİPE’NİN toparlanmasına anlam veremeyen Sarı - Kırmızılı futbolcuların, ikna turlarına başladıkları ifade edildi. Brezilyalı oyuncunun vatandaşları Pinto, Christian ve Batista’nın araya girerek, Felipe ile konuştuğu belirtildi. Arkadaşlarının "Bu fatura hepimizin" sözleri üzerine yıldız oyuncunun sakinleştiği ve eşyalarını yerleştirdiği dile getirildi. 
     
     



 SPOR 




























</TEXT>
</DOC>
