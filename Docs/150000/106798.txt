<DOC>
<DOCNO> 106798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo12.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçtan önce kız kaçırdı, eksik kalan takımı 7-0 yenildi 
</HEADLINE>
<TEXT>

     İzmir Birinci Amatör Küme takımlarından Dikilispor'un forvet oyuncusu Çağlar Durmaz 20 , Çandarlıspor maçı öncesinde kız kaçırınca, takımının sahaya eksik çıkmasına ve 7-0 yenilmesine neden oldu. 
     Dikilispor Kulüp Başkanı Sedat Öcal, Çandarlıspor ile oynayacakları maç öncesi golcü oyuncuları Çağlar Durmaz'ın ''kız kaçırdığı için maça gelmemesi'' yüzünden büyük sıkıntı yaşadıklarını ve karşılaşmaya 10 kişi çıktıklarını anlattı. 
     Kulübün bu sezon ancak 11 sporcusuna lisans çıkartabildiğini ve bu nedenle maça 10 futbolcu ile çıktıklarını dile getiren Başkan Öcal, sözlerini şöyle sürdürdü 
     ''Eksik çıktık, sahadan da 7-0 mağlup ayrıldık. Her insanın başına gelebilecek bir olay, futbolcumun başına geldi. Kendisine bir ceza vermeyi uygun görmüyorum. Kendisine de mutluluklar diledim.'' 
     
     HEM ÜZÜLDÜ, HEM SEVİNDİ 
     Geçimini garsonlukla sağladığı belirtilen Çağlar Durmaz ise Çarşamba günü Menemen'de sevgilisi Ayşe Taşır'la 18 evlenmek amacıyla kaçtıklarını dile getirdi. 
     Durmaz, şunları kaydetti 
     ''Ayşe ile uzun süredir görüşüyorduk. Yaşı küçük olduğu için ailesi birlikte olmamıza izin vermiyordu. Sevgilimle anlaştık, bana kaçtı. Ailesinin şikayeti üzerine gözaltına alındık. Cumartesi günü, ailesinden evliliğimize onay çıkınca, ifadelerimizden sonra serbest kaldık. O yorgunlukla maça çıkamazdım. Yenilgiye çok üzüldüm. İlerleyen haftalarda attığım gollerle telafi edeceğim.'' Çağlar, düğün hazırlıklarına başladıklarını belirtti. 
     





</TEXT>
</DOC>
