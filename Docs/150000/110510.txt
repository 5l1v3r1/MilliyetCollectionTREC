<DOC>
<DOCNO> 110510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/yasam/yas03.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine için elele 
</HEADLINE>
<TEXT>

Nijerya’daki güzellik yarışmasına katılacak İngiltere güzeli de, Oraya sırf taşlanarak ölmeyi bekleyen Emine Lawal için gideceğim’ dedi 
     DIŞ HABERLER SERVİSİ 

     Evlilik dışı çocuk doğurduğu gerekçesiyle şeriat makemesince taşlanarak ölüme recm mahkum edilen Nijeryalı Emine Lawal için destek büyüyor. 
     Son olarak, Nijerya’da Kasım ayında yapılacak Dünya Güzeli Yarışması’nda İngiltere’yi temsil edecek Daniella Laun 21 da, Emine’ye destek için Abuja’ya gideceğini açıkladı. Fransa, Belçika, Norveç, İsviçre, Polonya, Fildişi Sahili ve Kenya güzellerinin yarışmayı boykot etmelerine karşın İngiliz güzeli, "Sahnede Emine için konuşacağım. Bu insanlık dışı bir uygulamayı lanetleyecek ve kadınlar için eşit haklar talep edeceğim" diye konuştu. 
     
     Bir ay kalıp destek verecek 
     Laun, Nijerya’da bir ay kalıp Emine’ye yalnız olmadığını göstermek için birçok etkinliğe katılacağını da söyledi. 
     Dört çocuk annesi Lawal, kocası öldükten sonra evlilik dışı bir ilişkiden Wasila adlı bir kız bebek dünyaya getirince recme mahkum edilmişti. Gelecek yıl Mart’ta infaz edilecek cezaya karşı, ABD eski Başkanı Bill Clinton da dahil çok sayıda saygın kişi Emine’nin affedilmesi çağrısında bulunmuştu. Almanya, Finlandiya ve Togo güzellerinin de güzellik yarışmasını boykot edebilecekleri söyleniyor. 
     
Azra Teminat verdiler      BİRSEN ALTUNTAŞ 

     Nijerya’da yapılacak güzellik yarışmasında Türkiye’yi temsil edecek Azra Akın, 9 Kasım’da bu ülkeye gitmeye hazırlanıyor. Emine Lawal’ın taşlanarak idam cezasına çarptırılması kararı üzerine Miss World komitesinin aldığı protesto eyleminden vazgeçildiğini iddia eden Akın, bu konuda şöyle konuştu "Yarışma komitesi Nijerya hükümetine mektup yazıp Ceza kaldırılmazsa yarışmaya gelmeyiz’ diye uyarıda bulundu. Nijerya Hükümeti de kadını yeniden yargılama kararı aldığına dair komiteye teminat mektubu gönderdi. Böylece Miss World yöneticileri protesto kararından vazgeçti. Ben de gidip, Lawal’a destek vereceğim" 
     



 YAŞAM 




















</TEXT>
</DOC>
