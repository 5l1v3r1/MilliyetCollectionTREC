<DOC>
<DOCNO> 148020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/spor/spo01.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
LİSANSINI ALSINLAR 
</HEADLINE>
<TEXT>

Denizlispor maçında elmacık kemiği kırılan Beşiktaşlı İbrahim, Ali Tandoğan’ı asla affetmeyeceğini söyledi, "Benim ekmeğimle oynadı" ifadesini kullandı 
     ORHAN YILDIRIM 

     Delikanlı olsun’ 
     BEŞİKTAŞ’IN başarılı defans oyuncusu İbrahim Üzülmez, kendisini sakatlayan Denizlisporlu Ali Tandoğan’ı yerden yere vurdu. Elmacık kemiği kırılan ve önceki gece ameliyat olduktan sonra dün taburcu edilen İbrahim, "Bana resmen kafa attı. Ancak daha sonra çarpıştığımızı söylemiş. Kaptanlık bandını takan bir oyuncuya yalan söylemek yakışmaz. Biraz delikanlı olsun" diye konuştu. 
     
     Listeden çıkarıldı 
     ALİ Tandoğan’ı hayatı boyunca affetmeyeceğini de belirten İbrahim, "Sahada boks yapmıyoruz, futbol oynuyoruz. Benim ekmeğimle oynamaya ne hakkı vardı. Bu tip oyuncuların lisansının iptal edilmesi lazım" ifadesini kullandı. Beşiktaş yönetiminin de İbrahim’in sakatlanmasından sonra renklerine katmayı planladığı Ali Tandoğan’ı transfer listesinden çıkardığı öğrenildi. 
     
     Mahkemeye verecek 
     DOKTORLAR İbrahim’in bir hafta dinleneceğini, kırığın kaynaması için en az üç haftaya ihtiyaç gerektiğini belirttiler. Bir hafta sonra düz koşulara başlayacak olan Siyah - Beyazlı futbolcu, "Bu bir ay nasıl geçecek, bilmiyorum" diyerek dert yandı. İbrahim’in menajeri ise hukukçularla görüştükten sonra Ali Tandoğan’ı mahkemeye vereceklerini söyledi. 
     
Kartal ayaklandıBaşkan Serdar Bilgili, "Şampiyonluğa gitmemiz bazılarını rahatsız ediyor. Herkesi göreve çağırıyorum" dedi 
     Büyük tepki 
     BEŞİKTAŞ yönetimi, kendi maçlarında yaşanan aşırı sertliğe büyük tepki verdi. Başkan Serdar Bilgili, "Herkesi göreve çağırıyorum. Böyle saçmalık olmaz. Sanırım emin adımlarla şampiyonluğa gitmemiz bazılarını rahatsız etmiş. Eğer sorumlular gerekli önlemleri almazsa bu işin altında ezilebilirler" dedi. Futbol Şube Sorumlusu Yıldırım Demirören de caydırıcı cezaların verilmesini istedi. 
     
     İlkel metodlar’ 
     DEMİRÖREN, tekme ve kafa atarak rakiplerin Beşiktaş’ı durduramayacağını belirtti, "Umarım böyle ilkel metodları bir daha görmeyiz. Federasyon bu işin önüne geçmeli. Şu iyi bilinsin ki her türlü saha içi ve dışı olaylara rağmen şampiyon olacağız. Bunu artık hiç bir güç engelleyemez" diye konuştu. Asbaşkan Kıvanç Oktay ise "Aynı şeyi Nouma yapsa 10 maç ceza verelim, asalım derlerdi" yorumunu yaptı. 
     
Ahmet’e özel maske      DENİZLİSPOR maçında burnu kırılan Ahmet Yıldırım hastanede sadece tedavi gördü. Operasyona geçirmeyen tecrübeli futbolcunun durumunun iyi olduğu ancak şiddetli ağrılar nedeniyle sürekli ilaç aldığı belirtildi. Özel bir maske ile sezon sonuna kadar forma giyecek olan Ahmet Yıldırım için son kararı teknik heyetin vereceği ifade edildi. 
     
Sergen gerçeği      DENİZLİSPOR karşısındaki futboluyla futbolseverleri büyüleyen Sergen, ilginç açıklamalar yaptı. Yıldız oyuncu, "Şimdi herkes İbrahim ve Ahmet’in sakatlıklarını konuşacak. Ancak futbolda dün yok. Sadece önümüze bakmalıyız. Şampiyon olmak istiyorsak, tüm çirkinliklerine rağmen bu maçı değil, gelecek haftayı tartışmalıyız" dedi. 
     SERGEN fizik olarak yüzde 50 kapasite ile oynadığını da vurgulayarak şöyle devam etti "Türkiye’de futbol deyince bir Sergen gerçeği var. Benim birşey söylemem doğru olmaz. Ama performansımı 90 dakikaya yaymak için çalışıyorum. Birkaç kendini bilmez benim bitmeyeceğimi artık görsün. Yeter ki sakatlık olmasın." 
     
Lucescu sıkıntılı      TEKNİK Direktör Lucescu, Bayram, Maldaraşanu ve Pancu’dan sonra İbrahim ve Ahmet Yıldırım’ın da sakatlar kervanına eklenmesiyle köşeye sıkıştı. Rumen hoca, Denizlispor maçında iki oyuncusunu daha kaybedince yeni arayışlara girişti. Tecrübeli teknik adam, Ahmet Yıldırım’ın yerine ilk onbirde Ali Eren’e, İbrahim’in yerine ise Serdar - Tümer ikilisinden birine şans vermeyi planlıyor. 
     
Pancu’ya izin yok      SAKATLIĞI nedeniyle Denizlispor maçında forma giyemeyen Pancu dün Ümraniye Tesisleri’nde tek başına çalıştı. Takım izinli olmasına rağmen spor salonundaki özel aletlerde güç depolayan Rumen yıldız, Malatya deplasmanında oynamak için elinden geleni yapacağını belirtti. Doktorlar da Pancu’nun tedavisinin sürdüğünü, hafta sonuna yetişebileceğini belirttiler. 
     


SPOR 





























</TEXT>
</DOC>
