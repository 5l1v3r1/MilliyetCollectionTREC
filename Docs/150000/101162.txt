<DOC>
<DOCNO> 101162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/soneko01.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'tan 7 ayda 75,1 milyon dolarlık ihracat yapıldı... 
</HEADLINE>
<TEXT>

     GAP bölgesinden 7 ayda bölgenin ''geleneksel pazarı'' olan Ortadoğu ülkelerine yüzde 30'luk düşüşle 75 milyon 199 bin dolarlık tarımsal ve hayvansal ürün ihraç edildi. 
     Geçen yılın aynı döneminde 107 milyon 395 bin dolarlık ihracat gerçekleştirilmişti. 
     Ortadoğu'ya ihracatın bölge toplam ihracatı içinde 2001 Ocak-Temmuz aylarında yüzde 30.8 olan payı, bu yılın aynı döneminde yüzde 25'e düştü. Aynı dönemde bölge toplam ihracatı ise yüzde 13.9 oranında geriledi. 
     Güneydoğu Anadolu İhracatçı Birlikleri verilerine göre, 2002 Ocak-Temmuz aylarında Ortadoğu'ya 3 milyon 982 bin dolarlık hayvan ve hayvansal ürün, 22 milyon 391 bin dolarlık hububat, bakliyat, yağlı tohumlar ve ürünleri, 572 bin dolarlık kuru meyve ve 48 milyon 254 bin dolarlık tekstil ihracatı yapıldı. 
     Ortadoğu'ya ihraç edilen ürünler arasında makine halısı, pamuk ipliği, sentetik iplikler, örme mensucat, kuru kayısı, bisküvi, pasta, şekerleme, çikolata, gofret, sentetik mensucat, antepfıstığı, koyun, plastik çuval, un ve şeker önemli yer tuttu. 
     





</TEXT>
</DOC>
