<DOC>
<DOCNO> 117200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sonspo22.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Hükümeti maç için tüm önlemleri alacağız... 
</HEADLINE>
<TEXT>

     Yunanistan Hükümet Sözcüsü Hristos Protopapas, 14 Kasım'da Atina'da yapılacak UEFA Kupası 2. turunda Panathinaikos ile Fenerbahçe arasındaki rövanş maçı için gerekli tüm önlemlerin alınacağını açıkladı. 
     Protopapas, düzenlediği basın toplantısında, İstanbul'daki maçta yaşanan üzücü olayların geçmişte kaldığını vurguladı. 
     Hükümet Sözcüsü, '' Her ikisi de büyük takımlar olan Fenerbahçe ile Panathinaikos'un bir bayram havasında karşılaşmaları gerekir. Herkesi sorumluluk içinde sakin bir atmosfer sağlanması yönünde çaba harcamaya davet ediyorum'' dedi. 
     Türk ve Yunan Futbol Federasyonları'nın 2008 Avrupa Futbol Şampiyonasini ortak düzenlemek için başvuruda bulunduklarını da anımsatan Protopapas, her iki ülkenin de bu organizasyonu yapmaya arzulu olduklarını vurguladı. 
     





</TEXT>
</DOC>
