<DOC>
<DOCNO> 107083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/ekonomi/eko03.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
10 SORU - 10 CEVAP 
</HEADLINE>
<TEXT>
Büyüdük ama tüketemedik 
Geçen yılın ilk yarısında yüzde 8.5 daralan ekonomi bu yılın aynı döneminde yüzde 4.7 büyüdü. İhracattan beslenen büyüme tüketime aynı ölçüde yansımadı 
     1- Büyüme oranına ilişkin rakamlar nasıl hesaplanıyor 
     Büyüme milli gelirdeki artışla ölçülüyor. Milli gelirin de iki tanımı var Gayri safi yurtiçi hasıla GSYİH , yurtiçinde üretilen mal ve hizmetlerin parasal değeri, gayrisafi milli hasıla GSMH , yurtdışından ekonomiye eklenen gelirle dışına çıkan gelirlerin GSYİH’ye eklenmesiyle bulunuyor. 
     
     2- Bu yıla ilişkin açıklanan büyüme oranları nedir 
     İkinci çeyrekte GSMH yüzde 8.8, GSYİH yüzde 8.2 , yılın ilk altı ayında ise GSMH yüzde 4.7, GSYİH yüzde 5.2 arttı. 
     
     3 - Bu rakam ne ifade ediyor 
     Geçen yılın aynı dönemine göre ekonomideki büyümeyi gösteriyor. 
     
     4 - Bu büyüme oranları ile milli gelirimiz ne kadar oldu 
     İlk altı ay itibariyle 2000’de GSMH 83.1 milyar dolar, 2001’de 65.6 milyar dolar, 2002’de 79.3 milyar dolar oldu. Milli gelirin h l kriz öncesi dönemin altında. 
     
     5- İkinci çeyrekteki yüzde 8.8’lik büyüme nasıl sağlandı 
     En büyük faktör yüzde 12.2’lik sanayi üretimi artışı. Bu artış ihracattan kaynaklandı. İhracatta yüzde 15’lik miktar artışı var. 
     
     6- Bu dönemde küçülen sektörler oldu mu Hangileri 
     İlk yarıda mali kuruluşlar yüzde 8.5, inşaat yüzde 4.2 küçüldü. 
     
     7 - Büyüme, tüketime ve harcamalara da yansıdı mı 
     Özel tüketimler ilk çeyrekte yüzde 2 azaldı, ikinci çeyrekte yüzde 3.1 arttı. Kamu harcamaları ilk çeyrekte yüzde 2.4, ikinci çeyrekte yüzde 2.7 arttı. Özel tüketimde altı aylık artış yüzde 0.5. 2001’in aynı döneminde ise yüzde 7.5 azalma olmuştu. Tüketimdeki azalma telafi h l edilemedi. 
     
     8- Büyüme neden tüketime yansımadı 
     Ücretlerde reel artış olmaması ve belirsizlik nedeniyle harcamalar artmıyor. Üretimden elde edilen gelir daha çok ithal girdilere, firmaların borç ödemelerine giderken, üreticilerin k r marjları da daraldı. 
     
     9 - Yılın geri kalan kısmında büyüme eğilimi sürer mi 
     Sanayide üretim artışı sürüyor. Tarımdaki büyümenin de yılın ikinci yarısında hızlanmasıyla büyüme eğiliminin sürmesi bekleniyor. 
     
     10- Yılsonunda büyüme oranı ne olabilir 
     Büyüme yılsonunda yüzde 5’i geçebilir. 
     



 EKONOMİ 























</TEXT>
</DOC>
