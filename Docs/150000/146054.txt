<DOC>
<DOCNO> 146054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/son/sontur22.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks, savunma sistemini güçlendiriyor... 
</HEADLINE>
<TEXT>

     Uzmanlar, güçsüz savunma sistemi nedeniyle sürekli yorgun ve hasta olan kişilere düzenli seks yapmayı önerdi. 
     Alman Aerztezeitung tıp gazetesinde yayımlanan habere göre, Essen Üniversitesi'nde görevli bilim adamları, cinsel ilişkinin savunma sistemini güçlendirdiğini ortaya çıkardı. 
     İki ayrı araştırma yapan bilim adamları, ilk araştırmada, birinci gruptaki deneklere sırasıyla 20'şer dakika hayvanlarla ilgili ve erotik film izlettirdiler. İkinci gruptaki deneklere ise sadece hayvanlarla ilgili film izlettirildi. 
     Birinci gruptaki kişilerde, beyaz kan hücrelerinin ve tabii öldürücü hücrelerinin NK hücreleri sayısının arttığını tespit eden bilim adamları, ikinci gruptaki kişilerde savunma sistemi hücrelerinin artmadığını kaydettiler. 
     Stresin de, seks gibi savunma sistemini uyardığını belirten bilim adamları, ikinci araştırmada, deneklerden paraşütle atlamalarını istediler. Atlayıştan sonra kan basıncının arttığını ve sinir sisteminin uyarıldığını belirten bilim adamları, bu deneklerde öldürücü hücre sayısının da yükseldiğini belirttiler. 
     Bilim adamları, paraşütle atlayan kişilerde, stres hormonları kortizon ve somatotropinin fazla salgılandığına dikkat çektiler. 
     




</TEXT>
</DOC>
