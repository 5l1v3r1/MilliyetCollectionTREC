<DOC>
<DOCNO> 128822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/magazin/mag01.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Televole sözlüğü 
</HEADLINE>
<TEXT>

Magazin programlarını izleyip de konuşulanı anlayamıyor, terminoloji değişimine ayak uyduramıyorsanız bu sözlük tam size göre... 
     NİLAY ÖRNEK ALİ EYÜBOĞLU 

     Abidin a. Turizm güzelimiz Ebru Güzel’in her hafta değiştirdiği-telef ettiği ev hayvanlarının topuna birden taktığı ve Televoleler aracılığıyla beynimize kazıdığı isim. 
     Anadolu çocuğu s. Hem döven hem seven Arto’yla şarkı söylemek yerine, sıra gecelerine katılmayı tercih eden hafif boynu bükük, tercihen sakallı erkek şarkıcı. 
     Aşka susamak Aylardır kimseyle el ele tutuşup "Biz sevgiliyiz" diyerek basının önüne çıkamamak. 
     Aşka tövbe etmek İlişkiye bir hafta’ gibi uzun bir süre ara vermek. 
     Aşk defterini kapatmak İstemeden biten aşkı unutmaya çalışmak. 
     Aşkını kalbine gömmek Sevgili için verilen ölüm ilanı. 
     Cesur manken s. Transparan kıyafetlerin dibine vuran’, iç çamaşırı defilelerine çıkan, bir göğsü dışarıda bırakan modelleri rahatlıkla taşıyan... 
     Çıtır manken s. leme yeni girmiş - ikiden fazla sevgili değiştirmemiş, genç yaşta, güzel kız. 
     Düzeyli ilişki s. Para değil, gönül birlikteliği... 
     Defile Fr. Göz banyosu. 
     Derin dekolte s. Sesi çıkmayan şarkıcının kamuflajı, göğüs ve bacağın haddinden fazla açılması. 
     Dermişim Ağzına geleni söyleyip dememiş gibi yapmak için kullanılır. 
     Evinin kapılarını Televole objektiflerine açmak Bedava reklam yapmak. 
     Ex aşk ing. Eski sevgili. 
     Frikik arg. Mutlak haber pozisyonu 
     Gece kulübü-bar Televole stüdyoları. 
     Giysiler bahane mankenler şahane bkz. Defile.. 
     Göz kamaştırmak Fiziği ve kıyafetiyle karşı cinse karda güneş gözlüksüz kalmış’ hissi vermek. 
     Kaçamak a. Magazin leminde "Yolu bu dünyadan geçen herkesle bir gün bir yerde buluşuruz" imajı vermek için yapılan aldatma. 
     Kafa koparmak "Bir gecede ne koparırsam kardır" parolasıyla yaşanan seviyesiz ilişki. 
     Kanka Magazin aleminde yediği içtiği ayrı gitmeyen arkadaşlar. 
     Kanki bkz. kanka. Daha dişi, eşcinsel ya da kibarların kankayı söyleyiş biçimi. 
     Kopardı Sohbete son noktayı koymak. 
     Manken Televolelerin kadrolu elemanları, erkek olanlarının televizyon ve gazetelerde kadınlara oranla hiç’ görünmediği meslek. 
     Motor arg. Cinsel ilişki kurmayı yemek yemek sananlara verilen ortak ad. 
     İlişkiyi askıya almak "Hem eski sevgiliye, hem de yeni ilişkilere açığım" 
     İlişkiyi dondurmak bkz. İlişkiyi askıya almak. 
     İnzivaya çekilmek Basının ilgisinin azaldığını fark edip kovulmadan istifa etmek’. 
     İmaj değiştirmek Burun, çene, elmacık kemiği vb. estetiği silikon takviyesi, saç tıraşı 
     Neşeli sanatçı s. Eşcinsel şarkıcı. 
     Ortam insanı Gece kulüpleri ve Televolelerin kadrolu elemanları. 
     Otomobil Osman a. Gizem Özdilli’nin eski sevgilisinin lakabı. Otomobil mi satıyor Hayır. Otomobilleri sevdiği’ için Televole ekibince takılmış bir lakap... 
     Sanatçı dostlarıyla eğlenmek Toplanıp yalancıktan’ birbirini övmek. 
     Sanatçı kavgası Danışıklı dövüş. 
     Seviyeli ilişki Temeli çok para isteyen, katları hediyelerle yükselen büyük aşk. 
     Seksi şarkıcı Sesi çıkmayınca göğüs - bacak dekoltesini abartan... 
     Sokak defilesi Halkın bayramı 
     Sosyete güzeli Hiçbir iş yapmadığı halde Televolelere çıkan, eğlence mek nlarında boy gösteren, bol makyajlı-balyajlı kızlar. 
     Sosyetik güzel bkz. sosyete güzeli 
     Televole kameralarına yakalanmak TV ekibiyle sözleşilen yere saatinde gelmek 
     Tikel arg. Şaşırılan şeyi anlatmak için kullanılan söz. ör. "Ahmet’e tikel Çağla Şıkel - Ahmet’i gösteriyor" 
     Yakışıklı playboy ing. Her gece barda, başka başka kızlarla görülen, finansmanları da genellikle Baba-bank’ olan genç erkekler. 
     Yeni aşklara yelken açmak Boynuna "Boş taksi" tabelası asıp, "Ne çıkarsa bahtıma" demek. 
     Yılların eskitemediği sanatçı s. Fredy’ gibi türlü kılıklara bürünerek tekrar tekrar karşımıza çıkan ünlü. 
     Yılın sanat olayı İç çamaşırı defilesi 
     Yıkılıyor s. Bir mek nın pek çok ortam insanı’yla dolu, fıkır fıkır, cıvıl cıvıl olması... Kişi için kullanıldığında ise fazlasıyla çarpıcı’ anlamına geliyor. 
     Yıkılmak bkz. Yıkılıyor 
     Yutmak Mankenlerimizin, gözde ve göz önünde olan erkeklerimizden birini kendisine bağlaması... 
     Yürek hoplatmak Göğüs ve bacak dekoltesiyle erkeklerin duygularını harekete geçirmek. 
     Yüzünü eskitmemek bkz. İnzivaya çekilmek. 
     
     Tercümeye ihtiyaç duyanlara... 

</TEXT>
</DOC>
