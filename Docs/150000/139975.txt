<DOC>
<DOCNO> 139975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/dunya/dun04.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Senfoni barış için’ çaldı 
</HEADLINE>
<TEXT>

     DIŞ HABERLER SERVİSİ 

     Bağdat’a Amerikan bombalarının yağması için geri sayımın yapıldığı şu günlerde, Irak’ta barış için müzik sesleri yükseliyor. Ülkenin ulusal senfoni orkestrası, Bağdat’ta bulunan bir konser salonunda dünya barışının sürmesi için halkın karşısına çıktı. Orkestra 27 Şubat’ta yapılan konserde, Abdülrezzak el Azzavi’nin yönetiminde, Faiz Selman Minas’ın bestelediği "Barış İçin" For Peace adlı senfoniyi seslendirdi. Çoluk çocuk konsere akın eden Bağdat halkı, Minas’ın bestesini büyük dikkatle dinledi. Büyük beğeni toplayan konser, ilginç görüntülere de sahne oldu. ABD’nin olası Irak operasyonunda bir numaralı hedefi olarak belirlediği Irak Devlet Başkanı Saddam Hüseyin’in salondaki dev portresi barış adına yapılan konserde savaşın ne kadar yakın olduğunu hatırlattı. 
     



 DÜNYA 













</TEXT>
</DOC>
