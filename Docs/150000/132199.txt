<DOC>
<DOCNO> 132199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/soneko22.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, "Yılın Ekonomisti" seçildi... 
</HEADLINE>
<TEXT>

     Ekonomistler Platformu'nun anketinde, ekonomiden sorumlu eski Devlet Bakanı Kemal Derviş, ''Yılın Ekonomisti'' seçildi. 
     Ekonomistler Platformu'ndan yapılan açıklamaya göre, 7 Ocak tarihinde www.ekonomistler.com sitesinde başlatılan ve iki turlu olarak sürdürülen ''Yılın Ekonomisti ve Yılın Ekonomistler Platformu Konuğu Anketleri-2002'', 20 Ocak'ta sonuçlandı. 
     Platform üyelerinin ilk tur oylamaları sonucu 44 aday arasından ikinci tura çıkan 10 ekonomist içinden Kemal Derviş, oyların yüzde 35'ini alarak ''Yılın Ekonomisti'' olarak belirlendi. 
     CHP milletvekili olan Kemal Derviş, aynı zamanda Ekonomistler Platformu üyelerinin katılımıyla gerçekleşen ve 57 aday arasından belirlenen Ekonomistler Platformu Yılın Konuğu-2002 anketinde de final turuna kalan ilk 10 ekonomist içinde ''Yılın Konuğu'' seçildi. 
     Platform Başkanı Tuna Bekleviç, ödüllerin Şubat ayı içerisinde düzenlenecek bir organizasyon ile verileceğini bildirdi. 
     





</TEXT>
</DOC>
