<DOC>
<DOCNO> 134358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sontur24.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Güvenlik Kurulu toplandı... Masada Irak krizi var... 
</HEADLINE>
<TEXT>

     Milli Güvenlik Kurulu MGK , Cumhurbaşkanı Ahmet Necdet Sezer'in başkanlığında Çankaya Köşkü'nde toplandı. 
     MGK'nın ocak ayı olağan toplantısı, saat 13.30'da başladı. 
     MGK'nın yılın ilk toplantısında, iç ve dış gelişmeler değerlendirilecek. 
     Öte yandan, MGK'nın bugünkü toplantısı, MGK Kanunu'nda yapılan değişiklik sonrasındaki ilk toplantı niteliği de taşıyor. 
     Yasada yapılan değişiklikle, başbakan yardımcıları ve Adalet Bakanı da MGK üyeleri arasına dahil edilmiş, MGK kararlarının ''tavsiye'' niteliğinde olduğu hükme bağlanmıştı. 
     Yasa değişikliği geçtiğimiz günlerde yapılmasına karşın, Anayasa'da 2001 yılında yapılan düzenlemeden sonra başbakan yardımcıları ve Adalet Bakanı toplantılara katılmaya başlamışlardı. 
     Başbakan yardımcıları Anayasa değişikliğinden önce de toplantılarda bulunuyorlardı, ancak üye niteliği taşımıyorlardı. 
     





</TEXT>
</DOC>
