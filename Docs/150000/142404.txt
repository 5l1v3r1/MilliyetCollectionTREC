<DOC>
<DOCNO> 142404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/cemal.html </URL>
<DATE> 2003/03/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan’ı bekleyen sınav... 
</HEADLINE>
<TEXT>

     Biri, tezkere konusunda. 
     İkincisi Kıbrıs’ta. 
     Tezkerenin Meclis’te reddedilmesi ve Kıbrıs’ın çözümsüz kalması, Tayyip Erdoğan’ın gücü hakkında ister istemez soru işaretlerine yol açtı. 
     Şimdi Tayyip Erdoğan Başbakan. 
     Ve bu konular yine gündemde. 
     Tezkere, Irak dolayısıyla Türkiye’nin ABD ile ilişkilerini, Kıbrıs ise Türkiye’nin AB ile ilişkilerini çok yakından ilgilendiriyor. 
     Kıbrıs’taki anlaşmazlık yüzünden Türk - AB ilişkilerinin zora gireceği konusunda kuşku yok. Daha şimdiden bunun sinyalleri geliyor, gelmeye de devam edecek. 
     Yine şurası bir gerçek Tezkere de, eğer ikinci kez TBMM’de reddedilirse, Türk - ABD ilişkilerini gerecek, bozacak. 
     Kısacası 
     Kıbrıs ve ikinci tezkere, hiç kuşkunuz olmasın, ülkemizi birçok bakımdan olumsuz etkilemeye aday iki konudur. 
     Daha şimdiden dehşet senaryoları yazanlara rastlanıyor. 
     Ne olabilir dehşet senaryosu 
     ABD ve AB ile bozuşan Türkiye’de piyasaların altüst olması... Faiz ve kurların fırlayıp borsanın tepetaklak gitmesi... Zaten bıçak sırtındaki ekonomik dengelerin iyice dağılması... Ve Türkiye’nin 2001 yılı Şubat krizinden daha beteriyle karşı karşıya kalması... 
     Belki fazla karamsarlık. 
     Ama bunu yazanlar var. 
     Kıbrıs kötü bir işaret oldu. Şimdi ikinci tezkere bekleniyor. AB’den yapılan açıklamalara kızabilirsiniz. Kredi derecelendirme kuruluşlarının öngörülerini şantaj diye niteleyebilir, densizliklere tepki duyabilirsiniz. 
     Ama şunu unutmayın 
     Türkiye’de piyasalar iki nedenle frene basmış durumda. Biri, IMF ile anlaşarak bütçenin çıkması ve ek önlemler. Diğeri, ikinci tezkere beklentisi... 
     Şimdi Tayyip Erdoğan bu nedenlerle yakın tarihimizin belki de en güç döneminde Başbakanlık koltuğuna oturuyor. Birkaç noktayı belirtmekte yarar var 
     1 Tayyip Erdoğan’ın ikinci tezkereyi bu kez TBMM’den geçirmesi şart. 
     2 Ekonomide mali disiplin ve yapısal reformlarla ilgili en ufak bir sapmadan kaçınmalı. Kendisi hakkında bu bakımdan beslenen popülizm kuşkularını geçersiz kılarak iç ve dış piyasalarda güven yaratmalı. 
     3 Kıbrıs’ta çözümün peşini kesinlikle bırakmamalı. 
     4 Türkiye’nin AB yolunda duran engelleri temizlemeye devam etmeli. 
     5 Partisi içinde herhangi bir çatlağa izin vermekten özenle kaçınırken, AKP’yi gerçekten partileştirme’nin yolunu açmalı. 
     Bütün bu noktalar, Türkiye’nin çok yakın dönemdeki ekonomik ve siyasal istikrarını, iç ve dış dengelerini, ulusal güvenliğini yakından ilgilendiriyor. 
     Tayyip Erdoğan, eski deyişle, muktedir mi, değil mi bu bakımlardan teste tabi tutulacak. Ve sonuçlar sanılandan çok daha çabuk belli olacak. 
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
