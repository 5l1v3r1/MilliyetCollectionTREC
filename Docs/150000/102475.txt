<DOC>
<DOCNO> 102475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/18/spor/bbas.html </URL>
<DATE> 2002/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR ZEHİRLENDİ 
</HEADLINE>
<TEXT>

Basketbol Milli Takımımız’ın tecrübeli pivotu gıda zehirlenmesi geçirdi. İlaç verilen ve dinlenmeye çekilen NBA’in yeni ismi, çalışmalara ABD’de başlayacak 
     Halsiz düştü 
     ABD’NİN Indianapolis kentinde 29 Ağustos’ta başlayacak Dünya Şampiyonası’na katılacak olan A Milli Takımımız, hazırlıklarını dün Abdi İpekçi Salonu’nda sürdürdü. Tam kadro çalışmaları sürdürmenin sevincini yaşayamadan Mehmet Okur’un gıda zehirlenmesi geçirdiği haberi 12 Dev Adam’ı üzdü. Milli Takım Doktoru Prof.Burhan Uslu, "İlaç verdik. Bugün dinlenecek. Biraz halsizliği var. Birkaç gün içinde düzelir" dedi. 
     
     İbo başladı 
     SOL ayak başparmağında yara oluşan Hakan Köseoğlu şut çalışmasını izlemekle yetindi ve tedavisini yaptırdı. Uslu, Köseoğlu’nun yanı sıra kasığından hafif sakatlığı bulunan Ömer Onan’ın durumlarının ciddi olmadığını söyledi. Burnu kırılan İbrahim Kutluay da takımla çalışmalara başladı. Akşamki çalışmayla şampiyonanın İstanbul bölümündeki hazırlıklarını tamamlayan ekibimize çalışma sonrası grip aşısı vuruldu. 
     
Ülkerspor yolcu      BASKETBOL Erkekler Ligi takımlarından Ülkerspor, yeni sezon hazırlıkları için bugün İtalya’nın Bormio kentine gidecek. 30 Ağustos’ta İstanbul’a dönecek olan Yeşil - Turunculu ekip, kamp çalışmaları boyunca Adecco Milano, Montepaschi Siena, Skipper Bologna, Reggio ve Union Mons takımlarıyla özel maçlar yapacak. 
     
Güzey’e anma      GEÇEN yıl yönettiği bir maçtan dönerken trafik kazası sonucu hayatını kaybeden basketbol hakemi Coşkun Güzey anısına Burdur ve Antalya’da tekerlekli sandalye basketbol turnuvası düzenledi. Turnuvaya İzmir Rehabilitasyon Kulübü, Antalya B.Belediyesi, Adana Engelliler Kulübü ve İzmir B.Belediyesi takımları katılıyor. 
     



 SPOR 






























</TEXT>
</DOC>
