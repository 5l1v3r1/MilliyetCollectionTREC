<DOC>
<DOCNO> 101717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur32.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DİSK Genel Başkanı önce Derviş sonra Baykal ile görüştü... 
</HEADLINE>
<TEXT>

     DİSK Genel Başkanı Süleyman Çelebi, CHP Genel Başkanı Deniz Baykal ile görüşmesinde, ''kapılarının kimseye kapalı olmadığı'' izlenimini edindiğini bildirdi. 
     Baykal, CHP Genel Merkezi'ndeki makamında, DİSK Genel Başkanı Çelebi'yi kabul etti. 
     Basına kapalı gerçekleştirilen görüşmenin ardından gazetecilerin sorularını yanıtlayan Çelebi, Türkiye'de solun iktidar olmak için gayret gösterdiğini söyledi. 
     Solun parlamentoda yeterince temsil edilmediğini, yaptıkları bütün görüşmelerin de solun iktidara taşınması konusunda katkı sağlama amacını taşıdığını ifade eden Çelebi, ''Şu aşamada, 'şu bunu' dedi, 'bu bunu' dedi gibi ortadaki bazı yaklaşımları zedeleyecek ilişkileri açıklamayı uygun bulmuyorum'' dedi. 
     Çelebi, ''Bugün Sayın Kemal Derviş ile de görüştünüz. Bu izlenimlerinizi Sayın Baykal'a aktardınız mı '' sorusu üzerine, ''Sayın Derviş ile Sayın Baykal arasında mesaj getirmem diye bir şey söz konusu olamaz. Zaten kendileri diledikleri zaman hem telefonda, hem de bir araya gelerek görüşüyor'' karşılığını verdi. 
     ''Sol hareketin, Türkiye'de iktidar olmasını engelleyecek bir sürece taşınacağı yönünde kaygılarının bulunduğunu'' belirten Çelebi, kendini ''sol'' diye takdim eden tüm değerlerin bir arada olmasını istediklerini söyledi. 
     Çelebi, ''Sayın Baykal da mı böyle düşünüyor '' sorusunu da şöyle yanıtladı 
     ''Sayın Baykal'dan aldığımız izlenim şu Kimseye kapıları kapalı değil, açık. Kapıların kimseye kapalı değil, açık olduğu konusunda bir değerlendirmesi var. 
     Adım bir taraftan atılmaz. Başka yerlerden de herhalde atım atılması gerekiyor. Kendini solda ifade eden örgütler, birçok solda olmayan örgütlerle diyalog kurarken, solda bulunan siyasal organizasyonlarla diyalog kurulmasını hep bir yerden beklememeliler. Onların da bir çabası olması gerektiğini düşünüyorum.'' 
     





</TEXT>
</DOC>
