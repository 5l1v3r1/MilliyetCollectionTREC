<DOC>
<DOCNO> 127418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/yazar/dundar.html </URL>
<DATE> 2002/12/28/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Atalet ve Kandırma Partisi 
</HEADLINE>
<TEXT>

     Hep yakınırlar 
     "Bıktık bu eski siyasetçilerden. Yıllardır aynı isimler. Nerede iyi yetişmiş pırıl pırıl yeni yüzler " 
     Hep aynı cevabı veririm 
     "Kimi mezarda, kimi içerde..." 
     
     Her şey yolunda gitse, ülkede yönetimi devralması gereken "yeni kuşak" bizlerdik. 
     68’lilerden sonra sırada 78’liler vardı. 
     Koltukları onlar teslim alacaktı. 
     Daha lise sıralarından siyasetin ta içine düşmüştük. Okuyor, izliyor, konuşup tartışıyorduk. 
     Ülkenin geleceğinin siyasetle belirleneceğini biliyorduk. 
     Kampüslerden alanlara çıktık. "Bizim de söyleyecek sözümüz var" dedik. 
     Lakin bu cüretimiz "şiddetöle cezalandırıldı. Kurşunlattılar bize birbirimizi... Falakalardan, sehpalardan geçirildik. 
     Yenildik. 
     
     Mezun olduğumuzda partiler, dernekler, sendikalar kapatılmıştı. 
     Siyaset suçtu artık yasaktı. 
     Analar çocuklarını "Aman siyasete bulaşma" diye büyütür olmuştu. 
     Ölmeden 12 Eylül’e ulaşabilenler, gençliğinin kalanını hapiste geçirdi. 
     Yeni gelenlerse siyaseti ilelebet hafızasından sildi. 
     Politika, fazla budanmış bir ağaç gibi kurudu. 
     Çekildik. 
     
     Siyaset yeniden canlanınca boşluğa eskiler doldu. 
     Politik arena, mumyalar müzesine döndü. 
     Siyasetin filizleri doğranırken ses etmeyenler, bu kez "hep eskiler"e mahkum olmaktan yakınır oldu. 
     Biz mi 
     80’de yargılanan 230 bin kişiden ceza alan 43 bini, yüzyıl kapanırken dilinde eski türküler, saçında gümüş tellerle salıverildi. 
     Kendilerinden sonra gelenler kendini kurtarma derdine düşmüştü. 
     Eski huyla "Bir şey yapmalı" şarkısını dile doladılar. 
     Lakin bizim için 12 Eylül henüz bitmemişti. 
     Yasaklandık 
     
     Geçmişte ister fikir, ister türkü söylemiş olalım "terör suçlusu" sayılıyorduk. 
     Yasa, kurşun atanla slogan atanı, adam asanla pankart asanı aynı kefeye koymuş, hepsine birden siyasetten kovmuştu. 
     78’lilerden 25 bini kamu görev ve haklarından yasaklanmış, parti, dernek, vakıf üyesi olmaları engellenmişti. 
     Onların derdinden anlayabilecek biri, şiir okudu diye hapse düşüp siyasal haklarından mahrum kalan Tayyip Erdoğan’dı. 
     Anayasa’daki bir madde, diğer binlerce yasaklıyla birlikte onun da siyaset yapmasını engelliyordu. 
     Erdoğan yasağı kaldırmaya niyetlenince bunun bir dönemin yaralarını saracak ve siyaseti yeni kuşaklara açacak bir barış fırsatı olacağı sanıldı. 
     Oysa AKP’liler küçük bir kalem darbesiyle, genel başkanlarının yasağını kaldırırken diğer yasaklılara siyaset kapısını kapalı tuttular ve öncekilerden bir farkları olmadığını kanıtladılar. 
     Kazıklandık 
     
     Ülkenin en karanlık döneminde ideolojik suçlardan mahkum olmuş ve bugün yurttaşlık haklarının peşine düşmüş 25 bin kuşaktaşım adına başta Tayyip Erdoğan olmak üzere tüm AKP’lileri bu bencilliklerinden ötürü kutluyor ve "Yasakçılar arasına hoş geldiniz" diyorum. 
     Kendiniz için kalkan ellerinizi gördük. 
     Utandık 
     
     







Başbakan Gül’ün penceresinden 


1903-2003 


YÖK kavgası... 


AKP’nin politikası 


Hayatın gerçekleri ya da ince denge 


Putin ansızın 


Atalet ve Kandırma Partisi 


Üniversiteler neden tedirgin 


Savaşın maliyet hesapları 


Beklerim yolunu, aylar boyunca... 


Ekinciler Holding yaklaşım’ için faiz pazarlığında 


Savaş rüzg rı 2 


AKP frene basıyor 


Türklerin direniş kültürü 


Koş vatandaş koş 1 


AK Parti ne isterse, bu Meclis’ten geçer 


</TEXT>
</DOC>
