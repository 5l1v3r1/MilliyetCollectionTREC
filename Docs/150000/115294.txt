<DOC>
<DOCNO> 115294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sonspo15.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ALTAY 1 - GALATASARAY 2 maç sonucu 
</HEADLINE>
<TEXT>

     Birinci Süper Lig'de oynanan maçta Galatasaray Altay'ı 2-1 yendi 
     
     İlk yarı 

     Karşılaşmaya hızlı başlayan Galatasaray, maçın hemen başında golü buldu. Ancak ilerleyen bölümde oyunda dengeyi kuran Altay, skorda da eşitliği sağladı. Kalan bölümde daha atak bir görüntü sergileyen Galatasaray'ın çabaları ikinci golü getirmedi. 
     5. dakikada, Christian'ın arapasıyla sağ kanatta bulunan Pinto, 
     topu bekletmeden kale önüne gönderdi. Uygun durumdaki Baliç, plase bir vuruşla meşin yuvarlağı ağlara göndererek, takımını 1-0 öne geçirdi. 14. dakikada Altay ceza alanı içinde oluşan karambolde, Cihan'ın şutunda top üst direkten geri döndü. 15. dakikada ani gelişen Altay akınında, İbrahim bir anda kaleciyle karşı karşıya kaldı. İyi bir zamanlamayla kalesinden çıkan Mondragon, İbrahim'in ayaklarına yatarak tehlikeyi önledi. 17. dakikada Altay eşitlik sayısını buldu. Bu dakikada Tahir'in sol kanattan ceza alanı içerisine gönderdiği topta, Galatasaray savunması ofsayt beklentisiyle durakladı. Topu kontrol eden Ümit, bekletmeden kale önündeki Sinan'a gönderdi. Sinan topu kafayla filelere gönderdi ve skoru 1-1 yaptı. 40. dakikada Ümit Davala'nın ceza yayı üzerinden attığı sert şutta, top Altaylı savunma oyuncularından döndü. İlk yarı 1-1 tamamlandı. 
     
     İkinci yarı 

     Karşılaşmanın ikinci yarısına iyi başlayan Galatasaray, özellikle Christian ile rakip kalede etkili oldu ve bu futbolcunun kazandırdığı golle üstünlük sayısını buldu. 
     Altay ise yenik duruma düştükten sonra Galatasaray kalesinde, Sinan'ın kişisel çabalarıyla etkili olmaya çalıştı. Ancak beraberlik golünü kaydedemedi. 
     Galatasaray ikinci yarıya Mehmet Polat'ın yerine Ümit Karan'ı alarak başladı. 
     48. dakikada Altay atağında Ümit İnal'ın pasıyla buluşan İnanç, kaleciyle karşı karşıya kaldığı anda vurdu, top üsten dışarı çıktı. 
     52. dakikada Altay'dan Aytekin sarı kart gördü. 
     54. dakikada Galatasaray'ın ikinci golü geldi. Bu dakikada Ergün'ün sağdan yaptığı ortada, topa iyi yükselen Christian kafa vuruşuyla meşin yuvarlağı ağlara yolladı 2-1. 
     60. dakikada Altay'da Tahir'in yerine Murat Karakoç oyuna girdi. 
     64. dakikada Altay'da İnanç, Galatasaray'da da Cihan sarı kart gördü. 
     73. dakikada Galatasaray üçüncü gole çok yaklaştı. Bu dakikada kale önünde oluşan karambolde topa son olarak Almaguer kafayı vurdu. Ağlara gitmekte olan topu, Toprak kale çizgisinden çıkardı. 
     74. dakikada Galatasaray'da Baliç'in yerine Hasan Şaş oyuna dahil oldu. 
     75. dakikada Altay'da Ahmet sarı kart gördü. 
     79. dakikada Altay'da İbrahim yerini Mehmet Zengin'e, Fatih ise yerini Chameni'ye bıraktı. 
     80. dakikada Galatasaray'da Christian çıktı, yerine Emre oyuna girdi. 
     87. dakikada Altay beraberlik golüne yaklaştı. Bu dakikada ceza alanı içine giren Sinan'ın çapraz pozisyondan attığı sert şutta top az farkla dışarı çıktı. 
     88. dakikada Galatasaray'da Mondragon, 90. dakikada da Altay'da Chameni sarı kart gördü. 
     Karşılaşma Galatasaray'ın 2-1 üstünlüğüyle sonuçlandı. 
     





</TEXT>
</DOC>
