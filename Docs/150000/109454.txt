<DOC>
<DOCNO> 109454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yazar/akyol.html </URL>
<DATE> 2002/09/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran’da kesilen parmaklar 
</HEADLINE>
<TEXT>

     İRAN’IN reformist Cumhurbaşkanı Hatemi Almanya ve Fransa ziyaretine hazırlanıyordu. Avrupa Birliği AB ile ilişkileri geliştirerek İran’ın önünü açmak isteyen Hatemi için çok önemli bir geziydi bu. 
     Tam o sırada, İran’da Humeynicilerin elinde bulunan yargı, liberal aydın Ali Afşari’yi on yıl hapse mahkum edivermişti 
     İngiliz The Economist dergisine göre, bu, "Hatemi’nin dış politikasına karşı statükocuların sabotajı olabilirödi. 
     Dergi şöyle devam ediyor 
     "Bu, İran’daki yargı gücünün, Avrupa Birliği ile dostluk kurmak isteyen Hatemi’nin dış politikasına verdiği ilk zarar değildi... Geçen yıl bazı İranlı Yahudilerin casusluk suçundan mahkum edilmesi üzerine de İngiliz Dışişleri Bakanı Tahran gezisini iptal etmişti..." The Economist, 20, Şubat 2001, sf. 40 
     Böyle birçok olay... 
     
     GEÇEN ay Hatemi patladı, "tutucuların elindeki yargı makamının reformcu basın ve yayın organlarını kapatma kararlarını sert bir dille eleştirdi." 
     Gerçekten İran’da "şeriatın kestiği parmaklar" çok acıyordu 
     "İki yılda 23 günlük gazete, 83 yayın organı kapatılmış, muhalif İran Özgürlük Hareketi mahkeme kararıyla yasaklanmış, 33 üyesi hapse atılmıştı... Hatemi, yetkilerinin artırılmasını istiyordu." Radikal, 29 Ağustos 2002 
     İlginç bir tablo Seçilmiş politikacı Hatemi yargıyı eleştiriyor, hatta özgürlükler lehine yargıya baskı yapıyor Fakat İran’da yargı "bağımsız" olduğu için seçilmiş parlamento, seçilmiş Cumhurbaşkanı ve seçilmiş Adalet Bakanı hiçbir şey yapamıyor. 
     İran’daki ciddi sistem sorunu, yargının "bağımsız" olmaması değil, "tarafsız" olmamasıdır. Robin Wright, İran’da kuvvetler ayrılığı ilkesi kabul edildiği halde, yargının "İhtilal Mahkemeleri" geleneğine bağlı mollalar elinde olduğunu, problemin buradan çıktığını yazıyor. The Last Great Revolution, sf. 16 - 17. 
     
     HUKUKTA kuvvetler ayrılığı fikrini 18. yüzyılda liberaller ortaya attı önceki hiçbir medeniyette kuvvetler ayrılığı yoktur. 
     Yasama, yürütme ve yargı güçleri bir elde toplanınca nasıl bir despotizm oluştuğunu gören liberal filozoflar kuvvetler ayrılığını savunmuşlar, demokrasi fikri geliştikçe bu ilke kökleşmiştir. 
     Devrim geçirmiş bütün ülkelerde devrimi yerleştirmek için "kuvvetler birliği" bizde tevhid - i kuva sistemi uygulanmış, yargıya devrimin bekçisi olma görevi verilmiş, ona göre kadrolaştırılmıştır. 
     Halbuki yargının "militan" olması halinde her sistemde "şeriatın kestiği parmaklar" acır. Bir simge olarak Yassıada’yı hatırlayın 
     İran şimdi geldiği aşamada bunun sıkıntısını çekiyor. İran’ın gelişmiş bir ülke olması liberalleşmesine, hukuk alanında da "yargının tarafsızlığı" ilkesinin benimsenmesine bağlıdır. 
     Türkiye elbette bir İran değildir hukuk sistemi çok daha gelişmiştir. 
     Ama yargının sadece bağımsız değil, daha önemlisi "tarafsız" olmasına, "liberal tarafsızlık felsefesi"ni özümsemesine Türkiye’nin de ihtiyacı vardır ve Avrupa’yı yakalamamız için hayati önem taşımaktadır. 
     
     







İran’da kesilen parmaklar 


Sinematografik harika günler 


Komünistler 


İzgi’den destek 


Daha çok batmak yerine sandığın yolunu tutun 


400 ve 4 dönemeci 


Trafik terörüne kim dur diyecek 


Yaşasın büyüyoruz galiba 


Sadakat, aşk ve kişilik 


AB bunu da engel sayacak mı 


Sandık korkusuna bağlı demokrasi aşkı 


Sezen Aksu’yla Avrupa turu 


Görüşmek üzere... 


Gitmek, yine... 


Kıtırımız da yabancılara gitti 


</TEXT>
</DOC>
