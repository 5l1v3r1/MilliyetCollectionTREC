<DOC>
<DOCNO> 103261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy02.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğru Yol’a 2038, CHP’ye 1200 aday 
</HEADLINE>
<TEXT>

Jeofizikçi Prof. Ahmet Ercan, eski DYP’li bakan Şerif Ercan, protesto yürüyüşü yapan Boray Uras CHP’den, Eski Sağlık Bakanı Aktuna DYP’den aday oldu 
     ANKARA Milliyet 

     CHP’de milletvekilli aday adaylığı için yapılan başvuru sayısı bin 200’e ulaştı. DYP’ye ise 2 bin 38 aday adayı başvurdu. Artvin, Amasya, Çorum, Edirne, Erzincan, Gaziantep, Kırklareli, Kırşehir, Sakarya, Sinop ve Tekirdağ’da h kim denetiminde aday yoklaması yapacak olan CHP’de aday adaylarına başvuru için tanınan süre sona erdi. Aday yoklaması yapılacak 11 ilde aday adaylığı için 150 kişi başvurdu. Başvuruları kabul eden CHP Genel Sekreter Yardımcısı Bülent Baratalı, aday yoklamasına katılacak isimler arasında Ercan’ın da bulunduğunu söyledi. Diğer iller için şu an başvuru sayısının 1200’e yaklaştığını kaydeden Baratalı, bu sayının CHP çatısı altında birlik çalışmalarının sonuçlanmasıyla hızlanacağını söyledi. Baratalı, başvuruların 2000’i aşmasını beklediğini belirtti. CHP, 11 ilde 1 Eylül 2002’de gerçekleştireceği aday yoklaması ile bu iller için 48 adayını belirlemiş olacak. 
     Türkiye Jeofizik Kurumu Başkanı Prof. Dr. Ahmet Ercan, eski DYP’li bakanlardan Şerif Ercan ve kızını trafik kazasında kaybeden ve kamuoyunda "yürüyen adam" olarak bilinen Boray Uras da CHP’den milletvekili aday adayı oldu. Uras, "Anıtkabir’de başlattığım yürüyüş yarım kaldı ancak bunu TBMM koridorlarında devam ettireceğim" dedi. 
     
     DYP’de başvurular 
     DYP’de adaylık başvuruları için tanınan süre sona erdi. DYP’ye 2 bin 38 kişi aday adayı olarak başvurdu. DYP’de Çorum, Giresun, Gümüşhane, Isparta, İzmir 1 , İzmir 2 , Kırklareli, Kocaeli, Van, Bayburt ve Bartın’da ön seçim sonuçlarına göre aday belirlenecek. Adana, Afyon, Antalya, Aydın, Balıkesir, Bilecik, Denizli, Gaziantep, Hatay, Mersin, Konya, Kütahya, Manisa, Muğla, Ordu, Tokat, Trabzon ve Karaman’da aday yoklaması yöntemiyle aday tespiti yapılacak. Eski Sağlık Bakanı Yıldırım Aktuna da 3 Kasım seçimlerinde DYP’den aday olduğunu söyledi. 
     



 SİYASET 

























</TEXT>
</DOC>
