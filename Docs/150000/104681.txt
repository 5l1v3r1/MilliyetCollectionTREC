<DOC>
<DOCNO> 104681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/sonspo23.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın rakipleri belli oldu 
</HEADLINE>
<TEXT>

     Galatasaray, Monaco'da çekilen Şampiyonlar Ligi kuralarında kolay bir gruba düştü. Cimbom'un rakipleri İspanyol Barcelona, Rus Lokomotiv Moskova ve Belçika temsilcisi Brugge ile eşleşti. 
     Galatasaray Teknik Direktörü Fatih Terim kuraları değerlendirirken iddialı olduklarını, rakiplerinin futbolcularını, mevsim koşullarını ve her türlü veriyi toplayacaklarını söyledi. Fatih Terim kuradan memnun olduğunu söyledi ve "ancak İtalyan Milan takımı ile eşleşmeyi isterdim" dedi. 
     Galatasaray Kulübü Başkanı Özhan Canaydın da kuradan memnun olduğunu belirterek, "Ancak Milan'ın çıkmasını isterdim. Milan ile hem bizim hem de hocamızın küçük bir hesabı var. İnşallah Milan ile 2.turda karşılaşırız. Galatasaray'ın bu grupta zorlanacağını zannetmiyorum. Aslında her gruptan çıkabilecek güçteyiz. Hedefimiz Şampiyonlar Ligi finalini kazanmak" dedi. 
     
     İŞTE GRUPLAR 

     Şampiyonlar Ligi’nde 2002 - 2003 sezonu birinci tur grup maçlarının kurası bugün çekildi. Gruplarda ilk iki sırayı alan takımlar bir üst tura geçerek 2. turda mücadele etmeye hak kazanacaklar. 
     Monaco’da çekilen kura sonuçlarına göre oluşan gruplar şöyle 
     A Grubu 
Arsenal 
B. Dortmund 
PSV 
Auxerre 

B Grubu 
Valencia 
Liverpool 
Spartak Moskova 
Basel 

C Grubu 
Real Madrid 
Roma 
AEK Athens 
Genk 

D Grubu 
Inter 
Lyon 
Ajax 
Rosenborg 

E Grubu 
Juventus 
Feyenoord 
D.Kiev 
Newcastle 

F Grubu 
Manchester Utd 
Leverkusen 
Olympiakos 
Maccabi 

G Grubu 
Bayern Münih 
Deportivo 
Milan 
Lens 

H Grubu 
Barcelona 
GALATASARAY 
L.Moskova 
C.Brugge 

Ligde maçlar, 17 ve 18 Eylül'de başlarken, diğer karşılaşmalar ise 24-25 Eylül, 1-2 Ekim, 22-23 Ekim, 29-30 Ekim ve 12-13 Kasım tarihlerinde yapılacak. Gruplarında ilk 2 sırayı alan toplam 16 takım, 2. tur gruplarında mücadele etme hakkını kazanacak. 
     





</TEXT>
</DOC>
