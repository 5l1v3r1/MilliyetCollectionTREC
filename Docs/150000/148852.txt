<DOC>
<DOCNO> 148852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/soneko22.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule Sınır Kapısı'ndan 3 ayda 76 bin 870 tır geçiş yaptı... 
</HEADLINE>
<TEXT>

     Kapıkule Sınır Kapısı'ndan geçen TIR sayısında geçen yıla göre büyük artış olduğu bildirildi. 
     Alınan bilgiye göre, bu yıl 3 aylık dönemde 37 bin 528'i giriş, 39 bin 342'si çıkış olmak üzere toplam 76 bin 870 TIR geçiş yaptı. Sınır kapısından geçen yıl aynı dönemde ise 60 bin 608 TIR geçiş yapmıştı. 
     Ocak ayında sınır kapısından geçen 24 bin 63 TIR'dan 15 bin 13 'ü Türk firmalarına ait araçlardan oluşurken, bu araçlardan 6 bin 879'u ithalat, 8 bin 134'ü ise ihraç malı yük taşıdı. Şubat ayında ise 22 bin 315 TIR'dan 13 bin 629'u Türk firmalarına ait araçlardan oluşurken, 7 bin 'ünün ithal, 6 bin 576'sının ise ihraç malı yük taşıdı. 
     Mart ayında sınır kapısından geçen 30 bin 492 TIR'dan 18 bin 429'u Türk firmalarına ait araçlardan oluşurken, bunların 8 bin 915'i ithalat, 9 bin 514'ü ise ihraç malı yük taşıdığı belirtildi. 
     Sınır kapısından geçen TIR sayısındaki artış nedeniyle Kapıkule Sınır Kapısı'nda perşembe, cuma ve cumartesi günleri TIR yoğunluğu yaşanıyor. Sınır kapısında alınan tedbirlerle işlemlerin seri şekilde yapıldığı kaydedildi. 
     Yetkililer, sınır kapısından geçen TIR sayısındaki artışın dış ticaretin artışının da bir göstergesi olduğuna dikkati çektiler. 
     





</TEXT>
</DOC>
