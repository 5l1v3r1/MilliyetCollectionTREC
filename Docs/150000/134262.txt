<DOC>
<DOCNO> 134262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun11.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik dünyası yeni isimler arıyor, eskiler artık satmıyor... 
</HEADLINE>
<TEXT>

     ''Şeker-kaplı pop'' döneminin gerilerde kaldığı Amerikan müzik sektöründe, plak şirketleri eski satış rakamlarına ulaşabilmek amacıyla yeni sanatçı arayışına girdi. 
     Bir dönemin satış rekorları kıran platin plak ödüllü şarkıcıları Britney Spears ve Christina Aguilera, genç kızların hayranı olduğu Backstreet Boys, solo kariyer yapmak için dağılan 'N Sync ve O-Town gibi grupların CD'leri artık satılmıyor. 
     Eski bir Britney Spears hayranı olan New York'un Brooklyn ilçesinden 12 yaşındaki Jeanne Padovano, ''Bana çok sahte gelmeye başladı. Barbi bebek gibi. Ayrıca kölen olacağım gibi çok saçma şarkılar söylüyor'' diye konuşarak, artık Spears hayranı olmadığını belirtiyor. 
     Spears'ı sadece hayranları değil, milyonlarca dolarlık reklam anlaşmaları yaptığı Pepsi de kısa süre önce terk ederken, bir diğer popçu Latin güzeli Aguilera da, ''Dirrty'' isimli yeni şarkısının ''seks kokan'' video klibine rağmen aynı akıbeti paylaşıyor. 
     
</TEXT>
</DOC>
