<DOC>
<DOCNO> 139572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/guncel/gun08.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Türkiye için bir yük mü 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Türkiye’nin Kıbrıslı Türkleri korumak için 1974’te adaya yaptığı müdahaleden beri Kıbrıs konusu hiç gündemden düşmedi. Sorun, Rumların AB’ye üye olarak alınması kararından sonra Türk tarafı için daha da karmaşıklaştı. AKP lideri Tayyip Erdoğan da önceki gün "Kıbrıs omzumuzda bir yük olur" deyince, "Kıbrıs Türkiye için yük mü " sorusu gündeme geldi. 
     
Prof. Mümtaz Soysal Eski Dışişleri Bakanı Yük değil kaldıraçtır      Bu konu Kıbrıs konusuna nasıl baktığınıza bağlı. Kıbrıs, Türkiye için bir yük değil, bir çok durumda bazı konuları çözmek için bir kaldıraçtır. Kıbrıs’ın Türkiye’nin üzerine ekonomik ve parasal yükü fazla değil. Ancak birçok sorun bakımından Türkiye’yi bu noktada sıkıştırıyorlar. Ancak sıkıştırıyor olmaları Türkiye’nin yanlış bir adım atması için geçerli bir neden değil. Annan Planı’nın referanduma götürülmesine ilişkin açıklamalara gelince bir devletin organları bir şeyi önce kabul eder, sonra da halka sorar mı "Bunu kabul ediyor musunuz, etmiyor musunuz " der mi Referandumda siz halka "benim yaptığımı siz de beğeniyor musunuz " diye sorarsınız. Egemenliklerle kurulan bir ortaklık olsun istiyorsak bizim de egemenliğimize sahip çıkmamız gerekir. 
     
Prof. Haluk Kabaalioğlu Yeditepe Ü. Stratejik açıdan önemli      Kıbrıs, AB üyeliği yolunda Türkiye önünde bir engel olarak gösterilmeye çalışılmaktadır. Halbuki AB’nin amacı, Kıbrıs’ı yangından mal kaçırırcasına alıp Türkiye’yi de rahatlıkla dışarıda bırakmaktır. Ben maalesef bugünkü hükümetin yeterli sorumlulukta davranmadığını düşünüyorum. Türkiye açısından Kıbrıs’ın herhangi bir yük olması söz konusu değildir. Çünkü Türkiye’nin Kıbrıs’a her yıl transfer ettiği paraların sadece belli bir bölümü oradaki memurların maaşlarının ödenmesine gider. Türkiye altyapı yatırımlarını yapmıştır. Karayolları, hava meydanlarını, Magosa ve Girne limanlarını genişletmiş, çok sayıda gölet yapmıştır. Biz bunun gibi birçok yatırımı Türk Cumhuriyetleri’nde de yapıyoruz. Ayrıca Irak krizi ve Ortadoğu’daki bu son durum stratejik gelişmeler açısından da Kıbrıs’ın h l çok önemli olduğunu ortaya koymaktadır. 
     
Murat Karayalçın Eski Dışişleri Bakanı Çöz, kurtul’ diyorum      Kıbrıs konusunda çöz, kurtul’, ver, kurtul’ hatta vur, kurtul’ diye görüşler ortaya çıktı. Biz vur, kurtul’ diyenlerle ver, kurtul’ diyenlere karşıyız. Biz çöz, kurtul’ diyoruz. Dolayısıyla, "Kıbrıs bir yük müdür, değil midir " tartışmasını bir tarafa bırakıp bu sorunu çözmeliyiz. Çözmezsek maliyeti ağır olacaktır. Maddi yükümlülükler altına girilmemesi, soydaşlarımızın bütünlüğü ve bölge barışı açısından bunu gerekli görüyorum. 
     Kıbrıs sorunu BM çalışmaları çerçevesinde çözülmelidir. Türkiye, Kıbrıs sorununun çözümünden sonra da oluşturucu devletle yakın ilişki içerisine girmelidir. Sorunun çözümü ivedilikle gerçekleştirilmelidir. Ancak, bu, ne olursa olsun her şeyin altına imza atılması anlamına gelmemelidir. 
     
Prof. Soli Özel Bilgi Üniversitesi Zamanı geldi, geçiyor      Önümüzdeki Irak savaşından sonra şu ya da bu şekilde pek çok denge de değişecektir. Türkiye’nin çıkarına olan Kıbrıs’taki Türklerin mal ve can güvenliğini sağlayacak, Türkiye’nin de çok önemsediği çıkarlarına zarar vermeyecek bir anlaşmaya imza atmaktır. Bu meselenin Türkiye’nin ayağında pranga olması artık bitmelidir. 
     Kıbrıs meselesinin çözümü, Türkiye’ye olan maddi yüküyle değil, çözüme ilişkin zaman gelip de geçtiği için gerekli. Son tahlilde koşullara göre elde edilebileceğin en iyisi olduğuna inanılan bir anlaşmaya imza atılıp atılamayacağı meselesi var. Orada da belli ki bir güven bunalımı yaşanıyor. Kıbrıs konusunda güçlü bir "Kıbrısçı" lobi var. Fakat kamuoyunun da Kıbrıs ile ilgili söylemi hiçbir filtreden geçirmeden aldığı ve kabul ettiği bir durumda değiliz artık. 
     



 GÜNCEL 




















</TEXT>
</DOC>
