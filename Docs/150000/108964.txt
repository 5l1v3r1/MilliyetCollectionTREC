<DOC>
<DOCNO> 108964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/yazar/cemal.html </URL>
<DATE> 2002/09/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ölüm değil yaşam, savaş değil barış ama 
</HEADLINE>
<TEXT>

     NEW YORK 

     Küçük, şirin bir Fransız lokantası. Öğle vakti fıkır fıkır bir atmosfer. Reng renk, canlı bir kalabalık bir yandan atıştırıyor, bir yandan kaynatıyor. 
     Duvarda bir tiyatro afişi. 
     Oyunun ismi Modigliani. 
     Bir cümle dikkatimi çekiyor 
     "Yaşadığının farkında değilsen, yaşamıyorsun demektir." 
     Yaşadığını bilmek... 
     Ama nasıl 
     Yaşamanın çok yolu var. 
     Filmdeki cümle 
     "O anı yakala, hayattır " 
     Sarışın ve güzel bir kadın. Evli. Fazla düzenli bir hayatı var. New York’ta dağınık, renkli bir adamla karşılaşıyor. Kadının aklını çelmek isteyen adam, "Yakala bu anı " diyor, "Çünkü bu an yaşamdır." Kadın kocasını aldatıyor. Kocası, sevgilisini öldürüyor. 
     Yaşamla ölüm parantezi. 
     Biri açıyor, biri kapıyor. 
     Elimde New York Times. Manşetler, yorumlar savaş dolu... 
     Savaş ölümü çağrıştırıyor. 
     Ben barışı istiyorum. 
     Her aklı başında insan gibi. 
     Amerikan basınında manşetler, yorumlar fazlasıyla savaştan yana. Hatta bazıları savaş çığırtkanlığı yapıyor. 
     Barış için savaş 
     Bosna’da zulmü görüp savaş istemiştim. Kosova’da zulmü görüp savaş istemiştim. Boşnakları, Arnavutları, Müslümanları Miloşeviçlerin zulmünden kurtarmak, ölümden kurtarmak için savaşı istemiştim. Balkanlar’da kin ve nefret tohumları eken Miloşeviçler’den insanlığı kurtarmak için savaş istemiştim. 
     Bombardımanlara karşı çıkmadım. 
     Zulüm böyle bitti. 
     Barış böyle geldi. 
     Demokrasinin yolu açıldı. 
     Miloşeviç’ler mahkemede hesap verdi. 
     Bir süredir savaş çanları çalan Amerika’dayım. Elimde New York Times, bakıyorum manşetinde savaş var New York’ta yaşayıp Irak’ta savaş istemek... Ama kötülük gelip New York’ta da vuruyor artık. 
     Yani 11 Eylül 
     Çaresi savaş mı 
     "Ahlaki olarak yok olmasını mı istiyorum Saddam’ın" demiş Amerikalı işadamı, "Ama savaş ne getirecek Ya fanatiklerin eli güçlenirse Örneğin Suudi Arabistan’da Bin Ladin’ler iktidarı ele geçirirlerse Petrol fiyatları alır başını gider, dünyada büyük bir ekonomik kriz patlarsa Arap dünyasında sokak ayaklanırsa Saddam’ın nasıl bir bela olduğunu biliyorum. Ahlaki açıdan gitmesini istiyorum ama... Onu vurmadan, tehdit olmasını önleyemez miyiz " 
     Savaş değil barış. 
     Ölüm değil yaşam. 
     İyi güzel 
     Peki ama Saddam’larla barışı yan yana yaşatmak ne kadar mümkün, söyler misin Birer bardak kırmızı şarap daha, hayatın farkına varmak için... 
     İyi pazarlar 
     
     







Havanda dövdüğümüz su, "demokrasi" oluyor mu 


Kıyamet günü 


İbre Gül’den yana 


Ölüm değil yaşam, savaş değil barış ama 


Parantez 


İşgal, silah ve şiir 


Ne olacak bu gençlerin hali 


Pazarınızı zehredecek kadar sıkı’ bir yazı 


Yasaklı seçim 


Her koleksiyon, sonu olmayan bir serüven... 


Piyasalardaki sük net devam edebilir mi 


"Yok" derken şimdi de "çok" diye üzülüyoruz 


Temizel’den Çiller’e yanıt gecikmedi 


</TEXT>
</DOC>
