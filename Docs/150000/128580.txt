<DOC>
<DOCNO> 128580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo14.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, çalışmalara hızlı başladı... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, ikinci yarı hazırlıklarına hızlı başladı. 
     Teknik Direktör Hüsnü Özkara, dün gerçekleştirilen toplantıda ilk yarıyı değerlendirdiklerini, ardından yapılan antrenmanla da ikinci yarı hazırlıklarına başladıklarını söyledi. 
     Takımın moralinin ve havasının yerinde olduğunu ifade eden Özkara, ''Hazırlıklara hızlı başladık. Günde iki antrenmanla çalışmalarımızı sürdürüyoruz. İyi bir hazırlık dönemi geçirerek, ilk yarıdan daha iyi konumda olmayı hedefliyoruz'' dedi. 
     Özkara, yarın Alanya'da kampa gireceklerini belirterek, kampın 18 Ocak'ta sona ereceğini bildirdi. 
     





</TEXT>
</DOC>
