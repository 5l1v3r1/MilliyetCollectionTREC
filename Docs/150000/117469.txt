<DOC>
<DOCNO> 117469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/guncel/gun99.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Derviş, Cenevre’ye annesine gitti...      EZELHAN ÜSTÜNKAYA 

     CHP İstanbul milletvekili Kemal Derviş, mazbatasını almadan Cenevre’ye gitti. Derviş’in Cenevre’de, annesini ziyaret edeceği öğrenildi. Derviş’in Cenevre’de yaşayan annesi, bir süredir tedavi görüyordu. Bu arada CHP Genel Başkanı Deniz Baykal, Avrupa Sosyalist Partiler Grubu PES tarafından 14 Kasım’da Varşova’da yapılacak toplantıda İngiltere Başbakanı Tony Blair, Almanya Başbakanı Gerhard Schröder ve Yunanistan Başbakanı Costas Simitis’le bir araya gelecek. Baykal’ın, diğer Avrupalı sosyalist ve sosyal demokrat parti liderleriyle yemek yemesi de bekleniyor. Baykal’ın iki günlük gezisine Derviş de eşlik edecek. 
     
Meclis’i açmak için yeni frak alacak      ÜMİT KOZAN DHA 

     TBMM’nin 22’nci dönem açılış oturumunu "en yaşlı üye" sıfatıyla yönetecek olan 78 yaşındaki CHP’li Şükrü Elekdağ için frak aranıyor. 1.85 boyunda ve 54 bedene sahip Elekdağ’a birkaç gün içinde hazır frak bulunamazsa, özel frak dikilecek. Sarar Giyim’in Eskişehir’deki tesislerinde özel olarak dikilecek frakın maliyetinin 2 milyar 750 milyon lira olduğu, bunu da Şükrü Elekdağ’ın ödemesi gerektiği belirtildi. 
     
VIP yöneticisiydi milletvekili olduEvli ve bir çocuk annesi olan İnci Özdemir, 6 ay önce emekli oldu. 
     SİNAN TOROS İstanbul 

     Atatürk Havalimanı’nda THY’nin VIP yöneticiliğini yapan İnci Özdemir, AKP’den İstanbul 3. Bölge’de AKP’den milletvekili seçildi. Görevi sırasında sık sık politikacılarla yüz yüze gelen Özdemir, "Zamanla siyaset ilgimi çekmeye başladı" diyor. Özdemir’in annesi Hayriye Sokullu bir dönem Adalet Partisi Tokat Kadın Kolları Başkanlığı yapmış. Yani siyasete ilgisi aileden. Hedefini de "Türkiye’ye en iyi şekilde hizmet etmek" diye anlatıyor. 
     
     KİMSE KAVGA İSTEMİYOR’ 
     "AKP, çok başarılı olacak ve verdiği sözleri tutacak. Çünkü o iradeyi gösterebilecek kararlı bir parti" diyen Özdemir, Baykal ile Erdoğan’ın son görüşmelerini de şöyle değerlendirdi "CHP ile ilişkiler çok iyi olacak. TV’lerde açık açık dostluğu izliyorsunuz. Türkiye artık kavga istemiyor." 
     



 GÜNCEL 















</TEXT>
</DOC>
