<DOC>
<DOCNO> 142607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/spo09.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimnastiğin tek ikizleri 
</HEADLINE>
<TEXT>

15 yaşındaki Gizem ve Tuğçe Oylumlu, Okullararası Dünya Ritmik Cimnastik Şampiyonası’nda Türkiye’yi temsil edecekler 
     MURAT AĞCA 

     Dünya’da yok 
     DÜNYA’NIN tek ikiz ritmik cimnastikçileri Gizem ve Tuğçe Oylumlu, Okullararası Dünya Şampiyonası’nda Türkiye’yi temsil edecek olmanın heyecanını yaşıyor. Sporcu bir ailenin kızları olarak henüz altı yaşında cimnastikle tanışan Gizem ve Tuğçe, şimdi 15 yaşında. Minik ve gençlerde sürekli üstün performans gösteren ikiz cimnastikçiler, Konya’daki Okullararası Türkiye Şampiyonası’nda da kürsünün ilk iki basamağına çıktı. 
     
     En ciddi sınav 
     ÜSKÜDAR Lisesi’nde eğitim gören ve İstanbul Gençlik Spor Kulübü adına yarışan ikizler, 11 - 17 Mayıs’ta kariyerlerinin en ciddi sınavında ter dökecek. Fransa’daki ISEF Dünya Şampiyonası’ndan başarılı bir dereceyle dönmek için hergün dört saat antrenman yapan Gizem ve Tuğçe, kendilerine sembol olarak ünlü cimnastikçi Alina Kabaeva’yı seçmiş. "Ama biz bir değil, iki Alina olacağız" iddiasındalar. 
     



 SPOR 




























</TEXT>
</DOC>
