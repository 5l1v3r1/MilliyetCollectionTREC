<DOC>
<DOCNO> 134184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/ekonomi/eko04.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Talep var, stok yok 
</HEADLINE>
<TEXT>

Askeri kurumlara gıda sattıklarını belirten Yaşar Holding Gıda Grubu Başkanı Ahmet Arsan, "Güneydoğu’da talep artışı var, stokçuluk yaşanmıyor" dedi 
     KADİFE ŞAHİN İzmir 

     Yaşar Holding Gıda Grubu Başkanı Ahmet Arsan, Türkiye’deki Amerikan üslerine gıda ürünü satmak için gerekli olan belgelerinin bulunduğunu belirterek, askeri kurumlara gıda ürünü sattıklarını söyledi. 
     Irak savaşı riski nedeniyle gıda ürünlerinde herhangi bir stokçuluğun yaşanmadığını belirten Arsan, Güneydoğu’daki gıda ürünleri talebinde bir artış olduğunu bildirdi. Ancak bunu normal görüyoruz" diyen Arsan, stokçuluğun yaşanmadığını kaydederken fiyatlarda bir yükselme olmadığını da belirtti. 
     Türkiye’deki Amerikan üslerine gıda satmak için gerekli olan belgelerin ellerinde olduğunu ifade eden Arsan, "Açılan ihaleler ile askeri kurumlara gıda satıyoruz" dedi. 
     
     Fransız firmasıyla anlaştı 
     Yaşar Grubu’nun gıda sektöründeki büyümesini sürdüreceğini belirten Arsan, sütlü ve çikolatalı ürünlerde Fransız Yoplait firması ile anlaşmak üzere olduklarını bildirdi. Yoplait’in ilk aşamada 20 ile 30 ürününü Pınar markası ile pazara sunmayı hedeflediklerini belirten Arsan, konu ile ilgili açıklamanın 6 Şubat’ta yapılmasının planlandığını söyledi. 
     Pınar Su’nun Ege bölgesinde damacana sektörüne girdiğini de bildiren Arsan, amaçlarının damacana satışını Türkiye geneline yaymak olduğunu söyledi. 
     Pınar Su Madran Tesisleri hakkında bilgi veren Arsan, tesisin dolum kapasitesinin yıllık 421 bin ton olduğunu bildirdi. 
     
Suyun KDV’si yüzde 1 olsun’      Suyun satışından alınan yüzde 18 oranındaki KDV’nin çok yüksek olduğunu belirten Pınar Su Genel Müdürü Ahmet Atay, suyun ekmek gibi temel tüketim gıda maddesi olduğunu söyledi. 
     "Suda KDV yüzde 1’e düşürülmeli" diyen Atay, su sektöründe yaşanan haksız rekabete de dikkat çekti. 
     Küçük işletmelerin faturasız mal sattığını bildiren Atay, kuyulardan su çekilerek ters osmoz’ yöntemiyle elde edilen içme suları ile doğal kaynak sularının birbirinden ayrılması için ambalajlarının farklı olması gerektiğini bildirdi. 
     



 EKONOMİ 


















</TEXT>
</DOC>
