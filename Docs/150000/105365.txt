<DOC>
<DOCNO> 105365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur27.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Kamu-Sen, Uzlaştırma Kurulu'na başvurdu.. 
</HEADLINE>
<TEXT>

     Türkiye Kamu-Sen, kamu çalışanları adına hükümetle yapılan toplu görüşmelerde uzlaşmaya varılamaması nedeniyle Uzlaştırma Kurulu'na başvurdu. 
     Türkiye Kamu-Sen Genel Başkanı Bircan Akyıldız, başvurunun ardından gazetecilere yaptığı açıklamada, kamu çalışanlarının maaşlarına brüt 100 milyon lira zam yapılması konusundaki taleplerini sürdürdüklerini belirtti. 
     Uzlaştırma Kurulu'nun ''hayırlı bir çalışma yapacağına inandığını'' ifade eden Akyıldız, Kurul'un 5 günlük çalışması sonunda kamu çalışanlarına iyi bir haber verebileceklerini söyledi. 
     Akyıldız, ''Haklı olduğuna inandığımız taleplerin, Uzlaştırma Kurulu'nda daha net bir görüntü vereceğine inanıyorum'' dedi. 
     





</TEXT>
</DOC>
