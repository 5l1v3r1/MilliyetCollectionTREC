<DOC>
<DOCNO> 121104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun22.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar, televizyon programlarından memnun değil... 
</HEADLINE>
<TEXT>

     İtalyanların 3'te 2'sinin, İtalyan televizyonlarında yayınlanan programları ''seviyesiz'' bulduğu bildirildi. 
     ''Sorrisi e Canzoni TV'' adlı televizyon dergisinin son sayısında yayınlanan bir ankete katılanların büyük çoğunluğu, İtalyan televizyonlarında son yıllarda yapılan programlarda ahlaki değerlerin ortadan kalktığını söyledi. 
     Ankete katılanların 3'te 2'si, programlarda çok argo kullanıldığını, seviyesiz espriler yapıldığını ve bayanların aşırı dekolte giyindiklerini belirterek, bu konularda kurallar koyulmasını istedi. 
     İtalya'nın ünlü sunucularının çoğu, anketten çıkan sonucu ''haklı'' olarak değerlendirirken, özellikle ünlülerin özel hayatına saygının kalmadığını belirttiler. 
     Bu arada ankete katılanların sadece yüzde 14.7'sinin televizyonlara sansür getirilmesi gerektiğini savunduğu, geri kalanının ise sansüre karşı çıktığı görüldü. 
     





</TEXT>
</DOC>
