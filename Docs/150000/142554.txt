<DOC>
<DOCNO> 142554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/son/sontur39.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, İstanbulspor'a hazır... 
</HEADLINE>
<TEXT>

     Galatasaray, hafta sonunda İstanbulspor ile yapacağı lig maçının hazırlıklarını, bugün tek antrenmanla sürdürdü. 
     Sarı-kırmızılı ekip, Florya Metin Oktay Tesisleri'nde, Teknik Direktör Fatih Terim yönetiminde çalıştı. Akşam yapılan antrenmanda futbolcular iki takım halinde çift kale maç oynadı. Teknik Direktör Terim, maçı sık sık durdurarak, oyuncularını, özellikle ölü toplarda nerede durmaları gerektiği konusunda uyardı. 
     Bu arada, çift kale maç sırasında Cihan'la çarpışan Hasan hafif bir sakatlık geçirdi, ancak yapılan tedavinin ardından antrenmana devam etti. 
     Antrenmanda, sakatlığı bulunan Berkant ise takımdan ayrı, koşu programını uyguladı. Genç futbolcu, çalışmasına daha sonra salonda devam etti. 
     Galatasaray, İstanbulspor maçı için yarın öğle üzeri Florya Metin Oktay Tesisleri'nde kampa girecek. 
     





</TEXT>
</DOC>
