<DOC>
<DOCNO> 104094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/son/sontur26.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da 5 ayrı bölgede başlayan orman yangını yayılıyor... 
</HEADLINE>
<TEXT>

     Antalya'nın Serik İlçesi'nde orman yangını çıktı. 
     Orman Bölge Müdürlüğü yetkililerinden alınan bilgiye göre, Serik'in Alacami Köyü Kök Mahallesi yakınlarında saat 15.30 civarında 5 ayrı bölgedeki orman alanında aynı anda yangın çıktı. 
     Orman Bölge Müdürlüğü'ne bağlı 2 helikopter, 1 C-130 tipi yangın söndürme uçağı, 5 arozöz ile 100'den fazla kara ekibi yangına müdahale eti. Ancak şiddetli rüzgar nedeniyle yangına müdahalede zorluk yaşandığı ve yangının büyüme eğiliminde olduğunu bildirildi. 
     Serik Kaymakamı Mehmet Aydın yaptığı açıklamada, yangının en az 5 ayrı yerde aynı anda çıktığının belirlendiğini söyledi. Yangının büyük ihtimalle sabotajdan kaynaklandığını belirten Kaymakam Aydın, rüzgarın çok sert estiğini, bu nedenle yangının Alacami Köyü'nün çevre mahallelerine sıçrama tehlikesi bulunduğunu kaydetti. 
     Aydın, rüzgarın durumuna göre bazı evleri boşaltabileceklerini kaydetti. 
     
</TEXT>
</DOC>
