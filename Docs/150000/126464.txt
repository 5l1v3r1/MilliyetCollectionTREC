<DOC>
<DOCNO> 126464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/ekonomi/eko05.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’u bir saat bekletti Fenerbahçelilere gitti 
</HEADLINE>
<TEXT>

     MOSKOVA Milliyet 

     Ramstore City’nin açılışına katılan AKP lideri Recep Tayyip Erdoğan, açılış nedeniyle verilen akşam yemeğine Fenerbahçe tutkusu nedeniyle gecikmeli olarak katıldı. 
     Erdoğan’ı bir saat bekleyen Rahmi Koç, daha fazla beklemenin gereksiz olduğunu belirterek, konuklarına "Fazla beklemeyelim, oturalım" dedi. Bu sırada Erdoğan, Moskova Fenerbahçeliler Derneği’ni ziyaret ediyordu. Derneğe gelişinde Fenerbahçe Marşı ile karşılanan Erdoğan’a Fenerbahçe FB Kulübü tarafından özel olarak yaptırılan ve sırtında kendi ismi yazılı "10" numaralı forma, FB amblemli kalem takımı, derneğin "Mosfener" şapkası, atkı ve onursal üyelik kartı verildi. 
     
     Kasımpaşalıları da buldu 
     Erdoğan, dernekte Kasımpaşalı üye bulunduğunun söylenmesi üzerine, "Nerede Kasımpaşalı " diye sordu. Ziyarete, Devlet Bakanı Kürşat Tüzmen, Fenerbahçe Spor Kulübü eski Başkanı Ali Şen, Fenerbahçe 2. Başkanı Nihat Özdemir, Asbaşkan Mahmut Uslu, Yönetim Kurulu üyesi Hakan Bilal Kutlualp, TOBB Başkanı Rifat Hisarcıklıoğlu, Türkiye İhracatçılar Meclisi Başkanı Oguz Satıcı, Erdoğan’ın Moskova gezisine katılan işadamları ve çok sayıda Fenerbahçeli taraftar katıldı. 
     



 EKONOMİ 























</TEXT>
</DOC>
