<DOC>
<DOCNO> 129625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur42.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtulan yolcu Aliye İl anlatıyor... 
</HEADLINE>
<TEXT>

     Diyarbakır'daki düşen uçaktan kurtulan yaralılardan Aliye İl, uçağın iniş yaptığı sırada yoğun sis olduğunu ve büyük bir gürültü duyduklarını söyledi. 
     İstanbul-Diyarbakır seferini yaparken, Diyarbakır 2. Taktik Hava Kuvvet Komutanlığı'nın bulunduğu bölüme düşen RC-100 tipi uçaktan kurtulan yaralılardan Aliye İl, A.A. muhabirine olayı anlattı. 
     Uçağın iniş yapmak için Çınar İlçesi üzerinden Diyarbakır Havaalanı'na doğru alçaldığını ifade eden İl, şunları söyledi 
     ''İniş yaptığı sırada uçak büyük bir gürültüyle yere çakıldı ve parçalandı. Ben uçağın çok uzağında bir samanlığın üzerine düştüm. Uçak iki parçaya ayrılmıştı ve yanıyordu. Daha sonra bir patlama oldu. Bu sırada üzerine düştüğüm samanlar da yanmaya başladı. Takla atarak samanlıktan tarlaya kendimi attım. Uçağın her tarafı yanıyordu. Çok kötü bir görüntü vardı. Benimle birlikte gördüğüm kadarıyla 2 erkek yolcu daha kurtulmuştu. Daha sonra askerler geldi. Bizi hastaneye kaldırdılar.''' 
     





</TEXT>
</DOC>
