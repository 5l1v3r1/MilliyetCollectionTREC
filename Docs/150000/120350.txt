<DOC>
<DOCNO> 120350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas03.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim yaşam’ oluşturacak 
</HEADLINE>
<TEXT>

Bilim, nazik bir konuya’ el attı. İki bilim adamı, kısmen insan yapımı olacak yeni bir organizma için kolları sıvadı 
     DIŞ HABERLER SERVİSİ 

     Amerikalı iki bilim adamı, laboratuvar koşullarında yeryüzünde bulunan tüm canlılardan farklı, yeni bir hayat formu geliştireceklerini açıkladı. 
     İnsanın gen haritasını çıkaran projede yer alan Craig Venter ile 1978’de Nobel ödülü alan Hamilton Smith, deney tüpü içinde tek hücreli, hayatta kalması için minimum sayıda gene sahip bir canlı üretme projesi geliştirdiklerini ve bunun için ABD Enerji Bakanlığı’ndan 3 milyon dolarlık bir fon aldıklarını bildirdi. 
     The Washington Post’un haberine göre, bilim adamlarının başarılı olmaları halinde, insan yapımı mikroskopik hücre kendi kendini besleyib, zamanla bölünerek üreyecek. Böylelikle hiç bilinmeyen türde bir hücre popülasyonu ortaya çıkacak. 
     
     İnsana zarar veremez 
     Bilim adamları, projenin amacını, yeni bir organizmanın biyolojik mekanizmalarını her açıdan ortaya koyacak bir bilgisayar modeli yaratmak olarak açıkladılar. Ayrıntı vermekten kaçınan Smith ve Venter, yeni hayat formunun çevreye yayılması gibi istenmeyen bir durumda, insanlara zarar vermemesi için özel bir işlemden geçirileceğini anlattılar. 
     İki bilim adamı, projeleriyle ilgili kamuoyuna önceden bir açıklama yaptıkları sorusuna da "Bu tür bir çalışma, terörist odaklarca biyolojik silah üretme amacıyla da yapılabilir. Siyasilerin dikkatini bu noktaya çekmek istedik" karşılığını verdiler. 
     



 YAŞAM 


























</TEXT>
</DOC>
