<DOC>
<DOCNO> 109450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yasam/yas05.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkan kardeşler eceliyle mi öldü 
</HEADLINE>
<TEXT>

Fikret Aydın ve beş adamı için beraat istendi. Katliam, cinayeti üstlendikleri iddia edilen iki kişinin üstüne kaldı 
     İSMAİL POLAT İstanbul 

     Bostancı’daki evlerinde öldürülen Ebru ve Işık Balkan kardeşler cinayetiyle ilgili yedi sanıklı davaya dün devam edildi. 
     Kadıköy 2. Ağır Ceza’daki duruşmaya, tutuklu Sacettin Yıldız ile Balkan kardeşlerin anneleri Nuriye ve babaları Yaşar Balkan katıldı. Tutuklu Seylan Çördük ile tutuksuz Fikret Aydın, Hasan Hüseyin Akdoğan, Faruk Çiftçi, Tarkan Altınok ve Ahmet Kaplan Tan ise gelmedi. Cumhuriyet Savcısı, eve cinayet’ amacıyla gittiklerini iddia ettiği Yıldız’ın suçu itiraf ettiğini belirtti. Savcı, Çördük’ün de silahlı gaspa eksik teşebbüs’ten 5 yıl ağır hapis cezasına çarptırıldığına dikkat çekti. 
     
     Gerçek katiller dışarıda’ 
     Delil bulunmadığı gerekçesiyle tutuksuz sanıkların beraatlarını talep eden savcı, daha önce suçu üstlenip cezaevinde temasa geçtikleri Fikret Aydın ve adamlarının serbest kalmalarını sağlayan ardından da ifade değiştirip suçu ink r eden Çördük ve Yıldız’ın, taammüden cinayetten ikişer kez müebbet hapse çarptırılmalarını istedi. Mahkeme Başkanı Nusret İnce’nin, aleyhine görgü tanığı bulunmamasına rağmen suçlu gibi davrandığını öne süren Yıldız ise, "Adil karar vereceğinize inancım yok" diyerek karara karşı çıktı. 
     Sanığın beyanlarının hayali ifadeler olduğu gerekçesiyle isteminin reddine karar veren mahkeme, dava dosyasının, 1. Ağır Ceza Mahkemesi’ne gönderilmesine karar verdi. Yıldız, cezaevi aracına bindirilirken, "Katiller dışarıda" diye konuştu. Gül Yıldız da eşinin suçsuz olduğunu herkesin bildiğini öne sürdü. 
     



 YAŞAM 

















</TEXT>
</DOC>
