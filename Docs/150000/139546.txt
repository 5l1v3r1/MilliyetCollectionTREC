<DOC>
<DOCNO> 139546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/dunya/dun01.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Soysal Annan’a bugün cevap yok 
</HEADLINE>
<TEXT>

     KKTC Cumhurbaşkanı Rauf Denktaş’ın danışmanı Prof. Dr. Mümtaz Soysal, BM Genel Sekreteri Kofi Annan’ın dünkü 4’lü görüşmede Kıbrıs sorununa son noktayı koymak istediğini açığa vurarak, Türk ve Rum liderleri devre dışı bırakmaya yönelik bir süreç başlattığını söyledi. Kıbrıs konusunda dönüm noktasına gelindiğini vurgulayan Soysal, bundan sonra Ankara ile Lefkoşa’nın birlikte karar vermesi gerektiğini ifade etti. 
     Annan’ın Cumhurbaşkanı Denktaş ile Rum liderler Glafkos Klerides ve Tasos Papadopulos ile yaptığı görüşmede 3. planı, "referandum konusunda taahhüt" başlığı altında sunduğunu açıklayan Soysal, üzerinde özlü bir değişiklik yapılmayan planla ilgili olarak Türk tarafının bugün bir cevap vermesinin söz konusu olamayacağını bildirdi. "Bizden yarın bugün muhtemelen yanıt alamayacaklar" diyen Soysal, bunu, "lideri devre dışı bırakma" girişimi olarak niteledi. 
     



 DÜNYA 












</TEXT>
</DOC>
