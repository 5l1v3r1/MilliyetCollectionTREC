<DOC>
<DOCNO> 130904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/bnba.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
LEBRON KASIRGASI 
Michael Jordan zerafeti ve Magic Johnson zekasına sahip, ancak daha bir NBA karşılaşması bile oynamayan liseli oyuncu için, ABD’deki firmalar arasında inanılmaz bir savaş sürüyor 
     METE AKTAŞ 

     Nike, Adidas, Reebok gibi dev spor firmalarının önemli yöneticileri, onu yanlarına çekebilmek için savaş veriyor. Ulusal televizyon kanallarından ESPN2, onun oynadığı maçları naklen yayınladığı günler reyting rekorları kırıyor. Binlerce hayranı ondan bir imza alabilmek için birbirlerini eziyor. Maç çıkışında taraftarlara fırlattığı formaları, kafa bantları, bileklikleri internette açık arttırmayla binlerce dolara alıcı buluyor. 
     Hayır, bahsettiğim bu oyuncu ne Kobe Bryant, ne Allen Iverson ne de Yao Ming. Bu ilgi kasırgasının merkezindeki isim, henüz daha 17 gün önce 18 yaşına basan 2.03 boyunda ve daha bir NBA maçı bile oynamadan Michael Jordan ve Magic Johnson ile kıyaslanan, 2003 NBA Draftı’nın 1 numaralı oyuncusu olması beklenen Akron Ohio’daki St.Vincent - St.Mary Lisesi guardı LeBron James. Adını ilk kez 16 yaşında katıldığı Adidas’ın Amerika’daki en iyi lise oyuncularını davet ettiği ABCD kampında sergilediği oyunlarla duyuran James, o günden beri tüm NBA takımlarının takibinde. Lise kariyerinin son senesini oynadığı şu günlerde ise "LeBronMania" her yeri sarmış durumda. Yaşıtları, harıl harıl ders çalışıp, part - time işlerle cep harçlıklarını çıkartmaya çalışırken, LeBron James sürekli televizyon kameralarının ışıkları altında bir yaşam sürdürüyor. Her attığı adım olay oluyor. Takımı deplasmanlara gittiğinde arkadaşları ucuz pansiyonlarda kalırken, o kendisiyle iş anlaşması yapmak için bin bir türlü şaklabanlık yapan dev cirolu firmaların tahsis ettiği 5 yıldızlı otellerin lüks odalarında kalıyor. Amerika’nın en büyük spor dergisi Sports Illustrated ve en çok okunan gazete USA Today’de özel haberler yayınlanıyor. 
     
     Pahalı oyuncak 
     Geçtiğimiz hafta James, Akron caddelerinde 50.000 dolar değerinde, içinde 3 televizyon, 1 mini bar, bilgisayar ve yüksek teknoloji ürünü müzik sisteminin bulunduğu özel yapım Hummer H2 jiple turlarken görüldü. Bu jipi, kendisinden 15 yaş büyük olan annesinin "araba kredisiyle" aldığı öne sürülüyorsa da, Amerika’daki herkes bu pahalı oyuncağı, James’e gelecekte kendisinden bu jipin parasının belki 1000 mislini çıkartmayı planlayan bir firmanın aldığını düşünüyor. Ama kimse bunu çıkıp, açıkça söyleyemiyor. Çünkü ortada Michael Jordan sonrası dönemde, milyarlarca dolarlık pazar yaratabilecek bir "mal" var ve kimse bu karlı ürünü "şekerini emmeden" yok etmek niyetinde değil. Genç yıldız sağ kolundaki "King James" yani Kral James dövmesinin hakkını verecek şekilde "krallara layık" hayatı yaşamaya devam ediyor. Bir aksilik olmazsa, "NBA dışındaki en yetenekli oyuncu" olarak nitelendirilen ve "oyununda Michael Jordan’ın zerafeti, Magic Johnson’ın zekası var" denilen LeBron James 6.5 ay sonra bu gösterişli hayatın en az 10 mislini yaşamaya başlayacak. 
     
Mehmet parlıyor      NBA Merkez Grubu’nda liderlik için Indiana Pacers ile çekişen Detroit Pistons, Orlando Magic’i 101 - 86 yenerek, bu sezon deplasmandaki 12. galibiyetini aldı. Maçın ilk yarısını 54 - 53 yenik kapayan Detroit’de, sakatlığı sebebiyle son iki maçta oynamayan Ben Wallace’ın dönüşüyle birlikte Mehmet Okur ilk beşteki yerini kaybetti. Ancak bu maçta 11 dakika forma şansı bulan Mehmet Okur, 2 9 iki sayı, 2 2 üç sayı, 1 1 serbest atış, üçü hücum altı ribaund, bir asist, bir blok, bir top kaybı ve iki faul ile oynayıp 11 sayı kaydetti. 
     
     Diğer sonuçlar 
     Minnesota - Denver 89 - 75 
     Chicago - New York 101 - 94 
     Houston - Boston 101 - 92 
     Portland - Cleveland 118 - 94 
     Golden State - Memphis 108 - 110 
     
     SAYILARLA GEÇEN HAFTA 
     10000 Utah Jazz'ın veteran guardı Mark Jackson, Utah'ın Phoenix'i 99 - 93 yendiği maçta kariyerinin 10.000. asistini gerçekleştirdi. 16. sezonunu yaşayan "Action" Jackson, takım arkadaşı John Stockton ve Magic Johnson'dan sonra NBA tarihinde 10.000 asist barajına ulaşabilen 3. oyuncu oldu. 
     70 36 maç sonunda 31 galibiyete ulaşan NBA'in en yüksek galibiyet yüzdesine sahip takımı Dallas Mavericks, bu performansını sürdürebilirse, 1995 - 96 sezonunda 72 galibiyet alarak NBA tarihinde bir sezonda en fazla maç kazanan takımı özelliğini kazanan Chicago Bulls'dan sonra 70 galibiyet barajını aşan ikinci takım olacak. 
     57 L.A.Clippers'ın Seattle'ı 90 - 88 yendiği maçta takımlar toplam 57 faul yaparak bu sezon bir maçta yapılan en yüksek faul sayısına ulaştılar. 
     54 Evinde Sacramento'ya 118 - 82 yenilerek 10 maçlık galibiyet serisi sona eren Atlantik Grubu lideri New Jersey Nets, 54 gün sonra sahasında maç kaybetmiş oldu. 
     39 Indiana Pacers, Golden State Warriors'ı 116 - 104 yenerken, 39 asiste imza atarak, bu sezon bir maçta en fazla asist yapan takım oldu. Perşembe gecesi New Jersey'i yer ile yeksan eden Sacramento Kings, bir gece sonra Minnesota deplasmanında kurtların saldırısına uğradı. Timberwolves, Kings'i uzatmada 115 - 109 yenerken, Kings oyuncuları ilk yarıda sadece 39 sayı üreterek bu sezonun en düşük skorlu ilk yarısını oynadılar. 
     22 Sacramento Kings ilk yarısını önde tamamladığı 23 maçın 22'sinden sahadan galip ayrılan taraf oldu NBA 1.si . 
     21 Phoenix'in 20 yaşındaki süper çaylak forveti Amare Stoudemire, takımının Memphis'i 96 - 90 yendiği maçta 8'i hücum olmak üzere 21 ribaund alarak, 1995 yılından beri bir maçta en fazla ribaund alan Suns oyuncusu oldu. 
     16 Chicago Bulls, 16 maçtır deplasmanda kazanamıyor. 
     13 Yıl. Şubat 1990'dan beri Spurs karşısında deplasman galibiyeti alamayan Boston Celtics, makus tallihini yine yenemedi ve geçen hafta Spurs'e San Antonio'da oynanan maçta 81 - 80 yenildi. 
     12 Lakers'ın, Seattle'ı 119 - 98 yendiği maçta Lakers'ın 24 yaşındaki süper guardı Kobe Bryant, 9'u arka arkaya olmak üzere toplam 12 adet üç sayılık basket atarak, NBA tarihinde bir maçta en fazla üçlük atan ve bir maçta kaçırmadan arka arkaya en fazla üçlük sokan oyuncu oldu. 2 NBA rekorunu birden kırdı. Houston Rockets, Orlando Magic'i Orlando'da 91 - 81 yenerek, 12 yıl sonra rakibi karşısındaki ilk deplasman zaferini kazandı. 
     8 Hafta. Sağ el başparmağından ameliyat olan Phoenix Suns guardı Anfernee "Penny" Hardaway 8 hafta sahalardan uzak kalacak. 
     4 Arka arkaya 4 .şampiyonluğunu kazanmaya çalışan L.A.Lakers, son 4 maçı da kazanarak bu sezonki en uzun galibiyet serisine ulaştı. 
     1 Detroit'in ribaund canavarı forveti Ben Wallace'ın sağ ayak bileğinden dolayı New Orleans maçında oynayamayacağının belli olmasıyla Detroit coachu Rick Carlisle, ilk 5'de Milli oyuncumuz Mehmet Okur'a şans verdi. Kısa kariyerinde ilk kez ilk 5'de sahaya çıkan Okur, Pistons'ın 101 - 99 kazandığı maçta 40 dakika sahada kaldı ve 11 sayı 8 ribaund 3 blokluk bir performans gösterdi. 
     0 Memphis'i 103 - 95 yenerek 6 maçlık yenilgi serisini sona erdiren L.A.Clippers'ın tarihine baktığımızda 6 maçlık yenilgi serisi yaşadığı hiçbir sezonda play - off'a kalamadığını görüyoruz. 
     
     HAFTANIN TAKIMI 
     INDIANA PACERS 
     New Jersey Nets ile birlikte Doğu'nun en iyi takımı olabilmek için büyük mücadele veren Indiana Pacers, geçtiğimiz hafta oynadığı 4 maçı kazanıp, New Jersey'nin de, Sacramento karşısında tökezlemesiyle Doğu'nun zirvesine ortak oldu. Geçen haftaya deplasmanda uzatmada Jermaine O'Neal'ın son saniyelerdeki basketi ile Sixers'ı 105 - 104 yenerek başlayan Indiana, ardından ezeli rakibi New York'u 89 - 87 mağlup etti. Haftanın 2. uzatmaya giden maçında deplasmanda Orlando'yu 101 - 97 ile alt ettikten sonra ise Isiah Thomas'ın öğrencileri haftayı 116 - 104'lük Golden State galibiyeti ile tamamladılar. 
     
     HAFTANIN OYUNCUSU 
     Kobe Bryant L.A. Lakers 
     Los Angeles Lakers, geçen haftayı 3 galibiyetle kapatarak 50 galibiyet oranına bir adım daha yaklaşırken, 2003 All - Star oylamasında 1. sırada bulunan Kobe Bryant da ligdeki diğer oyunculardan bir üst seviyede olduğunu kanıtlıyor. Bryant, geçtiğimiz haftaya NBA rekoru kırdığı 12 üç sayılık basket kaydettiği Seattle maçı ile başladı. Bu maçı 45 sayı ile tamamlayan All-Star guard, 10 Ocak'da 115 - 99 kazanılan Cleveland maçında 21 sayı 11 asist 10 ribaundla oynayarak bu sezonki 5. ve kariyerindeki 8. triple-double'ını gerçekleştirdi. 
     
     HAFTANIN ÇAYLAĞI 
     MAYBYNER"NENE" HILARIO DENVER NUGGETS 
     Brezilya basketbolunun "Ronaldo"su, Denver Nuggets'ın 20 yaşındaki çaylak Brezilyalı pivotu Maybyner "Nene"Hilario, NBA'e ısındıkça daha etkili olmaya başladı. 2.11 boyundaki Hilario, geçtiğimiz hafta 3 maçta 2 galibiyet alan Denver'ın en etkili oyuncusu olurken, belirgin bir ilerleme görüldü. Hilario, 82 - 81 kazanılan Blazers maçında 40 dakika oyunda kalırken, 20 sayı 11 ribaund 4 top çalma, 87 - 85 kaybedilen Houston maçında ise 14 sayı 10 ribaund 5 top çalmalık bir performans ortaya koydu. 
     
     HAFTANIN OLAYI 
     Geçen hafta "haftanın maçı" ilan ettiğimiz ve 2003 NBA Finali'nin muhtemel provası olarak nitelediğimiz New Jersey Nets - Sacramento Kings maçında, Kings'in Nets'i 118 - 82 yenerek rakibini hezimete uğratması. 
     
     HAFTANIN 5'i 
     Chauncey Billups Detroit 
     Stephon Marbury Phoenix 
     Kobe Bryant L.A. Lakers 
     Peja Stojakovic Sacramento 
     Jermaine O'Neal Indiana 
     
     HAFTANIN MAÇI 
     HOUSTON ROCKETS-L.A.LAKERS 
     17 Ocak Cuma 
     İşte herkesin merakla ve sabırsızlıkla beklediği randevu. Geleceğin pivotu Yao Ming, modern çağların en dominant oyuncusu Shaquille O'Neal'a karşı. Bu maç öncesinde Shaquille O'Neal'ın, Yao Ming hakkında söylediği sözlerden dolayı Asya kökenli Amerikalıların tepkisini almış olması ve ırkçılıkla suçlanması da, maça gerilim katacak. 
     
     NE DEDiN, NE DEDiN 
     "Shaq'in Çincesi tahmin ettiğimden de berbatmış. Çince öğrenmesi zor bir dildir. Öğrenmek benim bile yıllarımı aldı". Shaquille O'Neal'ın bir basın toplantısında Yao Ming için söylediği "Yao'ya deyinki Shaq sana "çan çin çon ah - so" dedi. O ne dediğimi anlar" sözüne Yao Ming'in verdiği yanıt. 
     
İSTATiSTiKLER 14 Ocak 2002 itibariyle SAYI OYUNCU ORT. 1. Tracy McGrady Orlando 29.8 2. Kobe Bryant L.A. Lakers 27.7 3. Allen Iverson Philadelphia 27.2      
     
RiBAUND OYUNCU ORT. 1. Ben Wallace Detroit 15.4 2. Kevin Garnett Minnesota 13.1 3. Tim Duncan San Antonio 12.5      
     
ASiST OYUNCU ORT. 1. Gary Payton Seattle 9.3 2. Jason Kidd New Jersey 8.7 3. Stephon Marbury Phoenix 8.1      
     
TOP ÇALMA OYUNCU ORT. 1. Doug Christie Sacramento 2.89 2. Allen Iverson Philadelphia 2.65 3. Ron Artest Indiana 2.33      
     
BLOK OYUNCU ORT. 1. Shawn Bradley Dallas 2.97 2. Tim Duncan San Antonio 2.92 3. Elton Brand L.A. Clippers 2.80      
     
SIRALAMALAR 14 Ocak 2002 itibariyle DOĞU KONFERANSI ATLANTiK GRUBU TAKIM G M Galb. New Jersey 27 10 73.0 Boston 20 17 54.1 Philadelphia 19 18 51.4 Washington 19 18 51.4 Orlando 20 20 50.0 New York 13 22 37.1 Miami 12 25 32.4      
     
MERKEZ GRUBU TAKIM G M Galb. Indiana 27 10 73.0 Detroit 25 11 69.4 New Orleans 20 19 51.3 Milwaukee 16 20 44.4 Atlanta 14 22 38.9 Chicago 14 23 37.8 Toronto 9 28 24.3 Cleveland 8 31 20.5      
     
BATI KONFERANSI ORTABATI GRUBU TAKIM G M Galb. Dallas 31 5 86.1 San Antonio 23 14 62.2 Utah 21 15 58.3 Houston 21 15 58.3 Minnesota 20 17 54.1 Memphis 12 25 32.4 Denver 9 28 24.3      
     
PASiFiK GRUBU TAKIM G M Galb. Sacramento 28 10 73.7 Phoenix 24 14 63.2 Portland 22 14 61.1 LA Lakers 17 20 45.9 Seattle 16 20  44.4 Golden State 15 22  40.5 LA Clippers 14 23  37.8      
     



 SPOR 



























</TEXT>
</DOC>
