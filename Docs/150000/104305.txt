<DOC>
<DOCNO> 104305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/ekonomi/eko05.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler Yeni hükümet halletsin 
</HEADLINE>
<TEXT>

     ANKARA Milliyet 

     Hükümet’in memurlarla sürdürdüğü toplu görüşmeler arapsaçına döndü. Devlet Bakanı Mehmet Keçeciler, sendikaların toplu görüşmeleri seçimden sonra kurulacak hükümetle yapmayı önerdiğini söyledi. Kamu - Sen ve KESK temsilcileri ise böyle bir önerilerinin olmadığını belirtti. 2003 toplu görüşmeleri için dün yapılan alt komisyon toplantısından sonra açıklama yapan Keçeciler, sendikaların toplu sözleşme görüşmelerinin seçimden sonra kurulacak hükümetle yapılmasını önerdiğini söyledi. Keçeciler, "Tatbik olmayacak kadük kalacak bütçeyle teklifte bulunmayalım, yetkimizi kullanmayalım’ gibi bir görüş var sendikalardan" dedi. 
     
     Sendikalar reddeti 
     Sendika temsilcileri ise böyle bir öneriyi getirmediklerini söyledi. Kamu Sen Başkanı Bircan Akyıldız, "Biz eylül ayı iyileştirmeleri yapılmadan toplu sözleşme masasına oturmayacağımızı söylemiştik" dedi. KESK Başkanı Sami Evren de bir televizyon kanalına bu önerinin kendilerine ait olmadığını belirtti. 
     



 EKONOMİ 














</TEXT>
</DOC>
