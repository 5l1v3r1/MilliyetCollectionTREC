<DOC>
<DOCNO> 128793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/son/sontur19.html </URL>
<DATE> 2003/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenaze için geldi, 2 trilyon kazandı... 
</HEADLINE>
<TEXT>

     Milli Piyango'nun yılbaşı özel çekilişinde, çeyrek biletine büyük ikramiye isabet eden talihli Hüseyin Ergünen, bir yakınının cenazesi için Avustralya'dan Türkiye'ye geldiğini ve biletini de Milli Piyango İdaresi'nin Kızılay'daki merkez binasından aldığını söyledi. 
     8 trilyonluk büyük ikramiyenin 4 talihlisinden biri olan Hüseyin Ergünen 58 , Çorum'un Sungurlu İlçesi'ne bağlı Alembeyli Köyü nüfusuna kayıtlı olduğunu belirtti. Evli ve 3 çocuk babası olduğunu bildiren Ergünen, ''33 yıldır Avustralya'da işçi olarak çalışıyorum. Bir yakınımın cenazesi için Türkiye'ye gelmiştim'' dedi. 
     Milli Piyango İdaresi'nin Ankara Kızılay'daki merkez binasından 9 adet bilet aldığını anlatan Hüseyin Ergünen, şunları söyledi 
     ''Hayatımda 2. kez bilet almıştım. 9 biletimden birine 2 trilyonluk ikramiye çıktığını öğrenince fazla heyecanlanmadım. 38 yıldır evli olduğum eşim Hatice yanımdaydı. Paranın çıkmasına çok memnun olduk. 
     Parayı Ziraat Bankası'na yatırdık. Avustralya'ya döneceğiz. Avusturalya'da yaşayan çocuklarım Mehmet, Ümit ve Durmuş'la görüşüp, parayı nasıl değerlendireceğimize karar vereceğiz.'' 
     





</TEXT>
</DOC>
