<DOC>
<DOCNO> 103541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sondun17.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears "Annemle babamın boşanmasını istiyordum" 
</HEADLINE>
<TEXT>

     Pop müziğin ''prensesi'' şarkıcı Britney Spears, anne ve babasının boşanmasını 10 yıldır istediğini söyledi. 
     Spears, ABD'de yayınlanan People dergisiyle yaptığı söyleşide, anne ve babasının boşanmasından etkilenmediğini belirterek, ''Bu, ailemin başına gelebilecek en iyi şeydi. Ben küçükken çok kavga ederlerdi. Annemle babamın boşanmasını 10 yıldır istiyordum'' dedi. 
     Ünlü şarkıcı, N'Sync grubunun üyesi eski sevgilisi Justin Timberlake hakkında da, ''O benim ilk aşkımdı. Bir daha bir erkeği bu kadar çok sevebileceğimi sanmıyorum'' diye konuştu. 
     Tekrar flört etmeyi denediğini belirten Spears, erkeklerin ya çok çekingen olduğunu, ya da kendisini kullanmak istediğini belirtti. Spears, ''Oysa ben sadece beni seven bir erkeği bekliyorum'' dedi. 
     Müzik çalışmalarına 6 ay ara verdiğini hatırlatan Spears, dinlenmek için bu süreye ihtiyacı olduğunu söyledi. 
     Spears, ''izninin'' ilk haftasında geceleri partilere katıldığını belirterek, bundan sonra daha sakin bir hayatının olacağını, Yoga kurslarına gideceğini ve daha iyi besleneceğini kaydetti. 
     





</TEXT>
</DOC>
