<DOC>
<DOCNO> 134692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/magazin/mag03.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtıcı benzerlik 
</HEADLINE>
<TEXT>

Saçı, sakalı, gözleri bakışları.. Cim Bom’un yeni futbolcusu Xavier ile Network’ün modeli Satya arasındaki benzerlik dikkat çekiyor 
     DENİZ ALTUNTAŞ 

     GALATASARAY’IN Liverpol Takımı’ndan kiraladığı Portekizli futbolcu Xavier, önceki gece takım arkadaşları Ümit Karan, Mondragon, Ümit Davala ve Berkant ile İstanbul’un gözde eğlence kulüplerinde eğlendi. Xavier’yi görenler, futbolcunun Network’ün moda çekimlerinde görev alan Hintli model Satya Oblet’e benzerliği karşısında şaşırdı. Xavier, tercümanıyla son durağı Reina’dan ayrılırken gazetecilere Türkçe "İyi geceler" dedi. 
     
     Tipini değiştirdik 
     NETWORK’ÜN Marka Yönetmeni ve modeli Eyşan Özhim ise benzerlik konusunda şunları söyledi "Satya, saç ve sakalını Loreal firması için beyaza boyatıp ilgi çekince bu tipini biz de kullandık. Xavier de Satya’yı örnek aldığı için şaşırtıcı derecede benzer bir görüntü ortaya çıkmış. Türkiye’de de Satya’yı örnek alan çok kişi var. Bu nedenle yeni çekimlerde Satya’nın tipini değiştirdik." 



 MAGAZİN 
















</TEXT>
</DOC>
