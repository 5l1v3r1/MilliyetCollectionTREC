<DOC>
<DOCNO> 147337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur11.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakola gelip kadın komisere çiçek saksısı fırlattı 
</HEADLINE>
<TEXT>

     Antalya'da komiser Serpil Yılmaz'a hakaretten cezaevinde yatıp çıkan 30 yaşındaki Uğur Odabaş, bir saksı çiçeğini, özür dileme bahanesiyle ziyaretine gittiği bayan komiserin masasına fırlatınca yeniden tutuklandı. 
     Antalya'da bir süre önce alkol alıp çevreyi rahatsız ettiği gerekçesiyle karakola getirilen 30 yaşındaki Uğur Odabaş, bayan komiser Serpil Yılmaz'la tartıştı. Yılmaz'ın şikayeti üzerine görevli memura hakaretten 40 gün cezaevinde yatan Odabaş, cezaevinden çıkar çıkmaz, bir saksı çiçekle karakola geldi. 
     Bahçeli Polis Merkezi deki nöbetçiye bayan komisere çiçek getirdiğini ve kendisinden özür dileyeceğini belirten Odabaş a, komiser Serpil Yılmaz'ın karakolda olmadığı söylendi. Saatlerce elinde saksı çiçeği karakol dışında bayan komiserin gelmesini bekleyen Odabaş, tüm uyarılara rağmen gitmedi. 
     Saat 19.00 sıralarında görevi devralmak üzere karakola gelen Komiser Yılmaz'a, Uğur Odabaş ın kendisini dışarıda beklediği, çiçek verip özür dileyeceği söylendi. İçeri alınan Odabaş, birden elindeki saksıyı masaya fırlatıp, Senin yüzünden 40 gün hapis yattım'' diye bağırmaya başladı. Gürültüye gelen diğer polislerin elinden kurtulan Odabaş, kendisini merdivenlerden attı, başını duvarlara vurdu. 
     Polisler yakaladıkları Uğur Odabaş ı, Antalya Devlet Hastanesi'ne götürdü. Tedavisinden sonra yeniden emniyete getirilen Odabaş, sorgusundan sonra sevkedildiği adliyede tutuklanarak yeniden cezaevine gönderildi. 
     





</TEXT>
</DOC>
