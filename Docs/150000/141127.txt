<DOC>
<DOCNO> 141127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/guncel/gun22.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Poliste, şüpheli’ ödüllendirme 
</HEADLINE>
<TEXT>

Başarılı personele verilen taltifler incelemeye alındı. Ankara’ya gelen dosyalarda usulsüzlükler saptandı 
     TOLGA ŞARDAN 

     Emniyet Genel Müdürlüğü, illerde yapılan operasyonlarda görev alan başarılı personele verilen "maaş taltiflerini" mercek altına aldı. Taltif Komisyonu’nda, son dönemde illerden Ankara’ya gönderilen "başarılı personele maaş taltifi" tekliflerini içeren bazı operasyon dosyalarında usulsüzlükler belirlendi. Emniyet, operasyonlarda görev alan personel için taltif teklif edilen "şüpheli" dosyaları incelemeye başladı. Taltiflerin, "başarılı görev" kapsamında taltife değer olmayan ya da emek sarfedilmeden ihbarla gündeme gelen çalışmaların yanı sıra asli görev olan operasyon ve işlemler için de teklif yapıldığı saptandı. Usulsüzlüklerin belirlenmesinin ardından Emniyet Genel Müdürü Gökhan Aydıner, tüm birimlere genelge gönderdi. 
     Genelgede, taltif veren birimlerin bağlı olduğu daire başkanlıklarının dosyalar üzerinde inceleme yapması talimatını verdi. 
     



 GÜNCEL 























</TEXT>
</DOC>
