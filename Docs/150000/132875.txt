<DOC>
<DOCNO> 132875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sondun13.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler ile Yunanlıları sivrisinekler birleştiriyor.. 
</HEADLINE>
<TEXT>

     Türkiye ile Yunanistan'ın, Meriç sınır bölgesini sivrisinekten arındırmak üzere işbirliğine gideceği bildirildi. 
     Atina'da yayınlanan Eleftherotipiya gazetesi, ''Sivrisinekler Türkler ile Yunanları birleştiriyor'' başlıklı haberinde, gerek Türkiye gerekse Yunanistan tarafında kalan Meriç bölgesindeki yerli halk, turistler ve askerleri salgın hastalıklarla yüz yüze bırakan sorunun, tarafların işbirliğiyle çözüleceğini kaydetti. 
     Yunanistan'ın, özellikle ilkbahar aylarında uygulayacağı ''Sivrisineklerle mücadele'' programı için 450 bin Euro ayırdığını belirten gazete, Türkiye'nin de benzeri bir girişimde bulunarak ''Ortak düşmana'' savaş açmasının beklendiğini yazdı. 
     





</TEXT>
</DOC>
