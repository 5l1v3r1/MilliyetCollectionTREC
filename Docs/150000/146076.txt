<DOC>
<DOCNO> 146076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/eko04.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırsatçılara fırsat vermeyin 
</HEADLINE>
<TEXT>

Piyasalardaki dalgalanmalarda vatandaşın panik yapmadığını bildiren İş Bankası Genel Müdürü Ersin Özince, Ancak kriz fırsatçılığı yapanlar var’ dedi 
     EKONOMİ SERVİSİ 

     Türkiye Bankalar Birliği Başkanı ve İş Bankası Genel Müdürü Ersin Özince, Irak savaşı ile birlikte piyasalarda yaşanan dalgalanmaları aşırı bulduğunu söyledi. Düzenlenen basın toplantısında soruları yanıtlayan Özince, "Faiz oranlarını aşırı yüksek buluyorum. Bu ortamda dahi anlamlı değil" dedi. Gelişmeler karşısında mevduat müşterisinin aşırı bir reaksiyon göstererek panik yaşamadığını bildiren Özince, şöyle konuştu "Kriz fırsatçılığı çok yanlış bir tanım da olsa iktisadi bir tanım olarak var. Bunu ayıplamakla iş bitmez. Özellikle son günlerde devlet iç borçlanma senetlerinde ciddi dalgalanmalar yaşandı. Bunu yapanlar fırsatı iyi değerlendirdiler." 
     Türk bankalarının piyasa yapıcılığını dahi başarı ile sürdüremediklerini kaydeden Özince, şöyle devam etti "Buralarda koruyucu önemlerin alınması gerekiyor. Piyasa oluşturmada böylesine büyük arz sahiplerinin tavır göstermesi lazım. Ben bu işin erbabı değilim ancak daha aktif yöntemlerle yapılsa iyi olur." 
     
     İş Bankası’nın CHP’li yöneticileri değişti 
     İş Bankası’nın Genel Kurulu’nda, CHP’nin banka Yönetim Kurulu’ndaki 3 üyesi değişti. Milletvekili seçilen Cevdet Selvi, Bülent Tanla ve Kemal Kılıçdaroğlu’nun yerine CHP hisselerine temsilen Dr. A. Yavuz Ege, Nail Gürman ve Ali Ekber Güvenç, İş Bankası Yönetim Kurulu üyeliğine getirildiler. Ayrıca bankanın ödenmiş sermayesinin 810.5 trilyondan 1.4 katrilyona çıkarılacağı da bildirildi. 
     


SİYASET 




















</TEXT>
</DOC>
