<DOC>
<DOCNO> 122959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yasam/yas05.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayırlı bir gasp için geldik’ 
</HEADLINE>
<TEXT>

Fatih’te biri kadın üç kişi kız isteme bahanesiyle girdikleri evde, yaşlı bir kadınla kızını gasp etti 
     ŞAKİR AYDIN İstanbul 

     Kimlikleri henüz belirlenemeyen üç saldırgan, Makbule Lulekçioğlu’nun 76 kızıyla oturduğu Cerrahpaşa Caddesi’ndeki evine ilk kez üç gün önce geldi ve yaşlı anneden 48 yaşındaki kızı Hanife Lulekçioğlu’nu istedi. 
     Ancak yaşlı kadın, bayram nedeniyle evde temizlik yaptıklarını söyleyerek, ertesi gün gelmeleri için bu kişilere randevu verdi. Bunun üzerine üç gaspçı, önceki gün saat 15.00 sıralarında tekrar eve geldi. "Allah’ın emri Peygamber’in kavliyle Hanife’yi kardeşimize istiyoruz" diyen gaspçılar, çaylarını içerek, yanlız yaşayan anne - kızla bir süre sohbet etti. 
     
     Vicdan azabı çektiler 
     Sohbet sonrası gaspçılar evin içini aramaya başladı. Bu garip durumdan şüphelenen Lulekçioğlu ve kızının Ne yapıyorsunuz ’ demesiyle üç zanlı bıçak tehtidiyle ana kızın ellerini bağlayıp, ağızlarını bantladı. Ardından 14 altın bilezik ve 350 milyon lirayı alarak kaçtılar. İki saat geçtikten sonra gaspçılar, yaşlı kadın ve kızının kurtarılmasını sağlamak için 155 Polis İmdat’ hattını arayarak adresi verdiler. Polis kilitli kapıyı kırarak girdiği evde anne ve kızını kurtardı. 
     



 YAŞAM 




















</TEXT>
</DOC>
