<DOC>
<DOCNO> 148996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/siyaset/siyz1.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Basından ABD protestosu 
     Çağdaş Gazeteciler Derneği üyesi gazeteciler, Bağdat'ta Filistin Oteli'ne düzenlenen ve üç gazetecinin öldüğü saldırı nedeniyle ABD Büyükelçiliği önünde protesto eylemi düzenledi. Gazeteciler, saldırıda ölen meslektaşlarının isimlerinin yazılı olduğu dövizleri elçiliğe bıraktı. 
     
     Öğrencilerden eylem 
     İÜ Öğrencileri Koordinasyonu, Irak'taki savaş nedeniyle ABD'yi protesto etti. Sirkeci'deki McDonald's'ın önünde toplanan öğrenciler, "Savaşı durdurmak istiyorsak, ABD ürünlerini kullanmayalım" dedi. Öğrenciler olaysız dağıldı. 
     
     AB, savaşı TV'den izliyor 
     Irak savaşını "seyirci" statüsünde takip eden AB Komisyonu sözcüleri, savaşın kısa süreceğini belirterek, "Savaşı TV'den izliyoruz" açıklamasını yaptılar. Sözcüler, Irak için 79 milyon euro'luk insani yardımın onaylandığını, ancak yardımı aktaracak sivil toplum örgütü bulunamadığını kaydetti. 
     
     'Kalkanlar' ortada kaldı 
     Bağdat'a canlı kalkan olmak için gelen yabancı-lar, kentin ABD kontrolüne geçmesinin ardından muhatapsız kaldı. Dura Elektrik Santralı'na yerleştirilen 45 kişilik gruptaki bir Türk, kendileriyle muhatap olacak kimseyi bulamadıklarını, durumlarının iyi olmadığını anlattı. 
     
     AKP'li Küçükali'ye ihraç 
     Asker bulundurma tezkeresinin TBMM'ye gelişine karşı çıkan AKP'li Göksal Küçükali'ye iki ay geçici ihraç cezası verildi. AKP Müşterek Disiplin Kurulu Başkanı Kemalettin Göktaş, Küçükali'nin parti yöneticileri hakkında olumsuz konuşmadığına karar verdiklerini belirtti. 
     


SİYASET 

















</TEXT>
</DOC>
