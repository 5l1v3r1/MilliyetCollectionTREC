<DOC>
<DOCNO> 122069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/spor/ytan.html </URL>
<DATE> 2002/12/01/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Savaşın galibi olmadı 
</HEADLINE>
<TEXT>

     Her iki takımda kazanmak için oynadı, oyunu asla çirkinleştirmediler... Tempoyu mümkün olduğunca yüksek tuttular. Her iki takım da çok savaştı, çok boğuştu. Oyunun her dakikasında hücumda genişlik, oyunda derinlik yarattılar. 
     Ve her iki takımın sistemleri ve oyun kurgulayış biçimlerinin benzer yönleri çoktu. Oyunu ceza alanlarının dışında kurmak, topu mümkün olduğunca kalelerinden uzakta tutmak, orta alanı kalabalıklaştırıp rakibe oyun organize edecek alan ve zaman bırakmamak, ani çıkışlarda gol bulabilmek, müsabakanın genel karakteristik özelliğiydi. Onun içindir ki özellikle ilk yarıda bireysel hatalarla oluşanın dışında her iki takım da poziyon üretmekte güçlük çekti. 
     Trabzonspor o bilinen 4 - 3 - 1 - 2 sistemi ile sahaya çıktı. Bir fark, Marco Aurelio’nun ön libero oynamasıydı. Gökdeniz - Ömer, Erman - Kemal eşleşmesi oyunu etkileyen bir başka faktördü. Bu dörtlü birbirlerini inanılmaz bir biçimde kontrol ettiler. 
     Bir satır da Gökdeniz içim açalım. 
     Top çaldı, adam eksiltti, ileri ikilinin arkasındaki serbest adam olarak geçtiğimiz haftalara oranla çok daha iyi oynadı. Savaşan ve boğuşanların başında o geliyordu. Gökdeniz dört toptan ikisinde pas tercihini yanlış yapınca takımını iki golden etti, diğer ikisini da kaptırınca takımının başına dert açtı. 
     Müsabakanın 55 ila 60 dakikaları arasında Gaziantep tempoyu çok yükseltti, net poziyonlar buldu. O anlarda defans güvenliğini elden bırakınca ibre Trabzonspor’dan yana döndü. 
     Trabzonspor’da bir hatanın dışında Erman Güraçar, yine mükemmel oynadı. Erdinç ile birlikte iyi bir ikili oldular. Trabzonspor’un en büyük güvencelerinden birisi de kalecisi. 
     İsmet Arzuman, kusursuz bir müsabaka yönetti. Kararlarında ve kartlarında standart vardı. Çok koştu, poziyonlara hep yakın oldu. Kendisine çarpan topun pozisyon olması bir talihsizlik, o pozisyonun gol olmaması ise bir hakem şansıydı. 
     
     



 SPOR 






























</TEXT>
</DOC>
