<DOC>
<DOCNO> 112034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/soneko23.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 336 puanlık artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 259.96 puan artarak 9,145.58 puandan kapandı. 
     İlk seanstaki 76.50 puanlık artış dikkate alındığında, borsa endeksi günün tamamında 336.46 puan yükseldi. Hisse senetlerindeki günlük artış ise yüzde 3.82 oldu. 
     Endeks hisselerine gelen alımların etkisi ile 9,000 seviyesini geçen endeks, işlem hacmindeki artışa da bağlı olarak 9,050-9,100 bölgesinde tutundu. 
     Avrupa Birliği İlerleme Raporunun açıklanması ve özellikle Garanti Bankası, Hürriyet ve Turcell gibi hisselere gelen alımlarla yukarı yönlü bir hareket gerçekleşirken, bilanço beklentileriyle diğer senetlere de bir miktar talep geldiği gözlendi. 
     Seansa 3.89 puan artışla 8,889.51 puan seviyesinde başlayan endeks, ilk yarıyı da 101.13 puan artışla 8,986.75 puandan geçti. Endeks, seans içinde en yüksek olarak kapanıştaki 9,145.58 puanı görürken, en düşük de 8,846.91 puana geriledi. 
     1. seanstaki 76.50 puanlık artış dikkate alındığında, hisselerin günlük ortalama değer artışı yüzde 3.82 olarak gerçekleşti. 
     Kapanışta mali endeks 382.34 puan artışla 10,908.14 puana, sanayi endeksi 179.57 puan artışla 8,947.76 puana, hizmetler endeksi 146.35 puan artışla 6,366.10 puana yükseldi. 
     Böylece ilk seansa göre mali grup hisseler ortalama yüzde 3,63, sanayi grubu hisseler ortalama yüzde 2.05, hizmet grubu hisseler ortalama yüzde 2.35 oranında değer kazandı. 
     2. seansta işlem gören toplam 293 hisse senedinden 185'i değer kazanırken, 34 hisse senedi değer yitirdi. 74 hissenin fiyatında ise değişiklik olmadı. 
     Seansta, 204 trilyon 89 milyar 389 milyon liralık işlem hacmi kaydedildi. İki seanstaki işlem hacmi toplamı da 312 trilyon 330 milyar 406 milyon lira oldu. 
     2. seansta Garanti Bankası, Turkcell, İş Bankası C , Petrol Ofisi ve Akbank en yoğun işlem gören hisse senetleri olarak belirlendi. 
     





</TEXT>
</DOC>
