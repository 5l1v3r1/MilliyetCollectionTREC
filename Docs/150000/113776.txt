<DOC>
<DOCNO> 113776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko06.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
150 milyara Kırım’da Mehtap’ 
</HEADLINE>
<TEXT>

İflas eden üç bankanın 80 tablosu müzeyedeyle satıldı. Müzayedede Ayvazovski’nin Kırım’da Mehtap tablosu 150 milyar liraya alıcı buldu 
     Marmara Bankası, TYT Bank ve Impeksbank’ın İflas İdaresi’ne geçen 100’e yakın tablosu, Eskidji Müzayede Evi tarafından satışa sunuldu. Müzayedede, TYT Bank’a ait dünyanın en ünlü ressamlarından Ayvazovski’nin üç tablosundan "Kırım’da Mehtap" adlı 1869 tarihli yağlıboya tablo, 150 milyar liraya alıcı buldu. Yine Ayvazovski imzalı "Fırtınada Yelkenli" adlı 1886 tarihli yağlıboya tablo da adının açıklanmasını istemeyen aynı kişi tarafından 46 milyar liraya satın alındı. Ayvazovski’nin üçüncü tablosu "Geminin Batışı" adlı 1887 tarihli guvaj tablo da 16 milyar liraya alıcı buldu. 
     
     371.4 milyarlık hasılat 
     Müzayedede, İbrahim Çallı’nın "Yolcu Gemisi" adlı yağlıboya tablosu 3 milyar liraya, Resul Aytemur’un "Kompozisyon" adlı eseri 2 milyar 400 milyon liraya, Frederick Futtet’in "Genç Kız" adlı yağlıboya tablosu da 600 milyon liraya satıldı. 
     Eserlerin yüzde 80’inin satıldığı müzayedede, 371 milyar 461 milyon liralık satış gerçekleştirildi. 
     



 EKONOMİ 






















</TEXT>
</DOC>
