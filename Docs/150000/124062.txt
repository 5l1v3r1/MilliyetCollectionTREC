<DOC>
<DOCNO> 124062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/guncel/gun04.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oruç tuttuğu için bayramı beklemiş 
</HEADLINE>
<TEXT>

Ramazan ayında kaybolan Ümraniye sapığının bayramda harekete geçeceğini tahmin eden polis yanılmadı. Sapık oruç tutmuştu... 
     ELVAN EZBER İstanbul 

     Tecavüz suçlamasıyla Kartal Cezaevi’ne gönderilen Yaman Özçelik’in, tecavüz girişimlerine ramazan ayı nedeniyle özellikle ara verdiği ortaya çıktı. Polis, ramazan ayı boyunca ortalıkta görünmeyen sapığın, bayramda yeniden harekete geçeceğini hesapladı. 
     
     HARİTAYLA ÇALIŞTILAR 
     Nitekim Yaman Özçelik, bayramın üçüncü günü yakayı ele verdi. 15 aydır polisi peşinden koşturan sapığın yakalanması amacıyla bölgeyi çok iyi tanıyan amirlerin harita üzerinde yaptığı çalışmada, sapığın görülebileceği 23 kilit nokta saptandı. Bayramın ilk gününden itibaren de 60 sivil ekip haritada belirlenen noktalarda sapığın harekete geçmesini beklemeye başladı. Böylece Ümraniye ve çevresi adeta kapalı bir kutu haline getirildi. 
     
     İKİ GÜN BİLECİK’TEYMİŞ 
     Bayramın üçüncü günü ortaya çıkan Özçelik, önceden belirlenen noktalardan birinde yakayı ele verdi. Asayiş Şube Müdürlüğü’ndeki sorgusunda Özçelik’in "Oruçlu olduğum için uzak durdum. İlk iki gün Bilecik’te görevliydim. İkinci gün akşamı eve döndüm, üçüncü gün dayanamayıp plan yaptım ve harekete geçtim" dediği öğrenildi. 
     Bu arada Sosyal Hizmetler ve Çocuk Esirgeme Kurumu SHÇEK İl Müdürlüğü, hem tecavüze uğrayan çocuklara hem de anneleri tarafından İstanbul dışına çıkarılan Özçelik’in iki kızına gereken psikolojik desteği sağlamaya hazır olduğunu açıkladı. SHÇEK İstanbul İl Müdürü Kahraman Eroğlu, tecavüze uğrayan çocukların kuruma bağlı toplum merkezlerine yönlendirildiğini belirterek, "Babalarının işlediği yüz kızartıcı suçtan dolayı çocuklarının örselenmemesi, ve mağdur olmaması için gereken psikolojik ve manevi desteği vereceğiz. Çünkü bizim için aslolan çocuklardır" dedi. 
     
Eşi boşanma davası açtı      İSTANBUL Milliyet 

     15 çocuğa tecavüz ettiği gerekçesiyle tutuklanan Yaman Özçelik’in eşi Fatma Özçelik, boşanma davası açtı. Üsküdar 5. Asliye Hukuk Mahkemesi’ne avukatı aracılığıyla başvuran Fatma Özçelik, 10 yıl önce evlendiği eşi Yaman Özçelik’ten "cürüm ve haysiyetsizlik" nedeniyle boşanmak istediğini bildirdi. Başvuruda şunlar kaydedildi "Yaman Özçelik’in, sanık statüsünde olmasına rağmen hazırlık aşamasında toplanan deliller ve verdiği ifadeler, suçunu itiraf ettiği dikkate alınarak boşanma davasını açma zorunluluğu doğmuştur. Müvekkilimin evlilik işbirliğini sürdürmesi imk nsız olmuştur. Nafaka ve tazminat talebimiz yoktur." Dilekçede, çiftin iki kız çocuğunun velayetlerinin ise anneye verilmesi talep edildi. 
     
Aile tedavi görmeli’      Yaman Özçelik’in 3 ve 5 yaşlarındaki kızlarının etkilenmemesi için anneye büyük görev düştüğünü belirten uzmanlar, görüşlerini şöyle dile getirdiler 

</TEXT>
</DOC>
