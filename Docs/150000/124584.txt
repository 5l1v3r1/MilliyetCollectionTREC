<DOC>
<DOCNO> 124584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/yasam/ayas.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim olursan ol, yine gel’ 
</HEADLINE>
<TEXT>

Mevlana, sekiz asır önce dünyaya bu sevgiyle seslenmiş, İnsan olmak, özgür olmaktır’ demişti. Ve işte bu sözleriyle, doğu ile batı arasındaki köprü olmuştu 
     Son yüzyılda Mesnevilik - 1 
Ömer Erbil Fotoğraflar Mustafa Seven 

     Savaşların, çatışmaların ve çekişmelerin yaşandığı 21. yüzyıl dünyasında Mevlana hoşgörüsüne tüm dünyanın ihtiyacı olduğu tartışmasız bir gerçek. Konya’dan dünyaya asırlar boyu dalga dalga yayılan, ümitsizliğe kapılanlara Yine de gel... Yine de gel. Ne olursan ol yine de gel ’ diyerek sevgiyle seslenen Mevlevilik bugün özellikle ABD, Kanada, Fransa, Hollanda gibi ülkelerde çok sayıda gönüldaşa sahip. 
     Prof. Dr. Hayrani Altıntaş da, Mevlana Celaleddin Rumi’nin Mesnevi’sine Magz - i Kuran’ dediğini vurguluyor. Anlamı Kuran’ın içyüzü. Mevlana’ya göre halk şiir ve hik yeden çok hoşlanır. Ve bu iki öğe zihinlerde uzun süre kalır. Bu nedenle Mevlana, Mesnevi’sini de şiir ve hik ye tarzında yazmıştır. Böylelikle Kuran’daki gerçekleri ve hikmetleri yorumlayarak insanlara takdim eder. Mevlana Kuran’da toplumun huzuru, güveni, mutluluğu için bildirilen üç temel öğenin eşitlik, hürriyet ve adalet olduğunu kavramış ve anlatmıştır. 
     
     Dostluk, birlik - bütünlük 
     Yaratılış itibariyle, bütün insanların hak ve hürriyetler açısından eşit olduklarını ifade etmektedir. Soy, sop, ırk, cins, renk, deri, zenginlik, fakirlik gibi unsurlar görev açısından önem taşımamaktadır. 
     Hürriyet’e gelince, o insan olmanın bir gereğidir. Hürriyet, kendine, başkalarına zarar vermeyen ve ilahi emirlere aykırı olmayan her şeyi yapabilmek demektir. Mesnevi’deki eşitlik, hürriyet ve adalet kavramları bugünkü anlamda demokratik unsurlardır. O halde, hem Kuran, hem de ona bağlı olarak Mesnevi, her türlü sosyal davranışlarda, demokratik bir anlayışın h kim olması gereğine işaret etmektedirler. 
     Mevlana’ya göre insanların anlaşabilmeleri için ortak değerlere sahip olmaları en önemli unsurdur. Beyitlerinde bunu şöyle vurguluyor 
     Aynı dili konuşmak dostluğa vesiledir 
     Aynı dili bilmeyince nasıl arkadaş olunur 
     Hintli ve Türk, aynı dili bilip dost olan çoktur 
     Aynı lisanı bilmeyen iki Türk sanki yabancı gibidir.’ 
     Mevlana kültür ve dil birliğinin, bütünleşmenin ve bir milletten olmanın işareti olduğunu vurguluyor. Milli birlik ve bütünlük üzerine de şöyle diyor 
     Biz birleştirmek için geldik, biz ayırmak için gelmedik.’ 
     
     Batı dünyası için önemi 
     Araştırmacı Süleyman Wolf Bahn, Mevlana’nın Batı dünyası için ne anlama geldiğini şöyle anlatıyor 
     "Mevlana, Batılı insanı, diğer sufi klasiklerine kıyasla daha doğrudan etkiliyor. Diğerlerinden farklı olarak, belirli bir şekil aramıyor, belirli görevler vermiyor. Mevlana’nın Divan’ındaki şiirler insanın özüne doğrudan dokunuyor. Batılı insan, kendi kişisel tecrübesi ile İslam ilahiyatı hakkında bir bilgisi olmadan da onları benimseyebiliyor. Mesnevi hik yelerini kolayca anlayabiliyor. Bu hayali dünyayı kültürel ya da dini altyapısından biliyor. Mevlana mutlak bağlılığı ve Tanrı’ya dönük yüzü ile, hangi din ve kültürden olursa kendisiyle tanışan herkes için bir yol gösterici. Mevlana’nın Türkiye’nin yıllardan beri coğrafi ve kültürel açılardan benimsediği siyasi konumla aynı konumda olması enteresandır doğu ve batı arasındaki köprüdür." 
     
Mevlana şöyle der      "Rengi kara bile olsa değil mi ki seninle aynı maksadı güdüyor, aynı senin rengindedir, sen ona beyaz de..." 
     "Kimin aşka meyli yoksa, o kanatsız bir kuş gibidir, vah ona..." 
     
Babası da bir büyük limdi      Mevlana, Türkistan’ın Belh şehrinde 1207 yılında dünyaya geldi. Babası Bahaeddin Veled, devrinin en büyük limlerindendi. Annesi Mümine Hatun ise Harzemşahlar sülalesine mensuptu. Bahaeddin Veled, Harzemşahlar sarayı ile fikir ayrılığına düşerek Belh’i terk edip, Konya’ya yerleşti. Mevlana büyük bir lim, vaiz ve müderris olan babasının meclislerinde yetişti. Babası ölünce 24 yaşında yerine geçti. 1244 yılında Muhammed Şemseddin Tebrizi adlı esrarengiz bir derviş ile tanışınca hayatı değişti. Mevlana 17 Aralık 1273 yılında ebediyete kavuştu. 
     
Memur gibi Mevlevi olmaz’      Üsküdar Numan Dede Derg hı’nda, Mevlevi Dedesi Hasan Çıkar a biz sorduk, o yanıtladı n Mevlana felsefesi nedir 
     Temeli bütün insanlığı sevmektir. Hepsini bir görmek ve birden kabul etmektir. İkiyi bir gören bizdendir. Biri iki gören bizden değildir. Konya’da kendini Mevlevi sanan kişiler Kültür Bakanlığı’na bağlıdırlar. Bunlar birer memurdurlar. Maaşla çalışırlar. Mevlana dilinden anlamazlar. Kıyafetleri Mevlevi yoluna uygundur ama kendileri Mevlana’dan çok uzaktırlar. 
     
     Sizi diğer tarikatlardan ayıran özellik nedir 
     Sema, nota bilmeden derg hımız yürümez. Sadece sohbet olursa Bektaşilik, sadece zikir olursa Halvetilik olur. Bizde sanat var. Harem - selamlık yok. Tanrı katında sınıf ayrımı yoktur. Kadın erkek birdir. Bizim burada herkes aile gibi bir arada otururuz. 
     
     Mevlevi olmak için Müslüman olmak şart mı 
     Gayrı müslimlerde Mevlevi olabilir. Onların Mevlevi olması için din değiştirmeleri gerekmez. Mevlana Hazretleri hepsine kucak açmıştır. Gönlünde varsa zaten Müslümandır. Gönlünde yoksa papağan gibi şahadeti diline dolamışsa o Müslümanı ben de zaten istemem. 
     
     Her yerde sema gösterisi yapılması uygun mu 
     Otellerde, içkili lokantalarda turistler için sema yapılmasına karşıyız. Çünkü sema bir ibadettir. Orada Allah zikredilir. Ancak ramazan aylarında iftar açılırken sema edilmesine hoş bakarız. Bugün Mevlevilerin ne merkezi, ne enstitüsü var. Hatta sema etmek için kendi yerimiz olan Galata Mevlevihanesi’ni kira ödeyerek kullanıyoruz. Vakıflara iki saat için 250 milyon lira ödüyoruz. 
     
     YARIN 

</TEXT>
</DOC>
