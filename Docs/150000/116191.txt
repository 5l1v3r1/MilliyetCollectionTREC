<DOC>
<DOCNO> 116191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sonspo09.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Trapattoni'nin kaderini belirleyecek... 
</HEADLINE>
<TEXT>

     İtalya ile Türkiye arasında 20 Kasım tarihinde yapılacak olan özel maçta İtalya'nın başında teknik direktör yine Giovanni Trapattoni olacak. 
     17. Dünya Kupası'na erken vedanın ardından Avrupa Şampiyonası Eleme Grubu'nda da iyi sonuçlar alamayan İtalyan Milli Takımı'nda, gönderilmesi beklenen Trapattoni'nin şimdilik yerinde kalacağı belirtildi. 
     İtalyan Futbol Federasyonu'nun 8 Kasım tarihinde yapacağı toplantı öncesinde İtalyan basınında çıkan haberlerde, şu an için teknik direktör değişikliği olmayacağı kaydedildi. 
     Federasyon üyelerinin eğer bir değişiklik olacaksa bunu Noel zamanında yapmayı planladığı bu yüzden Türkiye ile yapılacak özel maçın İtalyan teknik adamın bir anlamda kaderini belirleyeceği ifade edildi. 
     62 yaşındaki Trapattoni yerine, Gianluca Vialli, Felipe Scolari, Dino Zoff, Franco Baresi gibi isimler ortaya atılmıştı. 
     





</TEXT>
</DOC>
