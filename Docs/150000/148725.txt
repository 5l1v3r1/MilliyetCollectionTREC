<DOC>
<DOCNO> 148725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/spo01.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞ DERBİYE KALMAZ 
</HEADLINE>
<TEXT>

Ligde kritik dönemece giren Beşiktaş’ta yıldızlar zafer sözü verdi. Sergen, "Malatya, Diyarbakır ve Fenerbahçe maçlarını kazanırsak, Galatasaray maçından önce şampiyon belli olur" dedi 
     ORHAN YILDIRIM 

     Tekvücut oldular 
     EMİN adımlarla şampiyonluğa koşan Beşiktaş, bir hafta içinde Malatya, Diyarbakır ve Fenerbahçe ile oynayacağı karşılaşmalardan 9 puan hedefliyor. Kaptan Sergen, "Üç maçı kayıpsız geçersek, şampiyonluğu garantileriz. O zaman iş, İnönü’de oynayacağımız Galatasaray maçına kalmaz. Bu saatten sonra kayıp yapmayız. Emeklerimizin karşılığını alacağız" diye konuştu. 
     
     Bizim için avantaj’ 
     FRANSIZ yıldız Pascal Nouma ise yoğun temponun kendileri için avantaj olduğunu iddia etti. Nouma, "Bundan sonra bizim için her maç final olacak. Ben üst üste sınavlara çıkacak olmamızı avantaj olarak görüyorum. Çünkü kazanıp, puan farkını artıracağız" dedi. Tayfur ise kritik üç sınavdan 9 puan alacaklarını iddia etti ve "Bunu başaracak güç ve inançtayız" yorumunu yaptı. 
     
     Yönetim güveniyor 
     ZORLU maçlar öncesinde yönetim cephesi de takıma tam destek verdi. Asbaşkan Yıldırım Demirören, sadece kendi maçlarıyla ilgilendiklerini açıkladı. Demirören şunları söyledi "Rakiplerimiz bizi ilgilendirmiyor. Tüm maçları alırsak şampiyon olacağız. Bu bilinçle, üst üste oynayacağımız üç maçı da kazanıp, yerimizi sağlamlaştıracağız. Mutlu son için kenetlendik." 
     
Forvetler bombaladıSiyah-Beyazlı takım son vuruşlarda kriz yaşamamak için özel gol çalışması yaptı 
     BEŞİKTAŞ Teknik Direktörü Mircea Lucescu, kalan haftalarda gol sıkıntısı çekmemek için forvetine özel idman yaptırıyor. İlhan, Ahmet Dursun ve Nouma’nın yanı sıra, Ali Cansun ve Eser gibi gençlere de fırsat veren Rumen teknik adam, Sergen’i de golcülerin arasına yerleştirdi. Siyah - Beyazlı ekibin çalıştırıcısı, oyuncularının istekli tutumundan son derece memnun kaldı. Son haftalarda düşüş yaşayan İlhan Mansız attığı şık gollerle beğeni topladı. 
     
Giunti geliyorTakıma alışan ve günden güne daha iyiye giden İtalyan futbolcu, ilk 11’de kendine yer bulmak için çalışıyor 
     Ustalığını gösteriyor 
     ARA transferde son dakikada Beşiktaş’a katılan Giunti, Denizlispor karşısındaki başarılı performansını antrenmanlarda da devam ettiriyor. Orta sahada dinamo gibi çalışan İtalyan yıldız, özellikle pres ve tek paslardaki olumlu tablosuyla Teknik Direktör Lucescu’nun gözüne girdi. 
     
     İtalya’da olsaydı’ 
     SEZON sonunda sözleşmesinin bitmesine rağmen Beşiktaş’ta kalmak istediğini vurgulayan Giunti, "Milan’dan sonra ikinci şampiyonluğumu da burada görmek istiyorum" dedi. Siyah - Beyazlı yıldız şöyle devam etti "Beşiktaş bu kadro ile İtalya’da oynasaydı, orada da zirvede olurdu." 
     
Eğitim desteği      BEŞİKTAŞ eğitimde de öncü olmak için harekete geçti. Yönetimin dışında yer alan kongre üyesi ve dernekler, eğitim seferberliği için çalışmalar başlattı. 1903 Altyapı Birliği Başkanı Ömer Çimen ve Etiler Lisesi Müdürü Aydın Çeliktaş, İspir’in Pazaryolu ilçesi Cennetpınar Köyü İlköğretim Okulu’na 4 bilgisayar bağışladı, kütüphane yaptırdı. Öğrencilere çeşitli eğitim setleri de dağıtıldı. 
     
Aylar sonra Bayram geldi      LİGİN ilk yarısında geçirdiği ameliyatın ardından aylarca futboldan uzak kalan Beşiktaşlı Bayram, dün topla birlikte çalışmalara başladı. Bir an önce sahalara dönmek istediğini belirten başarılı futbolcu, "Özel çalışmalarla fiziğimi kuvvetlendiriyorum. Futbolu çok özledim" dedi. Bilindiği gibi Bayram sakatlığına karşın deplasmandaki maçlara gitmiş ve kampları kaçırmamıştı. 
     


SPOR 






























</TEXT>
</DOC>
