<DOC>
<DOCNO> 103801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/magazin/mag03.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Gencebay da newline hayranına hayran 
</HEADLINE>
<TEXT>

     BİRSEN ALTUNTAŞ 

     Ciceği burnunda CHP’li Kemal Derviş’in sıkı bir Orhan Gencebay hayranı olduğunun ortaya çıkması, Gencebay’ı sevindirdi. 
     Şarkıları hakkında her kesimden farklı yorumlar aldığını belirten Gencebay, "Bunu fark edenler her kesimden var. Yaptığımız çalışmalar yalnız kırdan kente göç eden insanın hikayesi değil, fark etmek isteyen fark eder’ diye hep söylüyorum. Kemal Derviş de demek ki benim bu çalışmalarımı izleyenlerden biri. Çok sevindim" diye konuştu. 
     
Seçim sistemi hatalı      Derviş’in Türkiye’yi çok seven ve Türkiye için elinden geleni yapmaya çalışan biri olduğunu ifade eden Gencebay, sözlerini şöyle sürdürdü 
     "Derviş, ülkemize yararlı olmaya çalışan bir insan. Yalnız Derviş değil, diğer liderlerimiz için de bu özellik söz konusu ama bunu tam olarak zaman ortaya çıkaracak. Asıl önemli olan ve gönlümüzden geçen bu seçim sisteminin, liderlik sultasının değiştirilmesi. 
     Keşke particilik düşüncesiyle hareket edilmese de, ülkemizi seven insanların bir araya geldiği bir yapı oturtulsa. Çünkü bu seçim sistemiyle halkın isteğinin gerçekleşmeyeceğini görüyor ve üzülüyorum. Partileri bir kenara bırakıyorum. Şu parti, bu parti bunu başaracak diyemiyorum." 
     



 MAGAZİN 













</TEXT>
</DOC>
