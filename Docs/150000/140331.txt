<DOC>
<DOCNO> 140331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko48.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 12.49'luk kayıpla tamamladı... 
</HEADLINE>
<TEXT>

p    İMKB Bileşik Endeksi, günün tamamında 1,445.56 puan azalarak 10,128.88 puandan kapandı Borsa, 2. seansta ise 136.14 puan azaldı. Hisse senetleri, ikinci seansta ortalama yüzde 1.33 oranında değer kaybetti. 
     İlk seanstaki 1,309.42 puanlık düşüş dikkate alındığında, borsa endeksi günün tamamında 1,445.56 puan geriledi. Hisse senetlerindeki günlük kayıp ise yüzde 12.49 oldu. 
     Günün ilk yarısında yüzde 11.31 gerileyen endeks, 2. seansa 129.44 puan kayıpla, 10,135.58 puan seviyesinde başladı. Daha sakin bir seyir izlenen seansın ilk yarısı da 40.22 puan kayıpla 10,224.80 puandan geçildi. 
     Endeks, seans içinde en düşük 10,060.95, en yüksek de 10,375.09 puanı gördü. 
     Kapanışta mali endeks 297.78 puan kayıpla 12,656.72 puana, sanayi endeksi 60.07 puan kayıpla 9,841.84 puana gerilerken, hizmetler endeksi 43.61 puan artışla 6,485.80 puana yükseldi. 
     Böylece ilk seansa göre mali grup hisseler ortalama yüzde 2.30, sanayi grubu hisseler ortalama 0.61 değer kaybetti. Hizmetler grubu hisseler ise yüzde 0.68 değer kazandı. 
     İşlem gören toplam 298 hisse senedinden 137'si değer kaybetti. 90'ı değer kazanırken, 71 hisse senedinin fiyatında değişiklik olmadı, Seansta, 280 trilyon 900 milyar 753 milyon liralık işlem hacmi kaydedildi. İki seanstaki işlem hacmi toplamı 457 trilyon 998 milyar 976 milyon lira olarak belirlendi. 
     Yapı Kredi Bankası, İş Bankası C , Garanti Bankası, Koç Holding ve Sabancı Holding en yoğun işlem gören hisse senetleri olarak belirlendi. 

     
</TEXT>
</DOC>
