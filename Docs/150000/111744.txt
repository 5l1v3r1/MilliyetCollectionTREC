<DOC>
<DOCNO> 111744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo01.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ZAGO DEPREMİ 
</HEADLINE>
<TEXT>

Beşiktaş’ın, sezon başında AS Roma’dan transfer ettiği Brezilyalı yıldızın, İtalya’da patlak veren fuhuş organizasyonunun müşterileri arasında bulunduğu iddia edildi 
     "Donup, kaldım" 
     İTALYA’DAKİ fuhuş organizasyonunun müşterileri arasında Zago’nun da olduğu ileri sürüldü. Beşiktaşlı oyuncu, La Stampa gazetesine, "Ne diyeceğimi bilemiyorum. Şaşkınlıktan donup kaldım" açıklamasında bulundu. Roma’da ortaya çıkarılan ve yaklaşık 100 kadından oluşan fuhuş örgütünün müşterileri arasında Lazio ve Romalı futbolcular, politikacılar ve ünlü gazeteciler olduğu iddia ediliyor. 
     
     "Evet, gittim" 
     FUHUŞ örgütünün başı olduğu öne sürülen Antonella Borragine için "Asla bu isimde bir kadın tanımadım" diyen Brezilyalı oyuncunun, bu organizasyonda kullanıldığı söylenen restauranta sık sık gittiği ifade ediliyor. Zago, "Bu restauranta takım arkadaşlarımla birlikte giderdik. Totti, Montella, Zebina, Aldair ve diğerleriyle. Özellikle oynadığımız maçlardan sonra" itirafında bulundu. 
     
     "Her şey saçma" 
     BU tür çıkan iddialara tepki gösteren tecrübeli yıldız, "Hiçbir şekilde bir kadınla temasım olmadı, artık yeter. Her şey saçma" diyerek, kızgınlığını dile getirdi. Carlos Alberto Zago, La Stampa’nın "Şahit olarak çağırılabilir misiniz" sorusunu ise, "Duymadığım, görmediğim şeyde neyin şahitliğini yapmak zorundayım O restauranta gidiliyor, çünkü iyi yemek yeniliyor" diye yanıtladı. 
     
İnönü’den kaçış      ORHAN YILDIRIM 

     BJK İnönü Stadı’nın kötü zemini ve ligin başında iç sahada kaybedilen dört puan Teknik Direktör Mircea Lucescu’yu harekete geçirdi. Her fırsatta, "Zemin berbat. Bu stat Beşiktaş’ın büyüklüğüne yakışmıyor. İstediğimiz futbolu oynayamıyoruz" diyen Rumen hoca, bir an önce stadın düzenlenmesini istedi. Lucescu, yönetime bu süre içindeki maçlarının tamamını deplasmanda oynayabileceklerini iletti. 
     SİYAH- Beyazlı ekibin teknik patronunun, Fenerbahçe’nin kabul etmesi halinde iç saha maçlarını Şükrü Saracoğlu Stadı’nda da yapabileceklerini ifade ettiği öğrenildi. Yönetimin iki seçeneği değerlendireceği, ayrıca Galatasaray’a tahsis edilmesi düşünülen Olimpiyat Stadı’nın da gündemde tutulduğu kaydedildi. Beşiktaş, İnönü’de geçen sezon 23 puan kaybetmiş, yarışta büyük yara almıştı. 
     
     Stadda büyü var’ 
     BEŞİKTAŞ’IN yıldız oyuncusu Sergen Gaziantep maçında futbol adına her şeyi sahaya koymalarına rağmen galibiyete ulaşamadıklarını söyledi. Tecrübeli futbolcu, "İnönü Stadı’nda sanki büyü var. Top bir türlü bizi sevmiyor. Ya direğe çarpıyor, ya da kaleciye takılıyor. Aklım almıyor, bizim stada gelen her rakibin kalecisi milli oluyor Sürekli bu sıkıntıyı yaşıyoruz. Üzerimizde anlaşılmaz bir baskı oluşuyor" dedi. 
     
UEFA önlemi      SİYAH-BEYAZLI ekipte 2 Kasım’da Fenerbahçe ile oynanacak derbi sıkıntı yarattı. Bu tarihten iki gün önce UEFA’da ikinci tur maçına çıkacak olan Beşiktaş, aynı durumda olan rakibi ile görüşüp, derbiyi ertelemeyi planlıyor. Bu arada lige verilen arada Beşiktaş, perşembe Strum Graz ve pazar da Benfica ile oynamayı düşünüyor. 
     
Ahmet sevinci      GAZİANTEP maçının 51. dakikasında sakatlanarak yerini İlhan’a bırakan Ahmet Dursun’un, yapılan kontroller sonrası durumunun ciddi olmadığı açıklandı. Sevindirici haberi alan Ahmet, Almanya’da yaşayan ailesinin yanına gitti. İki gün izin verilen Siyah - Beyazlılar, çarşamba günü idman öncesi tesislerde grip aşısı olacaklar. 
     
Luce’den övgü      GAZİANTEPSPOR maçında futbolcuların ortaya koyduğu performans beğenildi. Teknik Direktör Lucescu, oyuncularla yaptığı toplantıda, "Canınız sağolsun. Gol için her şeyi yaptınız. Zaman zaman bu tür sonuçlar alınabilir" diye konuştu. Rumen teknik adam, tek üzüntüsünün İnönü’yü dolduran taraftara galibiyet armağan edememek olduğunu sözlerine ekledi. 
     
Karantina dönemi      FRANSA’DA gözünden tedavi olan Nouma’nın ışığa duyarlı olduğu ve bu yüzden tek başına dışarı bile çıkamadığı öğrenildi. Nouma’nın durumunda iyileşme olmadığı ve dönüşünü erteleyebileceği açıklandı. Nouma’nın yakın arkadaşı Yasin’in de göz nezlesine yakalanması üzerine doktorlar bu oyuncunun takım arkadaşlarıyla yan yana gelmesini yasakladı. İki futbolcu tek kişilik odalarda kalacak. 
     
Tebrik krizi      BEŞİKTAŞ Genel Sekreteri İsmail Ünal, İnönü Stadı’nın Şeref Tribünü’nde Gaziantespor Başkanı Celal Doğan’ı maç bitiminde kutlayan Futbol Federasyonu Yönetim Kurulu üyesi Bayram Yağcı ile tartıştı. Ünal’ın, "Neden kutluyorsun" diyerek çıkışmasına Yağcı’nın, "Bu bir centilmenliktir. Benim kişisel anlayışım bu şekilde" karşılığını vermesi gerginliğe yol açtı. 
     
Orman geri adım atmadı      SİYAH-BEYAZLI kulüpte Tesisler ve Alt Yapıdan Sorumlu Asbaşkan Fikret Orman ikna edilemedi. Dünkü yönetim kurulu toplantısında istifasını sunan Orman, "Beşiktaş’ı çok seviyorum. Kimseyle şahsi bir problemim yok. Hayatım boyunca verdiğim kararlardan geri dönmedim ve pişmanlık duymadım" açıklamasını yaptı. 
     YÖNETİM kurulu dünkü toplantısında Fikret Orman ile Muzaffer Nasıroğlu’nun istifalarını kabul etti. Basın Sözcüsü Mete Düren, "Geçtiğimiz perşembe günü istifalarını yazılı olarak sunan iki asbaşkanımızın da bu taleplerini kabul ettik. Önümüzdeki hafta iki arkadaşımızın yerine yeni atamalar yapılacak" dedi. 
     
Tokat kızakta FIFA kokartlı hakem, Yıldırım Demirören’e açtığı tazminat davası sonrası kesik yedi 
     CEMAL ERSEN 

     Gözden düştü 
     LİGDE ilk üç haftada görev alan Metin Tokat, Beşiktaş yöneticisi Yıldırım Demirören hakkında açtığı tazminat davasından sonra bir daha düdük çalamadı. MHK tarafından tam beş haftadır maç verilmeyen FIFA kokartlı hakem, Bursa - Beşiktaş maçının ardından kendisine yaptığı eleştiriler nedeniyle Demirören’i resmi olarak federasyona şikayet edip, 1 ay hak mahrumiyeti cezası almasına yol açmıştı. 
     
     Baskı geldi 
     SON olarak Gaziantep-Fenerbahçe maçını yöneten Tokat’a daha sonra görev verilmemesi, Beşiktaşlı yönetici ile Başkan Haluk Ulusoy arasındaki yakınlığa bağlandı. Tecrübeli hakemin, MHK’ye verilen talimatla "kızağa alındığı" iddia edildi. MHK başkanı Bülent Yavuz’un da tazminat davasından sonra Tokat’ı "Bu işlere girme. Ön plana çıkıp, sivrilme" şeklinde uyardığı da ifade edildi. 
     
Amaral dönüyor      Rahman Sağıroğlu 

     Brezilyalı futbolcu, ses sanatçısı Müslüm Gürses ile birlikte Beşiktaş Dergisi’nin kapağında yer aldığı ekim sayısının imza gününe katıldı. İyileştiğini belirten Sambacı, "Yakında eski Amaral yeniden dönecek" dedi. Amaral, Lucescu’nun sert uyarılarıyla ilgili soruya da, "Daha fazla koşmamı istiyor. Baba - oğul arasında bu tür şeyler olur" cevabını verdi. 
     
     



 SPOR 




























</TEXT>
</DOC>
