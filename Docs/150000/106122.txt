<DOC>
<DOCNO> 106122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo15.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin deplasman karnesi zayıf 
</HEADLINE>
<TEXT>

     Birinci Süper Lig ve UEFA Kupası'nda ilerleyen günlerde üstüste 3 deplasman maçına çıkacak Fenerbahçe, rakip sahalarda yaptığı maçlarda uzun süredir sıkıntı yaşıyor. 
     Geçen sezonun başından bu yana deplasmanda yaptığı 23 resmi maçın yalnızca 9'unu kazanan sarı-lacivertli takım, 10 maçta yenilirken, 4 karşılaşmada da eşitliği bozamadı. 
     Deplasmanlarda büyük sorun yaşayan ve sezonun ilk 2 deplasman maçında, ligde Trabzonspor ile 0-0 berabere kalıp, Avrupa Şampiyonlar Ligi 3. ön eleme turu ilk maçında Feyenoord Rotterdam'a 1-0 yenilen Fenerbahçe'de, taraftarlar Gaziantepspor, Malatyaspor ve AIK Solna Stockholm ile yapılacak deplasman maçları öncesi endişeli. 
     
     PUAN YİTİRDİĞİ DEPLASMAN MAÇLARI 

     Fenerbahçe'nin, geçen sezonun başından bu yana rakiplerinin sahalarında oynayıp, puan yitirdiği resmi maçlar şöyle 
     2001-2002 sezonu 
Avrupa Şampiyonlar Ligi ön eleme 
Glasgow Rangers-Fenerbahçe 0-0 
Avrupa Şampiyonlar Ligi 
Bayer 04 Leverkusen-Fenerbahçe 2-1 
Olympique Lyon-Fenerbahçe 3-1 
Barcelona-Fenerbahçe 1-0 
Birinci Süper Lig 
2. hafta İstanbulspor-Fenerbahçe 1-0 
4. hafta Kocaelispor-Fenerbahçe 3-3 
6. hafta Galatasaray-Fenerbahçe 2-0 
15. hafta Trabzonspor-Fenerbahçe 2-1 
17. hafta Diyarbakırspor-Fenerbahçe 2-1 
18. hafta Samsunspor-Fenerbahçe 1-0 
20. hafta Ankaragücü Fenerbahçe 3-2 
29. hafta Gençlerbirliği-Fenerbahçe 1-1 
2002-2003 sezonu 
Avrupa Şampiyonlar Ligi ön eleme 
Feyenoord-Fenerbahçe 1-0 
Birinci Süper Lig 
Trabzonspor-Fenerbahçe 0-0 
     
     KAZANDIĞI MAÇLAR 

     Sarı-lacivertli takımın bu dönem içinde rakip sahalarında oynayıp kazandığı lig maçları ise şöyle 
     2001-2002 sezonu 
8. hafta Çaykur Rizespor-Fenerbahçe 1-2 
10. hafta Malatyaspor-Fenerbahçe 1-3 
11. hafta Gaziantepspor-Fenerbahçe 0-2 
13. hafta Göztepe-Fenerbahçe 0-5 
22. hafta Yimpaş Yozgatspor-Fenerbahçe 1-2 
24. hafta Denizlispor-Fenerbahçe 1-2 
26. hafta Antalyaspor-Fenerbahçe 0-1 
31. hafta Beşiktaş-Fenerbahçe 0-2 
33. hafta Bursaspor-Fenerbahçe 0-1 
     
     AVRUPA KUPALARINDA 6 YILLIK HASRET 

     Deplasmanlarda skor açısından genelde sorun yaşayan Fenerbahçe, Avrupa kupalarında rakip sahada en son galibiyetini 1996-97 sezonunda mücadele ettiği Avrupa Şampiyonlar Ligi'nde aldı. 
     Ünlü İngiliz kulübü Manchester United'ı bu ligin 4. maçında Boliç'in golüyle 1-0 yenerek tarihi bir galibiyete imza atan Fenerbahçe, o tarihten bu yana yaptığı 9 deplasman maçında galibiyet elde edemedi. 
     Fenerbahçe, söz konusu maçta İngiliz kulübünü yıllar sonra kendi evinde yenmeyi başarmıştı. 

     
</TEXT>
</DOC>
