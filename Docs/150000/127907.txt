<DOC>
<DOCNO> 127907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/yazar/kohen.html </URL>
<DATE> 2002/01/01/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bilin bakalım, 2002'de ne olacak 
</HEADLINE>
<TEXT>

     Geride bıraktığımız 2001 yılının ilk gününde, size sunduğum geleneksel "test"i anımsıyor musunuz 
     Yılbaşı mahmurluğu içinde unuttunuz ise, hatırlatayım Size dünyada ve Türk dış politikasında neler olabileceğini sormuş, yanıtlarını işaretledikten sonra, bugün kaç puan tutturduğunuzu hesaplamanızı önermiştim. 
     Sonuçlara baktınız mı 
     Ben baktım. Ortaya şöyle bir tablo çıktı "Genel dünya" ile ilgili 10 sorudan 8'ini bilmişim. Dış politika ile ilgili 5 sorudan 3'üne doğru yanıt vermişim. 
     Şimdi gelelim 2002 yılının testine... 
     
     GENEL DÜNYA soruları 
     1. Usame bin Ladin ne olacak 
     a Yakalanıp yargılanacak. 
     b Çatışmada ölecek. 
     c Akıbeti belli olmayacak. 
     2. Afganistan'ı nasıl bir gelecek bekliyor 
     a Yeni yönetim istikrarı sağlayacak. 
     b İç savaş çıkacak. 
     c Ülke parçalanacak. 
     3. ABD bundan sonra hangi ülkeyi hedef alacak 
     a Sudan'ı. 
     b Somali'yi. 
     c Irak'ı. 
     4. "El Kaide" bundan sonra ne yapacak 
     a Tekrar ABD'ye saldıracak. 
     b Bu kez bir Avrupa ülkesini vuracak. 
     c Ortadan silinecek. 
     5. Hint - Pakistan gerginliği nasıl sonuçlanacak 
     a Öyle devam edecek. 
     b Savaş çıkacak. 
     c İki taraf anlaşacak. 
     6. Ortadoğu'da ne olacak 
     a İsrail - Filistin çatışması devam edecek. 
     b İsrail ile Arap ülkeleri arasında savaş çıkacak. 
     c Filistin - İsrail barışı gerçekleşecek. 
     7. AB'de yürürlüğe giren euronun değeri ne olacak 
     a Düşüş sürecek. 
     b Yükselişe geçecek. 
     c Yaklaşık şimdiki değerinde kalacak. 
     8. Arjantin'de neler olacak 
     a Krizi atlatacak. 
     b Sosyal patlama olacak. 
     c İflas edecek. 
     9. Rusya nasıl bir politika izleyecek 
     a Batı'ya daha da yakınlaşacak. 
     b ABD ile bozuşacak. 
     c Kendi kabuğuna çekilecek. 
     10. Kafkasya'da ne gibi gelişmeler olacak 
     a Gürcistan bölünecek, Abhazya bağımsız olacak. 
     b Azerbaycan ile Ermenistan barış yapacak. 
     c Bugünkü durum devam edecek. 
     
     DIŞ POLİTİKA ile ilgili sorularıma geçelim 
     1. AB ile üyelik müzakereleri perspektifi nedir 
     a AB süreci başlatma tarihini belirleyecek. 
     b İlişkiler olduğu yerde kalacak. 
     c Türkiye üyelikten vazgeçecek. 
     2. ABD ile ilişkiler nasıl gelişecek 
     a Stratejik işbirliği güçlenecek. 
     b İlişkiler sarsıntı geçirecek. 
     c Türkiye daha mesafeli davranacak. 
     3. Kıbrıs'ta ne olacak 
     a Görüşmelerde ilerleme kaydedilecek. 
     b Görüşmeler kesilecek. 
     c Çatışma çıkacak. 
     4. Türk - Yunan ilişkileri nasıl gelişecek 
     a Yumuşama havası devam edecek. 
     b Ege sorunları üzerinde müzakereler başlayacak. 
     c Tekrar gerginlik başlayacak. 
     5. Irak politikasında neler olacak 
     a İkili ilişkiler geliştirilecek. 
     b Askeri çatışmaya girilecek. 
     c Saddam'a karşı tavır alınacak. 
     
     BENİM tahmin cetvelim şöyle 
     GENEL DÜNYA 1- c... 2- a... 3- c... 4- a... 5- a... 6- a... 7- c... 8- b... 9- a... 10- c... 
     DIŞ POLİTİKA 1- a... 2- a... 3- a... 4- a... 5- c... 
     Evet, benim öngörülerim böyle. 
     Sonuçları tam bir yıl sonra gene bu sütunda birlikte değerlendirmek üzere hepinize SAĞLIKLI, BAŞARILI, MUTLU BİR YIL dilerim. 
     
     







İslam ve değişim 


Rezervasyon 2 


Bankalar kimin 


İyimserim, çünkü Türkiye doğru yolda 


Yılın son günüydü 


2002 özel bir yıl olsun 


Üç anahtar sözcük 


Bilin bakalım, 2002'de ne olacak 


Bir hayatın var onu yaşa... 


Mutluluk, insan ve yeni başlangıçlar 


Bankalara yılbaşı piyangosu 


2002'den neler bekliyorum 


2002’de kaderimizi gene IMF’ye bağladık 


Dana Bankası da uçağı da var 


</TEXT>
</DOC>
