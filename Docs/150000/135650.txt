<DOC>
<DOCNO> 135650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/yasam/yas03.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar da arsızlar çetesi 
</HEADLINE>
<TEXT>

Evlenme vaadiyle kandırıp tecavüz ettikleri genç kızları görüntüleyip bir de şantaj yapan beş kişilik çete, suç aletleriyle birlikte yakalandı... 
     TURAÇ TOP İzmir DHA 

     İzmir Emniyet Müdürlüğü, Kaçakçılık ve Organize Suçlar Şube Müdürlüğü Organize Suçlar Büro Amirliği ekipleri, son zamanların en ahlaksız çetesini çökertti. Polis, bazı kişilerin, kafe ve barlarda tanıştıkları 18 - 25 yaşlarındaki genç kızları evlenme vaadiyle kandırıp silah zoruyla tecavüz ettikleri, bunu da görüntüledikten sonra şantajla para istedikleri ihbarını aldı. 
     Bunun üzerine 20’ye yakın genç kızın ifadelerini alan ekipler, Mehmet Büyükdereci 33 , Alper Celal Alptüzün 33 ve Uğur Dağcı 35 ile bu kişilere yardımcı olan Gürsel Yılmaz 34 ve Hakan Öcal’ı 26 gözaltına aldı. Sanıkların ev ve işyerlerinde yapılan aramalarda dört fotoğraf makinesi, altı video kaset, bir kamera, bir laptop bilgisayar, 62 kadınla çekilmiş cinsel içerikli fotoğraflar, tuzağa düşürülen kızların görüntülerinin de bulunduğu altı porno film, iki tabanca, şarjör ve fişekler ele geçirildi. 
     
     Zenginiz’ demişler 
     Dağcı’nın gasp ve hırsızlıktan, Öcal’ın da hırsızlık ve yaralamadan sabıkalı olduğu belirlenirken, üç sanığın, değişik mek nlarda, kadınlarla cinsel ilişkiye girdiği tespit edildi. 
     Sanıklar, arkadaş oldukları kızlara, kendilerini zengin gibi gösterdiklerini, önceden gizli kamera yerleştirdikleri ev ve işyerlerinde de cinsel ilişkiye girdiklerini doğruladı. Bazı kızlarla kendi istekleriyle, bazı kızlarla da silah zoruyla ilişkiye girdiklerini belirten, ellerindeki görüntülerle şantaj yaptıklarını da itiraf eden sanıklar, çıkar amaçlı suç örgütü kurmak, silah tehdidiyle zorla ırza geçmek, ölümle tehdit, şantaj, şantaj yoluyla fuhşa zorlamak, esrar ve ruhsatsız silah bulundurmak’tan İzmir DGM’ye sevk edildi. 
     



 YAŞAM 




















</TEXT>
</DOC>
