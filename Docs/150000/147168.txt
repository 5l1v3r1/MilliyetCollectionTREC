<DOC>
<DOCNO> 147168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/spor/spo15.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Antalya’ya tenis darbesi      ULUSLARARASI Tenis Federasyonu ITF , Antalya’da ay sonunda düzenlenmesi planlanan Bayanlar Federasyon Kupası Avrupa - Afrika 1. ve 2. grup müsabakalarının, Irak Savaşı nedeniyle Portekiz’in Estoril kentine alındığını açıkladı. ITF Başkanı Francesco Ricci Bitti, sporcuların ve yöneticilerin güvenliği nedeniyle istemeden de olsa böyle bir karar aldıklarını belirtti. 
     
Sars virüsü sporu da vurdu      GİZEMLİ zatürree olarak adlandırılan "Akut Solunum Yolu Sendromu" SARS yüzünden Singapur - Tayvan ve Hong Kong - Sri Lanka arasında yapılacak 2004 Atina Olimpiyat Oyunları Asya kıtası eleme maçları ertelendi. Asya Futbol Konfederasyonu AFC , bu ülkeler arasındaki maçların yeni tarihinin, hastalığın seyrine göre yeniden belirleneceğini açıkladı. 
     
Cezalılar Bandırma’ya      BASKETBOL Birinci Ligi’nde hiç takımı bulunmayan Balıkesir’in Bandırma İlçesi, 6 Nisan pazar günü dört birinci lig takımını izleme şansını bulacak. Galatasaray ve Pınar Karşıyaka, saha kapatma cezaları nedeniyle 24. hafta maçlarını rakipleriyle Bandırma’da yapacaklar. Kara Ali Acar Salonu’nda ilk maçta Galatasaray - Türk Telekom saat 14.00’te, Pınar Karşıyaka - Beşiktaş ile 16.00’da karşılaşacak. 
     


SPOR 




























</TEXT>
</DOC>
