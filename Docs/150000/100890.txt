<DOC>
<DOCNO> 100890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/spor/spo02.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Stevic’ dedi 
</HEADLINE>
<TEXT>

Nihat’ın transferinden vazgeçen Sarı-Lacivertliler dün Stevic ile anlaştı. İstanbul’a gelerek imza atan Yugoslav oyuncunun ismi UEFA’ya bildirildi 
     MEHMET DEMİRCAN 

     Bir yıllık sözleşme 
     ORTA saha için uzun zamandır arayışlar içinde olan Fenerbahçe, Yugoslav Stevic’te karar kıldı. Sarı - Lacivertli yönetim, 32 yaşındaki oyuncuyu dün apar topar İstanbul’a getirerek bir yıllık sözleşme imzaladı. Lorant’ın ısrarla istediği Stevic’in bonservisi elinde bulunuyordu. UEFA’ya ismi hemen bildirilen Stevic, Şampiyonlar Ligi ön elemesinde forma giyebilecek. 
     
     Tatile gelmedim’ 
     BORUSSIA Dortmund’da oynayan Yugoslav futbolcu "Tatil yapmak için değil, başarılı olmak için burdayım. Şampiyon bir takımdan geldim. Şampiyon olarak dönmek istiyorum. " dedi. Stevic, "Takımdaki birçok futbolcuyu tanıyorum. Benimle aynı dili konuşan futbolcular da var. Bu benim için de avantaj, ama futbolun tek dili vardır" ifadelerini de kullandı. Yugoslav futbolcu bugün sağlık kontrolünden geçecek. 
     
Stevic kimdir      YUGOSLAVYA’NIN Ljubovija kentinde doğan Miroslav Stevic, 32 yaşında. Orta sahanın göbeğinde ve sol kanadında oynuyor. 6 kez Milli oldu. Daha önce Grasshoppers, Dresdner ve 1860 Münih’te forma giydi. 4 sezondur Borussia Dortmund’ta oynuyor. Geçen sezon Alman Ligi’nde 24 kez forma şansı bulan Yugoslav yıldız, 2 kez fileleri sarsmayı başardı. 
     
Conçeicao direkten döndü      NİHAT’IN transferi için İspanya’ya giden yönetici Sadettin Saran, Real Madrid kulübü ile masaya oturarak Brezilyalı Conçeicao’yu istedi. Saran, bu oyuncu için her konuda anlaşmaya vardıktan sonra gelişmeleri Başkan Aziz Yıldırım’a bildirdi. Ancak Conçeicao’nun fazla para istemesi ve transferin astronomik rakamlara ulaşması üzerine Brezilyalı oyuncunun alınmasından vazgeçildi. 
     
LORANT Lige hazırız      FENERBAHÇE Teknik Direktörü Lorant, Trabzonspor’u yenerek sezona üç puanla başlayacaklarını belirtti. Alman hoca, lige hazır olduklarını da söylerken, "Bir gazetecinin sağ kanatta bir sorun var mı" sorusuna, "Hayır yok. Bunu da maçta göreceksiniz. Kadro kafamda hazır. Eğer kazanamazsak o zaman eleştirirsiniz" diye konuştu. Lorant, antrenör Oğuz Çetin’den memnun olmadığı yolunda çıkan haberleri de yalanladı. 
     
İlhan Cavcav fiyat kırmıyor      GENÇLERBİRLİĞİ Başkanı İlhan Cavcav, Fenerbahçe’nin Okan’ı resmen istediğini, 3.5 milyon dolara bu oyuncuyu vermeye hazır olduklarını açıkladı. Cavcav, "Biz fiyatı söyledik. Şimdi Fenerbahçe’den gelecek cevabı bekliyoruz. Onlardan bu transfere karşı futbolcu istemiyoruz. Çünkü İstanbul’un suyunu içen futbolcular Anadolu kulüplerine faydalı olamıyor" dedi. 
     
Gol provası      SARI - Lacivertliler, Trabzonspor maçının hazırlıklarını dün akşam yaptığı antrenmanla tamamladı. Teknik Direktör Lorant, taktik ağırlıklı bir program uygularken, özellikle gol çalışması üzerinde durdu. Washington, Serhat ve Revivo ile özel olarak ilgilenen Alman hoca, savunma oyuncularını da hata yapmamaları konusunda uyardı. 
     



 SPOR 
























</TEXT>
</DOC>
