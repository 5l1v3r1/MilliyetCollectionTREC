<DOC>
<DOCNO> 135633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/spor/bvol.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyaka şen döndü 0-3 
</HEADLINE>
<TEXT>

Bayanlar Voleybol Ligi’nde 75. Yıl’ı, İstanbul’da mağlup etti 
     VOLEYBOLDA Bayanlar Ligi’nin tek maçında Karşıyaka, İstanbul’da 75. Yıl’ı fire vermeden devirdi. Yeşil - Kırmızılı takım, teknik molalarla maçı hep önde götürürken, Sinem ve Zanete ile etkili oldu. 75. Yıl ise sahasındaki avantajı değerlendiremedi ve düşme hattında kaldı. 
     
     Maçın karnesi 
     RAGIP TEKİN 

     HAKEMLER Hakan Alkan, Senah Nişancıoğlu 
     75. YIL Derya 6 , Pınar 5 , Burcu 5 , Eda 5 , Banu 7 , Tuğba 6 , Gamze 6 
     KARŞIYAKA Nilay 6 , Meltem 6 , Tuğba 6 , Zanete 7 , Deniz 6 , Sinem 7 , Derya L 6 , Aslı 5 
     SETLER 22 - 25, 19 - 25, 17 - 25 
     
     
Devlerden ilk smaç      ZEKİ KUBAN 

     BAYANLAR Voleybol Ligi’nin zirvesinde bugün adeta kıyamet kopacak. Şampiyonluğun iki güçlü ekibi Eczacıbaşı ve Vakıfbank Güneş Sigorta filenin derbisinde kıyasıya kapışacak. Bu dev mücadelede iki takımın da kısa bir süre önce kadrolarına kattıkları dünyaca ünlü smaçörler Elena Chabovta ve Antonina Zetova da gövde gösterisine hazırlanıyor. İkisi de iddialı, ikisi de inaçlı. Tek hedefleri var o da takımlarının galibiyeti. 
     VAKIFBANK Güneş Sigorta’nın Azerisi Elena Chabovta "Daha önce de Türkiye’de forma giydim. Takıma çabuk uyum sağladığımı düşünüyorum. Eczacıbaşı’nı yenip yolumuza devam edeceğiz" şeklinde konuşuyor. Eczacıbaşı’nın Bulgar voleybolcusu Antonina Zetova ise "Elena ile sahada rakip, dışarıda çok yakın arkadaşız. Ancak bizim karşımızda hiç şansları yok" ifadelerini kullanıyor. 
     
Süper randevu      BAYANLAR Voleybol Birinci Ligi’nde şampiyonluğun en güçlü iki adayı Eczacıbaşı ile Vakıfbank Güneş Sigorta bugün karşı karşıya gelecek. Eczacıbaşı Spor Salonu’nda 19.00’da başlayacak maç TRT 3’ten naklen yayınlanacak. Sezonun ilk yarısında yapılan maçı 3 - 0 Eczacıbaşı kazanmıştı. Ev sahibi ekip sıralamada birinci, konuk takım ise 2. sırada bulunuyor. Erkeklerde ise SSK, 15.30’da sahasında Marmara Koleji’ni konuk edecek. 
     



 SPOR 


























</TEXT>
</DOC>
