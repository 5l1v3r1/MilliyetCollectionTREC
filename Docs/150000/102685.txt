<DOC>
<DOCNO> 102685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun20.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Meclisinden Saddam'ın adaylığına destek. 
</HEADLINE>
<TEXT>

     Irak Ulusal Meclisi, 7 yıllık yeni bir dönem için devlet başkanlığına aday gösterilen Saddam Hüseyin'in adaylığını destekleme kararı aldı. 
     250 üyeli parlamento, Devrim Komuta Konseyi'nin, Ekim ayı ortasında yapılacak referandumda, 1979'dan bu yana Devlet Başkanı olan Saddam'ın aday olması kararını onayladı. 
     Meclis açıklamasında, ''Devlet Başkanı Saddam Hüseyin'in tarihi iktidarı, düşmanlarımızın gözünde bir diken olarak kalacaktır ve bu yürüyüş zafere ambargonun sona ermesi ve saldırganların püskürtülmesine kadar devam edecektir'' denildi. 
     Milletvekili Kerim Hamza da Reuters'e yaptığı açıklamada, ''Bush ABD Başkanı George Bush bilmelidir ki, Saddam Hüseyin'i seçtiğimizde geleceğimizi seçiyoruz. Devlet başkanını seçme hakkı onun yönetimine değil, Irak halkına aittir'' dedi. 
     Saddam Hüseyin, 15 Ekim 1995'te yapılan, katılımın yüzde 99.47 olduğu referandumda 8 milyondan fazla geçerli oyun yüzde 99.96'sını almıştı. 
     





</TEXT>
</DOC>
