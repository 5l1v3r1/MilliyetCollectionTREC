<DOC>
<DOCNO> 110177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sonspo06.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi... 
</HEADLINE>
<TEXT>

     Futbol Avrupa Şampiyonlar Ligi H Grubu'ndaki 3. maçını 1 Ekim Salı günü İstanbul'da Belçika'nın Club Brugge takımıyla yapacak olan Galatasaray, bu karşılaşma için kampa girdi. 
     Florya Metin Oktay Tesisleri'nde kapılarını dış dünyaya kapatan sarı-kırmızılılarda tüm futbolcular kamp kadrosuna alınırken, Ali Sami Yen Stadı'nda geçen hafta yaşanan 2-0'lık FC Barcelona yenilgisindeki hataların tekrarlanmaması için planlar yapılıyor. 
     Galatasaray'ın H Grubu'nda ikinci tura yükselebilme şansını sürdürebilmesi için büyük önem taşıyan Club Brugge maçında, sakatlıkları süren futbolculardan Berkant'ın oynayamayacağı, Meksikalı defans oyuncusu Almaguer'in ise bu akşam yapılacak antrenman sonrası tekrar kontrolden geçeceği ve durumunun maç saatinde kesinlik kazanacağı öğrenildi. 
     Sarı-kırmızılılar, Club Burugge maçı hazırlıklarını bu akşam Florya Metin Oktay Tesisleri'nde yapacağı antrenmanla sürdürecek. 
     





</TEXT>
</DOC>
