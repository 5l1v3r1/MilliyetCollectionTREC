<DOC>
<DOCNO> 149266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/ykocaomer.html </URL>
<DATE> 2003/04/12/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Milli Paralimpik Komitesi 
</HEADLINE>
<TEXT>

     Bir sivil toplum örgütü, dernekler yasasına göre kurulmuş bir kuruluştur. Kurucuları arasında da Gençlik ve Spor Genel Müdürlüğü'nün temsilcileri var. Hepsi bu kadar. 
     Hasbelkader o gün görevde olup da kurucu üye olan Fikret Ünlü ve Kemal Mutlu bakalım bundan sonra hiçbir genel kurula gelecek mi Hiç zannetmiyoruz Çünkü böyle bakan ve genel müdür oldukları dönemde, kuruluşları yapılan sivil toplum örgütlerine girenler, daha sonra o görevleri bitince bu örgütlerle de ilişkilerini genellikle bitirirler. Ama "Milli Paralimpik Komitesi de benim dönemimde kuruldu" diye kendi siyasi hanelerine artı bir puan yazmak içinde çaba göstermekten çekinmezler. 
     Geçen süre içinde Milli Paralimpik Komitesi'nde hiçbir şey yapılmadı. Oysa 2004'de Atina'da yapılacak Paralimpik Oyunlarına bir buçuk yıldan az bir zaman kaldı. Bu bakımdan Gençlik ve Spor Genel Müdürü Mehmet Atalay ile Milli Olimpiyat Komitesi Başkanı Sinan Erdem süratle bir araya gelmeliler. El ele hem Milli Olimpiyat Komitesi, hem de Milli Paralimpik Komitesi canlandırılmalı. Gençlik ve Spor Genel Müdürlüğü bir yandan, "Federasyonlar özerk hale gelecek" derken, öte yandan da özerk kuruluşlar olan sivil toplum örgütleriyle işbirliğine giderek, savunduğu özerkliğe uygun davranmalı. Türk sporu ancak el ele verilerek kalkınır. Aksi halde 10 - 15 sene sonra da hala bu konuları tartışıyor oluruz. 
     Milli Paralimpik Komitesi işlevini yapabilecek hale getirilmelidir. Bu komite de, Milli Olimpiyat Komitesine dönmemelidir. Yani, özellikle Kemal Mutlu'nun döneminde, Milli Olimpiyat Komitesine karşı sergilediği çirkin davranışların artık unutulması gerekmektedir. Ve unutulmamalıdır ki, Milli Olimpiyat Komitesi'nin patronu Gençlik ve Spor Genel Müdürlüğü değildir. GSGM, ülkemizde olimpiyatların yapılabilmesi veya katılacağımız olimpiyatlarda daha başarılı sonuçların alınabilmesi için, Milli Olimpiyat Komitesi'ne destek olmak mecburiyetindedir. 
     
     


SPOR 




























</TEXT>
</DOC>
