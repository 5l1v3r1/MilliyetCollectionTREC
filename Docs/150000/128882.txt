<DOC>
<DOCNO> 128882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/sondun04.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta oyuncak tabanca satışı yasaklanıyor... 
</HEADLINE>
<TEXT>

     ''Silahın çocuk oyuncağı olmadığını'' düşünen New York kenti yöneticileri, oyuncak tabanca satışını yasaklamayı düşünüyor. 
     Konuyla ilgili olarak hazırlanan bir karar tasarısı kent meclisine sunuldu. 
     ABD'nin çeşitli kentlerinde oyuncak tabanca satışlarına kısıtlama getirme eğiliminin giderek arttığı belirtiliyor. Bu kentler arasında Chicago, Baltimore ve Carrollton bulunuyor. 
     Resmi kaynaklar, 1985-1989 yılları arasında ABD genelinde 31 bin 650 oyuncak tabancaya, suç aleti olarak kullanıldığı gerekçesiyle el konulduğunu açıkladılar. 
     1998 yılında çıkan bir yasa gereğince oyuncak tabancaların asıllarına benzememesi ve mutlak surette göz alıcı renklere boyanmış olması gerekiyor. Ancak bu tabancaların püskürtme yoluyla siyaha boyanmalarının ve gerçek tabancaya benzetilmelerinin çok kolay olduğu biliniyor. 
     Öte yandan, polislerin bir olay anında, tabancanın oyuncak mı, yoksa gerçek mi olduğunu ayırdedemeyebileceklerine ve bu durumun, elinde tabanca bulunan çocuk açısından risk yaratacağına dikkat çekiliyor. 
     





</TEXT>
</DOC>
