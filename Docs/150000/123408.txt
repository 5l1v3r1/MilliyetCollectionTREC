<DOC>
<DOCNO> 123408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur46.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde açık görüş sona erdi... 
</HEADLINE>
<TEXT>

     Adalet Bakanlığı'nca tutuklu ve hükümlülere Ramazan Bayramı dolayısıyla yaptırılan açık görüş, bugün mesai bitiminde sona erdi. 
     Bayrampaşa Kapalı, Adana, Ankara, Antalya, Metris, İzmir Kapalı, Aydın, Bakırköy Kadın ve Çocuk, Bayrampaşa Özel, Bursa E Tipi, Gaziantep E Tipi, Kartal, Konya, Mersin ve Paşakapısı Kapalı cezaevlerinde gerçekleştirilen açık görüş, bugün saat 17.00'de tamamlandı. 
     Açık görüşten, kapalı cezaevlerinde kalan hükümlü ve tutuklular 6 gün Adana, Ankara, Antalya, Metris ve İzmir kapalı cezaevlerinde kalan hükümlü ve tutuklular 5 gün Aydın, Bakırköy Kadın ve Çocuk, Bayrampaşa Özel, Bursa E Tipi, Gaziantep E Tipi, Kartal, Konya, Mersin ve Paşakapısı kapalı cezaevlerinde kalan hükümlü ve tutuklular 4 gün, diğer bütün ceza infaz kurumlarında kalan hükümlü ve tutuklular ise 3 gün yararlandı. 
     Kınama cezası dışında disiplin cezası alan ve cezaları kaldırılmayan hükümlü ve tutuklular, açık görüşten yararlandırılmadı. 
     Açık görüş sırasında, hükümlü ve tutuklu yakınlarına, gideri iş yurdu bütçesinden karşılanarak ikramda bulunuldu. 
     Kamuoyunda yanlış anlaşılma, tartışma ve polemiklere neden olduğu için, açık görüşü basın mensuplarının izlemesine izin verilmedi. 
     





</TEXT>
</DOC>
