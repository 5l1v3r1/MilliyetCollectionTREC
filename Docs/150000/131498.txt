<DOC>
<DOCNO> 131498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo05.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Dardanelspor yarın KKTC'ye gidecek... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çanakkale Dardanelspor, ikinci etap kamp çalışmaları için yarın KKTC'ye gidiyor. 
     Çanakkale Dardanelspor Kulübü Genel Menajeri Nahit Güzel, 3 Ocak'tan bu yana ikinci yarı hazırlık ilk etap kampını kendi tesislerinde sürdürdüklerini hatırlatarak, ''Devre arası tatilini en iyi şekilde değerlendiriyoruz. Çanakkale'de sürdürdüğümüz ilk etap çalışmalarında, 4 ayrı takımla hazırlık karşılaşması oynadık. Bu karşılaşmalarda skordan ziyade, futbolcularımızın verdiği mücadeleden memnunuz'' dedi. 
     Bugün yapacakları son antrenmanla ilk etap kampını tamamlayacaklarını ve yarın KKTC'ye giderek, Girne'de ikinci etap kamp çalışmalarına başlayacaklarını bildiren Güzel, KKTC'de 3 ayrı takımla hazırlık maçı oynayacaklarını sözlerine ekledi. 
     





</TEXT>
</DOC>
