<DOC>
<DOCNO> 127282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo17.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da transfer çalışmaları... 
</HEADLINE>
<TEXT>

     Elazığspor Kulübü Basın Sözcüsü Faruk Çikoğlu, devre arasında 4 oyuncu transfer edeceklerini söyledi. 
     Faruk Çikoğlu, yaptığı açıklamada, ligde ilk bölümün sona ermesiyle futbolculara izin verdiklerini ve futbolcuların 3 Ocak Cuma günü Antalya'da toplanarak kampa gireceğini bildirdi. 
     Takımı kadro olarak güçlendirmek için çalışmalarını sürdürdüklerini ifade eden Çikoğlu, şöyle konuştu 
     ''Teknik heyetin verdiği rapor doğrultusunda orta alan ve forvete, 3'ü yerli 1'i yabancı olmak üzere 4 oyuncu transfer edeceğiz. Ancak bu futbolcuların isimleri ve kulüplerini transfer sona erene kadar açıklamayacağız. Verim alınamayan futbolcuların gönderilmesi ise teknik direktör ve kulüp başkanı Baki Aydın'ın görüşmesinden sonre netlik kazanacaktır. Futbolcularımızdan Mehmet Çolak, Mehmet Altıparmak ve Sedat ile ilgili İkinci Lig A Kategorisi takımlarından teklifler var bunları da değerlendiriyoruz.'' Çikoğlu, ayrıca sezon başında Gençlerbirliği'nden transfer edilen Ferdi ile ilgili kendilerine icra geldiğini, fakat yapılan görüşmeler sonunda bu kararı durdurduklarını sözlerine ekledi. 
     





</TEXT>
</DOC>
