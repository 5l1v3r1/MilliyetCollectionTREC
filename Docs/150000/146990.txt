<DOC>
<DOCNO> 146990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun23.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'ın ziyareti İtalyan basınında "Buzları eritme operasyonu" 
</HEADLINE>
<TEXT>

     ABD Dışişleri Bakanı Colin Powell'ın Türkiye ziyaretine geniş yer ayıran İtalyan basını, ziyareti ''buzları eritme operasyonu'' olarak nitelendirdi. 
     Ülkenin yüksek tirajlı gazetelerinden Corriere della Sera, ''BM'deki büyük kavgalardan sonra Powell'ın Ankara ve Brüksel'e beklenmedik ziyaretlerinin çok önemli olduğunu'' yazdı. 
     ''Powell'dan yıldırım ziyaret'' başlığını kullanan sol görüşlü La Repubblica gazetesinin haberinde de ziyaretin ''buzları eritmeyi'' amaçladığı belirtildi. 
     İl Messaggero gazetesinin ''Powell, söküğü dikmek için Türkiye'de'' başlıklı haberinde, ''büyük bir hızla yapılan bu beklenmedik ziyaretin, Türk hükümetiyle buzları eritme operasyonu'' olduğu yorumu yapıldı. 
     Merkez sağ görüşlü La Stampa'nın haberinde ise ''Powell, savaş sonrasını konuşmak için Avrupa'da... Powell, Kürt 'bombasını' etkisiz hale getirmek için bugün Türkiye'de olacak'' başlıkları kullanıldı. 
     





</TEXT>
</DOC>
