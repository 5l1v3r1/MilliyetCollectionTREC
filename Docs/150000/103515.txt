<DOC>
<DOCNO> 103515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yazar/guclu.html </URL>
<DATE> 2002/08/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kayıt soygunu üniversiteye de sıçradı 
</HEADLINE>
<TEXT>

     Milli Eğitim Bakanı Necdet Tekin, diğer bakanlar gibi laf olsun diye konuşmuyor. Üniversite hocalığının getirdiği alışkanlıkla ağzından çıkan her sözün arkasında duruyor. Daha doğrusu durmaya çalışıyor. Bazı konular var ki onu da aşıyor. Tıpkı zorunlu bağışta olduğu gibi. 
     Bakan, parası olmayandan zorla bağış almayın derken gerçekten samimi. Önceki bakanlar gibi kamuoyuna zorunlu bağışa kesinlikle karşıyım derken okul yöneticileriyle yaptığı toplantılarda siz o söylediklerime bakmayın, alabildiklerinizden alın demiyor. İçi neyse dışı da o. Zaten bu yüzden kendisine güveniyoruz. Ama belli ki bürokrasi kendisini yeterince ciddiye almıyor. Okul müdürleri h l zorunlu bağışa devam ediyor. Daha çok bağışta bulunana da öncelik tanıyor. Durum böyle olunca da Bakan Bey yalancı durumuna düşüyor... 
     Fen edebiyatlıların öğretmenliğe atanmaları konusunda da bürokrasi bakanın arkasında durmuyor. Sonuçta bakan yine sözünde durmayan kişi ilan ediliyor. Oysa bu konuda da fazlasıyla samimi. Önlerini açmanın gayreti içerisinde. Hepsi mümkün değil ama alabildiğim kadarını alacağım diyor. 
     Bu arada öğrenci soyma yarışına üniversiteler de katıldı. Öğrenci ve veliyi yolunacak kaz gibi gören zihniyet, adım başına öğrencilerden para istemeye başladı. Hiçbir zahmeti ya da masrafı olmayan yatay geçişlerden bile 80 milyon liraya varan bağışlar isteniyor. Üstelik kazananlardan değil, başvuranlardan. Anlayacağınız bu işi de ticarete dönüştürdüler... 
     YÖK ise her zamanki gibi olup biteni sadece seyrediyor... 
     
     ÖSYM’yi arayan bulamıyor 
     En çok tartışılan kurumlar sıralamasında Öğrenci Seçme ve Yerleştirme Merkezi ÖSYM ilk sıralarda yer alıyor. Meclis’i ve politikacıları da geçtiler. Eskiden sadece üniversite giriş sınavı yapıyorlardı. Şimdi bütün önemli sınavlar onların tekelinde. Bir anlamda gençlerin geleceği üniversiteye girerken de mezun olduktan sonra da onların elinde. Tam anlamıyla bir sınav tekeli oluşturdular. Dahası yaptıklarını sorgulayan da yok. Oysa tıpkı milletvekilleri gibi dokunulmazlıkları kaldırılacakların en başında onlar geliyor... 
     ÖSYM gibi bir hizmet biriminin temel amacı adaylara en iyi hizmeti vermek olmalı. Ama onlarda diktatörlük zihniyeti h kim olduğu için ne öğrenciyi ne de velileri adam yerine koyuyorlar. 
     Adaylar, ne başvurularına yanıt alabiliyorlar ne de karşılarına çıkan görevlilerden nazikçe bir ilgilenme görüyorlar. Hep azarlanıyorlar. Hep onlar doğru, öğrenci kabahatli ilan ediliyor. 
     Daha önce de defalarca yazdım. ÖSYM çok geniş bir yelpazede öğrenciye hizmet vermek zorunda. Kuruluş amaçlarından birisi de bu. Ama onlar ısrarla bundan kaçıyor. Kendilerine nasıl bakıldığına yönelik bir anket yaptırsalar ne iyi olur .. 
     
     Oy kullanmak istiyorlar 
     Hemen herkes gençler oy kullansın istiyor ama sorunlarını dikkate alan yok. Şu anda ailelerinin yanında bulunan gençler, 3 Kasım’da üniversitelerinde olacaklar. Dolayısıyla şu anda üniversitenin bulunduğu kente gidip seçim kütüklerine kayıt olmak ne kadar masraflı ve yorucu ise 3 Kasım’da oy için ailelerinin bulunduğu kente gitmek de bir o kadar meşakkatli. Bu yüzden pek çoğu oy kullanamayacak. Kaldı ki henüz sınav sonuçları açıklanmadığı için yüz binlercesi henüz hangi üniversiteye, hangi kente gideceğini bile bilmiyor. 
     Bu yüzden hükümet ve Yüksek Seçim Kurulu bir an önce bu önemli soruna bir çözüm bulmalı . 
     
     







Merkez sağ, AKP ve CHP 


Hoppaaa... 


Ekonomi masası 


Yeni hükümet söylentileri var’ 


Kayıt soygunu üniversiteye de sıçradı 


Siyasette sosyoloji gerek 


Lobi yapma zamanı 


Derviş, Baykal, Cem ve Raşomon gerçeği.. 


Gazetecilik hik yeleri 


Derviş’li CHP seçeneği 


CHP’li Derviş’e Baykal’lı yorum ve tepki 


Ortalamanın faşizmi ve Makbule 


Seviyeli birliktelik 


</TEXT>
</DOC>
