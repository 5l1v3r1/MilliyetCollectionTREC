<DOC>
<DOCNO> 107982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/guncel/gun03.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar barış çığırtkanları 
</HEADLINE>
<TEXT>

İstanbul’da konser veren "Kıbrıs’ta Barış Korosu" üyesi beş öğretmen milli politikaya karşı geldikleri iddiasıyla yargılanıyor 
     ELİF KORAP İstanbul 

     Bir grup Kıbrıslı Rum ve Türk tarafından kurulan "Kıbrıs’ta Barış Korosu"nun geçen mayıs ayında İstanbul’da verdiği konser, başlarına dert oldu. Kıbrıs Türk’ü beş öğretmen hakkında açılan davanın soruşturma raporunda, öğretmenler "barış çığırtkanlığı’ yapmakla suçlandı 
     Kıbrıs yasalarına göre, bugün üçüncü duruşması gerçekleşen davada beş öğretmeni, iktidardaki siyasi partiler ve Cumhurbaşkanı tarafından atanan dört kişilik komisyon yargılayacak. 
     
     Barış korosuna ceza 
     Öğretmenler hakkında hazırlanan soruşturma raporunda "Özgürlük ve Dayanışma Partisi’nin ÖDP düzenlemiş olduğu etkinliğe katılarak barış çığırtkanlıkları yapmakla Türk tarafını barış istemeyen taraf olarak lanse etmekte ve milli politikaya ters davranışlar içerisinde bulunarak suç işleyen öğretmenler" ifadelerine yer verilerek cezalandırılmaları istendi. 
     Raporda, öğretmenler Asiye Özdevran, Emine Gazi, Nursal Vahip, Hatice Dilek Mesutoğlu, Alev Özgü’nün "çalışma saatlerinde görev yerini ve ülkeyi izinsiz terk ettikleri" iddia edildi. 
     
Buluşma noktası ara bölge      Kıbrıs’ta Barış Korosu, 29 Kıbrıs Türk’ü ve 27 Kıbrıs Rum’undan oluşuyor. Üyelerin bir araya gelebilmeleri için her hafta evlerinden 45 kilometre uzaklıkta, ara bölge kabul edilen Pile Köyü’ne gitmeleri gerekiyor. Topluluk üyeleri tüm dileklerinin Kıbrıs’ta türkülerini özgürce söyleyebilmek olduğunu ifade ediyor. 
     



 GÜNCEL 















</TEXT>
</DOC>
