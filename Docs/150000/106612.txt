<DOC>
<DOCNO> 106612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur14.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan, liste için kampa girdi... 
</HEADLINE>
<TEXT>

     AKP'de milletvekili aday listelerini belirlemek amacıyla Genel Başkan Tayyip Erdoğan liderliğinde Abdullah Gül, Bülent Arınç, Abdulkadir Aksu ve Abdüllatif Şener programlarını iptal ederek kampa girdi. 
     AKP'de başvurularını yapan 2 bin 800 aday adayı için teşkilatlarda ilk aşama olarak eğilim yoklaması yapıldı. 
     Ardından aday adayları Genel Merkez'de Abdullah Gül, Bülent Arınç, Abdulkadir Aksu ve Abdullatif Şener'in başkanlık ettiği 4 komisyon tarafından mülakata alındı. Bu sırada teşkilatlar aracılığıyla tabanda da aday adaylarına yönelik gayriresmi anketler gerçekleştirildi. 
     Eğilim yoklaması, mülakat ve anketlerin tamamlanmasının ardından Erdoğan liderliğinde Gül, Arınç, Aksu ve Şener'den oluşan 5 kişilik tek seçici kurul, listelere son şeklini vermek için biraraya geldi. AKP'de bu aday belirleme kampı için partideki tüm programlar iptal edildi. Erdoğan başkanlığındaki 5'li çalışmalarını listelerin YSK'ya verileceği Çarşamba gününe kadar gözlerden uzak bir şekilde yürütecek. 
     





</TEXT>
</DOC>
