<DOC>
<DOCNO> 147046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/soneko31.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş sonrası Irak petrollerinin durumu... 
</HEADLINE>
<TEXT>

     ABD ve İngiltere'nin Irak'ın petrol yataklarını ele geçirseler bile bunları işletecek işgücü temininde zorlukla karşılaşabilecekleri bildirildi. 
     Ülkenin güneyindeki petrol yataklarını şimdiden ele geçiren ABD öncülüğündeki güçlerini, bu yataklarda çalışan deneyimli Iraklı işçi ve teknisyenlerin direnişinin beklediği belirtiliyor. 
     Reuters Ajansı'nın konuyla ilgili haberinde, ABD ve İngiliz askerlerini ''işgalci'' olarak gören Iraklı işçilerin bu ülkelerin yönetiminde çalışmaya gönülsüz olduğu kaydedildi. 
     Sektör kaynakları, güneydeki petrol yatakları ve arıtım evlerinde çalışan 55 bin Iraklı işçinin ABD İngiliz yönetimi altında işe devam etmeye ikna etmenin zor olacağına dikkat çekerken, sürgündeki Iraklı muhalifleri ya da yabancı işçileri çalıştırmanın da uzun zaman alacak bir çözüm olacağını vurguluyor. 
     Kaynaklar, hoşnutsuz Iraklı işçilerin sabotaj ve çeşitli direniş biçimleriyle ABD yönetimi için önemli sorunlar yaratabileceğini düşünüyor. 
     
     IRAK ESKİ PETROL BAKANI ÇELEBİ 

     Irak eski Petrol Bakanı İsam el Çelebi, yabancı şirketlerin işe el koyması halinde sistemin işleyişini anlamalarının bir kaç hafta alacağını ve bunu başardıklarında da Iraklı işçilerin direnişiyle karşılaşacaklarını tahmin ediyor. 
     Iraklı işçilerin işgal güçlerinin emrinde çalışmayacaklarını söyleyen el Çelebi, savaştan sonra Irak petrolünü işletmenin tek yolunun, tesisleri savaş sonrası oluşacak Irak yönetimiyle Birleşmiş Milletler'in gözetimine bırakmak olacağını savunuyor. 

     
</TEXT>
</DOC>
