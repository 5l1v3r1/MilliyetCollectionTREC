<DOC>
<DOCNO> 105037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/ekonomi/eko06.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarruflar az da getirse dolara gitti 
</HEADLINE>
<TEXT>

Son bir yılda vadeli dolar mevduatı, tasarrufçuya yüzde 32, TL mevduatı yüzde 62 kazandırdı 
     Türk Lirası’na çevrilip değerlendirilen yabancı fonlar, yıllardır Türkiye’de çok yüksek getiriler elde ederken, Türk tasarruf sahipleri Türk Lirası’na olan güvensizlikleri nedeniyle tasarruflarını büyük ölçüde döviz mevduatı olarak değerlendiriyorlar. 
     Tasarruflarının yüzde 60’ına yakınını dövizle, ağırlıklı olarak da dolarla yapan tasarrufçular, Türk Lirası yatırım araçlarına göre çok daha az bir getiriye razı oluyor. 
     
     Dolar ağırlıkta 
     Merkez Bankası’nın verilerine göre, Türkiye’deki bankalarda 16 Ağustos 2002 itibariyle bulunan 124.4 katrilyon liralık mevduatın, yüzde 58.5 oranındaki 77.8 katrilyon liralık bölümü döviz hesaplarından oluşuyor. Dolar cinsinden karşılığı 44.4 milyar dolar olan döviz hesaplarında tercih edilen para ise yüzde 70’lik ağırlıkla dolar. Bu hesapların 30.5 milyar doları dolar cinsinden, 12.8 milyar dolarlık bölümü Euro 13.1 milyar Euro , 1.1 milyar dolarlık bölümü ise diğer dövizlerle açıldı. 
     
     Dövizcinin zararı 
     Bankaların Türk Lirası ve döviz mevduatlarına uyguladıkları faiz oranları ve kur artışlarını dikkate alınarak yapılan araştırmada, geçen yıl ağustosta dolarını TL’ye dönüştürerek vadeli mevduat olarak değerlendirenler, mevduatın vadesine göre dolar cinsinden yüzde 32.3 ile yüzde 22 arasında getiri elde edebildiler. Buna göre, geçen yıl ağustos ayında dövizini Türk Lirası’na dönüştürerek sürekli bir ay vadeli mevduatta değerlendirenler, net olarak yüzde 62 faiz elde ettiler. 
     



 EKONOMİ 

















</TEXT>
</DOC>
