<DOC>
<DOCNO> 103402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sonspo19.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FC Schalke 04, Uruguaylı Gustavo Varela'yı renklerine bağladı 
</HEADLINE>
<TEXT>

     Almanya Birinci Futbol Ligi takımlarından FC Schalke 04, Uruguay Milli Takımı'nın orta alan oyuncusu Gustavo Varela ile sözleşme imzaladı. 
     Kulüpten yapılan açıklamada, bu yıl 17. Dünya Kupası'nda ilk turda elenen Uruguay Milli Takımı'nda forma giyen 24 yaşındaki Gustavo Varela ile 4 yıllık sözleşme imzalandığı bildirildi. 
     Genç futbolcuyu, ülkesindeki Nacional Montevideo takımından transfer eden geçen sezonun Almanya Kupası Şampiyonu FC Schalke 04, geçen hafta da yine Uruguay Milli Takımı'nın savunma oyuncularından Dario Rodriguez'i, Penarol takımından 4 yıllığına renklerine bağlamıştı. 
     FC Schalke 04 Kulübü Menajeri Rudi Assauer, taraftarlarına 2 önemli transfer için verdikleri sözü böylece tuttuklarını ve yeni sezondaki hedeflerinin Avrupa kupaları ve ligde başarı olarak belirlediklerini söyledi. 
     





</TEXT>
</DOC>
