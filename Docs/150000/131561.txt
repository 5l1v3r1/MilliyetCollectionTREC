<DOC>
<DOCNO> 131561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/astro/index.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruhsal hayatınızın ipuçlarını gösteren harita tiplerini incelemeye devam ediyoruz 
</HEADLINE>
<TEXT>
Harita tipleri 2 
     Astrolojik haritanız ruhsal hayatınızın ipuçlarını da gösterir. Doğum anına ait haritanızda, gezegenlerin nasıl dağılmış oldukları, yan yana ya da dağınık biçimde oluşları, geçen haftaki yazımızda belirttiğimiz gibi belirli tipler, belirli eğilimler ve motivasyonlar gösterir. Her harita bu kalıplardan birisine en yakın duracaktır. Kimi zaman haritamız iki ayrı tipin bir karması biçiminde de olabilir. Harita tipine göre, hayatımızı şekillendiren temel öyküyü görmek hiç de zor değildir. Şimdi geçtiğimiz haftadan devam ederek, diğer üç tipe değineceğiz. Not Kendi haritalarını elde etmek isteyenler internette www.astrodienst.ch adresini ziyaret edebilirler. 
     
Tahterevalli tipi harita      Bu harita tipinde gezegenler haritanın iki ayrı ucunda bir araya gelerek, kutuplar oluşturur. Örneğin yanda görülen Elizabeth Taylor’un haritası tahterevalli tipi haritadır. Bu harita tipine sahip kişilerin hayatında ilişkiler ve evlilikler büyük rol oynar. Gezegenler bir tahterevallinin iki ucunda yer alarak kişinin hayatında çatışan kutupları açıklar. Bu kişilerin hayat hikayesinde sürekli yer değiştiren görüşler, zıtlıklar görülecektir. Elizabeth Taylor’ın hayatı bunun iyi bir örneğidir. Olayların her iki yönünü de görmeye alışık olduklarından iyi birer gözlemci olabilirler ve entelektüel konularda hareketli tiplerdir. Bu bakımdan tahterevalli tipi karakter İkizler burcuna benzetilebilir. Zihinsel konularda aktif bir yaşamları ama ikilemleri de vardır. Bu tipe örnek olarak aktris Uma Thurman, devlet adamı Willy Brandt ve aktris Marlene Dietrich gösterilebilir. 
     
Lokomotif tipi harita      Lokomotif tipi haritada gezegenler en az dört burç ya da 120 derece boşluk bırakacak şekilde dağılmışlardır. Bu boşluğun iki ucundaki gezegenler tıpkı bir lokomotifi çekercesine değerlendirilirler ve bu gezegenlerin neler olduğuna dikkat edilmelidir. Dansçı Martha Graham’ın haritası lokomotif harita tipine güzel bir örnektir. Bu haritada Mars ve Uranüs arasında yaklaşık 120 derece açı üçgen vardır. Bu tip haritalara sahip insanlarda yaşam bir serüven gibi görülür ve kişi öğrendiklerini mutlaka başkalarına aktarmak, öğretmek arzusundadır. Graham’ın hayatı lokomotif haritaya çok güzel bir örnek oluşturuyor. Bale ve dans öğretmenliğini yeniliklerle birleştirmiş bir hayat onunki. Bu tip haritaya diğer örnekler aktris ve yazar Shirley MacLaine ve aktör Denzel Washington olabilir. 
     
Bohça tipi harita      Bu tip harita oldukça enderdir zira gezegenlerin sadece dört burç içinde 
     120 derece toplanmış olmaları gerekir. Bu ancak belirli yıllarda ve kısa süre ile gerçekleşen bir durumdur. Sylvester Stallone’nin haritası bohça harita tipine uygun bir örnektir. Bohça tipi haritaya sahip kişilerde bir noktaya yoğunlaşma, uzmanlık kazanma ve uzmanlıkları ile kahraman olma isteği söz konusudur. Bu tip kişiler çok esnek olmayabilirler çünkü haritalarındaki yoğunlaşma buna engel olmaktadır. Stallone’nin oynadığı Rocky karakterinde aynı kahramanlığı ve tek bir noktaya yoğunlaşma gücünü görürürüz. Bu bakımdan bohça tipi harita Aslan burcunun özelliği olan kahraman olma arzusu ve esnek olmama durumu ile kolayca anımsanabilir. Bill Clinton, Julio Iglesias ve Ringo Starr’ın haritaları da bohça tipine yakın durumdadır. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
