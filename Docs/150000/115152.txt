<DOC>
<DOCNO> 115152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko07.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben emeklinin memurunu severim 
</HEADLINE>
<TEXT>

Hükümetin memur emeklisine yaptığı 100 milyon liralık iyileştirme zammından sonra işçi ve memur emekli maaşları arasındaki fark 134 milyon liraya çıktı 
     ATİLLA ÖZSEVER 

     Memur ve memur emekli maaşlarına 1 Ekim 2002’den geçerli olmak üzere brüt 100 milyon liralık iyileştirme zammının yapılmasından sonra SSK ve Bağ - Kur emekli aylıkları iyice düşük kaldı. İşçi ve memur emekli aylıkları arasındaki fark 134 milyon 435 bin liraya liraya yükseldi. 
     Aralık 2001’de en düşük memur emekli aylığı 249 milyon 880 bin liraydı. Brüt 100 milyon liralık iyileştirme zammı, memur emeklilerine aylık bağlama oranında yansıtıldı. Bu durumda en düşük memur emekli aylığı 376 milyon 540 bin liraya çıktı. Hükümet, aylık brüt 100 milyon liranın 75 milyon lirasını Ekim, Kasım ve Aralık aylarına yansıtıp geri kalan toplam 75 milyon liranın da Ocak 2003’te ödenmesine karar verdi. Son üç ayda 75 milyon liranın yansımasıyla en düşük memur aylığı 356 milyon 540 bin lira oldu. 
     
     Aradaki fark yüzde 27 
     Türkiye İşçi Emeklileri Derneği’nin yaptığı araştırmaya göre, 100 milyon liralık zamdan sonra en düşük memur emekli aylığı yılbaşına göre yüzde 50.7 oranında artarken işçi emekli aylığındaki artış yüzde 23.5 oldu. En düşük işçi emekli aylığı, Ekim 2002’de 242 milyon 104 bin 614 liraya yükseldi. 
     4447 sayılı yasaya göre, dönem sonu itibariyle SSK ve Bağ - Kur emekli aylıkları artış oranının memurlara yapılan artış oranının altında kalması halinde aradaki fark kadar arttırmaya Bakanlar Kurulu yetkili bulunuyor. Bu durumda işçi ve memur emekli aylıkları arasındaki fark Ekim 2002’de yüzde 27.2 oldu. 
     
     28 Ekim’de netlik kazanacak 
     İşçi Emeklileri Derneği, memur emeklilerine 2000, 2001 ve 2002 yıllarında enflasyon farkıyla birlikte refah payının verildiğini, bu refah payının işçi emeklilerinden esirgendiğini belirterek Aralık sonu beklenmeden 100 milyon liralık iyileştirmenin SSK emeklilerine de yansıtılmasını talep etti. 
     Çalışma Bakanı Nejat Erseven ile Hazine’den sorumlu Devlet Bakanı Masum Türker arasında önceki gün yapılan toplantıdan sonra iyileştirme zammının, işçi ve Bağ - Kur emeklilerine de yansıtılmasının kararlaştırıldığı ve farkın seçimden önce ya da sonra ödenmesinin 28 Ekim Pazartesi günü netliğe kavuşacağı öğrenildi. 
     
İşçi ve memur emeklileri arasındaki farklar Aylar En düşük memur emekli aylığı TL Artış oranı En düşük işçi emekli aylığı TL Artış oranı Fark TL Oransal fark Aralık 2001 249.880.000 - 196.036.347 - 53.843.653 - Eylül 2002 296.540.000 18.7 234.076.100 19.4 62.463.900 0.7 Ekim 2002 376.540.000 50.7 242.104.614 23.5 134.435.386 27.2      
     Not Türkiye İşçi Emeklileri Derneği'nin araştırmasına göre, memur emekli aylıkları brüt 100 milyon liralık artışa göre belirlendi. 
     



 EKONOMİ 
















</TEXT>
</DOC>
