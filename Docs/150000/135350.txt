<DOC>
<DOCNO> 135350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/eko06.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizliği çözemezseniz siyasi geleceğiniz olmaz’ 
</HEADLINE>
<TEXT>

TÜSİAD Başkanı Özilhan, gerekli önlemler alınmazsa, işsizliğin hükümeti siyasi gelecek hesabı yapamayacak hale getireceğini söyledi 
     Türk Sanayicileri ve İşadamları Derneği TÜSİAD Başkanı Tuncay Özilhan, hükümeti işsizlik konusunda uyardı. 
     TÜSİAD’ın "Enflasyon ve Büyüme Dinamikleri, Gelişmekte Olan Ülke Deneyimleri Işığında Türkiye Analizi Raporu"nun tanıtım toplantısında konuşan Özilhan, tarım dışı işsizlik oranının yüzde 15’e dayandığını belirtti. Ekonomide enflasyonist bir baskı yaratmadan yüzde 5.5’lik büyümeyle işsizliğin sekiz yılda çözülebileceğini kaydeden Özilhan, şunları söyledi "İşsizliğin ulaştığı boyutların açacağı sosyal yaralar, eğer gerekli önlemler alınmazsa, hükümeti fazla uzak olmayan bir vadede, siyasal bir gelecek hesabı yapamaz hale getirecektir. Ülkeyi ise bir girdaba sürükleyecektir." 
     İşsizlik sorunun çözülmesi için özel sektörün yılda 700 bin iş olanağı yaratması gerektiğini kaydeden Özilhan, kamunun yapması gerekenleri "büyümenin yolunu açabilmek için enflasyonla mücadelenin tavizsiz sürdürülmesi, kamunun borç yükünü azaltılması, piyasaların etkin biçimde çalışmasının sağlanması, yatırım ikliminin iyileştirilmesi ve yabancı sermayeye güven verecek adımların atılması" olarak sıraladı. 
     
Kellem gitse de özelleştirmede kararlıyım’      Özelleştirmede 2003 takvimini kararlılıkla uygulanacağını söyleyen Başbakan Yardımcısı Abdüllatif Şener, "Söyleneceklere aldırış etmeyeceğim, hızımı kesmeye niyetli değilim. Belki başka ülkelerde özelleştirme bakanının siyaseten kellesi gitti. Ama ben son noktayı koyacağımı bilsem de kararlılıkla devam edeceğim" diye konuştu. 
     
     Özerk kurumlara destek 
     TÜSİAD’ın düzenlediği toplantıda konuşan Şener, enflasyonla mücadelede Merkez Bankası’nın izleyeceği politikalar ve özerkliğinin büyük önem taşadığını söyleyerek, üst kurulların bağımsızlığının güven ortamının sağlanmasında önemli konulardan biri olduğunu belirtti. Şener, "Hiçbir zaman bu kurulların görev alanları ile ilgili verecekleri kararlarda müdahil görüntüler içinde olmadık" dedi. 
     Faiz dışı fazla hedefinden taviz vermeyeceklerini belirten Şener, vergi reformu paketininde kısa zamanda Meclis’e gönderileceğini söyledi. 
     
Hedef tutar      Şener, ocaktaki yüzde 5.6’lık TEFE’yi hatırlatarak, "Daha bir ayda yüzde 26’lık bir enflasyon noktasına gelmiş olmamız, yıl sonu hedefimiz açısından umut verici. 11 ayda 6 puanlık düşüş 2003 hedefimi gerçekleştirmek için yeterli olacak" dedi. 
     



 EKONOMİ 





















</TEXT>
</DOC>
