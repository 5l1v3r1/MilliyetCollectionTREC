<DOC>
<DOCNO> 121502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/spor/spo02.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzgünüm Başkan 
</HEADLINE>
<TEXT>

Washington teşhis kesinleştikten sonra kendisini ziyarete gelen Başkan Aziz Yıldırım’a, "Bu rahatsızlığımdan hiç haberim yoktu. Özür dilerim" dedi 
     Bilmiyordum’ 
     FENERBAHÇE Kulübü’nü şok eden gelişmeler yaşanırken, Başkan Aziz Yıldırım Acıbadem Hastanesi’ne giderek Washington’u ziyaret etti. Doktorlardan kesin teşhisi öğrenen ve müdahaleden sonra moralsiz olan Brezilyalı futbolcu, kendisine "geçmiş olsun" diyen Yıldırım’a, "Kusura bakmayın. Çok üzgünüm. Böyle bir rahatsızlığım olduğunu bilmiyordum" dedi. 
     
     Yanındayız’ 
     BU sözler karşısında çok duygulanan Başkan Yıldırım, Washington’a "garanti" verdi ve "Hiç bir şey sağlığın önüne geçemez. Ben senin tekrar futbola döneceğine inanıyorum. Sakın kendini bırakma. Merak etme biz sana sahip çıkacağız" diye konuştu. Golcü oyuncunun Menajer Kemal Dinçer’den de takımı yalnız bırakacağı için özür dilediği öğrenildi. 
     
Lorant’tan çağrı      FENERBAHÇE Yönetimi ile taraftarlar arasında yaşanan keyifsizliklere son noktayı Teknik Direktör Werner Lorant koydu. Alman teknik adam, başarıya ulaşmanın en önemli faktörünün el ele yürümek olduğunu hatırlatıp, "Seyircisiz futbol hiçbir anlam taşımaz. Onlara şu zor günlerimizde ihtiyacımız var. Fenerbahçe bir Cumhuriyet’tir. Cumhuriyetler kolay kolay bölünmez" dedi. 
     İSTANBUL’DA oynanan her maçta 55 bin kişiyi tribüne beklediğini dile getiren Lorant, "Çekirdek yiyerek takım desteklenmez" yorumunu yaptı. Alman hoca sözlerini şöyle sürdürdü "Takımın motivasyonu ve istenen yerlere gelmesi için coşkulu bir taraftar grubuyla bütünleşmesi şart. Taraftarlarımızdan bu konuda özverili olmasını istiyoruz. Hepimizin uğraşı Fenerbahçe için." 
     
Ortega müjdesi      FENERBAHÇE, İstanbulspor ile oynayacağı lig maçının hazırlıklarını, dün akşam basına kapalı olarak yaptığı antrenmanla sürdürdü. Şiddetli anjin nedeniyle iki gündür dinlenen Ortega ile boynundaki ağrılar nedeniyle gittiği Almanya’dan dönen Steviç idmana çıktı. Sakatlıkları bulunan Serhat ve kaleci Rüştü ise çalışmaya katılmadı. Bu arada Brezilya basını Fenerbahçe’nin Corinthians’ta forma giyen Guilherme’nin peşine düştüğünü iddia etti. 
     
Ciddi iddialar      BREZİLYALI futbolcunun kalp rahatsızlığının yankıları sürerken, sezon başı sağlık kontrollerinin eksik yapıldığı ileri sürüldü. Hastanede isimlerinin açıklanmasını istemeyen bazı yetkililer, teknik adamların sezon başındaki yoğun testlere karşı çıktıklarını, son iki senedir de Fenerbahçe’de efor testi yapılmadığını iddia ettiler. Yetkililer, bu sezon başı da, aslında çok basit olan efor testinin yapılmadığını belirttiler. 
     



 SPOR 



























</TEXT>
</DOC>
