<DOC>
<DOCNO> 122064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/spor/spo15.html </URL>
<DATE> 2002/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Sutopunda İYİK- Cim-Bom kavgası      GALATASARAY ile İYİK arasında Ataköy Havuzu’nda dün yapılan sutopu mücadelesinde yine kavga çıktı. 5 - 5 sona eren maçın sonrasında iki kulüp sporcuları birbirine girdi. İYİK hocası Dejan Jojovic, olayları Sarı-Kırmızılılar’ın çıkardığını söylerken, Cim-Bom’un çalıştırıcısı Sinan Turunç ise, kavganın sebebinin maç sırasındaki gerginlikten kaynaklandığını belirtti. Diğer maçlarda ise şu sonuçlar alındı ENKA-Heybeliada 6-6, ASSK-Kınalıada 6-4. 
     
Newcastle’a ikinci darbe      ŞAMPİYONLAR Ligi’nde sahasında İnter’e 4 - 1 yenilen Newcastle United’a bir darbe de UEFA vurdu. UEFA Disiplin Kurulu, Cannavarro’ya dirsek attığı video görüntülerinden tespit edilen kaptan Alan Shearer’a iki maç ceza verdi. 
     
Tugaylı Blackburn Fulham’ı geçti      İNGİLTERE Ligi’nde Tugay’ın 90 dakika görev yaptığı maçta Blackburn Rovers kendi sahasında Fulham’ı 2-1 yenerek, dört hafta sonra galibiyetle tanıştı. Blackburn’de galibiyeti getiren golleri Yorke ile Brewet kk atarken, mükemmel oynayan kaleci Friedel, bir de penaltı kurtardı. Konuk ekibin golü ise Marlet’den geldi. Blackburn’e transferi gündemde olan Hakan Şükür de karşılaşmayı izledi ve daha sonra teknik direktör Souness ile bir araya geldi. 
     
Oylama ertelendi      ULUSLARARASI Olimpiyat Komitesi, beyzbol, softbol ve modern pentatlonun olimpiyatlardan çıkarılması oylamasını 2004 Atina Olimpiyatı sonrasına erteledi. IOC Genel Kurulu’nda 2.5 saat süren toplantı sonunda oylamanın ertelenmesi kararı çıktı. IOC, yürüyüş, binicilik, senkronize yüzme, kürek, kano gibi dallarda yarışma sayısının azaltılmasına ağırlık verecek. 
     
Cimnastik’te Ankara farkı      TÜRKİYE Artistik Cimnastik Birinciliği müsabakaları dün Ankara’da başladı. Cemal Alpman Spor Salonu’nda yapılan birinciliğin ilk gününde büyük erkeklerde Ankara Bölgesi’nden Ümit Şamiloğlu 50.200 puanla, büyük bayanlarda da yine Ankara Bölgesi’nden Dilber Çırakman 30.350 puanla birinci oldu. 
     
Filede yabancılar affetmedi      AVRUPA Şampiyonası Eleme Grubu maçlarına hazırlanan A Milli Voleybol Takımı, ligimizde oynayan yabancılardan oluşan takımla yaptığı maçı 3 - 0 kaybetti. Karşılaşmanın setleri 23 - 25, 19 - 25 ve 18 - 25 sona erdi. 
     
     Hentbolde dün 
     Beşiktaş - Bafra Bld 32 - 25 
     



 SPOR 






























</TEXT>
</DOC>
