<DOC>
<DOCNO> 113568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/guncel/gun04.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’yi tanıtırken, paraları cebe atmış 
</HEADLINE>
<TEXT>
Tanık, sanık çıktı 
     MİNE G. KIRIKKANAT Paris 

     Eski Genelkurmay Başkanı Orgeneral Hüseyin Kıvrıkoğlu’nun fotoğrafını, basın özgürlüğünü çiğneyen ülke liderleri arasında gösteren "Sınır Tanımayan Gazeteciler" RSF derneğinin tanığı Erol Özkoray, Kıvrıkoğlu aleyhine ifade verdi. Sahibi olduğu dergiyle internet sitesinin, "orduyu eleştirdiği gerekçesiyle" kapatıldığını savunan Özkoray, Türk devletinin Türk Silahlı Kuvvetleri ve Milli Güvenlik Kurulu’nca idare edildiğini iddia etti. Özkoray, Kıvrıkoğlu’nun açtığı ve Paris’te önceki gün görülen davada, RSF lehine yazılı ifade verdi. 
     1993, 1994 ve 1997 yıllarında, kurduğu İDEA adlı reklam şirketi aracılığıyla Turizm Bakanlığı’ndan Türkiye’nin Avrupa’da tanıtım kampanyası ihalelerini alan Özkoray’ın, bakanlıkça kendisine ödenen fatura bedellerini zimmetine geçirerek yabancı yayımcı firmalara ödemediği de ortaya çıktı. Özkoray’ın İDEA şirketinin yabancı kuruluşlara 1997’den beri ödemediği 130 bin dolar borcu bulunduğu, alacaklıların Paris’te süren davaları olduğu belirlendi. 
     



 GÜNCEL 



















</TEXT>
</DOC>
