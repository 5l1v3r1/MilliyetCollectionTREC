<DOC>
<DOCNO> 120427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/soneko21.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 500 milyon dolarlık tahvil ihraç tutarını artırıyor... 
</HEADLINE>
<TEXT>

     Hazine, 13 Kasım 2002 tarihinde ihraç edilen, 13 Ocak 2008 vadeli tahvilin, 500 milyon ABD Doları olan tutarının yeniden artırımına karar verdi. 
     Hazine Müsteşarlığı'ndan yapılan açıklamada, artırım için aracı kuruluşlar JP Morgan ve Salomon Smith Barney'e yetki verildiği kaydedildi. 
     Hazine'nin, 13 Ocak 2008 vadeli ve yıllık yüzde 10.5 kupon ödemeli tahvilin ihracına ilişkin tutar, 13 Kasım 2002 tarihinde Hazine hesabına girmişti. 
     Bu tutarla birlikte Türkiye'nin 2002 yılında uluslararası sermaye piyasalarından sağladığı toplam kaynak tutarı, yaklaşık 2.7 milyar dolara ulaştı. 
     Türkiye, yıl içinde Ocak, Şubat, Mart ve Mayıs aylarında da uluslararası sermaye piyasalarında tahvil ihracı yapmıştı. 
     Türkiye'de yaşanan siyasi gelişmeler, Brezilya ile ilgili uluslararası piyasalarda oluşan kaygılar ve ABD'de şirket muhasebesi standartlarına karşı oluşan güvensizliğin piyasalarda yarattığı belirsizlik yüzünden, Mayıs ayından sonra tahvil ihracı gerçekleştirilememişti. 
     MSE-OLC 11 38 22 11 02 
     





</TEXT>
</DOC>
