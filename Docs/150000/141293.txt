<DOC>
<DOCNO> 141293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo15.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Spurs, New Jersey Nets'i 92-78 yendi... 
</HEADLINE>
<TEXT>

     ABD Profesyonel Basketbol Ligi'nde NBA 19. hafta mücadelesine, bu sabaha karşı yapılan 3 maçla devam edildi. 
     Ortabatı Grubu ikincisi San Antonio Spurs, sahasında Atlantik Grubu lideri New Jersey Nets'i 92-78 yenerek, 60. maçında 42. galibiyetini elde etti. 
     Karşılaşmada evsahibi ekibi galibiyete taşıyan isimler olarak, bu sezon 43. kez bir maçta ''double double'' yaparak 21 sayı, 21 ribaunt ve 5 asistle oynayan Tim Duncan, 21 sayı kaydedip 4 asist yapan Fransız oyuncu Tony Parker ile 18 sayı, 6 ribaunt ve 7 asistlik performans gösteren Arjantinli oyun kurucu Emmanuel Ginobili göze çarptı. 
     Son 6 maçından 5'ini yitiren ve 62. maçında 24. kez sahadan yenilgiyle ayrılan New Jersey Nets'de ise Kenyon Martin'in 19 sayı ve 8 ribaunt, Kerry Kittles'ın 14 sayı ve 6 ribaunt, Jason Kidd'in de 11 sayı, 8 ribaunt ve 13 asistlik performansları galibiyete yetmedi. 
     Diğer maçlarda ise Chicago Bulls, evinde Golden State Warriors'ı 119-105 yenerken, Philadelphia 76'ers ise deplasmanda Portland Trail Blazers'a 88-60'lık farklı skorla üstünlük sağladı. 
     Lige, yarın sabaha karşı yapılacak 8 maçla devam edilecek. 
     





</TEXT>
</DOC>
