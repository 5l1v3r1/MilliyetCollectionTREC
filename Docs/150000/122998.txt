<DOC>
<DOCNO> 122998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/soneko05.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Ekonomi Bakanı Euro, hayat pahalılığını getirdi 
</HEADLINE>
<TEXT>

     İtalyan Ekonomi Bakanı Giulio Tremonti, AB ortak para birimi Euro'ya geçişin İtalya'da hayat pahalılığı getirdiğini söyledi. 
     Bir radyoya açıklama yapan Tremonti, "Ortak para birimine geçiş hayat pahalılığı yarattı, fiyatları yükseltti ve bunu küçümsedik. Euro, enflasyonda ağırlığını hissettirdi" dedi. 
     Tremonti, 2003 yılından itibaren ekonomide düzelmenin olacağını, petrol fiyatlarının düşmesi ve Euro'nun istikrara kavuşması halinde fiyatların düşmesini beklediklerini ifade etti. Ekonomi Bakanı, fiyatların yüksek olmasının sebebinin sadece Euro değil aynı zamanda özelleştirme hesaplarının hepsinin olumlu olmamasından kaynaklandığını da savundu. 
     Bu arada Tremonti, AB'nin öngördüğü gibi 2002 yılı bütçe açığının yüzde 2.4'ün altında olmasını umduklarını kaydetti. 
     İtalyan Ulusal İstatistik Enstitüsü'nün verilerine göre 2002 yılı enflasyonu yüzde 2.6 olması bekleniyor. Öte yandan Euro ile birlikte gelen pahalılık İtalya'da tüketim oranlarını düşürüyor. Hıristiyanlık inancına göre en büyük bayram olan Noel dolayısıyla insanlar şimdiden hediyeler almaya başlarken, tüketici dernekleri bir önceki yıla oranla yüzde 7 oranında düşüş beklediklerini açıkladı. 
     





</TEXT>
</DOC>
