<DOC>
<DOCNO> 104471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sontur13.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet planını kaset ortaya çıkardı... 
</HEADLINE>
<TEXT>

     Sivas'ın Yıldızeli İlçesi'nde, şüphe üzerine durdurulan bir otomobilde bulunan kaset, 5 yıl önce yapılan bir cinayet planını ortaya çıkardı. 
     Kasetten, bir kadının damadını öldürmesi için anlaştığı kişiye 60 milyon lira verdiğinin anlaşıldığı, yurtdışında yaşayan damadın 5 yıldır Türkiye'ye gelmemesinin ise olası bir cinayeti önlediği belirtildi. 
     İlçe Emniyet Müdürlüğü'ne bağlı ekipler, Köy Hizmetleri binası önünde şüphe üzerine durdurdukları Kadir Güller'e 36 ait 58 AK 191 plakalı araçta arama yaptı. 
     Bir panasonic marka ses kayıt cihazı ve 2 mikro kaset bulan güvenlik güçleri, Kadir Güller ile Salim Altınok'u 33 hareketlerinden şüphelenerek gözaltına aldı. 
     Kasetleri dinleyen polis, Kadir Güller ile İsviçre'de yaşayan ve izinli olarak ilçeye bağlı Kadıköy'e gelen Cemile Savaş'ın 52 , damadı Mehmet Eryılmaz'ın öldürülmesi için 5 yıl önce anlaştıklarını ortaya çıkırdı. 
     Kasette, Cemile Savaş'ın damadı Mehmet Eryılmaz'ı öldürmesi için Necmettin Çetinkaya'nın 49 önerisiyle Kadir Güller 36 ile bağlantı kurduğu ve bu kişiye 60 milyon verdiği anlatılıyor. 
     Bu arada, Mehmet Eryılmaz'ın İsviçre'de olduğu ve 5 yıldır Türkiye'ye gelmediği öğrenilirken, Cemile Savaş, Kadir Güller, Necmettin Çetinkaya ve Salim Altınok'un İlçe Emniyet Müdürlüğü'ndeki sorgularının tamamlanmasının ardından adli makamlara gönderileceği bildirildi. 
     





</TEXT>
</DOC>
