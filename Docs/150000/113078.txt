<DOC>
<DOCNO> 113078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/soneko12.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 37.19 puan artışla 1. seansı 9,066.78 puandan tamamladı. Hisse senetleri ortalama yüzde 0.41 değer kaybetti. 
     Haftanın ikinci iş gününe 2.13 puan kayıpla 9,027.46 puan seviyesinde açılan endeks, seansın ilk yarısını 35.13 puan artışla 9,064.72 puandan geçti. Endeks, seans içinde en düşük 9,007.08, en yüksek de 9,119.07 puanı gördü. 
     Seans kapanışında mali endeks 78.46 puan artışla 10,856.23 puana, sanayi endeksi 12.60 puan artışla 8,831.27 puana, hizmetler endeksi de 32.11 puan artışla 6,352.95 puana yükseldi. 
     Böylece önceki kapanışa göre mali grup hisseler ortalama yüzde 0.73, sanayi grubu hisseler yüzde 0.14 oranında, hizmetler grubu hisseler ortalama yüzde 0.51 oranında değer kazandı. 
     1. seansta işlem gören toplam 279 hisse senedinden 132'si değer kazanırken, 41 hisse senedi değer yitirdi. 106 hissenin fiyatında ise değişiklik olmadı. 
     Seansta, 55 trilyon 510 milyar 807 milyon liralık işlem hacmi oluştu. 1. seansta İş Bankası C , Turkcell, Ereğli Demir çelik, Tofaş Otomobil Fabrikaları ve Sabancı Holding en yoğun işlem gören hisseler oldu. 
     Dün bonoya gelen alış ve dolara gelen satışın etkisiyle borsanın güne artıda başladığını ifade eden uzmanlar, endeksin 9,100 seviyelerini gördüğünü, ancak para girişi olmaması nedeniyle 9,100-9,150 seviyelerinin geçilmesinin zor olduğunu kaydediyorlar. 
     Uzmanlar, piyasanın 9,000-9,100 seviyelerinde yatay seyir ve Irak ile ilgili gelişmelerin etkisiyle hareket etmesinin beklendiğini savunuyorlar. 
     





</TEXT>
</DOC>
