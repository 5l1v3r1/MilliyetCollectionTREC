<DOC>
<DOCNO> 105016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur18.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen Aksu'ya komutan tepkisi... 
</HEADLINE>
<TEXT>

     Sezen Aksu Efes Antik Tiyatro'da 174 kişilik koro ve orkestra eşliğinde, Türkçe, Kürtçe, Ermenice ve Rumca şarkılardan oluşan bir konser verdi. "Türkiye Şarkıları" konseri için İzmir Efes Antik Tiyatrosu'nu dolduran 10 bin kişi Sezen ile coştu. 
     Sezen Aksu "Bu şarkılar bizim gerçeğimiz. Biz asırlardır böyle yaşıyoruz. bu olağanüstü sesleri bir arada söyleyelim, birlikte şarkı söyleyelim istedim" dedi. 
     Ancak Ege Ordu Komutanı Orgeneral Hurşit Tolon, 30 Ağustos Zafer Bayramı resepsiyonunda Sezen Aksu'nun konserinden duyduğu rahatsızlığı dile getirdi. 
     Org Tolon şunları söyledi 
     "Böyle bir konser için bugünü mü buldular Türkiye mozaiği adı altında anlamsız bir konser verilmesini şüpheyle karşılıyorum. Garip karşılıyorum. Sanatçıya sözüm yok. Konser için 30 Ağustos gibi anlamlı bir günü mü buldular Konser böyle bir günde değil 31'inde, 1'inde, 2'sinde yapılabilirdi". 
     Konsere İzmir Şehit Aileleri Derneği Başkanı da tepki gösterdi. 
     





</TEXT>
</DOC>
