<DOC>
<DOCNO> 126736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/yazar/gureli.html </URL>
<DATE> 2002/12/25/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Savaşa ve ölüm orucuna hayır 
</HEADLINE>
<TEXT>

     Hani bu iktidar toplumun tüm kesimleriyle diyalog kuracaktı Neye mal olacağı bilinmeyen Amerikan dayatması savaş kapımızda. Hükümetin en çok desteğe, dayanışmaya "istişare"ye ihtiyaç duyduğu bir dönem. Toplumun hemen bütün kesimleri böyle bir savaşa karşı olduğunu belli ediyor. Peki, iktidar bu potansiyelden yararlanmak için ciddi bir çaba harcıyor mu 
     Fehmi Koru, medyanın savaş tehlikesi karşısındaki duyarsızlığına değinerek, sivil toplum örgütlerince yüz binlerin katılacağı "savaşa hayır" mitinglerinin düzenlenmesini öneriyor. Bizce haklı, ama madalyonun bir de öbür yüzü var. 
     Bir ay kadar önce, l Aralık günü tam 140 sivil toplum örgütü STÖ İstanbul’da Çağlayan Meydanı’nda çünkü yasa miting yapılabilecek yerleri alabildiğine kısıtlıyor "savaşa hayır" mitingi düzenlemişti. Mitinge "sağcısı, solcusu, Türk’ü, Kürt’ü, eşcinseli" on bin dolayında insan hep birlikte katılmıştı. Katılanlar arasında tanınmış yazarlar, her daldan sanatçılar da vardı. 
     Bu miting elbet "yüz binlerin" mitingi değildi, ama şu iki saptamayı yapmamız gerekiyor. 
     Birincisi "şu bizim medya"nın mitinge gösterdiği ilgi yetersiz, savaş tehlikesine duyarsızlığı ise aşırı bulunabilir. "Medya"dır bu, yapar. 
     Gelelim ikinci tespite, yani "şu bizim hükümet"in tutumuna. Hani STÖ’ler ile diyalog içinde bulunacaktı 
     Al işte, önünde 140 STÖ, "savaşa hayır" diye bağırıyor. Bundan yararlansana Herkesle görüşen Kasımpaşalı Başkan, nasıl olsa resmi sorumluluğu yok 140 örgütten birer temsilciyi Ankara’ya çağırıp konuşsaydı, ne olurdu STÖ’lere değer verildiği sözleri havada kalmazdı. STÖ’ler yüreklendirilmiş, teşvik edilmiş, kamuoyuna olumlu mesajlar verilmiş olurdu. Böyle bir tablo, "yüz binlerin mitingi" kadar, hatta ondan da çok etki yapardı. Ve de "yüz binlerin mitingi"nin yolunu açardı. 
     "Savaşa hayır" derken içerideki insanlarımızın "yaşam savaşı"na da kulak vermek gerekir. F tipi cezaevleri nedeniyle 3 yıldır süren "ölüm oruçları"nda 102 insan öldü son kez geçen hafta Feride Harman adındaki genç yaşamını yitirdi. "Medya" bu konulara ilgisiz. Adalet Bakanı Cemil Çiçek’in göstereceği duyarlılıkla F tipi sorununu çözüp, ölümleri sona erdirmesi, "icraat sıkıntısı ve karmaşası" çeken AKP iktidarına ve de topluma şu sırada ilaç gibi gelecektir. 
     
Bir şiir      Dizelerimiz Sabri Kuşkonmaz’ın Paslı Hınçlar Ülkesi Kora Yayın, 2002 kitabından 
     "gövdeyi sürgün etmeli kadınlardan beden olarak neye yarar ki tek başına neye yarar ki kabuksuz bir gövde solup, kurumaya yazgılı geleceğinde. kolları uzak tutmalı kadınlardan ömürsüz aşkları kucaklayan. aşkı sürgün etmeli kadınlardan silmek için yeryüzünden acının yarısını" 
     
     







Yüksek Öğretim Komiserliği 


2002’nin son haftası ve mini bir savaş olasılığı 


ABD korkusu... 


Stratejik bakış 


Türkiye’ye en büyük kötülük 


Çölün dişleri 


Fazıl Say ve Tuluyhan Uğurlu 


ABD neden savaş istiyor 


Savaşa ve ölüm orucuna hayır 


Yolsuzluk ve rüşvete gerçekten karşı mıyız 


Tayyip Erdoğan başbakan olsun, ama... 


Tayyip Bey’in bereketi hani nerede 


Biz de yokuz Hadi bakalım 


Üç kocalı Hürmüz 


Koç Erdoğan bir taşla beş kuş vurdu 


</TEXT>
</DOC>
