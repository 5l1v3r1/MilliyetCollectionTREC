<DOC>
<DOCNO> 143354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/yazar/cemal.html </URL>
<DATE> 2003/03/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Savaşla birlikte tezkere yine kapıda 
</HEADLINE>
<TEXT>

     Diyor ki 
     "Paraşütü kullanacaksanız zamanında açın Bizimki uçaktan atladı. Bu gidişle yere çakılacak ama h l açmadı paraşütü." 
     Siyasette zamanlama sorunu... 
     Demirel, madem Amerika’ya işbirliği sözü verdin, üs ve limanların modernizasyonu için ilk tezkereyi parlamentodan geçirdin, lojistik altyapı için Amerika’ya izin verdin, şimdi neden gerisini getirmiyorsun diye soruyordu hükümete 
     "Başlangıçta biz bu işe hiç bulaşmayacağız diyebilirdik. Ama demedik. Oturduk Amerika’yla müzakere ettik. Birinci tezkereyi geçirdik. Sonunu getirmeyeceksek niye yaptık bunu Irak’a girmemiz lazım diyen asker şimdi nerede " 
     Demirel, Türkiye’nin hem ABD hem AB ile neredeyse eşzamanlı olarak karşı karşıya gelmiş olmasını bir talihsizlik olarak niteliyor. Şu sözler onun 
     "Amerika’yı gücendirmemek lazımdı. Gücendirdiniz. Avrupa Birliği bize zaten hayır duası okumuyor. Daha şimdiden bize Kıbrıs’ta işgalci vesaire demeye başladı. Amerika’yı da gücendirdikten sonra yarın Avrupa’yla meselelerinizde kime dayanacaksınız " 
     Demirel’e göre, Türkiye’nin bugün karşı karşıya bulunduğu en önemli, en kritik sorun tezkere... 
     Hükümet, tezkere konusunda acaba niçin bekliyor sorusuna Demirel’in yanıtlarından biri 
     Necmettin Erbakan... 
     Siyaset yasağı biten ve partisinin başına resmen geçmeye hazırlanan Hoca, tezkere yüzünden AKP Meclis Grubu’nu çengelleyebilir, karıştırabilir mi Ya da AKP’nin Güneydoğulu milletvekillerinin tezkere konusunda baskısı mı var 
     Demirel, bu soruların da AKP liderliğini tedirgin ettiğini, bu yüzden tezkereyi geciktirdiğini düşünüyor. 
     Başbakan Erdoğan ne yapmalı 
     Demirel’in yanıtları şu noktalarda toplanabilir 1 Güvenoyunu beklemek hata. 2 Tezkereyi güvenoyundan önce TBMM’ye getirmektir doğru olan. 3 Yoksa Türkiye ne İsa’ya ne Musa’ya yaranacak. 
     Demirel böyle düşünüyor. 
     Peki hükümet ne havada 
     İki ihtimal söz konusu 
     Hükümetin önümüzdeki pazar günü yapılacak güvenoylamasından sonra tezkereyi bir bütün olarak, bölünmeden, yani hava sahası vs. diye ikiye ayırmadan TBMM’ye getirmesi... 
     İkinci ihtimal 
     Başkan Bush’un savaş ultimatomuyla birlikte hükümetin de olağanüstü toplanıp tezkereyi güvenoyunu beklemeden TBMM’ye getirmesi... Yani Meclis’e dönüp, "Ne yapalım, savaşı engelleyemedik artık tezkereyi geçirmekten başka çaremiz kalmadı" demesi... 
     İki ihtimal böyle... 
     Ama piyasalar beklemiyor. 
     Ya da sürpriz yok piyasalarda 
     Tezkere parası’ndan umudun kesildiğine dair işaretler dün sabahtan itibaren çoğalmaya başlayınca haftalardır beklenen oldu 
     Faizler fırladı. 
     Dolar arttı. 
     Borsa tepetaklak gitti. 
     Ve ABD Dışişleri Bakanı Powell Washington’da "Diplomasi için zaman bitti" diyordu, dün akşamüstü bu yazımı noktalarken... 
     Başkan Bush’un ültimatomunun, yani savaşın kesinleşmesiyle birlikte tezkere de dün gece vakti Ankara da kapımızı yine çaldı. Bir başka deyişle yukarıda değindiyim ikinci ihtimal gündeme geldi. Nitekim Çankaya’da dün gece yapılan zirveden sonra savaşın kaçınılmazlığına işaret edilerek ikinci tezkerenin işareti verilmiş oldu. 
     Ancak şu soru da geçerliliğini halen koruyor 
     Acaba hükümet tezkere konusunda daha önce davranmış olsa daha isabetli olmaz mıydı 
     
     







Savaş hali’ 


Bağdat neresi 


İvedilikle tezkere 


Savaşla birlikte tezkere yine kapıda 


Hamza... kardeşim .. 


Devletin tepesinde küslük olmaz 


Piyasalar savaş mı istiyor 


Belirsizlik daha kötü... 


Türkiye, ABD’nin dostluğunu kaybeder mi 


Savaş kapıda 


Savaş haftasında Amerika 


Büyük sermaye abartmayı seviyor 


Amerika ile ekonomik ilişkiler de zora giriyor 


</TEXT>
</DOC>
