<DOC>
<DOCNO> 130240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sontur17.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazasında ölenlerin anısına fidan dikildi... 
</HEADLINE>
<TEXT>

     Şanlıurfa'da, GAP Bölge Kalkınma İdaresi BKİ Bölge Müdürlüğü, Diyarbakır ve Malatya'da meydana gelen uçak kazalarında yaşamını yitiren ve yaralananların anısına fidanı dikti. 
     GAP BKİ'ye bağlı Yakubiye Çok Amaçlı Toplum Merkezi ÇATOM ve Gençlik ve Kültürevi çalışanları ve kursiyerleri, Akabe Semti'nde diktikleri fidanlara, uçak kazalarında ölen ve yaralananların isimlerini verdi. 
     Fidan dikmeye annesiyle gelen 10 yaşındaki Melek Korkmaz ise diktiği çam fidanına, 2.5 aylıkken uçak kazasında annesiyle birlikte yaşamını yitiren ''İrem Karamutlu'' adını verdi. 
     GAP BKİ Bölge Müdür Yardımcısı Mehmet Açıkgöz, Orman Bölge Müdürlüğü'ne ait 20 dönümlük alanda her ölen ve yaralanan için 13 tane çam fidanı diktiklerini belirterek, ''Keşke uçak kazası olmasaydı da biz de fidan dikmeseydik. Kazalarda ölen ve yaralananların ailelerinin acılarına ortak olmak amacıyla çam fidanları diktik.'' 
     





</TEXT>
</DOC>
