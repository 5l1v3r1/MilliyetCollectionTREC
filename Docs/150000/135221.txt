<DOC>
<DOCNO> 135221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/son/sondun21.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Birliği zirvesi, Irak için Mart ayı ortalarında toplanacak 
</HEADLINE>
<TEXT>

     Irak'taki durumun ele alınacağı Arap Birliği zirvesinin, Mart ayı ortalarında Mısır'ın başkenti Kahire'de yapılacağı bildirildi. 
     Arap Birliği'nden adının açıklanmasını istemeyen bir yetkili, AFP'ye yaptığı açıklamada, daha önce zirvenin Bahreyn'de yapılmasının öngörüldüğünü, ancak Bahreynli yetkililerin ''Körfez'deki askeri tehdit nedeniyle'' zirvenin Kahire'de yapılması talebinde bulunduğunu söyledi. 
     Arap Birliği Genel Sekreteri Amr Musa da, Bahreyn'in başkanlık edeceği zirvenin Kahire'de ileri bir tarihte yapılacağını doğruladı. 
     Musa'ya göre, Kahire'de 16 Şubat'ta yapılacak Arap Dışişleri Bakanları olağanüstü toplantısında zirvenin kesin tarihi belirlenecek. 
     Bahreyn Enformasyon Bakanı Nebil El Hamar, dün, 24 Mart'ta Manama'da yapılması planlanan zirvenin Kahire'de yapılacağını söylemiş ve zirvenin Irak krizinin tırmanması nedeniyle daha erken düzenlenmesinden yana olduğunu belirtmişti. 
     





</TEXT>
</DOC>
