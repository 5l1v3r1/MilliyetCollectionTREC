<DOC>
<DOCNO> 141173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/yas08.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sığınma evi sığındırmadı 
</HEADLINE>
<TEXT>

Sığınma evinden kaçırıldıktan sonra tecavüze uğrayan genç kadını, kader arkadaşları’ eve geri almadı 
     ALİYE ÇETİNKAYA Konya DHA 

     Konya’da bir ay önce Şefkat - Der Kadın Sığınma Evi’nde kalırken kaçırılarak tecavüze uğrayan T.B. adındaki genç kadına, kader arkadaşları da acımadı. 
     T.B., bir ay önce, hayat kadınlarına kapı açan Şefkat - Der Sığınma Evi’nden işe giderken kaçırılarak, dört kişinin tecavüzüne uğradı. Genç kadın, başına gelenlerin ardından tekrar Sığınma Evi’ne döndü. Ancak burada kalan kader’ arkadaşları, "Beni evinize kabul edin. Ben bu işi yapmak istemiyorum" diye yardım isteyip gözyaşı döken T.B.’yi evde istemedi. 
     Kapının önüne konunca, gidecek yeri olmayan T.B. de bu kez kadın pazarlayıcılarının eline düştü. 
     Bir ay boyunca 30 milyon lira karşılığında erkeklere pazarlanan T.B., yakaladığı ilk fırsatta kaçarak polise sığındı. Genç kadının kendisini sattıkları iddasıyla şikayette bulunduğu amatör boksör Esma Sarıtaş, Eşe Tozoğlu ve Adil Ergün kısa sürede yakalandı. Nöbetçi mahkemeye çıkarılan Sarıtaş ve Ergün, tutuklandı. Eşe Tozoğlu ise serbest bırakıldı. 
     



 YAŞAM 


























</TEXT>
</DOC>
