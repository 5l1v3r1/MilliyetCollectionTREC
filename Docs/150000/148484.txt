<DOC>
<DOCNO> 148484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/spor/bnba.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
SAHNE MEHMET'TE 
Detroit’te Ben Wallace’ın sakatlanması, Rebreca’nın da henüz istenilen formu tutturamaması milli oyuncumuza yarayacak. Mehmet Okur savunması ve ribauntlarıyla kendini gösterebilir 
     METE AKTAŞ 

     Detroit Pistons’ın, San Antonio Spurs’a 89 - 83 yenildiği maçın ilk yarısının son dakikalarında Pistons’ın çaylak forveti Tayshaun Prince’in, Ben Wallace’ın dizinin üzerine düşmesi ve Wallace’ın acı içinde yere yıkılması sırasında coachu Rick Carlisle’ın gözlerinin önünden hayatı değil, ama şampiyonluk umutları bir film şeridi gibi geçti. 
     Pistons zaten yeterince kötü hafta geçiriyordu. Zayıf Toronto Raptors’a kendi sahalarında boyun eğdikten sonra, cuma günü de Indiana Pacers’a teslim olmuşlar ve yakın takipçileri New Jersey ile kafa kafaya gelmişlerdi. Üstelik bu maçta point guard Chauncey Billups ayağını burkmuş ve bir - iki maç oynayamayacağı anlaşılmıştı. Benchin değerli ismi Mehmet Okur’un ayak bileğindeki sakatlık ise yeni yeni geçiyordu. Spurs karşısında alınan yenilgi Pistons’ı Doğu liderliği koltuğundan indirse de, coach Carlisle’ın canını sıkan şey 2001 - 02 sezonunda yılın savunmacısı seçilen All - Star "Big" Ben Wallace’ın sakatlığı oldu. Ligin ribaund ve blok kralı durumundaki Wallace, ligin en iyi savunma yapan ve en az sayı yiyen takımı olan Pistons için hayati önem taşıyor. 2.06 boyundaki "savunma bakanı"nın yapılan ilk muayenesinde yan bağlarının zedelendiği saptandı ve sezonu kapatma ihtimali olduğu belirtildi. Ancak pazartesi çekilen MR sonunda, Wallace’ın iki - üç hafta oynayamacağı açıklandı. 
     
     Dikenli yollar 
     Ama Wallace’dan yoksun dönemde zaten form grafiğinde bir düşüş yaşayan Pistons’ın play - off’a kaçıncı sırada gireceği belli değil. İstim üstündeki New Jersey’nin liderliği kalan 5 maçında koruma ihtimali yüksek. Pistons kalan 6 maçının 4’ünü deplasmanda oynarken, 3 maçta 50 ve üzerinde galibiyet yüzdesine sahip takımlarla Sixers,Hornets,Celtics karşılaşacak. Geçen hafta Doğu’da 3.’lüğe yerleşen Indiana’nın fikstürü ise zorlu ancak sakatlarının iyileşip form kazanmaları Pistons’ın ikinciliği için bir tehlike oluşturuyor. 
     
     Haydi Memo 
     Ben Wallace’ın sakatlığı döneminde Pistons’da en fazla iş düşecek ve baskı altına girecek oyuncu ise Mehmet Okur olacak. Wallace’ın sakatlığından bir gün önce Pistons, Zeljko Rebraca’nın 21 Aralık’tan beri ilk kez kadroya alındığını açıkladı. Yaklaşık 1 aydır idmanlara çıkan Rebraca’nın iyileşmesi Pistons açısından sevindirici ama "Z" form tutana kadar yine de büyük yük Memo’nun üzerinde olacak. Sezonun son 6 maçında bir aksilik olmazsa ilk 5 başlayacak olan Mehmet Okur’un hücumdaki yeteneklerini herkes biliyor ve takdir ediyor, ancak Memo’nun bu dönemde savunmasıyla varolması gerekiyor. 
     Mehmet, sezon başında Rebraca’nın sakatlanmasıyla kendisini rotasyona sokmuş ve aldığı sınırlı sürelerde neler yapabileceğinin bir "ön izlemesini" göstermişti. şimdi Memo’ya bir şans daha geldi ve artık top kendisinde. Dileriz Mehmet bu şansı iyi değerlendirir. 
     
     HAFTANIN TAKIMI 
     SACRAMENTO KINGS 
     Arka arkaya ikinci defa Pasifik Grubu şampiyonluğunu kazanan ve gözünü Batı'nın zirvesine diken Sacramento Kings, geçen hafta play - off mücadelesi yapan 4 Doğu takımını mağlup ederek, altı maçlık Doğu konferansı seyahatini 5 galibiyetle tamamlamayı başardı. Kings, önce Indiana'yı 103 - 98, ardından Wizards'ı 105 - 99 yendikten sonra Boston deplasmanından Chris Webber'ın son saniyelerdeki 3 sayılık basketi ile 93 - 92'lk bir galibiyet çıkardı. Krallar haftayı Allen Iverson'ın Sixers'ını 97 - 81 bozguna uğratarak tamamladı ve haftanın takımı oldu. 
     
     HAFTANIN OYUNCUSU 
     SHAQUILLE O'NEAL L.A. LAKERS 
     L.A Lakers'ın haftayı zar zor da olsa 4 - 0 kapatmasındaki en büyük pay Shaquille O'Neal'ındı. "Shaq Daddy", haftayı 30.0 sayı, 15.0 ribaund, 3.5 asist, 3.75 blok ve 3.0 top çalma ortalamalarıyla tamamlarken özellikle kritik Dallas Mavericks galibiyetindeki 31 sayı 17 ribaund 4 blok 3 asistlik performansı 2.16m'lik dev pivota neden dünyanın en dominant oyuncusu denildiğinin bir kanıtıydı. 
     
     HAFTANIN ÇAYLAğI 
     YAO MING HOUSTON ROCKETS 
     Play - off yarışını bırakmayan ve son gayretle 8. sırayı kapmaya çalışan Houston Rockets için 2.26'lık çinli çaylak pivot Yao Ming'in performansı hayati önem taşıyor. Ming, takımının 1 numaralı hücum opsiyonu olmasa ve topla fazla buluşturulmasa da, o bir şekilde sayılarını bulmayı başarıyor. Ming 31 Mayıs-6 Nisan haftasını 18.5 sayı 56.5 şut isabeti , 6 ribaund, 1 blok ortamalarıyla tamamlarken, haftanın en başarılı oyununu Sixers'ı deplasmanda 88-79 yendikleri maçta 20 sayı 13 ribaund 2 blok ile oynayarak çıkardı. 
     
     HAFTANIN 5'i 
     Jason Kidd New Jersey 
     Paul Pierce Boston 
     Shawn Marion Phoenix 
     Kevin Garnett Minnesota 
     Shaquille O'Neal L.A. Lakers 
     
     HAFTANIN OLAYI 
     1-Detroit Pistons savunmasının belkemiği Ben Wallace'ın dizinden sakatlanarak Detroit'in normal sezonu zirvede bitirme hedefini zora sokması. 
     2- 18 yıl Chicago Bulls GM'i olarak görev yapmış olan "domuzcuk" lakaplı Jerry Krause'un istifa etmesi. 
     
     HAFTANIN MAçI 
     10 Nisan 2003 Perşembe L.A. LAKERS - SACRAMENTO KINGS 
     Geçen hafta Dallas Mavericks'i deplasmanda yenerek "biz daha ölmedik" mesajını veren L.A. Lakers, ezeli rakibi Sacramento Kings'i Staples Center'dan eli boş göndermeyi amaçlıyor. "Kanlısını" 20 Mart günü Sacramento'da oynanan maçta 107-99 yenen Pasifik şampiyonu Kings ise bu maçı da alarak sezon serisini 3-1 kazanmaya çalışacak. 
     
     NE DEDiN, NE DEDiN 
     1-"Ben kimseye orta parmağımı falan göstermedim. Benim orta parmaklarım biraz yamuktur herhalde o yüzden TV'de öyle gözüktü." Indiana'nın hırçın oyuncusu Ron Artest, 103 - 92 kazandıkları Cleveland maçından sonra soyunma odasına giderken seyircilere orta parmaklarını gösterirken görüldüğü televizyon kayıtlarının doğruyu göstermediğini iddia etti. Bu arada NBA yönetimi, Artest'in bu son antikalıklarına 20.000 dolar ceza vermeyi ihmal etmedi. 
     2- "Ben başkanı hep bir kürsüden konuşurken görmüştüm. Açıkçası bu kadar kısa boylu olduğunu bilmiyordum." 2.26'lık Yao Ming'in hafta içinde NBA Başkanı David Stern ile New York'da yediği öğle yemeğinden sonra basın mensuplarına verdiği demeç. Başkan Stern'ün boyu 1.70. 
     
İSTATiSTiKLER 8 Nisan Salı itibariyle SAYI Oyuncu Ort. Tracy McGrady Orlando 32.1 Kobe Bryant L.A Lakers 29.9 Shaquille O'Neal L.A Lakers 27.6      
     
RiBAUND Oyuncu Ort. Ben Wallace Detroit 15.5 Kevin Garnett Minnesota 13.3 Tim Duncan San Antonio 12.9      
     
ASiST Oyuncu Ort. Jason Kidd New Jersey 8.9 Gary Payton Milwaukee 8.4 Jason Williams Memphis 8.2      
     
TOP çALMA Oyuncu Ort. Allen Iverson Philadelphia 2.79 Doug Christie Sacramento 2.33 Ron Artest Indiana 2.28      
     
BLOK Oyuncu Ort. Ben Wallace Detroit 3.15 Theo Ratliff Atlanta 3.13 Tim Duncan San Antonia 2.84      
     
     


SPOR 

























</TEXT>
</DOC>
