<DOC>
<DOCNO> 120283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sontur32.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Galata Köprüsü 2 saat trafiğe kapatılacak... 
</HEADLINE>
<TEXT>

     Yeni Galata Köprüsü, 23 Kasım Cumartesi günü 2 saatliğine araç ve yaya trafiğine kapatılacak. 
     İstanbul Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan yazılı açıklamada, köprü kapaklarının, Cumartesi günü 04.00-06.00 saatleri arasında tamamen müteahhit konsorsiyumun sorumluluğunda açılacağı bildirildi. 
     Açıklamada, söz konusu saatler arasında sürücülerin kullanabilecekleri alternatif yollar ise şöyle sıralandı 
     -Beşiktaş'tan gelip Karaköy-Unkapanı istikametine gidecek sürücüler, Beşiktaş-Karaköy-Perşembe Pazarı-Şişhane altgeçitten geçerek Atatürk Unkapanı Köprüsü'nü, -Taksim-Eminönü istikametine gidecek sürücüler, Tarlabaşı Bulvarı- Şişhane-Atatürk Unkapanı Köprüsü-Ragıp Gümüşpala Caddesi güzergahını, -Beşiktaş'tan Balat istikametine gidecekler, Karaköy Meydanı-Perşembe Pazarı-Atatürk Unkapanı Köprüsü-Ragıp Gümüşpala Caddesi-Balat istikametini, -Mecidiyeköy'den-Kumkapı istikametine gidecek sürücüler, Şişli-Taksim-Tarlabaşı Bulvarı-Şişhane-Atatürk Unkapanı Köprüsü-Ragıp Gümüşpala Caddesi'ni, -Sarıyer'den gelen sürücüler, Maslak-TEM-Sadabat Viyadüğü'nü kullanarak D-100 Karayolu'na katılıp Haliç Köprüsü'nden Kumkapı-Fatih-Eminönü'ne, -Bebek sahil yolunu kullanarak Unkapanı istikametine gidecek sürücüler, Karaköy Meydanı-Atatürk Unkapanı Köprüsü'nü kullanarak Ragıp Gümüşpala Caddesi'ni takiben Unkapanı'na, -Eminönü'nden Taksim'e gidecek sürücüler, Atatürk Unkapanı Köprüsü'nü ve Tarlabaşı Bulvarı'nı, -Aksaray Vatan Caddesi'nden gelip Taksim'e gidecek olan sürücüler de, Atatürk Unkapanı Köprüsü-Tarlabaşı Bulvarı'nı, -Sahil Kennedy Caddesi'nden ve Eminönü'nden gelerek Kasımpaşa istikametine gidecek olan araç sürücüleri ise Atatürk Unkapanı Köprüsü, Şişhane yokuşunu kullanacak. 
     





</TEXT>
</DOC>
