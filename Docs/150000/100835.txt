<DOC>
<DOCNO> 100835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sontur32.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan "Hırsızlığın üzerine giderseniz bedel ödersiniz" 
</HEADLINE>
<TEXT>

     Çalışma Bakanlığı'ndan istifa eden Yaşar Okuyan hırsızlığın üzerine gidenlerin elbette bir bedel ödeyeceyeceğini, daha önce işverenlerden İş Güvencesi Yasası'nın bedelini ödetecekleri yönünde sözler duyduğunu belirtirken "Herkesin bir hesabı olabilir. Herkesin hesabının üzerinde Allahın hesabı var" dedi. Okuyan TBMM'nin 210 milletvekilinin imzası bulunün İş Güvencesi yasa Tasarısı'nı çıkararak tarihi bir görev daha yapacağına inandığını söyledi. 
     Okuyan Bakanlık görevinden istifasının ardından bakanlık çalışanlarına veda etti. Vedası sırasında bir konuşma yapan Okuyan, işverenleri ve bazı gazeteleri eleştirdi. Okuyan, "Şahsımla ilgili öyle haberler yazıyorlarki benim yadırgadığım bir taraf değil tabi. 
     Sendikaya üye olduğu için işten atılmaya son veren bir yasa çıkarılıyorsa bu tabi bazılarının işine gelmeyecek. Bu gazetede çalışan arkadaşlarımız da dahil" diye konuştu. 
     İş güvencesini en kısa zamanda getirip yasalaştırmak için çalıştıklarını ancak aradan bu kadar zaman geçmesini ve bu noktaya gelinmesini eleştiren Okuyan, yasanın bu kadar beklemesine işverenlerin neden olduğunu kaydetti. 
     Mart ayında bir işvereninin kendisine İş Güvencesi Yasa Tasarısı'nın üzerine fazla giderse işverenlerin bunun bedelini kendisine ödeteceği yönünde bir sözü olduğunu söyleyen Okuyan şöyle konuştu 
     "Daha sonra kamuoyu huzurunda bunların hepsini konuşacağız. Bir bedel ödeyeceksin. Bir bedel ne demekse. 
     Hırsızlığın üzerine gidiyorsanız tabi bir bedel ödeyeceksiniz. Bunun hesabını sorarsanız elbette karşınızdakiler size gül atmayacaklar. Elli sene direnilen bir yasayı çıkartmak için çaba sarfederseniz tabi size bir bedel ödetecekler. Herkesin bir hesabı olabilir. Herkesin hesabının üzerinde allahın hesabı var. Eğer inanıyorsak öyledir. Bu nedenle bunlar önemli değil. Kamuoyu yanlış bilgilendiriliyor. Benim üzüntüm bu." İşverenlerin çoğunun yasayı okumadan karşı çıktığını söyleyen Okuyan, polemik yapmak istemediğini ancak bu tasarının altında 210 milletvekilinin imzası bulunduğunu belirtti. Okuyan, "İnşallah bu kanun oradan çıkacak. 21. 
     Genel Kurul ve 57. Hükümeti eleştirebilirsiniz. Beni de eleştirebilirsiniz. Benim de yanlışlarım var. Ama çok büyük işler yaptık. İnanıyorum ki bugün bu parlemento tarihi bir yasayı daha çıkartacak" diye konuştu. 
     





</TEXT>
</DOC>
