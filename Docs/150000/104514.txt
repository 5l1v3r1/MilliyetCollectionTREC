<DOC>
<DOCNO> 104514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/guncel/gun05.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK’da sahte yazı’ skandalı 
</HEADLINE>
<TEXT>

     ANKARA Milliyet 

     Kalp kapakçığı üreten firmalar arasındaki rekabet, Sağlık Bakanlığı’nın formatına sahip sahte bir yazıyla su yüzüne çıktı. 
     Milliyet’in, mayısta Avrupa ülkelerinde yasaklanan Brezilya’dan ithal TRI marka kalp kapakçıklarını Türkiye’nin h l kullandığını duyurması üzerine, Sağlık Bakanlığı, 26 Temmuz’da kalp nakil merkezlerine TRI kapakçık kullanılmaması yönünde bir yazı gönderdi. Ancak bakanlığın formatında, "çok acil" ibareli olarak gönderilen bir başka yazıda, Avrupa ve ABD Standartlık Belgesi onayına sahip ATS, ONIX gibi markalar da yer aldı. Sahte yazıda, Müsteşar Yardımcısı Feridun Vasfi Ulusoy’un da imzası kullanıldı. Sağlık Bakanlığı Tedavi Hizmetleri Genel Müdürlüğü, yazı hakkında 21 Ağustos’ta Teftiş Kurulu’nca soruşturma başlatıldığını bildirdi. 
     Bakanlık, bu yazıyı dikkate almamaları için hastanelere bir yazı daha gönderdi. 
     



 GÜNCEL 















</TEXT>
</DOC>
