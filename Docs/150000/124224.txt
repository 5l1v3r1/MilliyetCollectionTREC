<DOC>
<DOCNO> 124224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo23.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, bilet fiyatlarına indirim yaptı... 
</HEADLINE>
<TEXT>

     Elazığspor Kulübü'nün bilet fiyatlarında indirim yaptığı bildirildi. 
     Kulüp Başkanı Baki Aydın, yaptığı yazılı açıklamada, kulüplerin başarılarında en büyük payın taraftarda olduğunu belirterek, taraftar desteği olmadan hedeflere ulaşılamayacağını bildirdi. 
     Elazığspor yönetiminin, taraftarın maddi durumunu dikkate alarak, Diyarbakırspor karşılaşmasından geçerli olmak üzere bilet fiyatlarında indirim yaptığını ifade eden Aydın, yeni düzenlemeyle daha fazla taraftarı statta görmek istediklerini belirtti. 
     Buna göre, daha önceden 20 milyon lira olan kapalı tribünün 15 milyona, 10 milyon olan maraton tribününün 7 milyona ve 5 milyon lira olan kale arkasının ise 3 milyon liraya indirildiğini bildiren Aydın, taraftarın takıma sahip çıkmasını istediklerini kaydetti. 
     





</TEXT>
</DOC>
