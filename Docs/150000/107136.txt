<DOC>
<DOCNO> 107136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/spor/bbas.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş potayı ısıttı 
</HEADLINE>
<TEXT>

A Milli Takım’ın hocası, Dünya Basketbol Şampiyonası’nda bekleneni veremeyen 12 Dev Adam’a sahip çıkılmasını istedi 
     MİLLİ Takımlar Teknik Direktörü Şenol Güneş, Basketbol Milli Takımı’na destek çağrısında bulundu. Güneş, "Eleştiri yapılacak, ama onları yok etmeyelim. Bir Hidayet, bir İbrahim kolay yetişmiyor" dedi. 11 Altın Adam yarışmasının ilk jüri toplantısına katılan Güneş, "Şartlar ne olursa olsun iki yıllık mukavelem bitene kadar kalmalıyım. Görevime son verilmemeli" yorumunu yaptı. Bu arada 11 Altın Adam yarışmasında Gençlerbirliği’nden El Saka ağustos ayının birincisi seçildi. 
     
Muhteşem karşılama      2002 Dünya Basketbol Şampiyonası’nda birinciliğe imzasını atan Yugoslavya’ya ülkesine dönüşte muhteşem bir karşılama töreni düzenlendi. Takım kaptanı Bodiroga ve arkadaşlarını ABD’den getiren uçak Londra üzerinden saat 17.00’de başkent Belgrad’a indi. Yugoslavya Cumhurbaşkanı Vojislav Kostunica ve Başbakan Dragisa Pesic ile Dışişleri Bakanı Goran Svilanovic’in havalimanında karşıladığı kafile uçaktan indikten sonra otobüsle Belgrad Belediye Sarayı’na gitti. Buradaki meydanda toplanan 100 bin Yugoslav, Dünya şampiyonu oyuncularına sevgi gösterisinde bulundular. 
     
Orhun, Tekel’de      BASKETBOL Birinci Ligi’nin yeni takımı Tekelspor, geçen yıl İTÜ’de oynayan eski milli guard Orhun Ene ile büyük ölçüde anlaşmaya vardı. İTÜ ile yollarını ayırma noktasına gelen 35 yaşındaki oyun kurucu Orhun’a transfer teklifinde bulunan Tekel kulübü tecrübeli oyuncudan olumlu yanıt aldı. 
     



 SPOR 



























</TEXT>
</DOC>
