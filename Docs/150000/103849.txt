<DOC>
<DOCNO> 103849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yazar/pulur.html </URL>
<DATE> 2002/08/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Amerika’daki Türkler ve mankafalar... 
</HEADLINE>
<TEXT>

     AMERİKA’da Türkçe bir dergi çıkıyor "Türk of Amerika" 
     Kapak futbol 
     "Onurlu hezimetlerden dünya üçüncülüğüne" 
     İronik bir başlık ama, gerçek... 
     100 Amerikalıyı kapsayan bir anket yapmışlar, Türkiye’yi ne kadar tanıdıklarını sormuşlar, gelen cevaplardan bazıları yüreklerini burkmuş, "Bu kadar da olmaz " demişler. 
     
     SAYFALARI çeviriyoruz, Çorum’un Alaca’sından yola çıkıp Kosta Rika üzerinden Amerika’ya giren dört kafadarın macerası... 
     Kebap, lahmacun, köfte ilanları, İngiltere Kraliçesi’ne, zeytinyağlı enginar yediren saray aşçısı Nafi Usta... 
     Amerikan sosyetesi Düzceli Mustafa’nın gemisinde... 
     Türk yürüyüşünü gösteren fotoğraflar ve bir resimaltı 
     "Türk yürüyüşü olur da, kılıç - kalkan ekibi olmaz mı " 
     Keşke olmasaydı 
     
     BİZİM asıl ilgimizi çeken, 8 yıldan beri Amerika’da olan doktora öğrencisi Levent Yanık’ın Amerika’daki Türkleri tahlili... 
     Amerika’ya turist olarak, cebi dolu gelenler döndüklerinde Amerika’yı öve öve bitiremezler... 
     Ya Amerika’ya okumak ya da çalışmak için gelenler onlar gerçek Amerika’da yaşamak zorundadırlar. 
     Bunları da 2 yıldan başlayarak kademe kademe olarak tahlil etmek gerek... 
     İlk iki yıl, bütün Türkler Amerikalıları yavaş, eksik düşünen, pratik zekaları olmayan insanlar olarak görür, bu kadar "mankafa"nın yaşadığı bu ülkenin, nasıl ilerlediğini güçlendiğini kendi kendilerine sorup dururlar ve Türklerin zekasıyla övünürler. 
     
     AMERİKA’da 2 ile 4 yıl arasında yaşayan Türkler bu kadar "mankafa"ya hükmeden bir sistem olduğunu yavaş yavaş anlarlar, bu sistemin Türkiye’ye nasıl uygulanacağını düşüne düşüne, bir araya geldiklerinde vatanı birkaç kere kurtarırlar. 
     
     4 ile 7 yıl arasında yaşayanlar "mankafalık"ın çok zeki bir kavram olduğunu artık anlamışlardır işini iyi yaptıkça ister mankafa ol, ister akıllı ol, sistem içinde yükselebileceğini, yükseldikçe de, mankafalığın mutluluk artırıcı bir özellik olduğunu anlarlar. Türkiye’nin, mankafaları az olduğu için, krizlerden kurtulamadığını söylemeye başlarlar. 
     
     7 ile 10 yıl Amerika’da yaşayan Türkler, artık Türkiye’nin kurtulamayacağını anlamış, kendilerini kurtarmak için, para biriktirip zengin olmaya karar vermişlerdir. 
     Çünkü, önünde sonunda Türkiye’ye döneceklerdir, Türkiye’de yaşamak için para lazımdır. 
     
     YA 10 yıldan fazla Amerika’da yaşayanlar, onlar ne olacak 
     Levent Yanık, "Bilen varsa bana söylesin " diyor. 
     Söyleyelim 
     "Türkiye’ye gelsin, kurtarıcı olsun " 
     Kemal Derviş gibi... 
     
     
     







Zurnanın zırt dediği... 


Sola hediye... 


Mahcup bir girişim 


Feri sönmüş yıldızlar 


Kimse kimseye güvenmiyor 


Erkek olmanın yolu, kadın olmamaktan geçer 


Amerika’daki Türkler ve mankafalar... 


Günbatımı Hasankeyf 


Sait Faik’in Sinağrit Baba’sı Derviş mi 


Siyaset bitti Şimdi "Tepki Oyu Havaları" 


Derviş’li CHP borç ve faiz çıkmazını aşabilir mi 


İstanbul’da çöp, elektrik oluyor 


Derviş sınandı, sıra CHP’de... 


</TEXT>
</DOC>
