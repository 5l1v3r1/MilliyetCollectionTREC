<DOC>
<DOCNO> 102858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/ayas.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık suçu patlattı 
</HEADLINE>
<TEXT>
Arjantin’de kimse güvende değil 
Ekonomik krizle dibe vuran’ Arjantin’de yeni suç modası Ekspres adam kaçırma’.. Bu yüzden zenginler, çip’ takmadan sokağa adım atmıyor... 
     DIŞ HABERLER SERVİSİ 

     Arjantin’de tüm dengeleri altüst edip ülke ekonomisiyle birlikte sosyal düzeni de tam anlamıyla dibe vurduran’ ekonomik kriz, kendine özgü yeni suç eylemlerini de beraberinde getiriyor. 
     İnsanların dükk nları yağmaladığı, birkaç kilo et için sokak ortasında canlı hayvanları elleriyle parçaladığı dehşet görüntülere sahne olan ülkede, son aylarda yeni bir suç yöntemi’ moda oldu. Arjantin güvenlik yetkililerinin Ekspres adam kaçırma’ olarak niteledikleri bu yöntem, ağırlıklı olarak zengin olduğunu belli edenlere’, yani Mercedes, BMW gibi lüks ve pahalı arabalarla dolaşanlara, iyi ve pahalı giyinenlere yönelik. 
     
Şimdiden 170 vaka var      Zengin’ bulunduktan sonra, Ekspres adam kaçırma’ şöyle işliyor. 
     Bu zengin, önü kesilerek silah zoruyla kaçırılıyor. Hemen yakınları aranıyor ve zenginin hayatına karşılık, birkaç saat içinde yükte hafif pahada ağır’ verebilecekleri ne varsa o isteniyor. Genellikle birkaç yüz doları geçmeyen fidye alındıktan sonra da kaçırılan zengin kurban’ hemen bırakılıyor. Böylece olay, zengin yakınlarının polise gidip yakınını kaybetme riski almadan birkaç yüz dolar verip kurtulduğu bir eylem haline geliyor. Yılbaşından bu yana 170 ekspres adam kaçırma’ vakası yaşandığını açıklayan Arjantinli yetkililer, her gün birkaç banka soygununun yaşandığı ülkede silah satışlarının da geçen yıldan bu yana yüzde 50 arttığını bildiriyor. 
     
Cinayetler de patladı’      Cinayet oranlarındaki yüzde 30’luk artış da, ülkede artık can güvenliği kalmadığını gösterdi. 
     Varlıklarını korumayı başaran zengin insanların evlerine kurşun geçirmez camlar taktırdıklarını, arabalarını zırhla kaplattıklarını, kaçırılmaları durumunda uydu aracılığıyla bulunmalarını sağlayacak mikroçipleri elbiselerine yerleştirdiklerini de belirten yetkililer, özel okullarda da öğretmenlerin zengin’ öğrencilerinden, durumlarını belli edecek giysilerle okula gelmemelerini istediğini söylüyor. 
     



 YAŞAM 
























</TEXT>
</DOC>
