<DOC>
<DOCNO> 112584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/soneko07.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Nevşehir'de yem bitkileri üretimi gelişiyor 
</HEADLINE>
<TEXT>

     Nevşehir'de, Tarım İl Müdürlüğü tarafından yem bitkilerini geliştirme ve yaygınlaştırma çalışmalarından önemli başarılar elde edildiği belirtildi. 
     Tarım İl Müdürü Mustafa Titrek, yaptığı açıklamada, Nevşehir'de, çiftçileri yonca, korunga, fiğ, Macar fiği, silajlık mısır gibi yem bitkileri ekimi ve yararları konusunda bilgilendirme çalışmaları yaptıklarını belirtti. 
     Hayvancılıkta yemin önemli girdilerden birisi olduğunu vurgulayan Titrek, Nevşehir'de 2000 yılında bin 127 dekarlık alanda yapılan yem bitkileri üretiminin, 2001 yılında 6 bin 247 dekara, 2002 yılında da 15 bin 475 dekara çıkarıldığını kaydetti. 
     Türkiye'nin önemli ölçüde yurtdışından ithal ettiği yem bitkilerini, artık üreticilerin kendi imkanlarıyla yetiştirir hale geldiğini ifade eden Titrek, yem bitkileri yetiştiriciliği ile ekili tarım alanlarının sayıca artırılmasının yanında, hayvancılık alanında maliyetin de önemli ölçüde düşüş gösterdiğini ve toprağın organik maddeye olan ihtiyacının da giderildiğini söyledi. 
     Titrek, Nevşehir'de 2003 yılında yem bitkileri üretim alanını 40 bin dekara çıkarmayı hedeflediklerini de bildirdi. 
     





</TEXT>
</DOC>
