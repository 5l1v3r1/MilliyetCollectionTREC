<DOC>
<DOCNO> 130757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/soneko16.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi, önceki kapanışa göre 41.26 puan artışla, 1. seansı 10,453.99 puandan tamamladı. Hisse senetleri ortalama yüzde 0.40 prim yaptı. 
     Haftanın ikinci gününde, IMF görüşmelerini bekleyen piyasanın Irak tedirginliğinin de etkisiyle temkinli hareket ettiği gözlendi. 1. seansta önce 10,300-10,400 aralığında yatay seyreden endeks, alımların ardından 10,400-10,500 aralığına yükseldi. 
     Endeks seansa 17.00 puan kayıpla 10,395.73 puandan başladı. Yaklaşık 250 puanlık bir bantta sıkışık seyir izleyen endeks, seansın ilk yarısını 58.21 puan kayıpla 10,354.52 puandan geçti. Borsa'da, endeks en düşük 10,259.25, en yüksek de 10,504.93 puanı gördü. 
     Seans kapanışında mali endeks 13.52 puan artışla 12,917.20 puana, sanayi endeksi 74.33 puan artışla 10,076.55 puana ve hizmetler endeksi de 58.05 puan artışla 6,938.11 puana yükseldi. 
     Böylece, önceki kapanışa göre mali grup hisseler ortalama yüzde 0.10, sanayi grubu hisseler ortalama yüzde 0.74 ve hizmetler grubu hisseler de ortalama yüzde 0.84 oranında değer kazandı. 
     İşlem gören toplam 281 hisse senedinden 152'si değer kazanırken, 47 hisse senedi değer kaybetti. 82 hissenin fiyatında ise değişiklik olmadı. 
     Seansta, 160 trilyon 409 milyar 178 milyon liralık işlem hacmi oluştu. 
     İş Bankası C , Garanti Bankası, Petkim, Turkcell ve Yapı Kredi Bankası en yoğun işlem gören hisseler oldular. 
     





</TEXT>
</DOC>
