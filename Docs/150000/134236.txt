<DOC>
<DOCNO> 134236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/yasam/yas07.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki ağladı 
</HEADLINE>
<TEXT>

Kömür sobasından sızan gazdan zehirlenen 7 kişilik aileyi, 40 günlük İlhan’ın ağlaması ölümden kurtardı 
     DİNÇER ŞEREF İstanbul 

     Küçükçekmece’de kömür sobasından sızan gazdan zehirlenen Kaya ailesini, uzun süre ağlayarak komşularının uyanmasına neden olan 40 günlük bebek İlhan kurtardı. Hastaneye kaldırılan aile fertlerinden iki yaşındaki Emre hayatını kaybederken, beşi tedavi altına alındı. 
     Altınşehir’de bir gecekonduda oturan İsmail 36 ve Emine Kaya 34 çifti, çocukları Melike 4 , Ülker 3 , Emre 2 , İlhan ile İsmail Kaya’nın kız kardeşi Yeter Kaya 18 , kömür sobasının yandığı odada uykuya daldı. Sobadan sızan gazdan etkilenen aile fertleri, henüz 40 günlük olan İlhan’ın ağlamasını duyamadı. 
     
     Emre can verdi 
     Komşuları İlhan’ın uzun süre susmaması ile Kaya ailesinin kapısını çaldı. Bir yanıt alamayınca yedek anahtarla içeriye giren komşuları tarafından baygın halde bulunan yedi kişiye ilk müdahale Özel Kent Hastanesi ile Tepe Polikliniği’nde yapıldı. Ancak Emre doktorların tüm çabasına rağmen kurtarılamadı. 
     Bu arada, Bursa’da iki gündür etkili olan lodosun etkisiyle kömür sobalarından çıkan karbonmonoksit gazından 127 kişi zehirlendi. 
     



 YAŞAM 
















</TEXT>
</DOC>
