<DOC>
<DOCNO> 103208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/son/sontur10.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 6 ayda yaklaşık 4 milyon Euroluk reklam verdi 
</HEADLINE>
<TEXT>

     Dünya seyahat endüstrisinde yaşanan krize rağmen, tüm öngörülerin aksine turizmde büyümeyi sürdüren Türkiye, Almanya'da, televizyonlara 3 milyon 900 bin euro tutarında reklam vererek, Alman televizyonlarına reklam veren turizm ülkeleri arasında ilk sırayı aldı. 
     Almanya'nın en önemli seyahat dergisi FW tarafından yapılan ve www.turizmgazetesi.com'da yayınlanan bir araştırmaya göre, Türkiye, bu yılın ilk 6 ayında Alman televizyonlarına verdiği reklam harcamasını, geçen yılın aynı dönemine oranla yüzde .5 oranında ardırdı. Mısır ise geçen yılın aynı dönemine göre reklam harcamasını en çok artıran ülke oldu. Televizyon reklamı harcamasını, geçen yılın ilk 6 ayına göre yüzde 62,3 oranında artıran Mısır, 3 milyon 800 bin euro reklam gideriyle Türkiye'nin gerisinde kaldı ve ülke bazında ikinci sırada yer aldı. 
     
     NECKERMAN ARTIRDI, TUI DÜŞÜRDÜ 

     Almanyanın önde gelen televizyon kuruluşları olan ARD, DSF, Kabel1, MTV, N24, N-TV, Neun Live TM3 , Pro 7, RTL, RTL2, Sat 1, Super RTL, Viva, Vox ve ZDFde yayınlanan turizm ve seyahat reklamlarında, firma bazında ise ilk sırayı 6.5 milyon euroluk harcama ile Neckermann aldı. Neckermann'ın geçen yılın ilk altı ayında yaptığı TV reklam harcaması 5.3 milyon euroydu. 
     Firma bazında ikinci sırayı ise reklam harcamasını yüzde 18 oranında azaltmasına rağmen, Disneyland Paris aldı. Disneyland Paris, 2002'nin ilk altı ayında Alman televizyonlarına 5 milyon euro tutarında reklam verdi. 
     Almanya'nın en büyük tur operatörü olan TUInin ise aynı dönemde televizyonlara verdiği reklam harcamasını azaltarak, televizyon reklamı harcama tutarını 4 milyon 300 bin euro'dan, 4 milyon 100 bin Euro'ya düşürdü. 
     





</TEXT>
</DOC>
