<DOC>
<DOCNO> 113488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo14.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami Mandıralı, Dubai yolunda... 
</HEADLINE>
<TEXT>

     Ankaragücü ile sözleşmesini fesheden Hami Mandıralı, sarı-lacivertli kulüpte sözleşmesini feshederek en doğru kararı verdiğini söyledi. 
     Hami Mandıralı,yaptığı açıklamada, Ankaragücü'nde bazı sorunlar yaşadığını, ancak karşılıklı anlayış içinde kulüpten ayrıldığını belirtrek ''Sözleşmeyi feshederek en doğru kararı verdim'' dedi. 
     Hami, yurtiçinde yalnızca Sakaryaspor'da forma giyebileceğini, yurtdışında ise FIFA kurallarını kabul eden ülkelerle anlaşma yapmasının mümkün olmadığını ifade ederek, ''Dubai'den 1-2 takımdan teklif var. Ankara'dan da uçakla 3-4 saat uzaklıkta bir ülke. Birkaç gün içinde bu transfer netlik kazanacak'' diye konuştu. 
     





</TEXT>
</DOC>
