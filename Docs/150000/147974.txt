<DOC>
<DOCNO> 147974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/ekonomi/aeko.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
1.6 milyar değil, 700 milyon dolar geliyor 
</HEADLINE>
<TEXT>
IMF güvenemedi parayı taksitlendirdi 
IMF, AKP Hükümeti’nin harcamalarını daha sıkı kontrol edebilmek için dördüncü gözden geçirmenin sonucu olarak vermesi gereken 1.6 milyar doların 700 milyon dolarını şimdi diğerlerini taksitle verme kararı aldı 
     ANKARA Milliyet 

     Hükümet ile IMF arasındaki güven bunalımı dördüncü gözden geçirmenin sonucuna da yansıdı. Türkiye, gözden geçirme sonucunda 1.6 milyar dolar yerine 700 milyon dolar alacak. Bu yılın sonuna kadar da, dört gözden geçirme daha yapılacak. Bu gelişme IMF’nin hükümetin ekonomik programın uygulamaktaki kararlılığını daha yakından takip etmeye karar verdiği yorumuna neden oldu. 
     Bu arada IMF İcra Direktörleri Kurulu, niyet mektubunu 18 Nisan’da yapacağı toplantıda görüşecek. 
     Devlet Bakan Ali Babacan, Hazine Müsteşarı Faik Öztrak ve Merkez Bankası Başkanı Süreyya Serdengeçti ile birlikte dün bir basın toplantısı düzenleyerek, niyet mektubu ve IMF ile ilişkiler hakkında bilgi verdi, Babacan, ilk başta Hazine’nin finansman ihtiyacının dördüncü çeyrekte daha yoğun olacağı için 1.6 milyar doları bir seferde almak istemediklerini söyledi. Daha sonra ise bu karara IMF ile yapılan müzakereler sonucunda varıldığını kabul etti. 
     
     Dilimler de küçüldü 
     Türkiye’nin normal takvime göre 2002 yılında alması gereken 1.6 milyar dolar AKP hükümeti ile müzakerelerin uzaması nedeniyle 2003’e sarktı. Bu durumda programın biteceği 2004 yılı sonuna kadar IMF’den alınacak toplam kaynak yaklaşık 4 milyar dolar oldu. 700 milyon dolar hariç tutulduğunda geriye kalan kaynak 2004 yılının sonuna kadar yapılacak yedi gözden geçirmede 500’er milyon dolarlık dilimler halinde verilecek. Gözden geçirmelerin dördü bu yıl, üçü de 2004 yılında başlamış olacak. Babacan, bundan sonraki ilk gözden geçirmenin haziran ayında tamamlanacağını söyledi. 
     Öte yandan Hazine yetkilileri, 1.6 milyar dolarlık kredi diliminin küçülmesine rağmen bundan sonra verilecek dilimlerin miktarının ve sıklığının arttığına dikkat çekti. Bunun IMF kredisinin faiz yapısının Türkiye açısından olumlu bir biçimde değişeceğine belirten yetkililer, Hazine’nin borçlanması açısından olumlu olacağını söylediler. 
     
Babacan Üç mektup birden imzaladık      IMF’ye gönderilen mektubun yanı sıra Dünya Bankası ile de bir yıldır kullanılmayan mali sektör uyum ve ekonomik reform kredilerine ilişkin iki mektubun imzalandığını söyleyen Babacan, gelecek iki yıl boyunca iki kurumdan gelecek toplam kaynağın 5.2 milyar dolar olduğunu söyledi. Babacan, "Neredeyse yeni bir dönem açılıyor. 2004’ün sonuna kadar devam edecek yeni bir program başlıyor" diye konuştu. 
     Görüşmelerin uzamasının en önemli nedenin hükümetin bakış açısının mektuplara yansıtılması gerekliliği olduğunu söyleyen Babacan, "Bizim yeni bakış açımızın bu programa, niyet mektuplarına yansıması bizim açımızdan önemli. Bu yüzden müzakereler daha uzun sürdü" dedi. Babacan, şunları söyledi 
     "Ekim’de tamamlanması gereken 4. gözden geçirme çok farklı bir şekil aldı. Bizim Acil Eylem Planı ile ortaya koyduğumuz, önümüzdeki bir yılı kapsayan çok önemli adımlarımız da var. İmzaladığımız mektuplar Acil Eylem Planı ile tam olarak örtüşüyor." 
     Bu arada gazetecilerin 1.6 milyar dolarlık kredi miktarının değişmesi yönündeki soruları üzerine Babacan, "Önemli olan gelecek rakamın miktarının değil, ekonomik programanın kararlılıkla ve açıklıkla uygunlanmasıdır. Programda kilit nokta budur" dedi. 
     
Tarih tarih söz verildi      Babacan, basın toplantısında IMF ve Dünya Bankası’na verilen taahhütler hakkında da bilgi verdi. Babacan’ın anlattığı düzenlemelerin IMF’nin ekonomik program doğrultusunda eylül ayından bu yana istediği düzenlemeler olduğu sadece tarihlerin ileriye atıldığına dikkat çekti. Yapılacak düzenlemeler şöyle 

</TEXT>
</DOC>
