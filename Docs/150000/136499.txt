<DOC>
<DOCNO> 136499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/ekonomi/eko04.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol son 26 ayın en yükseğinde 
</HEADLINE>
<TEXT>

Irak’a ait endişelerin giderek artması, Batı Teksas ham petrolün varil fiyatını 35.6 dolara çıkarttı 
     Usame Bin Ladin olduğu sanılan bir kişinin daha önce banda kaydedilmiş uyarısı ve Irak’a dair endişelerin artması, petrol fiyatlarının son 26 ayın en yüksek düzeyine çıkmasına neden oldu. Bin Ladin’in kasedinin ortaya çıkışının, El Kaide ve Irak yönetimi arasında ittifaka dair yeni bir kanıtı olarak görülmesi üzerine, Singapur borsasının dünkü kapanışında Batı Teksas ham petrolünün varil fiyatı 16 sent artışla 35 dolar 60 sente çıkıp son 26 ayın rekorunu kırdı. Londra’daki bir borsacıya göre, Bin Ladin’in kasedinin yayınlanması, ABD Başkanı George Bush’un terörizmle mücadeleye devam edeceğini gösteriyor ve piyasalardaki belirsizliği güçlendiriyor. 
     
     Dolar zayıfladı 
     ABD Merkez Bankası FED Başkanı Alan Greenspan’in ABD Senatosu Bankacılık Komitesi’nde yılda sadece iki kez yaptığı konuşmasının dün geceki kısmında, jeopolitik endişelerin Amerikan şirketlerinin yatırım harcamalarına ’çok büyük engeller’’ oluşturduğuna değinmesi doları zayıflattı, Japon borsa uzmanınlarına göre, Greenspan’in konuşması, Irak meselesi halledildiğinde ABD’nin bütçe açıklarının ekonomi ve dolar için endişe kaynağı olacağına dikkat çektiler. 
     



 EKONOMİ 



















</TEXT>
</DOC>
