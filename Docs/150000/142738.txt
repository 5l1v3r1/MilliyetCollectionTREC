<DOC>
<DOCNO> 142738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur05.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç keyfi asansöre takıldı... 
</HEADLINE>
<TEXT>

     Bursa'nın merkez Osmangazi İlçesi'nde, Beşiktaş ve SS Lazio arasında oynanan UEFA Kupası Çeyrek Final karşılaşmasını izlemek için evinden getirdiği televizyonu işyerine götüren genç, bindiği asansör kabininin 2. kattan düşmesi sonucu yaralandı. 
     Alınan bilgiye göre, Fevzi Çakmak Bulvarı'ndaki bir pasajın 2. katında bulunan elektronik mağazasında çalışan 22 yaşındaki Ergin Kurtul, SS Lazio-Beşiktaş maçını seyretmek için evinden getirdiği televizyonla asansöre bindi. 
     Kurtul, asansör kabinini taşıyan tellerin, 2. kata geldiği sırada bir anda kopması sonucu kabinle birlikte düştü. Düşme sonucu yaralanan genç, çığlıklar atarak çevredeki vatandaşlardan yardım istedi. 
     Pasajda bulunan diğer çalışanların ihbarı üzerine olay yerine itfaiye ekipleri, asansör kabinine ancak duvarları balyozla kırarak ulaşabildi. Uzun süreli çalışmalar sonucunda yaralı kurtarılan gencin, kendisini kurtaran itfaiye ekibine ilk olarak maçın sonucunu sorduğu öğrenildi. 
     





</TEXT>
</DOC>
