<DOC>
<DOCNO> 100894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/spor/spo08.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Elvan’a talih kuşu kondu 
</HEADLINE>
<TEXT>

Etiyopya asıllı atletimiz, Avrupa Şampiyonası’na katılımın azlığı nedeniyle direkt final koşacak 
     AVRUPA Atletizm Şampiyonası’ndaki madalya umudumuz Elvan Abeylegesse kürsüye çok yaklaştı. Etiyopya asıllı atletimiz, katılımın azlığı nedeniyle direkt final koşma şansını yakalarken, ikinci müjde favorilerden İngiliz Paula Radcliff’in çekilmesiyle geldi. Bayanlar 10 bin metrede Avrupa rekoru kırarak şampiyon olan Radcliffe, 5 bin metrede yarışmayacağını açıkladı. Final yarın 17.15’te koşulacak. 
     MADALYA beklediğimiz Süreyya Ayhan, sakatlığı nedeniyle uzun süre ayrı kaldığı pistlere bugün 1500 metre seçmeleriyle dönüş yapacak. Ayhan, güçlü rakipleri arasından sıyrılarak, finale çıkabilme mücadelesi verecek. Süreyya Ayhan’ın dışında bayanlar gülle atmada Sevda Kalkan, bayanlar yüksek atlamada ise Candeğer Kılınçer Avrupa Şampiyonası’ndaki sınavlarına bugün çıkacak diğer iki atletimiz olacak. 
     
Yürüyüşte rekor      AVRUPA Şampiyonası’nda Polonyalı Robert Korzeniowski, 50 kilometre yürüyüşte 3 saat 36 dakika 39 saniyelik derecesiyle rekora ulaştı. 100 metre erkeklerde İngiliz Dwain Chambers 9.96, bayanlarda ise Yunan Ekaterini Thanou 11.10 ile altına ulaştı. 200 metre seçmesinde Yunan Kederis, 20.55’lik derecesiyle, Nijeryalı Obikwelu’yla birlikte en iyi dereceyi koştu. 
     



 SPOR 
























</TEXT>
</DOC>
