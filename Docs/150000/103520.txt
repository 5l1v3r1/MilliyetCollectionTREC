<DOC>
<DOCNO> 103520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yazar/sazak.html </URL>
<DATE> 2002/08/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’li CHP seçeneği 
</HEADLINE>
<TEXT>

     CHP’ye katılma kararı alan Kemal Derviş, bugün Atatürk’ün partisinin rozetini takıyor. Derviş’li CHP, 3 Kasım seçimlerinde iktidar adayı olabilecek mi 
     Deniz Baykal, Yeni Türkiye’ye yakın göründüğü günlerde bile Derviş’li CHP’nin seçimden birinci parti çıkacağına’ inanıyordu. Kemal Derviş ise ancak solda birliktelik’ halinde seçmenin karşısına güçlü bir seçenek sunulabileceği düşüncesindeydi. Bu amaçla İsmail Cem’i ittifak’a zorladı, Baykal’la buluşturmaya uğraştı. Olmadı. Son bir çabayla Ecevit’e yöneldi. DSP liderine aile reisi’ olduğu solun geleneksel partisi CHP’de onursal başkanlık önerildi. 
     Derviş’in Ecevit ısrarına Deniz Baykal da medya yoluyla katıldı. Ancak televizyondan verilen mesajlar DSP’de tepkiyle karşılaşınca son kapı da kapanmış oldu. 
     Baykal ve Derviş, sonunda Çevre Sokak’taki CHP adresinde buluştular. 
     Aslında bu buluşmaya taraflar yabancı’ değildi. Derviş, Dünya Bankası’nda görevli iken Deniz Baykal ile görüşüyordu. CHP’nin baraja takıldığı 1999 seçimlerindeki adaylık’ önerisine evet’ dese Kemal Derviş de Turgut Özal’ın 1977 seçimlerine MSP İzmir adayı olup kaybetmesine benzer bir siyasi kaderle karşılaşacaktı. Özal o seçimi kazansaydı, 12 Eylül 1980’deki askeri darbe sırasında milletvekili olacağı için siyasetten yasaklanacaktı. 
     12 Eylül süreci Özal’ın yolunu açtı. 
     Derviş’in yıldızı 2001 Şubat kriziyle parladı. Siyasetin en güçlü aktörü haline geldi. 
     Washington’da Dünya Bankası’ndaki görevi sırasında Derviş, kendisini Türkiye’de göreve çağıran Başbakan Ecevit’ten önce Baykal ile görüşüyordu. Nitekim YTP ile yola çıkıp CHP’de karar kıldı. Söz verdiği ekipten koptu Kemal Bey. Gönlüm CHP’den yana’ diyerek Baykal’ı seçti. Gelişmelerin hızı bu sürecin ABD gezisi öncesinde yapılan Deniz Baykal ziyaretinden itibaren planlandığı’ izlenimini uyandırıyor. Cem’in hataları da Baykal’ın işini kolaylaştırdı. 
     Derviş artık CHP’li. 
     Geleceğe bakmak gerekiyor. 
     Sorun, Derviş’li CHP’nin seçmen üzerinde ne ölçüde umut’ yaratabileceğidir. Gerçi, Derviş’i, Cumhuriyet tarihinin en ağır ekonomik bunalımının ardından, krizin siyasi sorumluluğunu paylaşan kadrolarla birlikte merkezde konumlandırmak yerine sosyal demokratlarla buluşturmak ileriye dönük heyecan açısından daha gerçekçidir. Ancak CHP’nin bu nedenle handikapı da olacaktır. IMF ve Dünya Bankası politikalarının yoksullaştırdığı, işsiz güçsüz bıraktığı, tarımda büyük zarara uğrattığı kitleler Derviş’in gelişini yadırgayacak. 
     Baykal ve Derviş CHP’yi AKP karşısında iktidar seçeneği yapmayı düşünüyorlarsa, nasıl bir programla, kadro ve ilkelerle yola çıktıklarını iyi anlatabilmeli. 
     Seçmen, 3 Kasım’da nasıl bir Türkiye’de yaşayacağını, kendi yaşamında ne değişeceğini göremezse ne Derviş’in peşinden gider ne de CHP’nin. 
     Bu devirde kimse oyları cebinde saymasın 
     
     







Merkez sağ, AKP ve CHP 


Hoppaaa... 


Ekonomi masası 


Yeni hükümet söylentileri var’ 


Kayıt soygunu üniversiteye de sıçradı 


Siyasette sosyoloji gerek 


Lobi yapma zamanı 


Derviş, Baykal, Cem ve Raşomon gerçeği.. 


Gazetecilik hik yeleri 


Derviş’li CHP seçeneği 


CHP’li Derviş’e Baykal’lı yorum ve tepki 


Ortalamanın faşizmi ve Makbule 


Seviyeli birliktelik 


</TEXT>
</DOC>
