<DOC>
<DOCNO> 127865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/guncel/gun04.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine kar geliyor 
</HEADLINE>
<TEXT>

Aralık ayında Türkiye’yi perişan eden kar yağışı, yeni yılla birlikte yeniden tüm yurdu etkisi altına alacak. Hava sıcaklıklıkları 10 - 15 derece düşecek 
     ASLI ÖKTENER İstanbul 

     Yeni yılla beraber kar ve soğuk hava tekrar geri geliyor. Meteoroloji Genel Müdürlüğü’nden yapılan açıklamada, Türkiye’nin yeni yılla birlikte Balkanlar’dan gelen yeni bir soğuk ve yağışlı havanın etkisine gireceği belirtildi. Alınan bilgilere göre, hava sıcaklıkları bugünden itibaren Marmara’dan başlayarak 10 - 15 derece düşecek. Hava sıcaklıkları yılın ilk haftasında mevsim normallerinin altında seyredecek ve soğuk ve yağışlı hava tüm yurtta etkili olacak. 
     
     İstanbul 4 - 8 derece 
     Yeni yılın ilk gününde Trakya’da yoğun kar yağışının görülecek Kuzey Ege, Batı Karadeniz ve İç Anadolu’nun kuzeyinde de yoğun yağış kuvvetli poyrazla birlikte etkili olacak. Kar yağışı, yarından itibaren de yurdun iç ve doğu bölgelerine kayacak. Yılın ilk günü Ankara ve İstanbul’da hava sıcaklığı 4 ila 8 derece arasında olacak ve karla karışık yağmur görülecek. İzmir yağmurlu, Adana ve Antalya sağanak yağışlı, doğu bölgelerimizdeki iller ise bulutlu geçecek. 
     
     Semtlere göre hava tahmini 
     2003’te devreye girecek yeni bir projeyle semt bazında hava tahmini yapılabilecek. "Türkiye Acil Sel ve Deprem Önleme" projesi çerçevesinde Japonya’dan getirilecek olan üç hava radarı ve 206 adet otomatik meteoroloji ölçüm istasyonu İstanbul, Zonguldak, Balıkesir’e yerleştirilecek. Radarlar, bulutları takip ederek tahmin yapacak. 
     



 GÜNCEL 

















</TEXT>
</DOC>
