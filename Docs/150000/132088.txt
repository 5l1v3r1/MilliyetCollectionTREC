<DOC>
<DOCNO> 132088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/guncel/gun08.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP statükocu ve muhafazak r mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Uluslararası İlişkiler Uzmanı Doç. Dr. Fuat Keyman, AKP’ye seçim başarısını kazandıran toplumla bağ kurma olgusunu, CHP’nin yakalayamadığını söyledi. CHP’nin soldaki boşluğu doldurması için yüzünü topluma dönmesi gerektiğini belirten Keyman, "Bunu yapamazsa muhalefetin de adresi olamaz" dedi. CHP’yi sistemin "garantör partisi" olarak tanımlayan Keyman’ın "CHP fazla statükocu, h l devlet eksenli politika yapıyor, suskun ve muhafazak r" yönündeki sözleri tartışma yarattı. 
     
     Prof. Alpaslan Işıklı Ankara Ü. Siyasal Bilgiler Fak. 
CHP, Özal çizgisinde      Neoliberalizm, özünde 19. Yüzyıl vahşi kapitalizminin büyütülmesinden başka bir şey değildir. Dolayısıyla ülkemizde Kemalizmin halkçı ve devletçi modelini, statükocu ve hatta dinozorca bir uygulama olarak nitelendiren, daha ileri bir çözümmüş gibi neoliberalizme sarılanların tutumunu anlamak zordur. Şimdi CHP’nin katıksız bir neoliberal politika ve program benimsediği ortada iken, CHP’yi statükocu olarak nitelendirmek gerçeklerle bağdaşmaz. CHP, 1923 - 1938 döneminde devletçi ve halkçı politikasıyla cumhuriyet tarihinin en parlak ekonomik ve sosyal başarılarını sağlamıştır. Bugün ise CHP, Özalcı çizginin sadık bir izleyicisidir. CHP devletçi olduğu için kaybetmiştir demek gerçeklerle bağdaşmaz. 
     
     Can Paker TESEV Başkanı 
Devletçiler kaybetti      Toplum odaklı katılımı desteklemeyen hiçbir parti 1950’den bu yana seçmenin tercihi olmadı. Devlete yakın gibi gözüken partiler daima tercih edilmeyen partiler oldu. Önceleri topluma yakın olup da sonradan devlete yakın olan partiler de oy kaybetmiştir. Dolayısıyla bu durum sadece CHP’ye özgü bir şey değildir, Türk seçmenin davranışıdır. Halk, askeri müdahalenin tercih ettiği partilere ve statükonun partilerine oy vermemiştir. Örneğin AP de, ANAP da bu nedenle oy kaybetmiştir. Oy alan partiler kitlelere yakın durmayı beceren partilerdir. Türk seçmeni 1950’den beri böyle bir davranış içerisinde. "1950’de İsmet Paşa zamanında CHP neden iktidarı kaybetti ", oradan başlamak lazım. 1950, 1960, 1970, 1980’de de aynı davranışı görebilirsiniz. 
     
     Mehmet Sevigen CHP Genel Başkan Yrd. 
Halkın partisiyiz      Biz Türkiye’nin partisiyiz. CHP halka en yakın partidir. Solda boşluk da yoktur. Solun tek temsilcisi CHP’dir. CHP önce insan, önce halk diyen bir partidir. Biz insanın ırkına, rengine, diline, dinine bakmayan bir partiyiz. "İnsan devletin değil, devlet insanın emrinde olacak" dedik. Bu doğrultuda çaba sarf ettik. Biz vatandaşın da hükümeti olsun dedik. Toplum bize bu seçimde muhalefet görevi verdi. Diğer bütün partileri tasfiye etti. Bizi de vatandaşın temsil gücü olarak gördü. Yüzde 20 oy alan bir parti halktan kopuk olur mu Milletvekillerimize bakın hepsi halkın içinden gelen insanlardır. Dolayısıyla "CHP fazla statükocu ve muhafazak r" şeklindeki açıklamayı talihsizlik olarak değerlendiriyorum. 
     
     Mehmet Bölük Eski CHP İstanbul İl Bşk. 
Devletin garantörüyüz      Ulusal bağımsızlıktan yana olmak, ülkenin çıkarlarından yana bir politika izlemek, statükocu bir yapılanmayla açıklanamaz. Ama Cumhuriyet Halk Partisi'nin eleştirdiğim yönü reflekslerinin zayıf olması. Halkın sorunlarından CHP’nin koptuğu doğru. CHP bu noktada yanlış yapıyor. Herkes CHP’nin devletçiliğini öne çıkartıyor ama halkçılığını öne çıkartmıyor. Devlete sahip çıkacağız ama halkçılığı da bırakmayacağız. CHP’nin özelliği halkın beklentileriyle ilgili yaklaşımlarındadır. Eğer halkın sorunlarından koparsanız solda boşluğu dolduramazsınız. AKP sol söylemlerle iktidar oldu. Bizim tabanımıza vermemiz gereken mesajları o verdi. Yanlışımız burada, Ayrıca CHP laik, demokratik, sosyal hukuk devletinin garantörüdür, sistemin değil. 
     



 GÜNCEL 


















</TEXT>
</DOC>
