<DOC>
<DOCNO> 111368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sontur23.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "ABD'nin üs talebi yok" 
</HEADLINE>
<TEXT>

     Başbakan Bülent Ecevit, ABD'nin Türkiye'den üs istemediğini bildirdi. Ecevit, Kürt parlemetnosunun bir "devlet parlamentosu" olarak kabul edilemeyeceğini vurguladı. 
     Başbakan Bülent Ecevit, "Binlerin Türküsü" konserine katılmak üzere İstanbul'a hareketinden önce Esenboğa Havaalanı'nda gazetecilerin sorularını yanıtladı. Ecevit, ABD'nin Irak harekatı için Türkiye'den İncirlik üssüyle ilgili bir talebi olup olmadığının sorulması üzerine, "Hayır üs talebi yok" dedi. Ecevit, Cumhurbaşkanı Ahmet Necdet Sezer başkanlığındaki toplantının, ABD'nin Irak'a askeri müdahalesine yönelik her türlü olasılığı değerlendirme ve hazırlık yapma gereksiniminden yapıldığını bildirdi. Ecevit, Genelkurmay ve Dışişleri Bakanlığı'nın bu konu hakkıda sürekli işbirliği içinde çalışma yaptıklarını, Cumhurbaşkanı Sezer'in de konuyla yakından ilgilendiğini kaydetti. Toplantıda bir askeri harakat olasılığı ile ilgili her konunun incelenmesinin gayet doğal olduğunu vurgulayan Ecevit, ABD'nin hangi ayrıntılara önem veridiğinin henüz ortaya çıkmadığını belirtti. Ecevit, ABD yönetimi ve Bush'un askeri hareketa kararlı görünmekle birlikte, henüz ayrıntılı bir planlama yapmadıkları izleniminde olduğunu söyledi. 
     Ecevit, "ABD'nin üs talebi olursa Türkiye'nin tavrı ne olur" sorusuna karşılık ise, "Onu düşünürüz" yanıtını verdi. 
     
     "ABD'DEN ZARARIMIZ İÇİN TALEBİMİZ OLUR" 
     Başbakan Ecevit, Irak'a bir harekat nedeniyle Türkiye'nin bölgeye asker gönderme kararı vermesi için "Meclis onayının mı, Bakanlar Kurulu kararının mı" gerektiğini sorulması üzerine, bunların düşünülmesinin bile sakıncalı olduğunu belirterek, bunun toplumda tedirginlik yaratacağını ve ekonomiyi olumsuz yönde etkileyeceğini bildirdi. Ecevit bir başka soru üzerine de bütün ABD'li yöneticilere, bir operasyandan Türkiye'nin uğrayabileceği olumsuz etkiler konusundaki görüşlerin iletildiğini belirterek, "Kuveyt harekatından sonra Türkiye'ye yapılması vaadedilmiş olan katkılar çok sınırlı bir ölçüde yerine getirildi. Gene Türkiye ekonomisine ek yük teşkil edebilecek bir hareket olursa, elbette Türkiye'nin uğrayacağı zaralarının karşılanması için gerekli gerekli girişimleri yapma kararlılığı içindeyiz" diye konuştu. 
     
     "GEREKİRSE ÖNLEM ALIRIZ" 
     Başbakan Ecevit, Kürt parlamentosunun toplanması ile ilgili bir soru üzerine, bu konudaki tavrın net olduğunu söyledi. Ecevit, "Kuzey Irak'taki Kürt parlamentosunun ne amaçla açıldığını önümüzdeki günlerde, haftalarda daha açık olarak göreceğiz. Bunu bir devleten parlamentosuymuyş gibi görüntü verilmesini asla kabul edemeyiz. Kaldı ki, zaten geride bıraktığımız yıllarda, ABD olmak üzere bazı batılı ülkelerin teşvikiyle bir kaç yıldır kullanılmayan parlamentonun yerel yönetimler parlamentosu değil, bir devlet parlamentosu gibi gösterilmek istendiği akla geliyor. 
     Çünkü bir takım somut adımlar atılmıştır, bunlar bizi rahatsız ediyor. Ama sürekli gözetim altında tutuyoruz. Eğer ileri gidilecek olursa bu konuda Türkiye elbette gerekli önlemleri alacaktır" diye konuştu. Ecevit, "Bir Kürt devletinin kurulması Türkiye için bir müdahale nedeni midir" sorusuna karşılık şu yanıtı verdi 
     "Bu kadar ayrıntılı varsayımlar üzerinde konuşmak istemem. Fakat hemen sınırlarımızın yanı başında böyle bir devlet kurulmasını kabul etmemiz mümkün değildir. Ama bu konuda almamız gereken önlemleri zamanı geldiğinde somut olarak açıklarız" 
     
     "DOSTÇA GÖRMEYİZ" 
     Ecevit, bazı AB ülkelerinden Kürt parlamentosuna gelen desteğe ilişkin bir soru üzerine de, "Ne niyetle, neyi amaçlayarak böyle bir mesaj günderdiklerini bilmiyorum. 
     Eğer bir ayrı devlet kurulması amaçlanarak böyle bir girişimde bulunulduysa, tabiki bunu dostça bir davranış olarak görmeyiz. Ama böyle bir niyet olduğunu sanmıyorum" diye konuştu. 
     





</TEXT>
</DOC>
