<DOC>
<DOCNO> 122912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/guncel/gun06.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Affedilen öğrenci başarısız oluyor 
</HEADLINE>
<TEXT>

Rektörler "Afla gelenler, diğer öğrencilerin önünü kapatıyor" 
     SİBEL KAHRAMAN İstanbul 

     Öğrenci affı yine gündem oluştururken, YÖK gibi, üniversite rektörleri de affa karşı çıkıyor. Yıllardır öğrenci aflarının çıkarıldığını ancak afla gelen öğrencilerin yine başarısız olduğunu belirten üniversite rektörleri, "Afla gelenler diğer öğrencilerin önünü kapatıyor" dediler. 
     Ankara Üniversitesi Rektörü Prof. Dr. Nusret Aras, affedilen öğrencilerin sınıfları doldurarak eğitime engel olduklarını savunarak, "Türkiye’de sürekli bir af durumu söz konusu. Afla gelenlerin çok küçük bir kısmı üst sınıfa geçme hakkı kazanıyor ya da mezun olabiliyor. Hatta bazı öğrenciler birkaç aftan yararlandıktan sonra mezun olmayı başarıyor. Bu öğrenciler arasında 20 yılda ancak mezun olanlar bile var" diye konuştu. 
     
     Dünyada yok 
     Dünyanın hiçbir yerinde öğrenciye af verilmediğini söyleyen Anadolu Üniversitesi Rektörü Prof. Dr. Engin Ataç da şöyle dedi "Şimdiye kadar çıkan aflarda da üniversiteye geri dönen öğrencilerin başarılarının yüzde birlerde kaldığını gördüğümüz için bu tür görüşleri desteklemiyoruz." 
     Trakya Üniversitesi Rektörü Prof. Dr. Osman İnci de "10 yıl açıkta kalan öğreAfla geri dönen öğrencilerden mezun olanların sayısı beşi geçmiyor. Son afta geri dönenler arasından sadece iki kişi mezun oldu" diye konuştu. 
     



 GÜNCEL 














</TEXT>
</DOC>
