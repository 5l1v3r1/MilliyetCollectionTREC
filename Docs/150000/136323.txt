<DOC>
<DOCNO> 136323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/soneko01.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mobilya ihracatı doludizgin... 
</HEADLINE>
<TEXT>

     Ege'den yapılan mobilya ihracatının 2002 yılında, önceki yıla göre yüzde 89 artarak, 10 milyon 805 bin dolara ulaştığı bildirildi. 
     Ege İhracatçı Birlikleri'nden yapılan açıklamaya göre, Ege Ağaç Mamulleri ve Orman Ürünleri İhracatçıları Birliği aracılığıyla yapılan mobilya ihracatı 2002 yılında, önceki yıla göre yüzde 89 artarak 10 milyon 805 bin 556 dolara ulaştı. Bu yılın Ocak ayında yapılan mobilya ihracatı ise geçen yılın aynı dönemine göre yüzde 65 artış gösterdi ve 1 milyon 73 bin 907 dolar olarak gerçekleşti. 
     Geçen yıl yapılan mobilya ihracatında en büyük payı 3 milyon 422 bin dolar ile oturma grupları aldı. Oturma gruplarını 1 milyon 886 bin dolarlık ihracat ile yemek odası takımları izledi. 
     Geçen yıl 57 ülkeye mobilya ihracatı yapılırken, bu yılın Ocak ayında mobilya ihraç edilen ülke sayısı 39 oldu. Bu ülkeler arasında ilk sırayı 220 bin dolar ile ABD alırken, İsrail 102 bin dolarla ikinci oldu. 
     





</TEXT>
</DOC>
