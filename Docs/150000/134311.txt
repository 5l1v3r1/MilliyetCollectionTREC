<DOC>
<DOCNO> 134311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/soneko35.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvancılıkta ithalatın tehlike olduğu öne sürüldü... 
</HEADLINE>
<TEXT>

     Türkiye Damızlık Sığır Yetiştiricileri Merkez Birliği Genel Sekreteri Fehmi Aksoy, Selet Engetre Süt ve Et Ürünleri Müdür Yardımcısı Murat Burgucu'nun "Canlı hayvan ithalatının zorunlu olduğunu" öne süren açıklamalarına yanıt verdi. 
     Aksoy, "son günlerde et fiyatlarının arttığı, dişi hayvanların kesime gittiği, kesilecek hayvan bulunamadığı gibi çeşitli söylentiler çıkartılarak ithalatın açılması için baskı oluşturulmaya çalışılmaktadır" dedi ve açıklamasını şöyle sürdürdü 
     "Et fiyatlarının 2002 yılı artış trendine bakılarak karar verildiğinde, 90’lık bir artışın olduğu gözlenmektedir ancak son 3 yıllık gelişmeye bakıldığında olagelen artış çok daha düşük düzeyde kalmaktadır. Özellikle 2001 yılında et fiyatlarında hiç artış olmamıştır. 
     Ayrıca dişi hayvan kesimi talepten değil, ülkemizdeki çiğ süt pazarında oluşan dengesizlikten kaynaklanmaktadır. Bu dengesizlik, damızlık hayvan talebini düşürmekte ve damızlık fazlası hayvanlar da bu olumsuzluk nedeni ile kasaba gitmektedir. Diğer yandan, ülkemizde son dönemlerde Bölgesel Kalkınma Projesi adı altında çeşitli projeler hazırlanarak damızlık hayvan ithalatı talepleri de artmıştır. 
     Tüm bu talepleri yapanların geçmişine bakıldığında, 1996 yılından önce canlı hayvan ithalatından rant sağlayan simsarlar oldukları görülecektir. Ayrıca bu kesimler hükümetlerin yeni kurulduğu dönemlerde bu taleplerini yinelemektedirler. 
     Biz üreticiler ithalat dönemindeki, özellikle Doğu Blok’u ülkelerinden gelen hayvanlarla getirdikleri ve işletmelerimize bulaştırdıkları hastalıkları unutmadık. Yetkililerin bu ithalat simsarlarını dikkate almayacağını umuyoruz." 
     





</TEXT>
</DOC>
