<DOC>
<DOCNO> 118494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sontur08.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı dozda eroin alınca öldü... 
</HEADLINE>
<TEXT>

     Eminönü'de, aşırı dozda eroin alan bir kişi öldü. 
     Bir ihbarı değerlendiren polis ekipleri, Kumkapı Merkez Mahallesi Işıl Sokak'taki boş bir binada Tayfun Mazlum'un 21 cesedini buldu. 
     Mazlum'un, koluna aşırı miktarda eroin enjekte etmesi sonucu öldüğü bildirildi. 
     Bu arada, Küçükçekmece Halkalı İstanbul Caddesi'ndeki bakkala giren 3 hırsız, polisin kendilerini fark etmesi üzerine, çalıntı olduğu belirlenen bir otomobille kaçmaya başladı. 
     Polis ekiplerinin kovalamacası sonucu yol kenarındaki bariyerlere çarparak duran otomobilde bulunan hırsızlardan 1'i hafif yaralı olarak yakalandı, diğer 2'si ise kaçtı. 
     Zeytinburnu'ndaki olayda da, Beştelsiz Mahallesi 12. Sokak'ta bulunan inşaat halindeki 5 katlı apartmanın çatı katına çıkan Mehmet Çakır, intihar etmek istediğini söyledi. 
     Sinir hastası olduğu belirtilen Çakır, olay yerine gelen polis ekiplerince ikna edilerek indirildi. 
     





</TEXT>
</DOC>
