<DOC>
<DOCNO> 111958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/spor/spo20.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Karasu’dan bir tesis daha 
     İSTANBUL Gençlik ve Spor İl Müdürlüğü’nün uygulamaya koyduğu 100 Gönüllü, 100 Tesis’ projesi kapsamında, Fenerbahçe yöneticisi Mehmet Karasu tarafından Silivri Selimpaşa’da yaptırılan çim futbol sahası, Spordan Sorumlu Devlet Bakanı Erdoğan Toprak tarafından hizmete açıldı. Törene, Gençlik ve Spor Genel Müdürü Kemal Mutlu, İstanbul Valisi Erol Çakır, İstanbul Gençlik ve Spor İl Müdürü Vedat Bayram ile bazı milletvekilleri katıldı. 
     
     TSYD’den işbirliği 
     TÜRKİYE Spor Yazarları Derneği Genel Merkez Yönetim Kurulu, Kıbrıslı meslektaşlarıyla dayanışma bildirgesi imzaladı. Genel Başkan Onur Belge ve Kıbrıs Türk Spor Yazarları Derneği Başkanı Ertan Birinci’nin imzaladıkları bildirgeye göre, KKTC’ye uygulanan spor ambargosunun kaldırılması için iki meslek kuruluşu ortak hareket edecek. 
     
     Hami kadro dışı 
     ANKARAGÜCÜ yönetimi teknik direktör Stoichita’nın raporu doğrultusunda üç futbolcuya ceza kesti. Samsunspor maçı öncesi ve sonrasında olumsuz tutumları nedeniyle Hami Mandıralı süresiz kadro dışı bırakılırken Nucelescu’ya 8, Baidoo’ya ise 3 bin dolar ceza verildi. 
     
     Olimpiyat Stadı’na ilk ciddi görev 
     AÇILIŞI Galatasaray - Olympiakos maçıyla yapılan Atatürk Olimpiyat Stadı, gelecek yıl atletizmde bir Avrupa Kupası organizasyonuna sahne olacak. Avrupa Atletizm Federasyonları Birliği, Atletizm Federasyonu’nun adaylık başvurusunu oybirliğiyle kabul etti ve 2003’deki Avrupa Milletler Kupası’nın İkinci Lig B Grubu müsabakalarının İstanbul’da yapılmasını kararlaştırdı. 
     
     2004 için moda yarışı 
     TÜRKİYE’Yİ 2004 Atina Olimpiyat Oyunları’nda temsil edecek sporcu, antrenör ve yöneticilerin giyecekleri kıyafetler, düzenlenecek yarışmayla belirlenecek. Olimpiyat Oyunları İcra Kurulu üyesi Nazlı İmre, Türkiye genelindeki kız meslek liseleri ile üniversite ve özel okulların, kostüm - tasarım bölümleriyle irtibat kurarak, yarışmaya katılmalarını önereceklerini söyledi. 
     
     Rize’de gerginlik 
     ÇAYKUR Rizespor’un son üç haftayı puansız kapatması nedeniyle dün tesislere giden bir grup taraftar futbolcular ile yönetimi protesto etti. Güvenlik kuvvetleri ve eski başkanlardan Mehmet Aslankaya, taraftarları güçlükle sakinleştirdı. 
     
     Vitality açılıyor 
     KARATE Milli Takımı eski antrenörü Doğan Kılıç, Şişli’de spor merkezi açıyor. Vitality Sports Center adı verilen salonda step, aerobic, fitness, body boulding, beslenme programı, karate, aikido, kickboks, sauna, masaj, kuaför hizmetleri verilecek. Şişli’de 19 Mayıs Mahallesi, Hamit Kaplan Sokak’taki Kalp Vakfı karşısı salon bugün saat 17.00’de törenle hizmete açılacak. 
     
     
     



 SPOR 




























</TEXT>
</DOC>
