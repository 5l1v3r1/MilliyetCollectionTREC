<DOC>
<DOCNO> 126308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/spor/spo15.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Şenol Güneş imza dağıttı      MİLLİ Takımlar Teknik Direktörü Şenol Güneş, kendi yaşamını anlatan "Güneş Doğudan Yükselir" adlı kitabın tanıtımını dün CNR’daki Kitap Fuarı’nda yaptı. Kitabın özellikle 35 yıllık futbol yaşantısına ışık tuttuğunu kaydeden Güneş, "Mesela kaleciliğe severek başlamadım. Asıl oynamak istediğim mevkii forvetti. Ancak büyüklerin maçlarında hep kaleye alınıyordum ve başarılı olunca da 20 yıl bu mesleği yaptım" dedi. 
     
Milli Takım açıklandı      A Milli Futbol Takımı’nın 5 - 7 Ocak tarihleri arasında Dubai’de katılacağı turnuvada mücadele edecek aday kadro belli oldu. Ay - Yıldızlı ekip 5 Ocak’ta Belarus, 7 Ocak’ta ise Gana ile karşılaşacak. 
     
     YENİ KADRO 
     BEŞİKTAŞ İlhan Mansız, Tümer, 
     Ahmet Yıldırım 
     GALATASARAY Hakan Ünsal, 
     Hasan Şaş, Cihan 
     FENERBAHÇE Fatih, Tuncay, Serhat GAZİANTEPSPOR Ömer, 
     İbrahim Toraman, Kemal 
     DENİZLİSPOR Servet, Ali Tandoğan, Mustafa Özkan 
     TRABZONSPOR Fatih Tekke 
     GENÇLERBİRLİĞİ Deniz 
     ANKARAGÜCÜ Zafer 
     KOCAELİSPOR Orhan Ak 
     İSTANBULSPOR Selçuk 
     ASTON VİLLA Alpay 
     PANİONİOS Erol Bulut 
     
Elvan ikinci      İSPANYA’NIN başkenti Madrid’te yapılan Uluslararası Venta de Banos Kros Yarışması’nda, Türk atleti Elvan Abeylegesse ikinci oldu. Kenyalı atlet Jepkorir Aiyabei, 21.57.00’lık derecesiyle birinciliği kazanırken, üçüncülüğü yine Kenya’dan Kibiwot Viola da elde etti. 
     
Şanssız start      İTALYA İkinci Basketbol Ligi’nde VIP Rimini’yi çalıştıran Türk coach Murat Didin ilk sınavında arzu ettiği sonuca ulaşamadı. Kendi sahasında ligin güçlü takımlarından Reggio Emilia ile karşılaşan VIP Rimini, sahadan 83 - 77 mağlup ayrıldı. Bu maçta Murat Didin, resmi işlemler tamamlanmadığı için takımıyla birlikte sahaya çıkamadı. 
     
Ataman galip      İTALYA Birinci Basketbol Ligi’nde Montepaschi Siena’yı çalıştıran Türk coach Ergin Ataman, kader maçı niteliğindeki Milano sınavından galibiyetle ayrıldı. Baştan sona üstün olan Ataman’ın Siena’sı, deplasmanda Milano’yu 86 - 80 yenerek rahat bir nefes aldı. Bu sonuçla Siena üçüncü sıradaki yeri korudu. 
     
Hentbolda şampiyonuz      6. Avrupa Erkekler Hentbol Şampiyonası Eleme Grubu maçlarına hazırlanan A Milli Takım, Romanya’da katıldığı Uluslararası Karpatlar Turnuvası’nda, 5 maçını da kazanarak şampiyonluğu elde etti. Ay - Yıldızlı ekip son gün Bulgaristan’ı 28 - 27 yendi. 
     
Avantaj Gebze’de      BİRİNCİ Güreş Ligi’nde final karşılaşmalarının ilk ayağı Konya’da yapıldı. Şampiyonluğun iki güçlü adayının mücadelesinde Gebze Belediyesi, ASKİ Spor’u 14-9 yenmeyi başardı ve büyük avantaj yakaladı. 
     



 SPOR 
































</TEXT>
</DOC>
