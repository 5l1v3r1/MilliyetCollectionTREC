<DOC>
<DOCNO> 106614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sontur16.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz fiyatında indirim... 
</HEADLINE>
<TEXT>

     Enerji ve Tabi Kaynaklar bakanı Zeki Çakan, BOTAŞ'ın Rus Gazexport Şirketiyle yaptığı görüşmeler sonunda doğal gazın fiyatında yaklaşık yüzde 9'luk bir indirim sağlandığını belirterek, BOTAŞ'ın dağıtım şirketlerine sattığı doğal gazın fiyatında da bu oranda bir indirim yapılacağını bildirdi. 
     Bakan Çakan, düzenlediği basın toplantısında, BOTAŞ, Türkiye Petrolleri Anonim Ortaklığı TPAO ve Petrol İşleri Genel Müdürlüğü'nün faaliyetleriyle ilgili bilgi verdi. 
     Bakan Çakan, bu indirimin tüketiciye doğrudan yansıyıp yansımayacağının sorulması üzerine, BOTAŞ'ın yüzde 9'luk indirimi toptan satış yaptığı şirketlere verdiği doğal gaza uygulayacağını söyledi. Çakan, BOTAŞ'ın bu yılın haziran ayına kadar doğalgaz fiyatlarına zam yapmadığını daha sonra uluslararası piyasalarda Petrol fiyatlarında meydana gelen artışlar ve dolar kurunun değişimi nedeniyle bazı fiyat artışlarının gündeme geldiğini anlattı. 
     BOTAŞ'ın 2002 yılı içinde kümülatif olarak dağıtım şirketleri fiyatına yaklaşık yüzde 10, sanayi fiyatlarına ise yaklaşık yüzde 6 zam yaptığını kaydeden Çakan, şöyle dedi 
     "2001 Aralık ayına göre ağustos 2002 itibariyle TEFE'nin yüzde 18, TÜFE'nin ise yüzde 16.1 olduğu dikkate alındığında BOTAŞ'ın uyguladığı başarılı politikalar çerçevesinde yapılmak zorunda kalınan fiyat artışlarının enflasyonun altında kaldığı bir gerçektir." 
     





</TEXT>
</DOC>
