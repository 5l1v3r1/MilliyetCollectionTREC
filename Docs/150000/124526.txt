<DOC>
<DOCNO> 124526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/14/dunya/dun04.html </URL>
<DATE> 2002/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya basını 
</HEADLINE>
<TEXT>
Türkiye ve Bush yenildi... 
     DIŞ HABERLER SERVİSİ 

     Türkiye’ye "gözden geçirme tarihi" olarak Aralık 2004’ün verilmesi, dünya basınında da geniş yer buldu. ABD basını, verilen tarihi "Bush’un yenilgisi" olarak yorumlarken, Avrupa basını, Türkiye için kararı olumsuz olarak değerlendirdi. 
     
     ABD 
     NEW YORK TIMES Türkiye ve Bush yenildi 
     "AB Türkiye’nin talebini geri çevirdi. Ankara’nın talebinin reddedilmesi, Türkiye ile Bush için siyasi yenilgi. Karar Türkiye’nin yeni hükümeti için derin düş kırıklığı yaratacak. AB tarihi bir fırsatı harcadı. Bu, Türkiye’den kabul etmesi istenecek son gecikme olmalıdır." 
     WASHINGTON POST 
     Bush’un müdahalesi geri tepti 
     "Avrupalı liderlerin, Türkiye’nin, tam üyelik müzakerelerinin gelecek yıl başlaması yönünde harcadığı çabalar geri çevrildi. Bush’un Türkiye için yaptığı lobi faaliyetleri geri tepti. Avrupalılar, ABD’nin baskısını içişlerine müdahale’ olarak algıladı." 
     
     İNGİLTERE 
     THE GUARDIAN Aşağılayıcı tokat 
     "AB, Türkiye ile ilgili olarak sürpriz bir olumsuz karar aldı. AB liderleri ABD ve İngiltere’den gelen yoğun baskıları görmezden geldi. Karar Türkiye’deki reformist hükümet tarafından aşağılayıcı bir tokat olarak algılanacak." 
     THE INDEPENDENT Nişan şimdi daha acil 
     "Büyük Avrupa projesi büyük sıkıntıda. Türkiye tüm zirveyi, adaylığıyla ilgili tartışmalarla rehin aldı. Kıbrıs’ta çözüm, Avrupa ordusu, Irak harek tı gibi konular, Türkiye’nin Avrupa ile nişanlanması ihtiyacını daha acil hale getirdi." 
     
     YUNANİSTAN 
     APOGEVMATİNİ Türkiye’ye Avrupa tokadı 
     "Rumların üyeliğe kabul edilmesi Yunanistan’ın milli stratejisinin zaferi olacak. Türkiye 2004’te sınavdan geçerek müzakere tarihi alacak." 
     TA NEA Kıbrıs konusu kapandı 
     "Kıbrıs Rum Kesimi üyeliğe merhaba’ dedi. Yunanistan ve Kıbrıs’ın AB üyeliği konusundaki yoğun çabaları olumlu sonuç getirdi, ancak çözüm konusu halen belirsizliğini koruyor." 
     



 DÜNYA 













</TEXT>
</DOC>
