<DOC>
<DOCNO> 137915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sondun14.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'dan gazetecilere kurallar... 
</HEADLINE>
<TEXT>

     ABD Savunma Bakanlığı Pentagon , Irak'a karşı savaş durumunda Amerikan güçlerine eşlik edecek gazetecilerin, hassas askeri operasyonlarla ilgili hiçbir bilgiyi kamuoyuna sızdırmaması gerektiğini bildirdi. 
     ABD Genelkurmay Başkanı Richard Myers, dün gece düzenlediği basın toplantısında, olası operasyonda Amerikalı ve yabancı gazetecilerin bazı Amerikan birliklerine katılacağını ve bu gazetecilerin önemli bilgileri açığa vurmalarının engellenmesi için kurallar konulduğunu anlattı. 
     Bu kurallara uyulması gerektiğini vurgulayan Myers, kuralları çiğneyen gazetecilerin Amerikan güçleriyle ilişkisinin kesileceğini belirtti. 
     Pentagon'a göre gazeteciler, yetkililerin onayı olmadan devam eden ya da gelecekteki çatışmalarla ilgili bilgi veremeyecek. 
     ''Operasyonun ya da kişilerin güvenliğini tehlikeye atabilecek'' haberler de veremeyecek olan gazeteciler, mahkumların fotoğraflarını çekemeyecek ve birlikler hakkında özel bilgileri kamuoyuna açıklayamayacak. 
     Olası operasyonda, Amerikan güçlerinin yanında Irak'a girecek basın mensuplarının sayısının yaklaşık 500 olacağı ifade ediliyor. 
     





</TEXT>
</DOC>
