<DOC>
<DOCNO> 106935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/pulur.html </URL>
<DATE> 2002/09/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Spor Stüdyosu’dan atletizmin "tavşan"ına... 
</HEADLINE>
<TEXT>

     ÖNCE soralım, pazar geceleri TRT’de yayımlanan programın adı "Spor Stüdyosu" mu, yoksa "Futbol Stüdyosu" mu bunu bilelim 
     Eğer "Futbol Stüdyosu" ise itirazımız yok, "Spor Stüdyosu" ise itirazımız var. 
     Çünkü, her ne kadar, Türkiye’de "spor" denilince bazıları "futbol" anlıyorsa da, bu doğru değil 
     Eğer TRT "Spor Stüdyosu" adı altında bir proğram yapıyorsa, şu anda Türk atletizm tarihinin gelmiş geçmiş en iyi derecelerini yapan Avrupa şampiyonu, Brüksel ve Berlin’de birinci gelen Süreyya Ayhan’a bu programda yer vermek zorundadır, güreşte dünya şampiyonu olan Harun Doğan’a da, elbette futbol Milli Takımı’na da... 
     Sakın bizi, futbolu küçümseyen, "lümpen oyunu" diyen, "züppe takımı"ndan sanmayın, nasıl bir futbol düşkünü olduğumuzu bilenler, okuyanlar bilir. 
     
     GERÇEKTEN geçen hafta Türk sporu ve sporcuları adına çok başarılı bir haftaydı. 
     Önce Süreyya Ayhan, Berlin’de birinci oluyor, arkadan futbolcuların serisi başlıyordu. 
     Haydi, yine biraz da şişirile, şişirile bu hale gelen "12 Dev Adam"ın da hakkını yemeyelim, hiç olmazsa son maçta Rusya’yı yenerek, dünya 9’uncusu oldular, buna da şükür. 
     
     KAPIYI önce Ümit Milli takımı açtı, Slokya’yı 2 - 1 yendi, arkadan B Milli Takım, Almanya’da, Alman B Milli Takımı’nı yendi, sonra sıra geldi Milli Takım’a, onlar da Slovakya’yı 3 - 0 yendiler. 
     Gürcistan’ı yendikleri zaman, dudak bükenler, Şenol Güneş, hemşerilerine "kıyak çıktı" diyenler, acaba Slovakya galibiyeti için ne buyuruyorlar 
     Ne diyecekler, takım, dünya üçüncüsü olduğu zaman ne demişlerse onu diyecekler. 
     Onun için, onları da yadırgamamak gerek, işleri bu... 
     
     YALNIZ Şenol Güneş de gereksiz tartışmalardan, polemiklerden kaçınmalı... 
     Hakan Şükür için "Davranış bozukluğu var " demedim diyor, "Eğer demişsem istifa ederim, ama benim demediğimi yazan da işini bıraksın" diyor, arkadan bant geliyor, Şenol Güneş’in "Davranış bozukluğu" dediği ortaya çıkıyor. 
     Bu neden böyle oluyor... 
     Bir insan çok konuşmaya başladı mı, mikrofonların çekiciliğine kapıldı mı, dediğini şaşırır da, unutur da... 
     
     GELELİM şu "tavşan"a... 
     Süreyya Ayhan’ın yarışmalarını izleyenler bir "tavşanöla karşılaştılar. Koşanlardan birine "tavşan" diyorlardı, hem Brüksel, hem Berlin yarışlarında "tavşan" vardı. 
     Peki, kimdi bu tavşan 
     
     TÜRKİYE’de atletizmi en iyi bilen, iki, üç kişiden biri olan Cüneyt Koryürek’e sorduk, anlattı 
     "Tavşan, koşuculara tempo verir, onları hızlandırır, mesela 1500 metrede 800 metre koşar sonra yarıştan çıkar. Yalnız, bu özel organizasyonlarda yapılır, olimpiyatta, Avrupa şampiyonluklarında olmaz, Süreyya Ayhan’ın Avrupa şampiyonu olduğu yarışta tavşan’ yoktu, diğer ikisinde vardı. Hem zaten Süreyya’nın tavşan’a ihtiyacı yok ki, maşallah kendisi tavşan, yarışa en önde başlıyor, en önde bitiriyor, bir bakıma arkadakilere tavşanlık yapıyor." 
     Evet, insanlar her yaşta bir şeyler öğreniyor. 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
