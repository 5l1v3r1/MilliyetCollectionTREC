<DOC>
<DOCNO> 123399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur37.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Tarih 2003'ü geçmemelidir 
</HEADLINE>
<TEXT>

     AK Parti Genel Başkanı Recep Tayyip Erdoğan, AB üyeliğiyle ilgili olarak, ''2003'ün sonuna kadar Türkiye'ye bir müzakere tarihi verilmelidir. 2003'ü geçmemelidir'' dedi. 
     Erdoğan, Ankara'ya hareketinden önce Atatürk Havalimanı'nda gazetecilerin, ''ABD ziyaretinizden beklentileriniz nedir '' şeklindeki sorusu üzerine şunları söyledi 
     ''ABD seyahati programımız oldukça yoğun. Ama bu programın içerisinde AB öncelikli olmak üzere, bunun yanında tabii ki Kıbrıs'la ilgili konuları görüşeceğimiz gibi, Irak'la ilgili konular da gündemimizde yer alacak. Buradaki beklentilerimiz, bir dış politikada ülkemizin özellikle olması ve bulunması gereken konum nedir, ne değildir, bunu müzakere etmektir.'' ''AB için bir müzakere tarihi almak amacında olduklarını'' kaydeden Erdoğan, şöyle konuştu 
     ''2003'ün sonuna kadar Türkiye'ye bir müzakere tarihi verilmelidir. 2003'ü geçmemelidir. 40 yıllık süre içinde tek ülke Türkiye kalmıştır. Bütün ülkeler ya müzakere tarihi almıştır, ya da üye yapılmak üzeredir. Onun için Türkiye de, bir an önce müzakere tarihi almak suretiyle müzakere sürecini başlatmalı. Eksiklikler varsa, bu süre içinde Türkiye bunları giderecektir. Güven veren bir yönetim vardır. İktidarı ve muhalefetiyle bu konularda uzlaşmış bir yapı vardır. Halkının yüzde 75-80'i ile 'evet' diyen kararlı bir Türkiye vardır. Bundan sonrası onların düşüneceği bir konudur. AB bir sınavdadır. Bu sınavı da başarıyla vermesi gerekir diye düşünüyorum.'' Recep Tayyip Erdoğan, ''KKTC Cumhurbaşkanı Rauf Denktaş'ın, Klerides'in Annan planına itirazını 'umutsuz' olarak değerlendirmesini siz nasıl değerlendiriyorsunuz '' sorusu üzerine de, ''Olaya Klerides'in yaklaşımını olumsuz buluyorum. Bu konuda daha özverili yaklaşması gerekirdi'' dedi. 
     





</TEXT>
</DOC>
