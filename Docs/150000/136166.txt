<DOC>
<DOCNO> 136166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/yasam/yas03.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Teslim olmamak için sevgilisini rehin aldı 
</HEADLINE>
<TEXT>

Sevgilisiyle eve gelince fuhuş iddiasıyla polise şik yet edilen asker firarisi, genç kızın boğazına bıçak dayayarak kapıyı açmak istemedi 
     MUSTAFA İNSAN Mersin DHA 

     Mersin’de sevgilisiyle eve gelince fuhuş yaptıkları iddiasıyla polise şik yet edilen asker firarisi Ramazan Kara 22 teslim olmamak için birlikte olduğu Berrin Arslan’ın 19 boğazına bıçak dayayarak rehin aldı. Firari genç, yaklaşık iki saat ecel terleri döktürdü. 
     Kara evine kız arkadaşı Arslan’la birlikte girince komşuları polise fuhuş ihbarı yaptı. Bunun üzerine eve gelen polis kapının açılmasını istedi. Ancak polisi görünce çılgına dönen genç, mutfaktan aldığı bıçağı Arslan’ın boğazına dayadı. Uzun süren ikna çabaları sonucunda Kara, sevgilisini serbest bıraktı. 
     
     2 saat sonra teslim oldu 
     Ancak itfaiye merdiveniyle balkona çıkmaya çalışan polisi gören Kara, bu kez kendini kesmeye başladı. Erzincan’daki birliğinden iki ay önce firar ettiği belirlenen Kara, "Kapıyı açarsam en az yedi sene ceza alırım" diyerek Burçin adlı erkek arkadaşının getirilmesini istedi. Ancak polisin aramalarına rağmen Burçin bulunamadı. Kara, yaklaşık iki saat sonra polise teslim oldu. 
     



 YAŞAM 

















</TEXT>
</DOC>
