<DOC>
<DOCNO> 136347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/sontur17.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban keserken bıçağı gözüne sapladı... 
</HEADLINE>
<TEXT>

     Gaziantep'te, kurban keserken bıçağı gözüne saplayan kişi, bir gözünü kaybetme tehlikesiyle karşı karşıya kaldı. 
     Edinilen bilgiye göre, Nurdağı İlçesi Yenimahalle'de oturan Hayri Yılmaz 48 , kestiği kurbanın derisini yüzerken bıçağı gözüne sapladı. 
     Yakınları tarafından Gaziantep SSK Hastanesi'ne kaldırılan Hayri Yılmaz, yarasının ağır olduğu dikkate alınarak Tıp Fakültesi Şahinbey Araştırma ve Uygulama Hastanesi'ne gönderildi. Bir gözünü kaybetme tehlikesiyle karşı karşıya kalan Hayri Yılmaz'ın, ameliyata alınması kararlaştırıldı. 
     Hastane yetkilileri, Hayri Yılmaz'ın bıçak saplanan sol gözünün yalnızca ışığı algılayabildiğine dikkati çekerek, ''Şu an bazı tetkikler yapıyor ve hastayı ameliyata hazırlıyoruz. Hastanın bu gözünün durumu ameliyat sırasında kesinlik kazanacak'' dediler. 
     





</TEXT>
</DOC>
