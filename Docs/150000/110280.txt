<DOC>
<DOCNO> 110280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/yazar/temelkuran.html </URL>
<DATE> 2002/09/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Küresel köyümüzden son haberler 
</HEADLINE>
<TEXT>

550 kişi toplandık çok kültürlülük’ kavramını tartıştık... Hele bir de, el ele tutuşup çok kültürlülüğe zeval gelmesin diye dua ettik ki, 1. Dünya ülkelerinin traji-komik halinin son perdesiydi 
     Hemen konuya giriyorum. Kanada’nın Alberta eyaletine bağlı Edmonton şehrinde "Kanada Küresel Bir Çok Kültürlülük Modeli" başlıklı, 550 kişinin katıldığı dört günlük, uluslararası bir toplantı yapıldı. Türkiye’den katılan iki delegeden biri de bendenizdim. Dört gün boyunca çok kültürlülüğün ne şahane şey olduğu, çok kültürlü toplumlardaki ahengin ne kutsal bir değer arz ettiği, Kanada’daki çok kültürlü, barışçı yapının küresel bir model oluşturabileceği gibi şeyler konuşuldu. Dünyanın "şiddetle" yaşayan ülkelerinden gelenler için biraz fazla lüks, biraz naif, biraz "Hımm... Tabii çok hoş" bir toplantıydı kısacası. Hele toplantının akşam yemeğinde el ele tutuşup çok kültürlülüğe zeval gelmesin diye dua edildi ki, 1. Dünya ülkelerinin traji-komik naifliğinin son perdesiydi 
     
Biraz gerçek alır mıydınız      Velhasıl toplantının "iyimser, mutlu insanlar" atmosferi, uluslararası delegelerin sunum yaptıkları son gün -neyse ki nihayet - dağıldı. İsrail, Güney Afrika, Çek Cumhuriyeti, Fas ve Türkiye sunumlarıyla Kanadalılara biraz "hakikatlerden" söz ettiler. Aslına bakarsanız Türkiye’yi ben "temsil ediyordum". Belki "Memleketimiz acaba nasıl temsil edildi’ " diye merak edenler olur. O sebepten konuşma metninin bir bölümü aşağıdadır 
     Pakistan kökenli yazar Tarık Ali’nin kitaplarından birinin başında "Amerikalının Dünya Haritası" adlı bir harita vardır. Haritadaki tek kıta Amerika’dır ve Atlas Okyanusu "Balık tuttuğumuz yer", Pasifik Okyanusu Sörf yaptığımız yer" olarak gösterilir. Dünyanın geri kalanı, tek ve küçük bir adadan ibarettir İnsanın gülesi geliyor değil mi Doğrudur, şimdiye kadar hep gülesimiz geldi. ABD’de yapılan herhangi bir yarışmada birinci gelene "Dünya Şampiyonu" dediklerinde de onların bu naif ve cahil kafa yapısını komik bulduk. Ama şimdi, 11 Eylül’den sonra, ortalama ABD’linin bu naif mantalitesi, fetihçi bir ideolojiye dönüştü. Şimdi, başta ABD hükümeti olmak üzere bütün destekçileri, Tarık Ali’nin komik haritasını dünyanın gerçek haritası olarak görmek istiyor. Bu yüzden bizim burada iyi duygularla telaffuz ettiğimiz "küresel toplum" kavramı aslında baskın olarak Tarık Ali’nin haritası olarak algılanıyor. 
     
Nezaket perdesi      Toplantının değerlendirmesine gelince... Uluslararası delegeler olarak buraya geldiğimizde şaşırdık. Çünkü herkes birbirine inanılmaz nazik davranıyordu. Ama iki gün içinde anladık ki, ya da anladım ki, nezaket, Kanadalıların kimlik çeşitliliğiyle baş edebilmek için buldukları ve kullandıkları bir sosyal davranış kodu. Bu, bir "nezaket perdesi" Aslında herkes ötekine’ olan merakını veya ötekine’ karşı olan gerçek duygularını bu nezaket perdesinin arkasına saklıyor. Ve biz, bu toplantı boyunca ötekine saygıdan’ bahsederek bu nezaket perdesini meşrulaştırıyoruz. Oysa belki de doğru kavram "merak" olmalı. Belki hakikaten saygıyla "uzaklaşmak" yerine, merakla yakınlaşmalıyız. 
     Kimlik meselesine gelince... Kişisel olarak benim tek bir kimliğim var Ben, Ece’yim Ne o kadar Türk, ne o kadar Müslüman, ne de o kadar kadınım. Bana sorarsanız dünya zaten sessizce buraya doğru gidiyor. Kimliklerin olmadığı, kimliklere ihtiyacımızın olmadığı bir dünyaya doğru gidiyoruz. Ki bu, hiç şüphesiz daha az gerilimli bir dünya olacaktır 
     
     







Çiller’den Ecevit’e çağrı 


Haliç 


DSP’nin tavrı 


IMF nereye Ya biz 


Hak mı, yoksa sorumluluk mu 


KONDA’nın 3 Kasım tahmini 


Küresel köyümüzden son haberler 


Çalışan sayısı ve ücret azalıyor üretim ve verim artıyor 


</TEXT>
</DOC>
