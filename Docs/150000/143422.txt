<DOC>
<DOCNO> 143422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/soneko25.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın petrol ihracatı durdu... 
</HEADLINE>
<TEXT>

     Uluslararası petrol şirketleri, ''petrol karşılığı gıda'' programının askıya alınmasından sonra Irak petrolü alımlarını durdurdu. 
     İngiltere'nin başkenti Londra'daki petrol simsarları, uluslararası şirketlerin programın askıya alınmasıyla sözleşmelerini finanse edemeyecekleri gerekçesiyle Irak petrolünü almadıklarını kaydetti. 
     Bölgedeki deniz nakliye kaynakları da, Irak'ın Mina El Bekir'deki terminalinde dolum işlemlerinin geçen hafta durduğunu belirterek, ''Sigortalar savaş riskini kapsamıyor'' açıklamasında bulundu. 
     Kerkük Yumurtalık boruhattında kapasitenin altında bir petrol akışı sürerken, Yumurtalık limanında bu hafta biri dün biri de perşembe günü olmak üzere sadece iki tankerin dolum yapacağı bildirilmişti. 
     BM Genel Sekreteri Kofi Annan, Irak'taki BM görevlilerini geri çekeceğini BM Güvenlik Konseyi'ne bildirmesi Irak'ın BM gözetiminde yürüttüğü gıda karşı petrol satışının durması anlamına geliyor. 
     Piyasa kaynakları, Irak petrolünün savaşın bitimine dek dünya piyasalarına artık ulaşmayacağını bildiriyor. 
     





</TEXT>
</DOC>
