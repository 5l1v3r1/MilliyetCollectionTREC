<DOC>
<DOCNO> 106201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/siyaset/siy04.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay’dan din istismarı uyarısı 
</HEADLINE>
<TEXT>

     ANKARA Milliyet 

     Yargıtay Başkanı Eraslan Özkaya, din istismarına son verilmesinin zamanının geldiğini belirterek, "Dünyevi emel ve çıkarları uğruna dinin yıpranmasına yol açanlar, dine en büyük saygısızlık edenlerdir" dedi. 
     Adli yılın başlaması nedeniyle düzenlenen törende konuşan Özkaya, hakim ve savcıların laikliğe karşı eylemler konusunda görevlerini tam olarak yapacaklarını söyledi. Özkaya, "Yargıya karşı olan kayıtsızlık niyet eksikliğindendir. En son kıdemini almış olan yüksek mahkeme üyelerinin, milletvekilleriyle denk ücret alması gerekir" diye konuştu. Törene Cumhurbaşkanı Ahmet Necdet Sezer, TBMM Başkanı Ömer İzgi, Başbakan Yardımcısı Mesut Yılmaz, DYP Genel Başkanı Çiller, AKP Genel Başkanı Erdoğan, MGK Genel Sekreteri Orgeneral Tuncer Kılıç’ın da aralarında bulunduğu çok sayıda bakan, sivil ve askeri yargı temsilcileri katıldı. Törene Ecevit, SP Genel Başkanı Kutan, eski Yargıtay Cumhuriyet Başsavcısı Vural Savaş ile eski Yargıtay Başkanı Sami Selçuk katılmadı. 
     
Kokteylin gündemi sicil’di      GÖKÇER TAHİNCİOĞLU Ankara 

     Yargıtay Başkanı Eraslan Özkaya’nın verdiği adli yılın açılış kokteyline, AKP lideri Tayyip Erdoğan’ın adli sicil kaydının kaldırılması damgasını vurdu. Adalet Bakanı Aysel Çelikel, teknik konularda konuşmasının doğru olmadığını vurgularken, "Usulsüzlük yapılmışsa, Adalet Bakanlığı’nın yazılı emriyle düzeltilmesi istenir" dedi. 
     
     Hatalı’ 
     Devlet Konukevi’nde düzenlenen kokteylde temyiz halinde kararı inceleyecek olan Yargıtay 8. Ceza Dairesi’nin bir üyesi ise, "Diyarbakır DGM, esasa ilişkin inceleme yerine adli sicil kaydı üzerinden karar vermiştir. Bu usul hatasıdır" dedi. 
     
     Türk Doğru 
     Eski Adalet Bakanı Hikmet Sami Türk de, TCK’nın 312 2. maddesinin bir süre önce değiştirildiğini anımsatarak, "Suçun basit hali suç olmaktan çıktığı-na göre, mahkemenin kararı doğrudur" dedi. 
     



 SİYASET 











</TEXT>
</DOC>
