<DOC>
<DOCNO> 126099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/son/sontur21.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Stilist kadın cinayetinde oğul gözaltında... 
</HEADLINE>
<TEXT>

     İzmir'in Karşıyaka İlçesi'nde evinde bıçaklanarak öldürülen Stilist Göksel Ertaylan'ın 50 katil zanlısı olarak aranan oğlu Oktay Ş. 22 , yakalandı. 
     Alınan bilgiye göre, 6 bıçak darbesiyle öldürülen stilist Göksel Ertaylan'ın faili olarak aranmaya başlanan oğlu Oktay Ş., Asayiş Şube Müdürlüğü Cinayet Büro Amirliği ekiplerince yakalandı. 
     Gözaltına alınan Oktay Ş'nin, ''psikolojik durumunun kötü olması'' nedeniyle Atatürk Eğitim ve Araştırma Hastanesi'ne sevk edildiği, burada tedavisi yapıldıktan sonra yeniden emniyete götürüldüğü kaydedildi. 
     İşsiz olduğu ve uyuşturucu kullandığı öne sürülen Oktay Ş.'nin halen ''şokta'' olduğu, sorgusunda annesini öldürdüğünü itiraf ettiği, ancak cinayeti ''neden ve nasıl işlediğini hatırlamadığını'' söylediği belirtildi. 
     
     DELİLLER İNCELENECEK 
     Emniyet yetkilileri, zanlının yüzünde bazı darbe izleri bulunduğunu, bunların cinayet sırasında meydana gelen boğuşmadan olabileceğini, evde bulunan ve zanlıya ait olduğu tespit edilen kanlı pantolon, gömlek, 3 bıçak ile diğer delillerin Kriminal Laboratuvar'a gönderildiği söylediler. 
     Zanlının, emniyetteki işlemlerinin ardından adliyeye sevk edileceği bildirildi. 
     İzmir'deki ''Cicikom'' isimli giyim firmasında başstilist olarak çalışan Göksel Ertaylan'ın cesedi, dün evinde kendisinden 2 gündür haber alamayan yakınlarınca bulunmuştu. 
     





</TEXT>
</DOC>
