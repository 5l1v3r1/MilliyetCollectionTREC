<DOC>
<DOCNO> 122796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/spor/spo02.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SİLLE-TOKAT KAVGA 
</HEADLINE>
<TEXT>

Fenerbahçeli Fatih ile Revivo, Konyaspor maçının devre arasında yumruk yumruğa kavga etti. İki oyuncuyu şaşkınlıkla izleyen arkadaşları, tartışmayı güçlükle önledi 
     YALÇIN TÜRK 

     "Ne biçim oynuyorsunuz " 
     FENERBAHÇE’Yİ şok eden Türkiye Kupası’ndaki Konyaspor yenilgisinin perde arkasında da üzücü olaylar yaşandığı ortaya çıktı. 1 - 0 mağlup kapatılan ilk yarının ardından soyunma odalarına gidilirken Fatih Akyel, söylenmeye başladı. Sarı - Lacivertli futbolcu, "Ne biçim oynuyorsunuz Koca Fenerbahçe böyle mi oynar " deyip, küfür etti. 
     
     Ortalık karıştı 
     FATİH’İN küfürle karışık eleştirilerine ilk yanıt Revivo’dan gelince, ortalık karıştı. İki futbolcu, zaten gergin olan ortamda birbirlerine girdiler ve yumruk yumruğa kavga etmeye başladılar. Soyunma odalarında yer alan diğer futbolcular ve teknik heyet önce şaşkınlıktan dona kalırken, kavgayı ayırmak için büyük çaba sarfettiler. 
     
Serhat paniği      SOL ayak bileği iç yan bağlarında problem olduğu için Konyaspor’a karşı forma giyemeyen Serhat’ın dün MR’ı çekildi. Genç futbolcunun, hafta sonundaki Diyarbakırspor karşılaşmasında oynamasının da zor olduğu belirtildi. Rüştü, Ogün ve Revivo tesislerde tedavi olurken, kasığında ağrı bulunan Ortega salonda çalıştı. Buarada bugün tüm takım iki gün önceden kampa alınacak. 
     
Mustafa Doğan Dünyam yıkıldı      YUSUF KOBAL 

     Umutla bekledim’ 
     KONYASPOR maçının başlama düdüğüyle birlikte ilk kez topla buluştuğu anda kırmızı kartla takımını on kişi bırakan Mustafa Doğan, sahadan çıkışını ve soyunma odasındaki duygularını anlattı. Gurbetçi futbolcu, takımının elenmesinde büyük katkısının olduğunu açıklayıp, "Çok etkilendim, utandım. Soyunma odasına girdikten sonra takım gelene kadan dışarı çıkmadım" dedi. 
     
     Telefon trafiği’ 
     MAÇI izleyemediğini de açıklayan Mustafa Doğan, soyunma odasında eşini aradığını vurguladı. Tecrübeli oyuncu sözlerini şöyle sürdürdü "Eşimden telefonunu televizyonun yanına koymasını istedim. Gol umuduyla 90 dakikayı dinlendim. Ancak olmadı. Sahada kalsaydım düzen bozulmayacaktı ve Konyaspor’u yenip, turu geçen taraf olacaktık." 
     
Tam destek      KONYASPOR hüsranının ardından Fenerbahçe Yönetimi takıma sahip çıktı. Dün sabah yapılan çalışmayı yöneticilerden Murat Özaydınlı ile Mahmut Uslu izledi. Uslu, "İyi günde olduğu gibi, kötü günde de takımın yanındayız. Çok önemli maçlarımız var. Bize en çok bu dönemde ihtiyaçları var" diye konuştu. 
     
Sert uyarı      FENERBAHÇE Teknik Direktörü Lorant, büyük bir düşüş içine giren savunma oyuncularıyla bire bir toplantılar yaptı. Dünkü antrenmanda önce Mustafa Doğan ile konuşan Alman teknik adam, ardından sırasıyla Ali Güneş, Ümit Özat ve Fatih ile sohbet etti. Yaklaşık 10’ar dakika süren görüşmelerde Lorant’ın oyuncularını uyardığı ve yapılan hataları tek tek anlattığı bildirildi. 
     



 SPOR 































</TEXT>
</DOC>
