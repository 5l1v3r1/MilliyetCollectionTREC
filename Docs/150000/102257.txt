<DOC>
<DOCNO> 102257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sonspo01.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Kocaelispor 37. kez karşı karşıya gelecek 
</HEADLINE>
<TEXT>

     Beşiktaş ile Kocaelispor, yarın yapacakları karşılaşmayla birlikte, Birinci Süper Futbol Ligi'nde 37. kez karşı karşıya gelecek. 
     2 takım arasında geride kalan 36. maçta Beşiktaş, Kocaelispor'u 19, İzmit ekibi de rakibini 5 kez yenebildi. 2 takım arasında yapılan 12 karşılaşma da berabere sonuçlandı. 
     Beşiktaş, Kocaelispor filelerine toplam 64 gol bırakırken, ''Körfez'' ekibi ise 35 gol kaydetti. 
     2 takım arasında geçen sezon yapılan maçlarda Beşiktaş, İstanbul'da 4-2, İzmit'te de 2-0 galip geldi. 
     
     İSTANBUL'DAKİ MAÇLAR 
     Siyah-beyazlılar, rakiplerini İstanbul'da 11 kez yenerken, 2 maç da yeşil-siyahlıların üstünlüğüyle sonuçlandı. İstanbul'da 5 maç da berabere bitti. 
     Beşiktaş, İstanbul'daki karşılaşmalarda 40 gol atarken, İzmit takımı ise 19 gol buldu. 
     Kocaelispor, İstanbul'daki maçlarda 1995-96 sezonunda 5-3, 1998-99 sezonunda ise 3-0'lık galibiyetler elde etti. 
     
     FARKLI SKORLU GALİBİYETLER 
     2 takım arasında bugüne dek yapılan maçlarda Beşiktaş, en farklı skorlu galibiyetini 1994-95 sezonunda rakibini 7-1 yenerek aldı. 
     Kocaelispor da 1998-99 sezonunda deplasmanda siyah-beyazlıları 3-0 yenerek, rakibi karşısındaki en farklı skorlu galibiyetine ulaştı. 
     





</TEXT>
</DOC>
