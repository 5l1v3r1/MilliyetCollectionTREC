<DOC>
<DOCNO> 135087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sontur10.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adapazarı'ndan Güneydoğu'ya tank sevkiyatı 
</HEADLINE>
<TEXT>

     Adapazarı'nın Arife Beldesi'nde bulunan 1010'uncu Ordu Donatım Ana Tamir ve Tank Fabrikası'nda önceki gün 70 personel ile 35 askeri aracın ardından dün de vagonlara yüklenen çok sayıda tank ve zırhlı araç trenle Diyarbakır'a doğru yola çıktı. 
     Arifiye Beldesi'ndeki 1010'ncu Ordu Donatım Ana Tamir ve Tank Fabrikası'nın içinde vagonlara yüklenen çok sayıda tank, zırhlı araç, ambulans ve kamyonlar Arifiye Tren Garı'na getirildi. Burada askeri personel tarafından son kontrollerinin yapılmasının ardından yaklaşık 3 kilometre uzunluğundaki vagonlar Diyarbakır'a gitmek üzere hareket etti. Trende çok sayıda tank ve zırhlı araçların yanı sıra askerler için de 4 adet yataklı vagonların bulunduğu belirlendi. 
     Fabrika yetkilileri, olası bir Irak savaşı için Silopi'ye ne kadar asker ve askeri araç gönderildiği konusunda bir açıklama yapmadı. İlk kafilenin yola çıkmasının ardından askeri fabrikadan tren garına çok sayıda havan topları da getirilirken, vagonlara yüklendikten sonra gönderileceği belirtildi. 
     





</TEXT>
</DOC>
