<DOC>
<DOCNO> 144870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/astro/index.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amaçlara bağlı kalın 
</HEADLINE>
<TEXT>

     Ay bugün 20 48'e kadar Yay burcunda daha huzursuz, canlı ve hareketten yana bir atmosfer getiriyor. Bu saatten sonra ise gerginlik bir kat daha tırmanabilir. Koç'lar günün ilk yarısında rahatlar ama aşırı gevşeyip işleri göz ardı etmemeliler. Akşam beklenmedik gelişmeler ortaya çıkabilir. Boğa'nın kendine çekidüzen vermesi ve özellikle yakın ilişkilerinde daha sorumlu davranması gerekecek. Duygusal konularda dalgalanma söz konusu. İkizler yine kararsız ve dağınık davranabilir. Yakın ilişkilerde sorumluluklara sahip çıkmak ve akılcı davranmak gerekecek. Yengeç'ler günün ilk yarısında rahatlar ama akşam hızlı gelişmeler ve ortaklıklarda tansiyonu yükseltebilir. Aslan'lar iyimser ve enerjik bir gündeler. En azından akşama kadar engeller söz konusu değil ama daha sonra detaylara ve gecikmelere dikkat etmek gerekecek. Başak'lar günün ilk yarısında ev ve yakınlarla ilgili konularda daha fazla ilgilenmek ihtiyacında olabilirler. Sabırlı davranmaları gerekecek. Akşam ise abartı ve aşırıya kaçma nedeniyle harcamalar dengesizleşebilir. Büyük risk almamalılar. 
Terazi günün ilk yarısında rahat ve akıcı bir gün içinde olmakla birlikte akşam yoğun bir hareketlilik ve işle ilgili olabilecek gerginliklerle karşılaşabilir. Akrep'ler gün içinde maddi konularda gerçekçi olmak durumundalar. Dikkatsiz harcamalar sıkıntıya neden olabilir. Akşam verilen sözler ve konuşmalar dikkat çekici olabilir. Yay yoğun bir koşturma ve hareketlilik içinde olabilir. Hızlı atılan adımları toparlamak ve aceleci davranmamak gerekiyor. Oğlak'lar harekete geçecekler ama bunun için akşamı beklemek gerekecek. Üzerilerinde baskı hissedebilirler. Başarıya yakın duruyorlar. Kova'nın pek çok düşüncesi olmakla birlikte bunu uygulama fırsatı bulmakta zorlanabilir. Akşam huzursuzluk ve sinirlilik ilişkileri yıpratabilir. Balık'lar iş ve sorumluluk açısından hareketli bir gündeler ama akşam başkalarından destek alarak pek çok şeyi çözüme yöneltebilirler. İleriye yönelik planlar da hızla değişebilir. 

            Faks 287 74 37 
      




</TEXT>
</DOC>
