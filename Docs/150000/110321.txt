<DOC>
<DOCNO> 110321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun40.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mariah Carey, yaşadığı sorunları şarkı yaptı. 
</HEADLINE>
<TEXT>

     Amerikalı pop şarkıcısı Mariah Carey, yaşadığı sorunları şarkı yaptı. 
     Geçen yıl geçirdiği bunalım nedeniyle bir süre tedavi gören Carey, yaşadıklarını ''Through the Rain'' adıyla şarkıya döktü. 
     Carey, şarkı için New York'un Park caddesinin güney ucunda bir klip de çekti. 
     Radyolarda çalınmaya başlayan şarkının olumlu not aldığı bildirildi. 
     Mariah Carey, son 10 yılda, hit olan 8 albüm ile 25 single plak çıkarmıştı. 
     Yoğun çalışma temposuna karşın Virgin plak şirketiyle anlaşmasının bozulmasına, ardından sevgilisi Luis Miguel'den ayrılmasına dayanamayan şarkıcı, geçen yılın Temmuz ayında ruhsal bunalıma girmişti. 
     





</TEXT>
</DOC>
