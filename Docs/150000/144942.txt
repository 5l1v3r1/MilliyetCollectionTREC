<DOC>
<DOCNO> 144942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/yasam/yas06.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık uğruna köpekleri katletti 
</HEADLINE>
<TEXT>

Fethiye’deki bir sitede zehirlenen evcil köpeklerin, havlamasınlar’ diye hırsızlarca öldürüldüğü sanılıyor 
     ERDOĞAN CANKUŞ Muğla DHA 

     Kışın yaklaşık 100 kişinin yaşadığı Fethiye’deki Akarca Sitesi’nde Ali İhsan Aksak, Orhan Turanlı, Dr. Hasan Ali Bulak ve Necla Koç’un köpekleri bahçede gezinirken birden yere düştü. 
     Köpeklerden üçü kısa sürede can verdi. Koç ise köpeğini veteriner kliniğine yetiştirerek, son anda yaşama dönmesini sağladı. Köpek sahiplerinin bahçede buldukları ekmekler, inceleme sonucu zehirli çıktı köpeklere yapılan otopside de zehirlenerek öldükleri anlaşıldı. 
     Site sakinleri, aynı gece bereli, esrarengiz görünümlü bir kişinin motosikletle site çevresinde dolaştığını, köpekleri muhtemelen evlere hırsızlık için girmeyi planlayan bu kişinin öldürdüğünü söyledi. 
     
     Hırsıza karşı köpek 
     Köpek sahiplerinden Necla Koç da şöyle konuştu "Buralarda sık sık hırsızlık oluyor. Onları gören köpekler havlayarak haber veriyor. Hırsızlar işlerini engelledikleri için köpeklerimizi bu yolla susturuyor. Daha önce de birkaç köpek esrarengiz şekilde öldü." 
     


YAŞAM 

























</TEXT>
</DOC>
