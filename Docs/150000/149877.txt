<DOC>
<DOCNO> 149877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/yasam/ayas.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, baltalı vahşeti izledi 
</HEADLINE>
<TEXT>

Namuslarını temizlemek için Batman'dan gelen üç kardeş, Antalya'nın göbeğinde baltayla katliam yaptı. Olayı uzaktan izleyen polis, kurban can verdikten sonra müdahale etti... 
     ALİ KÖSE, TESLİME TOSUN, SONER KOCAER Antalya DHA 

     Antalya'da yüzlerce kişinin ve polisin gözleri önünde baltalı, bıçaklı, sopalı namus cinayeti işlendi. Polis, şehrin ortasında katliam yapan üç kardeşe yine iş işten geçtikten sonra müdahale etti. Batman'dan gelen Murat, Cüneyt ve C. Alim kardeşler, yengelerini kaçırıp Antalya'ya getiren Mehmet Sıddık Aydın'ı 45 , sokak ortasında öldürdü. Havaya ateş edip üç kardeşi yakalayan polisin, saldırganları vurarak etkisiz hale getirmemesi Adana'da polisin ve vatandaşların gözleri önünde Aydın Kara'nın nik hsız eşi Ayşegül Porsuk'u 64 yerinden bıçaklaması olayını anımsattı. 6 yıl önce, vatani görevini yapan Musa Alim'in Batman'daki imam nik hlı eşi Nazike Yanık'ı babası, Siirt'teki evine götürdü. O tarihte Siirt'te oturan Mehmet Sıddık Aydın da aile dostları olan Musa Alim'e, kayınpederini razı edip eşini kendisine getireceğini söyledi. Ancak Aydın, ilişkiye girdiği kadını önce İstanbul'a, oradan da Antalya'ya getirdi. Burada ev kiralayan Aydın, genç kadının Alim'den olan 2 çocuğunu da yanına aldı. 
     İkna edemediler 
     Musa Alim'in Batman'daki kardeşleri Murat 22 , Cüneyt 20 ve C. Alim 17 , 6 yıldır aradıkları Aydın'ın izine Antalya'da rastladı. Üç kardeş, dün 14.00'te Atatürk Caddesi'ndeki Türk Ticaret Bankası önünde yakaladıkları Aydın'a vatandaşların gözleri önünde, balta, bıçak ve sopalarla saldırdı. 
     "Bu cinayet namus için işlenmiştir" diye bağıran kardeşlere, tesadüfen oradan geçen bir polis ekibi müdahale etti. Polisler, saldırganları ikna etmeye çalışsa da başarılı olamadı. Havaya ateş eden polis, üç kardeşe "Teslim ol" çağrısı yaptı. Saldırgan Murat Alim ise "Hadi öldürün beni" karşılığını verdi. Kalabalık, polise "vur, vur" diye bağırdı. Bu sırada polis, çevresini sardığı 3 kişiyi etkisiz hale getirdi. Cinayeti namus için işlediklerini belirten kardeşlerin olayda 1 balta, 2 bıçak ve 1 sopa kullandıkları belirlendi. 
     


YAŞAM 



















</TEXT>
</DOC>
