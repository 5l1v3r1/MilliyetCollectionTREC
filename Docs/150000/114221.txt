<DOC>
<DOCNO> 114221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/soneko06.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapasite kullanımı arttı... 
</HEADLINE>
<TEXT>

     Devlet İstatistik Enstitüsü DİE , geçen yıl Eylül ayında yüzde 72.9 olan ''üretim değeri'' ağırlıklı kapasite kullanım oranının, bu yılın aynı ayında yüzde 80 seviyesinde gerçekleştiğini açıkladı. 
     DİE'nin 803 işyerinde yaptığı ''Aylık İmalat Sanayi Eğilim Anketi''ne göre, bu yılın Eylül ayında, işletmelerin tam kapasite ile çalışamama nedenleri arasında yüzde 59'luk oran ile iç pazarda talep yetersizliği ilk sırada yer aldı. 
     Söz konusu dönemde, tam kapasite ile çalışamama nedenlerinden dış pazarda talep yetersizliği yüzde 10 ile ikinci, yerli mallarda hammadde yetersizliği yüzde 3.1 ile üçüncü olurken, bunu yüzde 2.5 ile işçilerle ilgili meseleler, yüzde 2.1 ile mali imkansızlık ve yüzde 1 ile de ithal mallarda hammadde yetersizliği izledi. 
     
     EKİM AYI BEKLENTİSİ 
     Öte yandan DİE, işyerlerinin üretim, yurtiçi satış, satış fiyatları ve hammadde fiyatları konusunda Ekim ayı beklentileri ile ilgili bir değerlendirme de yaptı. 
     Yapılan değerlendirmeye göre, Ekim ayı itibariyle üretimde, işyerlerinin yüzde 46.3'ü artış, yüzde 18'i ise azalış bekliyor. 
     Söz konusu ay, yurt içi satışlarda ise aynı işyerlerinin yüzde 34.8'i artış, yüzde 29.3'ü gerileme, satış fiyatlarında yüzde .9'u artış, yüzde 1.5'i ise azalış beklentisi içinde bulunuyor. 
     Hammadde fiyatları konusunda da işyerlerinin yüzde 51.3'ü artış, yüzde 4.7'si düşüş olacağı görüşünü belirtti. 
     





</TEXT>
</DOC>
