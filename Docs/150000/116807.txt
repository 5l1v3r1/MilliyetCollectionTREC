<DOC>
<DOCNO> 116807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/eko05a.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah 7’de piyasalar işbaşında 
</HEADLINE>
<TEXT>

AKP’nin tek başına iktidara geleceğinin belli olması üzerine finans ve sermaye piyasalarındaki kurmaylar bu sabah erken mesai yapacak ve gün boyu sürecek uzun toplantılarla, yeni stratejilerini belirleyecek 
     AYFER YILDIZ 

     Yarın sabah piyasalar erken mesai yapıyor. AKP’nin tek başına iktidara geleceğinin belli olmasıyla finans piyasalarındaki üst düzey yöneticilerin ilk tepkileri yeni duruma uygun stratejileri belirlemek üzere harekete geçmek oldu. Bu sabah saat 7.00’de işyerlerinde olacaklarını söyleyen banka genel müdürleri, gün boyunca uzun toplantılar yapacaklar, bu sırada da gözleri AKP’nin yapacağı açıklamalarda olacak. Sermaye piyasasında ise AKP’nin açık farkla birinci parti olarak çıkmasının piyasalarda kısa süreli bir dalgalanma yaratabileceği belirtiliyor. 
     
     AKP’yi bu kadar yüksek beklemiyorduk’ 
     Mehmet Sağıroğlu Global Men. Değ. Yön. Kur. Üyesi 
     "AKP’nin ekonomik politikalarını görmek gerekiyor. CHP’nin AKP’ye yakın oy oranı yakalayacağı düşünülüyordu. AKP beklenmeyen kadar yüksek oy potansiyeli yakaladı." 
     
     Devletle barışık olup olmayacağı önemli’ 
     Alp Tekince Ekinciler Men. Değ. Genel Müdürü 
     "Borsa için tek parti iktidarı olumlu. Ancak AKP, IMF ile ilişkileri nasıl yürütecek Devlet organları ile AKP’nin barışık olup olmayacağı da piyasaların yönünü tayin edecek." 
     
     Sonuçlara yabancıların vereceği tepki önemli’ 
     Uğur Yılmaz Gedik YO Genel Müdürü 
     "Bu sonuçlara yabancıların nasıl tepki vereceği önemli. Küçük yatırımcılar acele hareket etmemeli. Piyasada AKP’nin icraatları başlayana kadar dalgalı seanslar yaşayacağız." 
     
     AKP denenmemiş parti, zamana ihtiyaç var’ 
     Ali Güler Değer Men. Değ. Borsa İşlemleri Sorumlusu 
     "AKP sistemle çatışması halinde istikrar açısından risk taşıyor. AKP 15 aylık yeni bir parti. Bu durum uygulayacağı politikalar açısından belirsizlik teşkil ediyor. Piyasanın zamana ihtiyacı var." 
     



 EKONOMİ 




















</TEXT>
</DOC>
