<DOC>
<DOCNO> 124253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sontur11.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Kopenhag'da görüşmeler yapıyor... 
</HEADLINE>
<TEXT>

     Başbakan Abdullah Gül, Avrupa Parlamentosu AP Başkanı Pat Cox ile biraraya geldi. 
     Radisson Sas Oteli'nde 1,5 saat süren kahvaltılı görüşmeye, Dışişleri Bakanı Yaşar Yakış da katıldı. 
     Gül, görüşme sonrasında basın mensuplarının sorularını yanıtlamadı. 
     Başbakan Gül, Kopenhag temasları çerçevesinde bugün sırasıyla Yunanistan Başbakanı Kostas Simitis, İtalya Başbakanı Silvio Berlusconi ve İngiltere Başbakanı Tony Blair ile biraraya gelecek. 
     Gül'ün yarın da Fransa Cumhurbaşkanı Jacques Chirac ve Almanya Başbakanı Gerhard Schröder ile ortak görüşme yapması bekleniyor. Gül, yarın ayrıca, Hollanda Başbakanı Jan Peter Balkenende ile görüşecek. 
     Edinilen bilgiye göre, Gül'ün Simitis ve Blair ile görüşmelerine, AK Parti Genel Başkanı Recep Tayyip Erdoğan da katılacak. 
     





</TEXT>
</DOC>
