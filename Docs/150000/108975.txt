<DOC>
<DOCNO> 108975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sondun02.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD... Çocuğunu döven kadın teslim oldu... 
</HEADLINE>
<TEXT>

     ABD'de bir alışveriş merkezinin parkında, 4 yaşındaki kızını döverken görüntülenen kadın, yetkililere teslim oldu. 
     Polis, kızı Martha'yı döverken, görüntüleri video kasete çekilen 25 yaşındaki Madelyne Gorman Toogood'un, Chicago kentinin 100 kilometre doğusundaki Mishawaka bölgesinde, yetkililere teslim olduğunu açıkladı. 
     Açıklamada, Martha'nın doktor muayenesinden geçirileceği belirtilirken, Toogood'un 5 bin dolar kefalet karşılığında serbest bırakılması bekleniyor. 
     Toogood'un avukatı, gazetecilere yaptığı açıklamada, müvekkilinin olanlar yüzünden ''büyük pişmanlık duyduğunu'' belirterek, Martha'nın yaralanmadığına dikkati çekti. 
     ABD'nin bütün televizyonları, 13 Eylül'de meydana gelen ve genç bir kadının küçük bir kızı dövdüğü anı yansıtan görüntüleri yayınlamış, olayın bütün ülkede infial uyandırması üzerine genç kadının kimliğinin tespit edilmesi ve yakalanması için geniş çaplı soruşturma başlatılmıştı. 
     





</TEXT>
</DOC>
