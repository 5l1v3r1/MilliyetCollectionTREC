<DOC>
<DOCNO> 112919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/son/sonspo09.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Orhan Aldinç son yolculuğuna uğurlandı... 
</HEADLINE>
<TEXT>

     Dün vefat eden gazeteci Orhan Aldinç için bugün üyesi olduğu Türkiye Gazeteciler Cemiyeti'nde TGC tören düzenlendi. 
     Cağaloğlu'ndaki cemiyet lokalinin önünde düzenlenen törende, konuşma yapan TGC Başkanı Orhan Erinç, Aldinç'i sonsuzluğa uğurladıklarını söyledi. 
     Erinç, Orhan Aldinç'i yetenekli, tutarlı bir spor gazetecisi, yorumcusu olarak tanıdıklarını ifade ederek, ''Ama O, basının her dalında başarıyla görev yapmış bir ağabeyimizdir. Kendisi bizlere örnek oldu. Üslubu, efendiliği, tutarlılığı ve bağımsız gazeteciliğiyle, genç meslektaşları tarafından örnek alınacaktır'' diye konuştu. 
     Törene TGC yönetim kurulu üyeleri, Aldinç'in eşi Süheyla Aldinç, ses sanatçısı kızı Ayşegül Aldinç, yakınları ve meslektaşları katıldı. 
     TGC'de yapılan törende hocanın yaptırdığı duanın ardından Aldinç'in naaşı, cenaze arabasına konularak Teşvikiye Camii'ne götürüldü. Burada kılınacak cenaze namazının ardından Aldinç'in naaşı, Zincirlikuyu Mezarlığı'nda defnedilecek. 
     
     ALDİNÇ'İN ÖZGEÇMİŞİ 
     1929 yılında Adapazarı'nda doğan ve gazeteciliğe 1946 yılında Demokrat Adapazarı Gazetesi'nde muhabir olarak başlayan Aldinç, Hürriyet, Güneş, Milliyet ve Sabah gazetelerinde de çalıştı. 
     Meslekte 50 yıllını doldurduğu için 2001 Burhan Felek Basın Hizmet Ödülü'nü alan Orhan Erinç, TGC üyesi ve sürekli sarı basın kartı sahibiydi. 
     





</TEXT>
</DOC>
