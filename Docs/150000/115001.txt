<DOC>
<DOCNO> 115001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/yasam/yas00.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutkanlık kader değil 
</HEADLINE>
<TEXT>

Yoğun iş temposu dönemlerinde unutkanlıkla karşılaşabilirsiniz. Ancak düzenli bir hayat ve ufak tefek egzersizle, güçlü bir belleğe kavuşabilirsiniz 
     Uzun ve sağlıklı yaşamanın sırları - 4 
Şükran Pakkan 

     Bazen bir kelime hatırlayamadığımız, bazen de isimlendirmede güçlük çektiğimiz anlar olur. Uzmanlar buna bellek bozukluğu’ adını veriyor. Bellek bozukluğu, bazı kişilerde beceri kaybı, entelektüel yapıda bozulmalar ve davranış değişiklikleri ile kendini gösterir. 
     Prof. Dr. Osman Müftüoğlu, bu konuda şöyle diyor "Yoğun iş temposu, stres, fiziksel ve ruhsal yorgunluk, yaşamın belirli dönemlerinde mental işlevler ile ilgili fonksiyon bozuklukları ve yakınmalara neden olabiliyor. Örneğin depresyonda olan, çevresel uyarılara duyarsız, ilgi azlığı ve konsantrasyon güçlüğü yaşayan kişinin mental fonksiyonlarını yorumlamak çok kez hatalı sonuçlara neden olur. Yine yoğun iş temposu ve fiziksel yüklenme dönemlerinde unutkanlık, organik bir neden olmadan da yaşanabilir." 
     
     GÜÇLÜ BELLEK İYİ UYKU 
     Müftüoğlu, bellek bozukluğu yaşayanlara şu önerilerde bulunuyor 
     "Daha güçlü bir bellek için, düzenli ve dengeli bir yaşam sürdürün. Yeterli ve dengeli beslenin, iyi uyuyun, alkolü azaltın, sigara kullanmayın. Sık sık temiz havada, parklarda, ormanda yürüyüş yapın. 
     Sosyal ilişkilerinizi koruyun, genişletin, çoğaltın. Düzenli bir kan basıncına sahip olmaya özen gösterin. Unutma sorunu, her zaman organik bir hastalığa işaret etmez, ama üzerinde mutlaka durulmalıdır." 
     
     Daha iyi hatırlamak için ne yapılmalı 

</TEXT>
</DOC>
