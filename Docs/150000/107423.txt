<DOC>
<DOCNO> 107423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/soneko26.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 3 ay vadeli referans bono ihalesi düzenleyecek... 
</HEADLINE>
<TEXT>

     Hazine, 16 Eylül Pazartesi günü, net 1 katrilyon 482 trilyon lira tutarında üç ay vadeli referans bono ihalesi gerçekleştirecek. 
     Hazine Müsteşarlığı'ndan yapılan yazılı açıklamaya göre, söz konusu bonoların ihraç tarihi 18 Eylül olarak öngörülmüştü. 
     Bu arada iç borçlanma stratejisi çerçevesinde 17 Eylül Salı günü, yine 18 eylül 2002 valörlü, 3 ayda bir değişken faiz ödemeli devlet tahvili ihalesi yapılacak. 
     İlk kupon ödemesi 13 Kasım 2002 tarihinde yapılacak olan ve söz konusu kupon ödemesine 12 Ağustos 2002 tarihinde yapılmış olan üç ay vadeli referans Hazine Bonosu ihalesinde oluşan faiz oranının baz teşkil edeceği tahvillerin geri ödemesi, 11 Ağustos 2004'de yapılacak. 
     Söz konusu senet, 28 Ağustos 2002 ihraç tarihli, 11 Ağustos 2004 vadeli değişken faizli devlet tahvilinin yeniden ihracı olacak ve piyasa yapıcılığı uygulaması çerçevesinde, 18 Eylül 2002 tarihinden itibaren ölçüt ihraç olarak kabul edilecek. 
     Öte yandan açıklamada, Piyasa Yapıcılığı Sistemi çerçevesinde, 17 Eylül 2002 tarihinde, 18 Eylül valörlü olmak üzere yapılacak, 11 Ağustos 2004 itfa tarihli Değişken faizli devlet tahvili ihalesi için, değişim işlemine konu geri alınacak DİBS'lere ilişkin fiyat listesi de yer aldı. 
     





</TEXT>
</DOC>
