<DOC>
<DOCNO> 137749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sonspo07.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ve Çek takımları 19. kez karşı karşıya gelecek... 
</HEADLINE>
<TEXT>

     Beşiktaş ile SK Slavia Prag arasında yarın yapılacak UEFA Kupası 4. tur ilk maçıyla birlikte, Türk ve Çek takımları 19. kez karşı karşıya gelecek. 
     2 ülke ekipleri arasında bugüne dek yapılan 18 maçın 6'sını Türk, 11'ini ise Çek takımları kazanırken, yalnızca 1 karşılaşma berabere sonuçlandı. 
     Çek takımlarının bu süre içinde attığı 34 gole, Türk ekipleri 15 golle karşılık verdi. 
     
     DEPLASMANDA 1 GALİBİYET 

     Türk takımları, Çekler karşısında deplasmanda başarılı sonuçlar alamadı. 
     Türk ekipleri, deplasmanda yaptıkları 9 maçın yalnızca 1'inde galibiyet alabilirken, diğer 8 karşılaşmayı da yitirdi. 
     Türkiye'ye deplasmanda Çekler karşısındaki tek galibiyeti, 1991-92 sezonunda Avrupa Kupa Galipleri Kupası 2. turunda Galatasaray kazandırdı. Sarı-kırmızılılar, ilk maçta İstanbul'da 1-0 yenildikleri Banik Ostrava'yı, deplasmanda 2-1 yenerek hem elemiş oldu, hem de Türk takımlarına Çekler karşısında deplasmanda ilk ve son galibiyetini tattırdı. 
     
     8 EŞLEŞMEDE 3 TUR 

     2 ülke takımları Avrupa kupalarında, Avrupa Şampiyonlar Ligi grup maçları dışında 8 kez eşleşirken, bunların 5'inde Çekler, 3'ünde ise Türk ekipleri turu geçen taraf oldu. 
     İlk olarak 1969-70 sezonunda Avrupa Şampiyon Kulüpler Kupası 2. turunda Galatasaray, o zaman Çekoslovakya'nın Spartak Trnava takımını İstanbul'da 1-0 yenip, deplasmanda da aynı sonuçla yenilince, çekilen kura sonucunda bir üst tura çıktı. 
     Daha sonra yine Galatasaray, bu kez Avrupa Kupa Galipleri Kupası 2. turunda 1991-92 sezonunda İstanbul'da 1-0 yenildiği rakibini, deplasmanda 2-1 yenerek tur atladı. 
     Son olarak da Denizlispor bu sezon UEFA Kupası 2. turunda, AC Sparta Prag'ı deplasmanda 1-0 yenildiği maçın rövanşında 2-0 yenerek turu geçti. 
     
     TÜRK-ÇEK TAKIMLARININ MAÇLARI 

     Türk takımlarının, Çek ekipleriyle yaptığı maçlar ve sonuçları şöyle 
Avrupa Şampiyon Kulüpler Kupası 
1969-70 2.tur Galatasaray - Spartak Trnava 1-0, 0-1 kura ile eledi 
1983-84 1.tur Fenerbahçe - Bohemians Prag. 0-1, 0-4 elendi 
1989-90 1.tur Fenerbahçe - Sparta Prag.... 1-2, 1-3 elendi 
Avrupa Şampiyonlar Ligi 
1997-98 A Grubu Galatasaray - Sparta Prag. 2-0, 0-3 4. oldu 
Avrupa Kupa Galipleri Kupası 
1991-92 2.tur Galatasaray - Banik Ostrava. 0-1, 2-1 eledi 
UEFA Kupası 
1979-80 1.tur Orduspor - Banik Ostrava.... 2-0, 0-6 elendi 
1992-93 2.tur Fenerbahçe - Sigma Olomouc.. 1-0, 1-7 elendi 
1995-96 ön eleme Galatasaray - Sparta Prag 1-1, 1-3 elendi 
2002-03 2.tur Denizlispor - Sparta Prag... 2-0, 0-1 eledi 
Not İlk sonuçlar iç saha, ikinciler ise deplasmana göre yapılmıştır. Değerlendirmeye Çekoslovakya ve Çek Cumhuriyeti adına turnuvalara katılan takımlar alınmıştır. Bölünmeden sonra Slovakya takımları değerlendirmeye dahil edilmemiştir. 

     
</TEXT>
</DOC>
