<DOC>
<DOCNO> 108155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/dunya/dun01.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ın adımı Bush’a yetmedi 
</HEADLINE>
<TEXT>

Irak’ın BM silah denetçilerini koşulsuz olarak geri çağırması, Bush yönetimince taktik adım’ diye nitelendi ve yeterli bulunmadı 
     YASEMİN ÇONGAR Washington 

     Bağdat’ın, Birleşmiş Milletler BM silah denetleyicilerini koşulsuz olarak ülkesine davet etmesi, Bush yönetimince inandırıcı bulunmadı. Beyaz Saray, silah denetimlerinin, Irak lideri Saddam Hüseyin’i devirmeye yönelik bir askeri harek t fikrini gündemden kaldırmaya yetmeyeceğini açıkça yansıtırken, ABD Dışişleri Bakanı Colin Powell da, BM Güvenlik Konseyi’nden yeni bir Irak kararı çıkartma çabalarını sürdürüyor. 
     Beyaz Saray sözcülerinden Scott McClellan yaptığı yazılı açıklamada, Irak’ın çağrısını, "BM Güvenlik Konseyi’nin güçlü bir karar almasının önünü kesmeye yönelik taktik bir adım" olarak niteledi. McClellan, "Bu tutmayacak bir taktiktir. Mesele, silah denetimleri meselesi değil, Irak’ın kitle imha silahlarından arındırılması ve Irak rejiminin diğer Güvenlik Konseyi kararlarına uyması meselesidir" dedi. 
     
     Beşte beş’ arayışı 
     Beyaz Saray, bu değerlendirmeyle, Başkan Bush’un geçen hafta BM’de yaptığı konuşmada, Irak’a yönelik askeri bir harek ttan vazgeçmek için öne sürdüğü beş koşulu yeniden hatırlatmış oluyor. Bu koşullar arasında, Kuveyt’e tazminat ödenmesi, savaş esirlerinin iadesi, etnik gruplara yönelik baskıya son verilmesi, teröre destek olunmaması ve kitle imha silahları ile uzun menzilli füzelerin elden çıkarılması var. Bush yönetimi, Bağdat’ın son girişimine rağmen, BM Güvenlik Konseyi’nin, Irak’ı bugüne dek uymadığı 16 BM kararına uymaya çağıran ve aksi takdirde askeri güç kullanılmasına yeşil ışık yakan bir karar çıkartmasında ısrarlı. 
     
Hem rahatlattı hem can sıktı      Irak’ın BM silah denetçilerini kayıtsız şartsız kabul ettiğini açıklaması kimi ülkeleri rahatlatırken, bazı ülke yönetimlerinin de canını sıktı. İki grubun tepkileri şöyle 
     
     Sevinenler 

</TEXT>
</DOC>
