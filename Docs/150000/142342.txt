<DOC>
<DOCNO> 142342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/guncel/gun03.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adil yargılanmadı sonuç hakkaniyetli 
</HEADLINE>
<TEXT>

AİHM, Öcalan’ın adil yargılanmadığına karar verdi. Tazminat talebini reddeden mahkeme, avukatların masraflarını ise Türkiye’ye ödettiriyor 
     GÜVEN ÖZALP Brüksel 

     Avrupa İnsan Hakları Mahkemesi AİHM , dört yıldır incelediği Abdullah Öcalan davasını karara bağladı. Mahkeme, Öcalan’ın adil yargılanmadığına, kötü muamele gördüğüne ve savunma hakkının ihlal edildiğine karar verdi. Ancak Türk yargısındaki sonucu "hakkaniyete uygun" bulan mahkeme, ek tazminat taleplerini dikkate almayarak Türkiye’nin savunma masrafları tutarı olan 100 bin euro’yu yaklaşık 180 milyar lira ödemesini kararlaştırdı. 
     Öcalan’ın ihlal iddialarından birini "adil yargılanma"yı garanti altına alan Avrupa İnsan Hakları Sözleşmesi’nin 6. maddesi oluşturdu. Yedi yargıçtan oluşan mahkeme heyeti, bu konuda haklı bulduğu Öcalan’ın "adil ve bağımsız bir mahkemece yargılanmadığı" kanaatine vardı. Yargıçlardan altısının DGM’yi adil ve bağımsız görmemesinin ardında mahkemenin yapısı yatıyordu. Mahkeme heyeti, dava sırasında askeri üye yerine sivil üye yerleştirilmesini yeterli görmediği için bu yönde karar aldı. 
     Aynı maddede düzenlenen savunma hazırlama için yeterli zaman verilmemesi de AİHM yargıçlarının gördüğü ihlallerden biri oldu. 
     
     Yaşamı garanti 
     Sözleşmenin en önemli maddesi olan ve yaşam hakkını garanti altına alan 2. maddede ise, Türkiye’nin idam cezasını savaş ve yakın savaş durumları dışında yasalarından çıkarması dikkate alınarak ihlal kararı verilmedi. 
     Mahkeme, ayrımcılığı yasaklayan 14. ve bireysel başvuru hakkını düzenleyen 34. maddede de ihlal olmadığına karar verdi. AİHM, Öcalan’ın bu maddelere ek olarak gündeme getirdiği diğer altı maddeyi görüşmeye değer bulmadı. 
     Mahkeme ek tazminat talebini ise geçerli saymadı. Mahkeme bu kararı üç maddede ihlalde bulunulmasına rağmen, Öcalan açısından "hakkaniyete uygun bir sonuç" çıkması nedeniyle aldı. Ancak mahkeme Öcalan’ın savunma masraflarının karşılanmasına karar verdi. Öcalan’ın 14 Türk ve 3 İngiliz avukattan oluşan savunma heyetinin dava için yaptıkları harcamaların karşılanabilmesi için Türkiye’nin toplam 100 bin euro tazminat ödemesi kararlaştırıldı. 
     
     Gözaltı süresi uzun bulundu 
     Mahkeme, yine önemli bir madde olan, işkence ve kötü muameleyi yasaklayan 3. maddenin ihlal edildiği kararına vardı. AİHM, Öcalan’ın fiziksel anlamda işkence ya da kötü muameleye uğramadığı, Kenya’dan getirilişinin kurallara uygun olduğu görüşünü benimsediyse de ilgili maddenin ihlal edildiği yönünde karar aldı. Mahkeme, Öcalan’ın tutuklanması ve gözaltına alınması konusunda kuraldışı bir duruma rastlamadı. Ancak kısa sürede yargıç önüne çıkarılmaması ve gözaltı süresinin uzunluğu nedeniyle ihlal olduğuna karar verdi. 
     
Hukukçular ne diyor      AİHM’nin Öcalan’la ilgili kararını hukukçular şöyle değerlendirdi 
     Prof. Dr. Rona Aybar Türkiye, aleyhine olan bu karara temyiz başvurusunda bulunabilir. Ancak bu tip başvurular pek olumlu sonuçlanmıyor. 
     Prof. Dr. Necmi Yüzbaşıoğlu AİHM, bu kararla uyum yasalarından önceki Türk hukuk sistemindeki ihlalleri belirledi. Ama Türkiye ihlale neden olan yasal düzenlemeleri zaten yaptı. Karar, esasa değil, usule ilişkin bir karardır. 
     Prof. Dr. Süheyl Batum Yeniden yargılanmaya ilişkin yasaya zaman sınırı konduğundan, Öcalan bundan yararlanamayacak. Karar, temyizden sonra kesinleşirse, bu sadece "Türkiye yanlış yargılama yaptı" demek olacak. 
     Prof. Dr İbrahim Kaboğlu Kararın belirli bir etkisi yok. Türkiye itiraz edecektir. İtiraz dilekçesi çok iyi hazırlanmalıdır. 
     
Karar temyiz edilecek      Dışişleri, AİHM’de temyize gideceğini açıkladı. Adalet Bakanı Çiçek, "Yapılan değişiklikler dikkate alınsaydı bu karar verilmezdi" dedi 
     ANKARA Milliyet 

     Dışişleri Bakanlığı, Abdullah Öcalan’ın adil yargılanmadığına ilişkin kararı AİHM Büyük Daire’de temyiz edeceğini açıkladı. Adalet Bakanı Cemil Çiçek de Öcalan’ın yeniden yargılanmasının söz konusu olmadığını bildirdi. Dışişleri’nin açıklamasında AİHM’nin Türkiye’nin mevzuatında gerçekleştirilen ve bazı iddialarla doğrudan ilgisi bulunan değişiklikleri ve savunmaları yeterince değerlendirmediği belirtildi. AİHM’in kararıyla ilgili tepkiler ise şöyle 
     Adalet Bakanı Cemil Çiçek DGM’deki askeri h kim, heyetten çıkarıldı. Adil bir yargılama için her türlü gayret gösterildi. Son yapılan değişiklikler dikkate alınsaydı bu karar verilmezdi. 
     Dışişleri Bakanı Yaşar Yakış Öcalan’ın adil yargılanması için hangi şekil eksikliklerini gördülerse, o eksikliklerin tamamlanarak yargılanması halinde de yine şimdiki cezasına çarptırılacağını düşünüyoruz. 
     Öcalan’ın yargılandığı davanın üye h kimi Hüseyin Eken Adil yargılanmadığı iddiasına katılmamız mümkün değil. Öcalan’ın kendisi de bize teşekkür etti. 
     Dönemin sivil yedek üyesi h kim Mehmet Maraş Titiz bir yargılama yapıldı. 
     



 GÜNCEL 

















</TEXT>
</DOC>
