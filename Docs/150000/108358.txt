<DOC>
<DOCNO> 108358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/dunya/dun03.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Akraba çıktılar 
</HEADLINE>
<TEXT>

     ABD Başkanı George W. Bush, Prenses Diana ve ünlü İngiliz devlet adamı Winston Churchill’in uzaktan akraba oldukları ortaya çıktı. 
     MyFamily.com adlı kuruluşun araştırmalarına göre, Bush, Churchill ve Prenses Diana’nın soyu, 15. yüzyıl İngiltere’sinde kesişiyor. Araştırmaya göre, 1420 - 1478 yılları arasında Northamptonshire bölgesindeki Badby kentinde yaşayan Henry Spencer isimli soylu, Bush, Churchill ve Prens William ile Prens Harry’nin annesi Prenses Diana’nın ortak atası. Şirketin yayımladığı soyağacına göre, Churchill ve kızlık soyadı Spencer olan Prenses Diana, Henry Spencer - Isabella Lincoln çiftinin iki oğlundan biri olan William’ın soyundan geliyor. Çiftin diğer oğlu John’un Sir William Cope ile evlenen kızı ise 1600’lü yıllarda Yeni Dünya’da Massachusetts’e göç ederek, Bush’a atalık eden diğer soyağacını oluşturuyor. 
     



 DÜNYA 














</TEXT>
</DOC>
