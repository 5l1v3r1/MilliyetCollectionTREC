<DOC>
<DOCNO> 137850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/siyaset/asiy.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, Ararat filmine karşı 
</HEADLINE>
<TEXT>

MGK’ya sunulan bir raporda, Türkiye’de gösterilmek istenen Ararat’ filmi için, "Filmin senaryosu Türk düşmanlığı üzerine oturtulmuştur" denildi 
     ÖMER ERBİL İstanbul 

     Film yapımcısı Sebahattin Çetin, Ararat filminin Türkiye’de gösterilmesinin sakıncalı olmadığına inanıyor, ancak MGK Milli Güvenlik Kurulu böyle düşünmüyor. MGK’nın 5 Şubat 2002 tarihli Ararat filmi ile ilgili inceleme raporunda, filmin Türk düşmanlığı yaptığı açık açık ifade ediliyor. MGK ayrıca filmin 1970’li yıllarda yapılan, Türk halkı hakkında menfi önyargıların gelişmesine sebep olan "Gece yarısı Ekspresi" filminden daha fazla etkili olacağını düşünüyor. Ararat filmi inceleme raporunda şöyle deniliyor "Filmin senaryosu Türk düşmanlığı üzerine oturtulmuştur. Ermeni terörü meşrulaştırılmakta, Türkler vahşi, ırz düşmanı, işkenceci, medeniyet düşmanı yaratıklar olarak gösterilmektedir. Türklerin Ermeni kadınlara tecavüz ettiği ve Ermenilerin yaşadığı şehirlerin yağmalandığı, binlerce Türk askerinin güçlü ve modern silahlarla Ermenilere saldırdığı, Türk askerinin rüşvet karşılığı her şeyi yapabildiği temaları işleniyor." Filmin kaderi aralarında MGK’dan bir temsilcinin de bulunduğu Denetleme Kurulu’nun vereceği kararla belli olacak. 
     



 SİYASET 














</TEXT>
</DOC>
