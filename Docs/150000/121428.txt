<DOC>
<DOCNO> 121428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sontur19.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliyeden kaçmaya çalışırken jandarmaya yakalandı 
</HEADLINE>
<TEXT>

     Antalya'nın Alanya İlçesi'nde, 1. Ağır Ceza Mahkemesi'nde gasp suçundan yargılanan Süleyman Aydoğan, duruşmadan, tutuklanması yönünde karar çıkacağını anlayınca, Mahkeme Salonu'ndan kaçtı ancak, fazla uzağa gidemedi. 
     Alanya'da 1999 yılında nitelikli gasp suçu işlediği gerekçesiyle yakalanarak tutuklanan ve 5 ay hapis yatan Süleyman Aydoğan, daha sonra tutuksuz yargılanmak üzere serbest bırakılmıştı. 
     Süleyman Aydoğan, bugün Alanya 1. Ağır Ceza Mahkemesi'nde görülen karar duruşmasından, tutuklanacağı yönünde karar çıkacağını anlayınca, mahkeme salonundan çıkarak kaçmaya başladı. 
     Adliyede bulunan jandarma ekipleri tarafından takip edilen Aydoğan, daha fazla kaçamayacağını anlayınca teslim oldu. 
     Devam eden duruşmada, nitelikli gasp suçu işlediği sabit görülen Süleyman Aydoğan, tutuklandı. 
     





</TEXT>
</DOC>
