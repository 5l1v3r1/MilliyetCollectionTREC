<DOC>
<DOCNO> 131566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/dunya/dun04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Meclisi’nde olay 
</HEADLINE>
<TEXT>

     KKTC Cumhuriyet Meclisi Genel Kurulu’nun dünkü toplantısında, birbirinin üzerine yürüyen milletvekillerinin kavgası son anda önlendi. 
     Genel Kurul’da konuşan Demokrat Parti DP Grup Başkanvekili Hüseyin Öztoprak, bir öğretmenin Doğu Akdeniz Üniversitesi’nde açtığı özgün baskı sergisinin davetiyesinde geçmişteki "Kıbrıs Cumhuriyeti" kimlik kartını kullanmasını eleştirdi. Bu sırada Öztoprak ile "fikir ve düşünce özgürlüğüne saygı gösterin" diyen Toplumcu Kurtuluş Partisi TKP Grup Başkanvekili Mehmet Emin Karagil arasındaki tartışma, Öztoprak’ın kürsüden inmesiyle yatıştı. Öztoprak’a yanıt için kürsüye gelen Milli Eğitim ve Kültür Bakanı İlkay Kamil’in konuşması sırasında DP Gazimağusa milletvekili Nurten Hüdaverdioğlu’nun, "Bu öğretmen görevden alınsın" demesi üzerine ortam yine gerildi ve fiili saldırılar, araya giren milletvekilleri tarafından son anda engellendi. 
     



 DÜNYA 













</TEXT>
</DOC>
