<DOC>
<DOCNO> 129723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yazar/yilmaz.html </URL>
<DATE> 2003/01/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Hadi bunu da kurtarın 
</HEADLINE>
<TEXT>

     Başarılan neydi Çörtük, 400 milyon dolarlık borcunu, 10 yıla yayıyordu. 
     Yeni bir haber daha vereyim Pakistan, BDDK’ya gönderdiği açıklamada, yasal takibi süren 460 milyon dolar tutarındaki faturanın peşinde olduğunu kaydetti. 
     
     17 tazminat davası 
     Çörtük, 2 Aralık’ta alacaklı bankalarla vardığı anlaşma sonucu, 399 milyon 780 bin dolarlık borcuna karşılık, otoyollar ve devletten aldığı santralların bağlı olduğu Güney Ege Enerji gelirlerini gösteriyordu. 
     Bayındır, sözleşmesi Pakistan tarafından iptal edilen İslamabad - Peşaver otoyolundan 100 milyon dolar gelir elde edeceğini açıklamıştı. 
     Ancak Pakistan Ulusal Karayolları NHA İstanbul Yaklaşımı’nı bilgilendimek üzere gönderdiği açıklamada, Çörtük aleyhine toplam 343 milyon dolar tutarında 17 tazminat davası açtığını belirtti. 
     
     BDDK’ya bildirilen fatura 
     Pakistan, Bayındır İnşaat’a Türkiye bankaları konsorsiyumunun verdiği banka garantilerine karşılık 138.8 milyon dolar iş avansı ödedi. 
     Banka garantisi karşılığında halen geri ödenmemiş avans karşılığı olan 89.6 milyon dolarlık bakiyenin, yasalar uyarınca nakde çevrilmesi işlemi Türk avukatlar tarafından takip ediliyor. 
     NHA, 27 milyon dolar da taşeronlara, tedarikçilere ve çalışanlara yapılmayan ödemelerden oluşan fatura çıkardı. 
     Tazminatlar, üçüncü şahıslara yapılacak ödemeler ve banka teminatlarından oluşan Pakistan’a göre, Bayındır’a toplam 460 milyon dolarlık yükümlülük doğuyor. 
     
     Bakan Şahin araştırıyor 
     Geçtiğimiz günlerde Başbakan Yardımcısı Mehmet Ali Şahin, "Anlaşmadan sonra haberim oluyor" diye yakınmış, konuyu Başbakanlık Teftiş Kurulu ve Yüksek Denetleme Kurulu’na gönderdiğini belirtmişti. 
     Pakistan işinin yanı sıra Çörtük’ün alacaklı bankalara Ekim 2002’de verdiği gelir tablosunda Gümüşova - Gerede otoyolu Bolu Tüneli inşaatından 63 milyon dolar yer almıştı. 57. hükümet dönemi Bayındırlık Bakanı Abdülkadir Akçan’ın tüm çabalarına rağmen Düzce depreminde hasar gören tünele halen çivi bile çakılamıyor. 
     
     Yiğen Erbakan gayretli 
     AKP lideri Tayyip Erdoğan’ın İtalya Başbakanı Berlusconi ile görüşmesinde de gündeme gelen Bolu Tüneli inşaatı, İtalyan Astaldi firması ile ihtilaflı. Karayolları’nın yeni Genel Müdürü Sabri Özkan Erbakan’ın Necmettin Erbakan’ın yiğeni olayı çözümlemek için bir atak yapıp, Astaldi ve Bayındır’ı bir araya getirme çabası ise sonuç vermedi. Çünkü Astaldi ile Bayındır arasındaki ortaklık 19.10.2001 tarihinde Ankara 7.Ticaret Mahkemesi’nin aldığı kararla fesh edilmiş, karar Yargıtay 13.Hukuk Dairesi tarafından onanmıştı. 
     Pakistan ve İtalyan Astaldi ile anlaşmak, Vakıf ve İş Bankası gibi yerli kurumlarla anlaşmak kadar kolay değil. O nedenle de İstanbul Yaklaşımı’na giren Bayındır’a, "Türkiye tarihinin en büyük kurtarma operasyonu" demek erken gibi... 
     
     







Yine hukuk 


Karşıyaka’daki son atlı tramvaylar 


Neşter keser mi 


Kıbrıs ve değişiklik 


Gül’ün söylemi ile eylemi 


Musul Kerkük geceleri 


Poker yüzü 


TRT’den nasıl istifa ettim 


Türk siyasetinin ekonomiye kazandırabileceği Nobel 


Savaşta Türkiye’nin artıları, eksileri 


Nasıl bir politika 


İki yılda bir vergi affı 


Devletin has evlatları 


Hükümet üstü liderlik 


Tayyip Bey muhalefet lideri gibi 


Özel finans kurumları 


Hadi bunu da kurtarın 


</TEXT>
</DOC>
