<DOC>
<DOCNO> 103843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yazar/altan.html </URL>
<DATE> 2002/08/25/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Zurnanın zırt dediği... 
</HEADLINE>
<TEXT>

     Büyük bir fırtına sonucu batan bir gemiden zor bela kurtulan iki erkekle bir kadın, ıssız bir adaya sığınmışlar. 
     Bir ayın sonunda kadın, her iki erkekle de yapmak zorunda kaldıklarından öylesine iğrenmiş ki, dayanamayıp intihar etmiş. 
     İkinci ayın sonunda her iki erkek de, kadının cesediyle yaptıklarından öylesine iğrenmişler ki, kadını gömmüşler. 
     Üçüncü ayın sonunda ise, her iki erkek de birbirleriyle yaptıklarından öylesine iğrenmişler ki, kadının cesedini tekrar çıkarmışlar mezarından. 
     Bu fıkranın, parti liderlerinin iktisadi polemikleriyle de, enflasyonist politikanın gömülüp gömülmediğiyle de, herhangi bir ilişkisi yoktur. 
     
     Söylentilere göre Kemal Derviş’e sormuşlar 
     - Tanrı korusun, evinizde yangın çıksaydı önce neyi hemen alıp götürürdünüz 
     Kemal Derviş, vaktiyle Jean Cocteau’nun, bir gazetecinin sorduğu böyle bir soruya verdiği yanıtı tekrarlamış 
     - Ateşi 
     
     Bazı parti liderlerini, koltuk değnekleriyle yürüyen bir topalla, bir şaşının karşılaşmasına benzetiyorlar. 
     Şaşı topala sormuş 
     - Keyifler nasıl, iyi misin 
     Topal da yanıt vermiş 
     - Tıpkı gördüğün gibi... 
     
     İki kolu da olmayan kötürüm biri, bir randevuevinin kapısını çalmış. Evin madaması açmış kapıyı. Karşısında kolları bacakları olmayan birini görünce 
     - Herhalde adreste yanıldınız, demiş, burada size göre bir şey yok... 
     Kolları da, bacakları da olmayan genç adam 
     - Ya öyle mi, demiş, peki kapıyı nasıl çaldık o zaman 
     Söylentilere göre, IMF’nin hiçbir işe yaramadığını tekrarlayıp duran bazı parti liderlerine anlatılmış bu fıkra... 
     Kimin tarafından anlatıldığını öğrenemedik. 
     
     Yine söylentilere göre Kemal Derviş’in de en çok sevdiği fıkra şuymuş 
     Kaplıcalarının mucizeler yaratmasıyla ünlü bir kasabaya bir kör, bir sağır, bir de bizim felçli olduğu için tekerlekli arabada dolaşabilen ekonomi gitmişler. 
     Kör, suları mucizeli kaplıcaya girer girmez bağırmaya başlamış 
     - Görüyorum, görüyorum... 
     Peşinden sağır girmiş sulara ve o da başlamış bağırmaya 
     - Duyuyorum, duyuyorum... 
     Bizim felçli ekonomi de tekerlekli arabasıyla girmiş. 
     Ve ne olmuş biliyor musunuz 
     Arabasındaki tekerleklerin lastikleri yenilenmiş. 
     
     Köklü bir geçmişi vardır bizdeki çürütmecilik kültürünün. 
     Yüzlerce yıldan bu yana yönetim düzeni yerine hep aynı kalan düzen içindeki yöneticilerle, yöneticilerin yerine geçmek isteyenler çürütürler birbirlerini karşılıklı... 
     Örneğin I. Ahmet döneminde, sadrazam Derviş Paşa padişahı devirmek için Edirnekapı’dan Topkapı Sarayı’na gizli bir tünel kazmakta olduğu iddiasıyla çürütülür. 
     Örneğin İsmet Paşa, Gazi’nin sofrasında 
     - İçki sofralarında hükümet işi konuşulmaz, dediği söylentileriyle çürütülür. 
     Kimi, ramazanda viski içtiği için çürütülür kimi şanlı tarihimize saygılı olmadığı için çürütülür, çürütülür oğlu çürütülür. O, bunu çürütür bu, şunu çürütür şu, onu çürütür... 
     Ve sonra sorar dururuz 
     - Neden her şey bu kadar çürük 
     Yanıt 
     - Çürütme kültürümüz çok köklü olduğu için... 
     
     







Zurnanın zırt dediği... 


Sola hediye... 


Mahcup bir girişim 


Feri sönmüş yıldızlar 


Kimse kimseye güvenmiyor 


Erkek olmanın yolu, kadın olmamaktan geçer 


Amerika’daki Türkler ve mankafalar... 


Günbatımı Hasankeyf 


Sait Faik’in Sinağrit Baba’sı Derviş mi 


Siyaset bitti Şimdi "Tepki Oyu Havaları" 


Derviş’li CHP borç ve faiz çıkmazını aşabilir mi 


İstanbul’da çöp, elektrik oluyor 


Derviş sınandı, sıra CHP’de... 


</TEXT>
</DOC>
