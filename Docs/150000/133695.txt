<DOC>
<DOCNO> 133695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo20.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
F1'e bir sigara yasağı da Avusturya'dan... 
</HEADLINE>
<TEXT>

     Avrupa'da bazı ülkelerin sigara reklamına yasak getirmesiyle birlikte Formula 1 otomobil yarışlarında, Belçika'dan sonra Avusturya pistinin de kapatılacağı açıklandı. 
     Belçika'nın sigara reklamına getirdiği yasak sonrasında aylar öncesinden alınan kararla Spa Pisti, bu yıl Formula 1 yarışları takviminden çıkarıltılırken, 2004'ten itibaren Avusturya'daki Zeltweg Pisti'nin de Formula 1 dışında kalacağı duyuruldu. 
     Formula 1 Organizasyonu Başkanı Bernie Ecclestone, Avusturya'nın Kronen Zeitung gazetesine verdiği demeçte, ''18 Mayıs'ta Zeltweg'de son kez yarış yapacağız. Avusturya ile 2006'ya kadar kontratımız vardı ama Sağlık Bakanlığı sigara reklamlarının yapılmasını yasakladı'' dedi. 
     F1 geleneklerinde önemli bir yere sahip olan Zeltweg Pisti, 4,326 kilometre uzunluğuyla en zevkli ve güvenli yarışların yapıldığı bir pist olarak biliniyor. Ecclestone'un yaptığı açıklama, İtalya'daki birçok F1 tutkununu hayal kırıklığına uğratırken, La Gazzetta Dello Sport gazetesinde ise yarışların Avrupa dışındaki ülkelere taşınarak daha az seyirciyle yapılması tehlikesinin bulunduğu iddiası ortaya atıldı. 
     Avrupa'daki pistlerin yavaş yavaş azaldığı, gelecekte İmola'nın İtalya da riskte olduğu savunulurken, F1 yarışlarında Avrupalı pilotların sayısında da azalma olacağı belirtildi. 
     Ayrıca verilen bilgilerde, F1'e sponsor olan firmaların kapatılan pistlerden rahatsızlık duyduğu kaydedildi. 
     F1'in patronu Ecclestone'u eleştiren La Gazzetta Dello Sport, Çin, Bahreyn, Türkiye gibi F1'e aday olan ülkelerin, sıkı bir şekilde hazırlanarak Avrupa pistlerini F1'den silmeyi planladığını dile getirdi. 
     Bu arada Ecclestone, ''2004'de Shangay ve Bahreyn de yarışacağız. 2005'te İstanbul ve daha sonra Rusya'' açıklamasında bulundu. 
     BOL-SS 15 06 28 01 03 
     





</TEXT>
</DOC>
