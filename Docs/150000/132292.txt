<DOC>
<DOCNO> 132292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/guncel/agun.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçik Irak’ta güven yayı’ çizecek 
</HEADLINE>
<TEXT>

Ankara’dan olumlu yanıt alamayan ABD, operasyonda güneyi ağırlık merkezi’, kuzeyi de destek merkezi’ olarak seçti 

Türkiye de sınırın 12. kilometresinden batıya doğru 70 kilometrelik bir yayda kontrol sağlamak için harekete geçti 
     SERPİL ÇEVİKCAN 

     Genelkurmay Başkanı Richard Myers’ın ziyaretinde de "kuzeyden cephe" isteğine Ankara’dan herhangi bir yanıt alamayan ABD, ağırlık ve destek merkezlerini netleştirince Türkiye de güvenliği sağlamak için hazırlığa başladı. Askeri ve sivil birimler, son Milli Güvenlik Kurulu toplantısında da dile getirilen kaygılar çerçevesinde, Irak sınırının 12. kilometresinden batıya doğru 70 kilometrelik bir yayda kontrol sağlamak istediklerini ABD’ye iletti. Bölgenin denetiminin oluşacak kargaşa ortamından PKK’nın yararlanabileceği ve Kürt devletine yönelik oluşumlara ilişkin risklerin sıfıra indirilmesi açısından büyük önem taşıdığı kaydedildi. 
     
     SICAK TEMAS İSTENMİYOR 
     Olası operasyonla birlikte "başlaması kaçınılmaz" olan ve yüz binlerce kişiyi kapsayacak göç hareketinin Türk sınırına ulaşmadan kontrol edilmesinin de, yine bu önlemlerle sağlanabileceği ifade edildi. 
     Güvenlik yayının sınırlarının belirlenmesinde, Irak askeri birlikleriyle hiçbir şekilde karşı karşıya gelmeme tercihi etkili oldu. Türk askerlerinin Irak’ın silahlı birlikleriyle sıcak temasının kesinlikle istenmediği vurgulanırken, güvenlik şeridinin sınırları, bu teması engelleyecek biçimde saptandı. Bu arada "ağırlık merkezini güney, destek merkezini kuzey" olarak belirginleştiren ABD’nin kuzeyden sokmak istediği askerlerle güney birliklerine yol açmayı ve Irak askerini dağıtmayı amaçladığı belirtildi. 
     
ABD askerlerinin sayısı net değil      Ankara, Türk topraklarından geçecek ABD askerlerinin sayısı konusunda kamuoyuna yansıyanın aksine, h l kesinleşmiş bir yanıt oluşturmadı, ancak özel kuvvetlerden oluşan 15 bin kişilik bir rakam için yeşil ışık yaktı. Askeri ve diplomatik birimler, 15 bin kişilik kuvvete izin verilmesinin, "ABD’nin kuzeyden cephe açması" anlamına gelmediğini savunurken, yarın Ankara’ya gelecek İngiltere Genelkurmay Başkanı Michael Boyce’un, İngiliz özel kuvvetlerinden küçük bir birliğin kuzeyden geçişine izin verilmesi için zemin yoklayacağı öğrenildi. 
     



 GÜNCEL 




















</TEXT>
</DOC>
