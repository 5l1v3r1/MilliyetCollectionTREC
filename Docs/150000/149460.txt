<DOC>
<DOCNO> 149460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/siyaset/siy01.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Hoca'ya uçak çalımı 
</HEADLINE>
<TEXT>

İstanbul'a gideceği THY uçağında Erbakan'ın olduğunu öğrenen Başbakan Erdoğan, ATA uçağıyla yolculuk yaptı 
     ABDULLAH KARAKUŞ Ankara 

     Başbakan Recep Tayyip Erdoğan, dün eski lideri Necmettin Erbakan'la aynı uçağa binmemek için uçuş programını değiştirdi. Erdoğan, İstanbul'a gideceği THY'nin tarifeli uçağında Erbakan'ın da olduğunu öğrenince, Başbakanlığa ait 'ATA' uçağının hazırlanmasını istedi. 
     AKP Genel Merkezi'nde uçuş saatini bekleyen Erdoğan, 14.40 Ankara - İstanbul seferini yapan THY uçağında Erbakan'ın da bulunduğunu öğrenince programını değiştirdi. MİT Müsteşarı Şenkal Atasagun'la görüşen Erdoğan, bu ziyareti gerekçe göstererek "tarifeli uçak" yerine 'ATA' uçağıyla gitmeye karar verdi. Ve Erdoğan, Erbakan'dan 20 dakika sonra 15.00'te ATA uçağıyla İstanbul'a hareket etti. Erbakan'la Esenboğa Havaalanı'nda da karşılaşmayan Erdoğan, tarifeli uçakla seyahat planını iptal etmesiyle ilgili soruya bunun özel bir nedeni olmadığını belirterek, "Genel merkezde yerel yönetimlerle ilgili çalışmalarımız uzayınca, özel uçakla gitmek zorunda kaldık" yanıtını verdi. 
     
'Musul'da sıkıntı olmaz'      İstanbul'a hareketinden önce soruları yanıtlayan Erdoğan, Musul ve Kerkük'te ciddi bir sıkıntı ihtimalinin olmadığını belirterek, "Bölgede koordineli bir h kimiyet söz konusu değil. Ancak ABD, yeterli olmasa da birlik gönderiyor" dedi. Erdoğan, Dışişleri Bakanı Gül'ün Suriye gezisini ertelemesinde ABD'nin telkini olmadığını da kaydetti. 
     


SİYASET 















</TEXT>
</DOC>
