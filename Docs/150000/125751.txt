<DOC>
<DOCNO> 125751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/guncel/gun01.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakola gitti, kayboldu 
</HEADLINE>
<TEXT>

Varto’da bir ay önce "Astsubay beni aramış, karakola gidiyorum" diyerek evinden ayrılan Sıddık Kaya’dan h l haber alınamıyor... 
     NAMIK DURUKAN Ankara 

     Diyarbakır ve Şırnak’ta OHAL uygulamalarının geçen ay sona ermesine rağmen, uygulamaların halen devam ettiği iddia edildi. 20 Kasım’da Muş Varto’da "Astsubay beni aramış, karakola gidiyorum" diyerek evden ayrılan Sıddık Kaya’dan bir daha haber alınamaması da bölgedeki kayıp iddialarını yeniden gündeme getirdi. 
     Kaya ailesinin başvurusu üzerine savcılık soruşturma başlattı. Ailenin, İnsan Hakları Derneği’ne başvurmasıyla da konu TBMM İnsan Hakları Komisyonu’nun önüne geldi. Komisyon Başkan Vekili Cavit Torun, Kaya’nın kaybolmasından ilçede görev yapan Astsubay Celal Şan’dan şüphe edildiğini belirterek, "Aile yapmış olduğu araştırma ve inceleme neticesinde, astsubayın bu şahsı aradığını, şahsın, eşyalarını, birtakım belgelerini evde bırakarak astsubayın yanına gittiğini, ama bir daha eve dönmediğini ifade etmiştir" dedi. 
     
     OHAL kalktı ama 
     İnsan Hakları Komisyonu Üyesi CHP Batman Milletvekili M. Nezir Nasıroğlu da, OHAL uygulamasının kalkmasıyla bölgenin özgür bir ortama kavuştuğu ve insanların mutlu bir yaşama başladığı iddialarının doğru olmadığını iddia etti. Nasıroğlu, "Başbakandan, değerli hükümet üyelerinden dileğim odur ki Olağanüstü Hal kalktı, bölgede sorun kalmadı’ gibi tehlikeli bir anlayışa kapılmasınlar. Bölge sorunları bundan sonra daha da acilen çözüm beklemektedir" diye konuştu. 
     



 GÜNCEL 



















</TEXT>
</DOC>
