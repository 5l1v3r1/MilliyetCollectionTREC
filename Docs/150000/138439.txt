<DOC>
<DOCNO> 138439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sonspo15.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Teknik Direktörü "İstediğimiz puanı aldık" 
</HEADLINE>
<TEXT>

     Göztepe Teknik Direktörü Mustafa Fedai, Gençlerbirliği karşısında puan almayı hedeflediklerini ve bunu başardıklarını söyledi. 
     Mustafa Fedai, karşılaşmanın ardından yaptığı açıklamada, Gençlerbirliği karşısında iyi bir futbol ortaya koyduklarını bildirdi. 
     Gençlerbirliği'nin, ligin en çok gol atan takımı olduğunu kaydeden Fedai, şöyle konuştu 
     ''Türkiye liginin en çok gol atan takımına karşı nasıl oynanması gerekiyorsa öyle oynadık. Puan almak istiyorduk. İstediğmiz puanı da aldık. İlerleyen haftalarda bu puanı değeri daha çok anlaşılacak.'' Gençlerbirliği'nin ''çok adamla'' hücuma çıkarak risk aldığını kaydeden Fedai, ''Kontraataklarla gol aradık. Gol atabilirdik. İkinci yarıda net pozisyonlar bulduk. Ancak değerlendiremedik'' dedi. 
     
     GENÇLERBİRLİĞİ CEPHESİ 
     Gençlerbirliği Teknik Direktörü Ersun Yanal, kendileri için çok önemli 2 puan yitirdiklerini belirterek, şöyle konuştu 
     ''Rakibimizin kapanacağını biliyorduk. Öyle de oynadılar. Biz yüksek toplarla gol bulmaya çalıştıysak da başarılı olamadık. Bundan sonra tüm takımlar bize karşı gol yememek için dirençlerini yükselteceklerdir.'' 
     





</TEXT>
</DOC>
