<DOC>
<DOCNO> 123844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/guncel/gun10.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır tanımayan gazeteci 
</HEADLINE>
<TEXT>

Genelkurmay’ın hakkında birçok dava açtığı gazeteci Mine Kırıkkanat, Kıvrıkoğlu’nu basın özgürlüğü düşmanı gösteren Sınır Tanımayan Gazeteciler Örgütü aleyhinde tanıklık ediyor 
     PARİS Milliyet 

     Eski Genelkurmay Başkanı Orgeneral Hüseyin Kıvrıkoğlu’nun, Sınır Tanımayan Gazeteciler Örgütü’ne RSF karşı açtığı tazminat davasının son duruşması bugün yapılıyor. Kıvrıkoğlu, fotoğrafını Paris’teki Saint Lazare garında Saddam gibi diktatörlerin yanında sergileyen RSF’den 100 bin euro tazminat talep ediyor. 20 Kasım’daki ara duruşmada, RSF’nin avukatı dosyaya Erol Özkoray’ın yazılı tanıklığını koymuştu. Kıvrıkoğlu’nun avukatı Prof. Armand Boukris de Milliyet Paris Temsilcisi ve Radikal yazarı Mine G. Kırıkkanat’ın tanıklığına başvurdu. 
     
     Onlardan alınacak ders yok’ 
     Kırıkkanat yazılı ifadesinde, Erol Özkoray’ın gazeteciden çok Türkiye’de devletten ihaleler almış bir reklamcı olduğunu ve yolsuzluk iddialarından mahkemelik olduktan sonra rejimi eleştirmeye başladığını belirterek şu açıklamayı yaptı 
     "Türkiye’de hakkında en çok dava açılan kadın gazeteci olarak, ne RSF, ne de Erol Özkoray’dan alınacak dersimiz yok. Benim de hakkımda Genelkurmay ve emekli generallerin açtığı davalar var. Hepsini kazanacağız. Çünkü Türkiye’de hem demokrasi, hem de basın özgürlüğünü savunan olağanüstü yargıçlar, savcılar ve avukatlar var. Bizzat davalı olduğum Türk ordusu komutanları, başta Org. Kıvrıkoğlu olmak üzere, hiçbir biçimde "basın düşmanı" olarak sergilenmeyi hak etmemektedir." 
     



 GÜNCEL 











</TEXT>
</DOC>
