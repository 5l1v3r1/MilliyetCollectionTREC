<DOC>
<DOCNO> 133251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sondun06.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Gazze'den çekildi... 
</HEADLINE>
<TEXT>

     İsrail ordusunun, dün gece girdiği Gazze kentinden çekildiği bildirildi. 
     Filistin güvenlik kaynakları, 12 Filistinlinin öldürüldüğü operasyon sırasında, İsrail askerlerinin kentteki 3 binayı ve 4 iş yerini yıktığını açıklarken, hastane kaynakları, çatışmalarda 6'sı ağır, 64 Filistinlinin de yaralandığını bildirdi. 
     Filistinli görgü tanıkları, İsrail ordusunun sivilleri "canlı kalkan" olarak kullandığını ileri sürerken, İsrail ordusu, bu iddiayı yalanladı. 
     İsrailli bir askeri sözcü, bölgede önemli terör altyapısının bulunduğuna yönelik bilgi edindiklerini ve İsrail ordusunun kentin güneydoğusundaki Askola mahallesine müdahale ettiğini söyledi. 
     İsrail Savunma Bakanı Şaul Mofaz da, yaptığı açıklamada, iki aşamalı operasyon düzenlediklerini belirtirken, aşırı dinci Hamas ve İslami Cihad örgütlerinin Batı Şeria'daki Yatta bölgesindeki altyapılarını hedef alan operasyonlar düzenleneceğini de açıkladı. 
     





</TEXT>
</DOC>
