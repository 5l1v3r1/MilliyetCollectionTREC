<DOC>
<DOCNO> 143081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/guncel/gun02.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD önce imaj savaşı veriyor... 
</HEADLINE>
<TEXT>

Haftalardır olası Irak operasyonu için emir bekleyen ABD askerleri, sürekli moral’ dolu pozlar vermekten yorgun düştü 
     DIŞ HABERLER SERVİSİ 

     Amerika, Irak operasyonunu hemen başlatabilmek için bir yandan Türkiye’yi sıkıştırıp bir yandan da son hazırlıklarını tamamlarken bölgedeki askerler haftalardır emir beklemekten sıkıldıkları için kendilerine yeni uğraşlar edindi. ABD askerleri, önde gelen haber ajanslarının objektifleri önünde yaptıkları tatbikatlardan arta kalan zamanlarda futbol, beyzbol, hentbol gibi sportif faaliyetlerle uğraşarak performans’ ve moral’ gösterisi yapıyor. Çöl sıcağında terleyip, kumlarla haşır neşir olmak istemeyenler ise foto muhabirlerine çadırlarında yakalanıyor’. 
     
     ABD ASKERİ KORKMAZ 
     Monopoly ve iskambil oynarken görüntülenen askerler, tüm dünyaya savaşı beklerken ne kadar da rahat olduklarını kanıtlıyor. ABD’den bölgeye taşınan tonlarca askeri araç ve mühimmatın arasına golf sopaları ve renkli deniz topları sıkıştırmayı başaran gemilerde görevli askerler ise basına malzeme verme konusunda Kuveyt’teki arkadaşlarını aratmıyor. Körfez güneşi mavi gökyüzünü kızıla boyarken golf sopalarını ellerine alan askerler, birbirinden etkileyici, romantik fotoğraf karelerinin kahramanları olup gazete sayfalarına taşınıyor. 
     Bu fotoğraflar, ABD’nin Irak’ın üzerine yağdırdığı savaşmayın’ mesajlı bildirilerle başlatılan psikolojik savaşta da önemli bir rol oynuyor. 
     
Düşmanı öldürmek vaciptir’      Kuveyt’teki kampta konuşlanan bazı askerler de kendini ibadete vermiş durumda. Katolikler haç önünde eğilerek dua ederken, Protestanlar daha ilginç görüntüler sergiledi. Askerler, bir elinde üzerine kafatası resmedilmiş İncil bulunan Rahip Yüzbaşı Richard Campton’ın ana mesajı "Vurun ve öldürün" olan vaazını dinledi. Campton, "Baylar, meşru bir savaşta düşman askerini öldürmek iyi Hıristiyan için vaciptir" dedi. 
     



 GÜNCEL 














</TEXT>
</DOC>
