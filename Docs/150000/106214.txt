<DOC>
<DOCNO> 106214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/spor/spo04.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozkan Sümer’e öfke dinmiyor 
</HEADLINE>
<TEXT>

Trabzonspor Taraftarlar Derneği, tribünlerden pankartları söktüren Başkan Sümer’i, Gençlerbirliği maçında protesto edeceklerini açıkladı 
     Kavga büyüyor 
     BORDO - Mavili kulüpte Başkan Özkan Sümer ile taraftarlar arasındaki gerilim giderek büyüyor. Altay maçında tribüne asılan pankartları söktüren Sümer’e tavır almaya hazırlanan Trabzonsporlu taraftarlar, Gençlerbirliği maçında başkanlarını 90 dakika protesto edeceklerini açıkladılar. 
     
     "Susmayacağız’ 
     TRABZONSPOR Taraftarlar Derneği Başkanı Ahmet Firidin, Özkan Sümer kararından geri adım atıncaya kadar susmayacaklarını söyledi. Firidin, "Yönetime karşı en küçük bir tavrımız yok. Sadece başkan aleyhinde gösteri yapacağız. Taraftar renksiz, yazısız, pankartsız ve hürriyetsiz olmaz" dedi. 
     
     Fatih Tekke’ye tepki 
     BAŞKAN Özkan Sümer, Fatih Tekke’nin eski başkan Mehmet Ali Yılmaz hakkında yaptığı açıklamalara sinirlendi. Sümer, "Hiçbir futbolcunun geçmişle hesaplaşma gibi bir hakkı olamaz. Konuştuklarını araştırıyorum, bu akşam kendisiyle görüşeceğim. Kendi iç dünyasında düşünebilir, ama bunları açığa vuramaz. Böyle düşünceler hiçbir kulübe katkı sağlamaz" ifadelerini kullandı. 
     
Hakan Şükür heyecanı      BORDO - Mavili camiada Hakan Şükür seslerinin yayılması taraftarları heyacanlandırdı. Yıldız oyuncunun takıma büyük katkı sağlayacağını düşünen taraftarlar, "Forvete Fatih alındı. Mehmet Yılmaz ve Bushi de yetenekli oyuncular. Aralarına Hakan da katılırsa, gol sorununu aşar, rekor kırarız" dediler. Trabzonsporlu yöneticiler de bu transfere yeşil ışık yaktılar. 
     
M.Yılmaz korkuttu      TRABZON’DA Selahattin’den sonra Mehmet Yılmaz’ın da sakatlanması Samet Aybaba’nın keyfini kaçırdı. Kulüp Doktoru Necati Çelebi ise "Mehmet’in ayağına darbe gelmişti. Önce ağrısı söz konusu oldu, ama korkulacak bir şey yok" açıklamasını yaptı. Genç golcü dün salonda çalıştı. Aybaba antrenmanda oyuncularını sık sık uyardı ve daha dikkatli olmalarını istedi. 
     



 SPOR 




























</TEXT>
</DOC>
