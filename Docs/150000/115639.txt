<DOC>
<DOCNO> 115639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/son/sonspo17.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokomotiv Moskova İstanbul'a geldi 
</HEADLINE>
<TEXT>

     Galatasaray'ın Avrupa Şampiyonlar Ligi'nde yarınki rakibi Lokomotiv Moskova, özel bir uçakla İstanbul'a geldi. 
     Atatürk Havalimanı'na yaklaşık 3 saat rötarlı gelen Rus temsilcisi için, Atatürk Havalimanı'nın içinde ve dışında geniş güvenlik önlemleri alındı. Lokomotiv Moskova kafilesi, daha sonra çevik kuvvet ekipleri eşliğinde kalacağı otele gitti. 
     Lokomotiv Moskova Teknik Direktörü Yuri Semin, Atatürk Havalimanı'nda yaptığı açıklamada, Galatasaray maçına büyük önem verdiklerini belirerek, ''Kazanmak istiyoruz. Çok mücadeleci ve iyi bir maç olacağına inanıyorum'' dedi. 
     Lokomotiv Moskova, bu akşam saat 19.00'da maçın oynanacağı Ali Sami Yen Stadı'nda bir antrenman yapacak. Teknik direktör Yuri Semin de antrenman öncesi bir basın toplantısı düzenleyecek. 
     Öte yandan, Galatasaray-Lokomotiv Moskova maçını yönetecek Alman hakem Wolfgang Stark ile yardımcıları Jan Hendrik Salver, Volker Wesel ve 4. hakem Uwe Kemmling de Münih'ten İstanbul'a geldi. 
     





</TEXT>
</DOC>
