<DOC>
<DOCNO> 134023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yasam/yas04.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KADINLARA ACI HABER 
</HEADLINE>
<TEXT>
Erkeklerle 267 yıl sonra eşitlenecekler 
2270 yılında kadın-erkek yönetici sayısı eşit olacak ve herkesin bütün kaynaklardan eşit yararlandığı bu ortamda "altın çağ" başlayacak 
     BUNLAR astrologların öngörüleri değil, fütürist gelecek analisti Nancy Ramsey’in araştırmalarının sonucu... Human Resources İnsan Kaynakları ve Yönetim Dergisi tarafından düzenlenen 1. Kadın Yöneticiler Zirvesi’nde konuşan Ramsey, Fortune Dergisi’nin araştırmasına göre 35 yıl önce yüzde 1 olan kadın yöneticisi sayısının yüzde 5’e yükseldiğini belirtti. 
     
     Kadın kazanırsa erkek de kazanır 
     RAMSEY, "2270’te kadın, erkek yönetici sayısı eşit olacak. Buzdağını daha hızlı hareket ettirmeliyiz" dedi. Amerika’da 18 kadından birinin girişimci olduğunu ve bu trendin yayıldığına işaret eden Ramsey, "Kadınlar kazandığında erkekler de kazanıyor. Biz iş sahibi olursak iki - üç kişi daha iş sahibi oluyor. Kazanan kadın, kaybeden erkek demek değildir" dedi. 
     
     Ayrım yapılmadığında altın çağ başlar 
     "ÖLÜME terk edildikleri için dünyada kız çocuklarının sayısı erkeklerden yüzde 10 daha az" diyen Nancy Ramsey, kadınların geleceğine ilişkin üç muhtemel senaryoya değinirken de, "Ekonomi iyiye gittiğinde ve iş yaşamında kadın - erkek ayrımı yapılmadan tüm kaynaklardan yararlanıldığında altın çağ’ yaşanacak" diye konuştu. 
     



 YAŞAM 






















</TEXT>
</DOC>
