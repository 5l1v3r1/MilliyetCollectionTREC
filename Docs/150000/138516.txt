<DOC>
<DOCNO> 138516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yasam/yas03.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamet 2060’ta 
</HEADLINE>
<TEXT>

Tarihin en büyük bilim adamlarından Newton’un yeni ortaya çıkarılan araştırmasına göre kıyamete 57 yıl kaldı 
     DIŞ HABERLER SERVİSİ 

     İnsanlık tarihinin en büyük bilim adamlarından biri olarak kabul edilen ve yerçekimi ile ilgili çalışmalarıyla ünlü İngiliz Sir Isaac Newton’un, kıyamet günüyle de yakından ilgilendiği ve dünyanın son bulacağı yılı 2060 olarak belirlediği ortaya çıktı. 
     Bilim adamlığının yanı sıra simyager ve ilahiyatçı da olan Newton, İncil’in içinde gelecekten haberler veren bir kod saklı olduğuna inanarak bu kutsal kitabı dikkatle incelemiş ve kıyamet gününün tarihini bulmak için uzun yıllar uğraşmış. 
     
     50 yıl İncil’i inceledi 
     Newton’un bu az bilinen yönünü televizyon ekranlarına taşıyacak olan Newton Kara Sapkın’ adlı belgesel önümüzdeki günlerde İngiliz BBC2 kanalında gösterilecek. Belgeselin yapımcısı Malcolm Neaum, Isaac Newton’un 50 sene boyunca kıyamet günüyle ilgili araştırmalar yaptığının ve konuyla ilgili 4 bin 500 sayfa yazı yazdığının altını çiziyor. 
     Büyük bir kısmı Kudüs’teki "Hebrew National" kütüphanesinde bulunan Newton’un kıyamet günüyle ilgili notlarının son 10 senedir incelendiği, ancak kesin bir tarihin ilk defa bulunduğu kaydedildi. Newton’a göre 2060 yılında gerçekleşecek olan kıyamet, büyük savaşlar ve salgın hastalıklardan sonra İsa’nın dünyaya geri dönüşüyle başlayacak. 
     



 YAŞAM 




















</TEXT>
</DOC>
