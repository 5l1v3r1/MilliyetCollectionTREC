<DOC>
<DOCNO> 123149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sondun15.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da 2.3 ton uyuşturucu yakalandı... 
</HEADLINE>
<TEXT>

     Pakistan sınır muhafızları ile narkotik timleri, Belucistan eyaletinde düzenlenen 3 ayrı operasyonda 2.3 ton uyuşturucu ele geçirdi. 
     Narkotik Mücadele Timi'nden ANF bir yetkili, Afganistan'dan ülkeye sokulan toplam 1.7 ton morfinin yanı sıra 600 kilogram da esrar ele geçirildiğini açıkladı. 
     Yetkili, operasyonun Çarşamba günü Ketta'nın 250 kilometre batısındaki Çagay kasabasında başlatıldığını söyledi. 
     Reuters ajansının haberinde, ANF kaynaklarının İran üzerinden Türkiye'ye götürülmekte olduğu sanılan 1 tonu aşkın morfinin, uyuşturucu kaçakçıları ve ANF askerleri arasında küçük bir çatışma sonrasında ele geçirildiği, 2 kaçakçının yaralandığı belirtildi. 
     Yetkililer, sınır birliklerinin yine Çagay bölgesinin güneyindeki Dalbandin kasabası yakınlarında bulunan Afgan mülteci kampında 700 kilogram morfin ele geçirildiğini açıkladı. Olayla ilgili tutuklama olmadı. 
     İran sınırı yakınlarındaki Mand civarında da Perşembe günü 600 kilogram esrar taşıyan uyuşturucu kaçakçılarıyla ANF askerleri arasında çatışma çıktığı belirtildi. 
     





</TEXT>
</DOC>
