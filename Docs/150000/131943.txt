<DOC>
<DOCNO> 131943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/yazar/akyol.html </URL>
<DATE> 2003/01/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Öğretmenim Mori...’ 
</HEADLINE>
<TEXT>

     "İnsanlar sevgiye öylesine açlar ki, yerine ne olsa kabul ediyorlar. Maddi nesneleri kucaklıyor ve nesnelerin de kendilerini kucaklamasını bekliyorlar. Fakat bu hiçbir zaman gerçekleşmiyor. Maddiyat sevginin, şefkatin, duyarlığın, dostluk duygusunun yerini dolduramıyor. Para ya da güç şefkatin yerini tutamaz..." Sf, 129 
     Bu sözleri "yavaş yavaş ölüme giden" Prof. Mori Schwartz öğrencisi Mith Albom’a, kitabın yazarına söylüyor. 
     Prof. Mori çok sert hatta gaddar bir babanın oğlu sevgiye hasret büyüyor. Küçük yaşta annesi ölüyor, küçük kardeşi David çocuk felcine yakalanıyor. Üvey annesi Eva ise çok iyi, sevgi ve sorumluluk dolu bir kadın... Hasret oldukları sevgiyi çocuklara tattırıyor. 
     Mori, sevgisizliği de, sevgiyi de yüreğinde yaşayarak büyüyor ve profesör oluyor. 
     
     MORİ üniversitenin en sevilen hocası, çünkü sevmeyi biliyor. "Kolay not veriyor", öğrenciyle kurduğu duygusal iletişimle onları başarıya teşvik ediyor. Sf. 40 
     Kitabın yazarı Mithc onun öğrencilerinden biri. Mezun olduktan yıllar sonra öğreniyor ki, hocası Prof. Mori, ALS hastalığına yakalanmış Yavaş yavaş bütün vücudu ve beyni saran bir felç 
     Ve Mitch, her salı hocası Mori’yi ziyaret ediyor, dinlediklerini yazıyor. İşte, Mori’den birkaç cümle 
     "Ben acı çektiğim için acı çeken diğer insanlara bugüne dek hiç hissetmediğim kadar büyük bir yakınlık hissediyorum. Dün gece TV’de Bosna sokaklarında yaylım ateşinden kaçan, ölen masum insanları gördüm ve ağlamaya başladım... Bu insanların hiçbirini tanımıyordum ama sanki aramızda görünmez bir bağ vardı..." Sf. 59 
     Sinagog’da dua eden Musevi Mori, Bosnalı Müslümanların acısını yüreğinde duyan, insaniyetçi bir bilge... 
     
     YAZAR Mitch, hocası Mori’yi anlatıyor 
     "Mori insanların doğuştan iyi olduğuna inanırdı. Sadece bir tehdide maruz kaldığında kabalaşırlar ve bunu da yapan bizim kültürümüz ve ekonomik sistemimiz... 
     Kişi her an işini kaybedebilir, sadece kendini düşünmeye başlar, parayı tanrılaştırır..." Sf. 156 
     Yine Mori’den 
     "Bu kültürde sevgiyle örülmüş bir ilişkiye sahip olmak çok önemli. Çünkü kültürün kendisi bunu sağlayamıyor. Fakat günümüzün zavallı insanı bir sevgi ilişkisine giremeyecek kadar bencil..." Sf. 150 
     Evlenme ve aile hayatı konusunda Mori, "Eğer hayatta ortak bir değerler kümeniz yoksa yine birçok sorun yaşanacaktır. Ve önemli bir değer de evliliğin önemine inanmaktır" diyor Sf. 151 
     Ve... Bilge profesör Mori, kimselere acı vermeden sessizce hayata veda ediyor. 
     Öğrencisi Mitch kitabında soruyor 
     "Hiç gerçekten bir öğretmeniniz oldu mu Sizi saf ve yontulmamış bir mücevher gibi görüp, bilgelikle onurlu bir ışıltıya dönüştürmek isteyen..." Sf. 191 
     
     







Öğretmenim Mori...’ 


Bitmeyen düşler 


Annan belgesi Türkiye’yi sıfırla çarpıyor 


Ankara, ABD’ye havet’ derken... 


Karen Fogg’dan şüphelenseydiniz... 


Diplomasi 


Çiçeklerle başa çıkamaz kimi kadınlar 


Dünyada Amerikan tehdidine tepki var 


Kira geliri olan bu ay beyanname ve vergi verecek 


</TEXT>
</DOC>
