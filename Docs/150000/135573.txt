<DOC>
<DOCNO> 135573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur41.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Baykal'a yüklendi "Doğru konuşmuyor" 
</HEADLINE>
<TEXT>

     Ak Parti Genel Başkanı Recep Tayyip Erdoğan, Irak ile ilgili gelişmeler konusunda, ''Biz savaşa girmiyoruz. Sadece ülke güvenliğini ve çıkarlarını muhafaza etmeye dönük kararlar almaya çalışıyoruz'' dedi. 
     Erdoğan, Esenboğa Havaalanı'nda yaptığı açıklamada, TBMM'nin üs ve limanlar konusunda hükümete yetki verdiğini hatırlattı. 
     Bazı basın yayın organlarında, bu tür çalışmaların Türkiye savaşa giriyormuş gibi yansıtıldığını anlatan Erdoğan, bu tür yaklaşımları kasıtlı olarak nitelendirdi. 
     Erdoğan, ''Biz savaşa girmiyoruz. Sadece ülke güvenliğini ve çıkarlarını muhafazaya etmeye dönük kararlarlar almaya çalışıyoruz'' diye konuştu. 
     Açıklamasında, CHP Genel Başkanı Deniz Baykal'ı da eleştiren Erdoğan, CHP Genel Başkanı'nın son açıklamalarını, sorumluluk ve ciddiyetten uzak olarak değerlendirdi. Erdoğan, Baykal'ın, kendilerinin, ABD'lilere savaşa destek sözü verdikleri yolunda iftira dillendirdiğini ifade ederek, ''Baykal doğru konuşmuyor, doğru söylemiyor. Mesnetsiz beyanlarda bulunuyor'' dedi. 
     





</TEXT>
</DOC>
