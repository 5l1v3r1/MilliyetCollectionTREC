<DOC>
<DOCNO> 109692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/soneko06.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet fazla fındığı son defa alacak... 
</HEADLINE>
<TEXT>

     2002 yılı ürünü arz fazlası fındığın Devlet 
     tarafından 1 milyon 615 bin liradan alınmasına ilişkin Bakanlar Kurulu kararı Resmi Gazete'de yayımlandı. Kararda, arz fazlasının Devlet adına alımının son defa yapılacağı bildirildi. Karara göre fındık üreticisini fiyat hareketlerinden korumak ve Tarım Reformu Uygulama Projesi kapsamında Alternatif Ürün Programı uygulaması gözetilerek bu yıla özgü olarak yapılacak fındık alımları Fiskobirlik tarafından kadar Devlet adına yapılacak. Üreteciler 2002 yılı ürünü fazla fındığı 31 Aralık 2002'ye kadar Fiskobirliğe satabilecekler. Alımlar, fındık üretimine izin verilen sahalarda üretim yapan ve son üç yılda Fikobirliğe verilen beyannamelere uygun ürün teslim eden ve Birliğe karşı yükümlülüklerini yerine getiren üreticilerden, 2001 yılı fındık teslimat miktarını aşmamak üzere yapılacak. Alınacak fındığın bedeli bütçede yer alan Destekleme ve Fiyat İstikrar Fonu DFİF harcama keleminden aktarılacak kaynaktan karşılanacak. Alınan ürünlerin depolanması ve koruması ise Fiskobirlik tarafından sağlanacak. Uygulamanın denetimi Hazine Kontrolörlerinin başkanlığında Tarım ve Sanayi Bakanlıklarının müfettişleri tarafından yapılacak. 
     





</TEXT>
</DOC>
