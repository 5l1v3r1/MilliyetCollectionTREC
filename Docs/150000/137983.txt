<DOC>
<DOCNO> 137983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko55.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, İTO'ya konuk olacak... 
</HEADLINE>
<TEXT>

     İstanbul Ticaret Odası İTO Meclisi yarın olağanüstü toplanacak. 
     Toplantıya, Başbakan Abdullah Gül, İstanbul'dan milletvekili seçilerek parlamentoya gönderilen bakanlar ile üst düzey bürokratlar davet edildi. 
     İTO Yönetim Kurulu Başkanı Mehmet Yıldırım yaptığı açıklamada, ülkenin gerek siyasi, gerekse ekonomik açıdan kritik günler geçirdiği bir dönemde İTO'yu ziyaret edecek olan Başbakan, bakanlar ve bürokratlara piyasada yaşanan sorunları, ekonominin istikrara kavuşması yönünde yapılacak çalışmalarla ilgili önerilerini, ciddi sıkıntılar yaşayan ticaret kesiminin beklentilerini ve İstanbul'un acil olarak çözüm bekleyen sorunlarını içeren bir brifing sunacaklarını bildirdi. 
     





</TEXT>
</DOC>
