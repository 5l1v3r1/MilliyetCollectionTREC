<DOC>
<DOCNO> 121852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/sonspo27.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, seri galibiyet istiyor... 
</HEADLINE>
<TEXT>

     Altay Teknik Direktörü Ümit Turmuş, Samsunspor maçında aldıkları galibiyeti seriye dönüştürmek istediklerini bildirdi. 
     Ümit Turmuş, Altay'ın ligin ilk yarısını rahat bir yerde tamamlayabilmesi için kalan tüm maçlarını kazanması gerektiğini kaydetti. 
     Samsunspor maçıyla takımın ve camianın rahat bir nefes aldığını kaydeden Turmuş, ''Son dönemde iyi futbol ortaya koyuyoruz. Bu futbolu hem puan cetveline hem de seriye dönüştürmek istiyoruz. Arzu ettiğimiz yerde değiliz. Samsunspor maçında aldığımız galibiyeti seriye dönüştürmek istiyoruz'' diye konuştu. 
     Yarın Bursaspor ile yapacakları maçın zorlu geçeceğini kaydeden Turmuş, ''Bursaspor, hiçbir zaman hafife alınacak bir takım değil'' diye konuştu. 
     Öte yandan hazırlıklarını tamamlayan siyah-beyazlılarda, Bülent'in dışında eksik ya da sakat oyuncunun bulunmadığı öğrenildi. 
     





</TEXT>
</DOC>
