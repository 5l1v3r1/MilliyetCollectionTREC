<DOC>
<DOCNO> 123569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sonspo13.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği Teknik Direktörü Yanal, taraftarı tribünlere çağırdı 
</HEADLINE>
<TEXT>

     Samsunspor'u deplasmanda 7-2'lik sonuçla yenerek haftanın en farklı galibiyetini kazanan Gençlerbirliği Teknik Direktörü Ersun Yanal, başkentli futbolseverlerin artık tribünleri doldurması gerektiğini söyledi. 
     Yanal, futbolun iki yüzü ile de uğraştıklarını belirterek, ''Keyif verip, keyif alıyoruz. Zannediyorum bunun hatırına artık tribünler dolacak'' dedi. Kırmızı-siyahlıların teknik direktörü şunları söyledi 
     ''Geride kalan 16 hafta boyunca, lider Beşiktaş ile ikinci Galatasaray 25'er gol attılar. 4. sıradaki Fenerbahçe de 36 golde. Biz ise 40 gol attık. Biz futbolun iki yüzü ile uğraşıyoruz. Keyif verip, keyif alıyoruz. Bunun hatırına tribünlerin dolacağını sanıyorum. Taraflı tarafsız herkesin Bursaspor maçında tribünleri doldurmasını bekliyoruz.'' Bu arada Samsunspor maçı sonrası bir gün izin verilen futbolcular, yarın sabah çalışmalara başlayacak. Kırmızı-siyahlılarda sakat ve cezalı futbolcu bulunmuyor. 
     





</TEXT>
</DOC>
