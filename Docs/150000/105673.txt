<DOC>
<DOCNO> 105673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sondun10.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de Google'a giriş yasaklandı... 
</HEADLINE>
<TEXT>

     Çin, internet kullanıcılarının gözde arama motorlarından ''Google''ın kullanımını yasakladı. 
     Yaklaşan Komünist Parti kongresi öncesinde, yayım organlarının kontrolünü sıkılaştırma çerçevesinde yasaklanan arama motoru Google'ın, Çin'deki kullanıcılarına yaklaşık bir hafta boyunca hizmet veremeyeceği bildirildi. 
     Google'ın kullanımının, Çin'deki internet servisleri tarafından engellendiği ve sayfaya erişmeye çalışanların ekranlarında ''bulunamadı'' yazısıyla karşılaştıkları belirtildi. 
     Google yetkilileri, Çin'de arama motorunun kullanılamadığını bu ülkedeki kullanıcılarından öğrendiklerini ve konuyu bir çözüme ulaştırmak amacıyla Çinli yetkililerle irtibat halinde olduklarını söylediler. 
     Çin'de Kasım ayında yapılacak Komünist Parti kongresinde yönetimin yeni kuşak liderlere bırakılması bekleniyor. 
     





</TEXT>
</DOC>
