<DOC>
<DOCNO> 123058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/dunya/dun11.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’de tarih tartışması 
</HEADLINE>
<TEXT>

     BRÜKSEL Milliyet 

     Kopenhag’da Türkiye’yle ilgili verilecek karara ilişkin Almanya ve Fransa’nın vardığı ortak uzlaşı genel bir olumlulukla karşılansa da "Türkiye’ye bu yetmez" diyen ülkeler de var. 
     Başından bu yana Türkiye’ye destek veren İtalya Başbakanı Silvio Berlusconi, Türkiye’ye 2004 Ocak ayından önce müzakerelere başlanması için tarih verilmesi gerektiğini söyledi. Yunanistan Başbakanı Kostas Simitis de tarih için 2004 Ocak ayı öncesini işaret etti. Alman - Fransız planındaki yaklaşımı "geç" bulan Belçika ise 2003 sonunu savunacağını açıkladı. Bu yıl içinde ikinci kez "Alman - Fransız ortaklığıyla" karşı karşıya kalan İngiltere’nin de Türkiye’yle aynı çizgide olduğu biliniyor. İspanya ise Türkiye’ye destek veren ülkeler arasında. 
     İngiltere, İspanya ve İtalya’nın zirve sırasında takınacakları tavır Alman - Fransız yaklaşımında bir değişiklik yapılmasını sağlayabilir. 



 DÜNYA 





















</TEXT>
</DOC>
