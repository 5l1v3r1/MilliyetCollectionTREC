<DOC>
<DOCNO> 144412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/guncel/gun23.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklardan Bush’a mesaj 
</HEADLINE>
<TEXT>

"Sevgili Bay Bush, savaşta bir sürü çocuk ölecek, bu çocukları görünce çok üzüleceksin." Bu sözler, Iraklı minik Ayser’e ait... 
     AYTEN GÖRGÜN ÖZEL İstanbul 

     Kanadalı Uluslararası Çalışma Timi ocak ayında Irak’ta, "yeni savaşın Iraklı çocuklar üzerine etkisi" konulu bir çalışma yaptı. Türk bilim adamı Ryerson Üniversitesi Sosyoloji Bölüm Koordinatörü Yrd. Doç. Dr. Mustafa Koç da aralarındaydı. 
     "Sevgili Bay Bush, savaşta bir sürü Iraklı çocuk ölecek. Ama televizyonda ölü Iraklı çocukları seyredince üzüleceksiniz." 
     Bu sözler ekibin konuştuğu 10 yaşındaki Ayser isimli Iraklı kız çocuğuna ait. 
     "Ayser, Irak’ta 1991’den bu yana süren ambargo yüzünden mağdur olan 12 milyon çocuktan yalnızca birisi" diyor Koç. Irak’a sosyolog ve gıda güvenliği uzmanı olarak giden Koç, "Savaş devam ederse bu çocuklar bahara çıkmazlar" diye devam ediyor. 
     
     85 ÇOCUKLA GÖRÜŞTÜLER 
     Ekip, Bağdat, Basra ve Kerbela’daki 100’den fazla Iraklı aileyi ziyaret etti. BM, sivil toplum örgütleri ile bakanlıklarla görüşen ekip, 4 - 18 yaş arası 85 çocukla konuşup 232 öğrenciye de anket uyguladı. İşte o Iraklı çocukların sözlerinden bazıları... 
     Assem 5 Onların silahları, bombaları var. Hepimiz cayır cayır yanacağız. 
     Sheyma 5 Havadan gelip hepimizi öldürecekler. Korku içinde yaşıyorum. 
     Hint 13 Her gün öleceğiz diye korkuyorum. En büyük korkum da yalnız kalırsam nereye gideceğimi bilememek. 
     Aizar 18 Kafamdaki düşünce şu Savaş bana ve aileme ölüm demek. 
     



 GÜNCEL 






























</TEXT>
</DOC>
