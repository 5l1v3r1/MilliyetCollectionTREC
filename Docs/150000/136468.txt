<DOC>
<DOCNO> 136468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sonspo10.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Galatasaray'a bileniyor... 
</HEADLINE>
<TEXT>

     Bursaspor, hafta sonu sahasında Galatasaray ile yapacağı maçın hazırlıklarını sürdürüyor. 
     Vakıfköy Orhan Özselek Sosyal Tesisleri'nde yapılan antrenmanın sabah bölümünde yeşil-beyazlı takım, 2. Lig B Kategorisi A Grubu'nda mücadele eden pilot takımı Bursa Merinosspor ile hazırlık maçı yaptı. 
     Teknik direktör Erdoğan Arıca'nın her iki yarıda da ayrı kadroları denediği maç 1-1 berabere sona erdi. Bursaspor'un golünü Mustafa Şahintürk atarken, Bursa Merinospor skordaki dengeyi Özgür ile sağladı. 
     Sakatlıkları süren Murat Sözkesen ve Tayfun, antrenmana katılmadı. 
     Bursaspor, Galatasaray maçı hazırlıklarına akşam yapacağı antrenman ile devam edecek. 
     





</TEXT>
</DOC>
