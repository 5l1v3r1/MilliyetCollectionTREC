<DOC>
<DOCNO> 118598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/yazar/tamer.html </URL>
<DATE> 2002/11/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP’nin zaferi laikler sayesinde mi 
</HEADLINE>
<TEXT>

     Aşağıda bana aynı okurdan 3 gün art arda gelen 3 e - posta mesajı var. Günlük yazılarıma tepki olarak... Önce AKP’yi anlamaya çalıştığım için bana fevkalade öfkeli, ama sonra benim de her kelimesinin altına imzamı atabileceğim bir analizle bana hak veriyor. Lütfen 3 mesajı da sonuna kadar dikkatle okuyun. Belki de bir çoğunuz o mesajlarda kendinizi bulacaksınız 
     
5 Kasım 2002 
     "Sayın Tamer, 
     Bugün AKP ateşten gömleği giyerken...’ başlıklı yazınız içimi bir ferahlattı ki sormayın. 
     Ben de yazınızda bahsettiğiniz Altınyıldız’ın 50. yıldönümüne katılan davetlilerin çoğu gibi AKP korkusuna kapılanlardanım. Sizden farklı olarak seçim sonuçlarını ağlayarak ve bu sonucun Türkiye tarihinde bir dönüm noktası olduğunun bilincinde olarak seyrettim. DEHAP konusunda size katılmakla birlikte, salt AKP biraz daha az milletvekili çıkarır umuduyla bir daha asla Meclis’te görmek istemeyeceğim Çiller’in barajı aşması için dua ettim. 
     Ancak yazınızı okuduktan sonra ferahladım Yılların Meral Tamer’i bu kadar değişime uğrarsa Tayyip Erdoğan ve partisi neden değişmesin Onlar da pekala laikliğin en ateşli savunucuları haline gelebilirler. Neden olmasın " 
     Serpil A. 
     
7 Kasım 2002 
     "Sayın Tamer, 
     Öncelikle yine severek okuyabileceğim tarza döndüğünüz için teşekkürler. 
     AKP’nin aldığı sonucun tohumlarının 1980’lerde atıldığını ve o günden bu güne planlı bir çalışmanın ürünü olduğunu düşünenlerdenim. Geniş tabanlı ve planlı olarak çalıştılar ve kazandılar. 
     Ya bizler gidişatı göre göre ne yaptık 
     Koskoca bir hiç. 
     Önce üniversite kantinlerinde, sonra da rakı sofralarında bol bol laf üreterek ülkeyi kurtarmaya çalıştık. Siyasi görüşleri yüzünden hapis cezası gören aydınlarımız için tepki verip, Tayyip Erdoğan’ın hapsedilmesine alkış tutarken bir kahraman yaratıldığını hiç düşünmedik. 
     Biz üniversitede okurken türban takma arzusunda tek bir öğrenci yokken, bu kadar türbanlının nereden türediğine hiç kafa yormadık. 

</TEXT>
</DOC>
