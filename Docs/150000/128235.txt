<DOC>
<DOCNO> 128235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yazar/akyol.html </URL>
<DATE> 2003/01/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
2003’ten 2023’e 
</HEADLINE>
<TEXT>

     1980’Lİ yıllarda sık sık "2000’li yıllara hazırlanmaktan" bahsederdik. Türkiye 1980’li yılları genelde iyi değerlendirdi. Piyasa ekonomisi, dışa açılma, girişimci orta sınıfın gelişmesi, eğitimin yaygınlaşması konularında ciddi başarılar sağlandı. 
     90’lı yıllar, koalisyonlar yüzünden, maalesef "kayıp yıllarödır. Son ekonomik kriz ve çöküntünün sebebi de budur. 
     Şimdi 2003’teyiz ve "Cumhuriyet’in Yüzüncü Yıldönümü"ne yirmi yıl kalmıştır. Artık "2023’e hazırlanmaktan" bahsetmeliyiz. 
     Böyle sembolik hedeflerin toplumu ve bürokrasiyi motive edici rolü büyüktür. 
     Önümüzdeki yirmi yılın hiçbir bölümünü "kayıp yıllar" olarak heba etmeden iyi değerlendirmeliyiz. 
     Ama "iyi"nin ölçüsü ne 
     
     OSMANLI, otoriter ve merkeziyetçi devlet kudretiyle, geniş göçebe kitleleri yerleşik medeniyete geçirip yerleşik kurumlaşmaları geliştirerek medeniyet tarihimize hizmet etmişti. 
     Osmanlı üstünlüğünde belirleyici faktör bu "merkeziyetçi otoriter devletöti. 
     Avrupa’da girişimci orta sınıfın toplumsal dinamizmi ele aldığı andan itibaren, Osmanlı’nın güç faktörleri zaafa dönüşmüş, Avrupa öne geçmiştir 
     Bizde, reformlar ve devrimler, otoriter merkeziyetçi devlet kudretiyle suskun köylü toplumu üzerine yapılan bürokratik icraattır. 
     Girişimci orta sınıf yokluğu yüzünden... 
     Girişimci orta sınıf yaratmak yüz elli yıllık özlemimiz... İttihatçılar buna "milli iktisat" derlerdi, Adnan Menderes "her mahallede bir milyoner" diyordu. 
     Kemalistler bu yüzden Menderes’i yerden yere vururlar ama bu tarihi özlemi Atatürk de dile getirmişti 
     "Kaç milyonerimiz var Hiç. Binaenaleyh biraz parası olanlara da düşman olacak değiliz. Bilakis memleketimizde birçok milyonerlerin, hatta milyarderlerin yetişmesine çalışacağız " Söylev ve Demeçler, II, sf. 102 
     
     2003’E giren Türkiye, artık bürokrasinin eskisi gibi hükmettiği sessiz ve suskun köylü toplumu değildir. Birkaç büyük şehirden yola çıkan girişimci orta sınıf, artık "Anadolu kaplanları" olarak ülkenin her yerinde boy gösteriyor 
     Eski "devletçi bakış"a şartlanmış olanlar bu toplumsal dinamizmde "tehlikeler" keşfetse de, her ekonomik başarımızda bu girişimci orta sınıfın imzası var Resmi üniformizmi aşan kültürel zenginliklerimizin itildikleri yerlerden ortaya çıkması da bundandır 
     Batı da böyle modernleşmişti 
     Gelişimin yönü belli Her ekonomik krizden çıkışımızda, devleti biraz daha geri çekmek, bireylerin ve toplumsal dinamiklerin önünü biraz daha açmak gerekiyor Yani liberalleşme 
     Bizi "2023’e hazırlayacak" asıl güçler, devletin emir ve dayatmaları değil, demokrasiyi, liberal hukuk devletini ve piyasa ekonomisini gerekli kılan toplumsal dinamiklerdir. 
     Irak sorunu bir parantezdir, 2003’e iyi giriyoruz Ecevit hükümetinin ekonomik reformları ile, son seçimlerde iki kanatlı demokrasi eğiliminin sandıktan çıkmış olması, ekonomik ve toplumsal dinamiklerin daha da güçlü ve düzenli gelişmesi umudunu güçlendiriyor. 
     
     







2003’ten 2023’e 


Beyinsel bahçelerden buketler 


Mumcu’ya soru 


Amerikalı askere NATO hukuku olmaz 


Derin düşünce, dip duygu 


YAŞ ile MGK’ya dokunmayın 


Havva 2 


Mavi kardan adam 


Yeni yıla girerken 


Korkak bezirg n ne k r eder ne ziyan 


Yunan başkan 


Denktaş, bunları 1964’te biliyordu... 


Yeni yılda iktidar 


Telefon defterinizden Tayyip’i silin 


Bundan sonra Doğu’ya özel teşvik yok 


Koç, tüketiciyi kredi kartından yakalayacak 


</TEXT>
</DOC>
