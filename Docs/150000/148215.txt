<DOC>
<DOCNO> 148215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/guncel/gun20.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş notları 
</HEADLINE>
<TEXT>

Çatışmalarda 2 gazeteci öldü      Amerikalı askeri yetkililer, dünkü baskınlar sırasında 4 Amerikan askerinin öldüğünü, 15’inin de yaralandığını belirtti. Çatışmalarda biri İspanyol, diğeri Alman iki gazeteci de yaşamını yitirdi. İspanyol gazetecinin El Mundo gazetesi muhabiri Julio Anguita olduğu açıklandı. Bu arada İran haber ajansı, Bağdat’ta Saddam karşıtlarının ayaklandığını, çıkan çatışmalarda 35 asker ve Saddam yanlısının öldürüldüğünü iddia etti. 
     
Bakan El Sahhaf meydan okudu      Bazı ajansların ve Amerikan televizyonlarının Enformasyon Bakanlığı’nın ve El Reşidi’ye otelinin ele geçirildiğini duyurduğu sırada sokakta basın toplantısı düzenleyen Enformasyon Bakanı Muhammed Said El Sahhaf, "Bağdat’ın güvende olduğunu", "Amerikalıların katledildiğini" iddia etti. El Sahhaf, Amerikan tanklarının Bağdat’ın merkezine girdiğini de yalanladı. Iraklı bakanın açıklamasından bir süre sonra ajanslar, kilit bakanlıkların h l Bağdat rejiminin denetiminde olduğunu duyurdu. n DIŞ HABERLER SERVİSİ 
     
Muhalif güçler Nasıriye’de      ABD, Saddam’a bağlı güçleri tam anlamıyla yenilgiye uğratmadan, rejim muhalifleri ve sürgündeki Iraklılarla yeni Irak ordusunu kurmaya başladı. Muhalif örgütlerin başında gelen Ulusal Irak Kongresi UIK , koalisyon güçleriyle savaşmak üzere Nasıriye yakınlarına 700 silahlı adam gönderdiğini bildirdi. 
     
ABD Kimyasal bulduk      Amerikan askerleri, Irak’ta dün kitle imha silahları bulduklarını öne sürdü. Yetkililer, Elbu Mahaviş Askeri Eğitim Kampı’nda bulunan maddelerde, ilk testlere göre sarin, tabun ve Arsenik temelli likit Lewisite gazı belirtileri ortaya çıktığı iddia edildi. 
     
General Franks Irak’ta      Koalisyon güçlerinin Amerikalı Komutanı Org. Tommy Franks, dün ilk kez Irak topraklarına geçerek, 3 yerde askeri birlikleri ziyaret etti. Amerikan AP ajansı servise koyduğu fotoğrafta, General Franks’ın, Necef’te Amerikalı askerlerle bir araya geldiğini belirtti. 
     


GÜNCEL 




















</TEXT>
</DOC>
