<DOC>
<DOCNO> 100240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/spor/spo05.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NARKOTİKÇİ DOKTOR 
</HEADLINE>
<TEXT>

Yunanistan’daki Yıldızlar Balkan Şampiyonası’na takım doktoru olarak, lise mezunu olan emekli bir başkomiseri götürdüğü ortaya çıkan Atletizm Federasyonu bir büyük skandala daha imza attı 
     Torpilli kafile 
     ÖZELLİKLE son bir haftada medyaya yansıyan ve büyük yankı uyandıran haberlerle "skandallar federasyonu" haline gelen Atletizm Federasyonu’nda bir bomba daha patladı. Yunanistan’ın Kavala şehrinde hafta sonunda yapılan Yıldızlar Balkan Şampiyonası’na "torpilli" sporculardan oluşan bir milli takımla katılan Federasyon, bununla da yetinmeyip 25 sporcudan oluşan kafilenin başında doktor olarak lise mezunu narkotikten emekli bir başkomiseri gönderdi. 
     
     Enflasyona bak 
     GSGM’NİN Resmi İnternet Sitesi sporum.gov.tr’de yer alan listeye göre antrenör kontenjanını Nihat Bayburt, Mehmet Çobanoğlu, Nihat Yaylalı, Ergün Padır ve Seyfettin Tekin için kullanan federasyon, Atmalar eski koordinatörü Ercan Erden’i yarışacak üç sporcusu olduğu için doktor kontenjanından Yunanistan’a götürdü. Sakatlık halinde doktor ve masörden yoksun kalan sporcular, "antrenör enflasyonu"nun yaşandığı şampiyonada Balkan üçüncüsü oldular. 
     



 SPOR 






















</TEXT>
</DOC>
