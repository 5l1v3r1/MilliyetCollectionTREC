<DOC>
<DOCNO> 127822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur02.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurun hastalığı devlete pahalıya maloluyor... 
</HEADLINE>
<TEXT>

     Geçim sıkıntısı içinde yaşamını sürdüren memurlar giderek daha fazla hastalanıyor. Bu da, memurun tedavi giderleri için devletin ödediği faturanın giderek kabarmasına yol açıyor. Bu yılın ilk onbir ayında devletin memurların tedavi giderleri için ödediği para bir katrilyonun üzerine çıktı. 
     ANKA'nın Maliye Bakanlığı verilerinden yaptığı belirlemeye göre, memurların yılın ilk onbir ayındaki tedavi giderleri 1 katrilyon 105 trilyon liraya ulaştı. Bu tutar, geçen yılın aynı dönemindeki 675.9 trilyon liraya göre yüzde 63.5'lik artış anlamına geliyor. 
     Bu yılın ocak-kasım dönemindeki harcama, geçen yılın tümündeki harcamanın da üzerine çıktı. Geçen yıl memurun tedavisi için 1 katrilyon 31.7 trilyon liralık harcama yapılmıştı. Memurun tedavisi için bu yılın tümünde yapılan harcamanın 1.5 katrilyon lirayı bulması bekleniyor. 
     
     EN ÇOK HARCAMA KASIMDA 
     Memurların tedavisi için bu yıl en fazla harcama kasım ayında yapıldı. Tedavi giderleri, kasımda geçen yılın aynı ayına göre yüzde 41.8 oranında artarak 154.6 trilyon liraya yükseldi. Kasımdan sonraki en yüksek harcama 1.3 trilyonla mayısta yapılmıştı. 
     Devlet bu yıl memurun tedavisi için ocakta 708 milyar, şubatta 12.8 trilyon, martta 106.1, nisanda 102.3, mayısta 1.3, haziranda 100.4, temmuzda 113.8, ağustosta 124.9, 
     eylülde 102.1, ekimde 134.1, kasımda da 154.6 trilyon liralık harcama gerçekleştirdi. 
     





</TEXT>
</DOC>
