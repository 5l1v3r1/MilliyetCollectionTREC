<DOC>
<DOCNO> 104367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/cemal.html </URL>
<DATE> 2002/08/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derviş’li CHP, Baykal ve okur tepkisi 
</HEADLINE>
<TEXT>

     Her zaman Anadolu yollarında nabız tutacak değiliz ya. Bu kez de elektronik postanın nabzını tutmaya çalıştık. 
     Konu, Derviş’li CHP’nin şansı. 
     Dünkü yazım bu konuyla ilgiliydi. Bir yerinde, turizm işiyle uğraşan bir arkadaşımın şu sözlerine yer vermiştim 
     "Derviş’e çok kızdım. Ne güzel Yeni Türkiye’ye oy verecektim. Bunca zamandır ilk defa bir seçimde kerhen oy kullanmaktan kurtulacaktım. Ama Derviş kalktı Baykal’a gitti Şimdi düşünüyorum. Oyumu Cem’e atsam, boşa mı gider .. Cem’e atmasam, hangi parti Tayyip’le MHP’ye asla Çiller sırasını savdı. Ecevit’le Yılmaz bitik. Geriye bir tek CHP kalıyor, Derviş’li CHP..." 
     Dün aldığım e - mail’lerden öyle anlaşılıyor ki, en çok ilgiyi, yazımın bütünü değil, bu bölümü çekmiş. 
     Bir kadın okurumun tepkisi 
     "Ben ve çevrem de aynen turizmci arkadaşınız gibi düşünüyoruz. Üç dört hafta öncesine kadar oyumuzu hangi partiye vereceğimiz belliydi Derviş’in de katılacağı Yeni Türkiye’ye. Ama Derviş sürpriz kararı ile her şeyi allak bullak etti. 
     Hiç aklıma CHP’ye oy vereceğim gelmezdi. Ama bu durumda oyumuz CHP’ye gidecek gözüküyor. Hala birkaç arkadaşım var, Yeni Türkiye’ye vereceğim’ diyen... 
     Bu durumda oylar bölünmüş olacak. Keşke YTP de CHP’ye katılsa da AKP’nin karşısına güçlü bir alternatif olarak çıksalar..." 
     Üniversite öğrencisi genç bir kız 
     "Yazınızı okudum ve sizinle bu seçimler hakkında düşündüklerimi paylaşmak istedim. Ben de arkadaşınız gibi düşünüyorum. Bu benim hayatımda ikinci oy verişim olacak. Ve gönül rahatlığıyla YTP’ye oy verecektim. 
     Ama şimdi işler karıştı 
     YTP oyu boşa mı gider 
     CHP’ye vermek mi lazım 
     Bu polemikler çıktı ortaya. 
     Bu ikilemde olan yalnız ben değilim. Bütün arkadaşlarım, - ki bu insanlar üniversiteden yeni mezun olmuş, sizin aydın genç kitle diyeceğiniz kesim. 
     Ama ben oyumu yine de YTP’ye vermeyi düşünüyorum. Boşa gitme ihtimali de olsa... 
     İsmail Cem gibi akıllı bir adam, madem bu ülkeyi düze çıkarmak için yola çıktılar, artık bu vakitten sonra CHP ile ortaklığa gitmesi gerekiyor. Kasıma az zaman kaldı ne olur bir şeyler yapılsın artık..." 
     Mimar mühendis ve öğretim görevlisi bir okurum ise mektubuna, "Ben, ailem ve arkadaşlarımız, Derviş nerede bizde oradayız ’ diyenlerdendik. Fakat son anda YTP’den ayrılıp CHP’ye geçmesi çok düşündürücü ve çelişkilerle doludur" diye girmiş, sonra da Baykal’lı CHP’ye neden kızdığını anlatmış... 
     Mektupların sayısı az değil. 
     Ortak noktalara gelince 
     Derviş kafalarını karıştırmış. 
     Ama aynı zamanda Derviş’i beğendikleri, ona güven duydukları için de 3 Kasım’da CHP’ye kapıyı aralamışlar. Geçmişte CHP’ye hiç oy vermemiş bir kesim bu... 
     Bir kısmı direnmeye devam ediyor, CHP’ye oy vermek niyetinde değil. 
     Bazı eski CHP’li seçmenlerin de, Derviş’in etkisiyle CHP ile barışmaya hazır bir havada oldukları anlaşılıyor. 
     CHP’li olmayan ya da Baykal’a kızdıkları için CHP’den kopmuş olanların havası işte böyle. 
     Bir başka deyişle 
     Elektronik postanın nabzı böyle atıyor. 
     Sayın Baykal’a soru 
     Bu durumda, CHP’ye oy akışını hızlandırmak için ne yapmak, ne yapmamak gerekiyor 
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
