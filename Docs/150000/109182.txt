<DOC>
<DOCNO> 109182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur20.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini işten çıkaran şefini öldürdü, cinayeti ağlayarak anlattı 
</HEADLINE>
<TEXT>

     Kayseri'de, kendisini işten çıkardığı için tartıştığı şefini bıçaklayarak öldürdüğü iddiasıyla aranan sanık, yakalandı. 
     3 gün önce, Abdullah Özgen'i 34 bıçaklayarak öldürdüğü iddiasıyla yakalanan İbrahim Ç'ye, Karacaoğlu Mahallesi Asri Mezarlık yanındaki olay yerinde tatbikat yaptırıldı. 
     İbrahim Ç, şefinin ölümüne neden olduğu için pişmanlık duyduğunu söyledi. Zaman zaman ağladığı gözlenen Ç, şunları anlattı 
     ''Çalıştığım işyerinde, E. adlı kıza duygusal yönden bağlanmıştım. İşyeri sahibi, bizi uyardı ve bir süre sonra ikimizi de işten çıkardı. Bunun sorumlusunun personel şefi Abdullah Özgen olduğunu tahmin ettim ve olay günü Özgen'i konuşmak için çağırdım. Olay yerine geldiğimizde tartışma kavgaya dönüştü ve Özgen'i bıçakladım. Olanlardan dolayı çok üzgün ve pişmanım.'' İbrahim Ç, emniyetteki sorgulaması tamamlandıktan sonra adliyeye sevk edilecek. 
     





</TEXT>
</DOC>
