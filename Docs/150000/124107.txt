<DOC>
<DOCNO> 124107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yazar/asik.html </URL>
<DATE> 2002/12/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Benzin kazığı... 
</HEADLINE>
<TEXT>

     Ankara Ticaret Odası Başkanı Sinan Aygün, benzinin ABD’ye göre iki kat pahalı olduğu yolundaki satırlarımızı okumuş... Gönderdiği notta Türk halkının dünyada benzini en pahalı tüketen halk olduğunu kaydediyor... 
     Sinan Aygün’ün verdiği bilgiye göre... Avrupa’da benzinin en pahalı olduğu ülke İngiltere... Bu ülkede benzinin litresi 1 dolar 1 senttir. Türkiye’de ise 1 dolar 3 sent... Avrupa’da milli geliri Türkiye’nin kat be kat üstünde olan ülkelerde benzin Türkiye’ye göre çok daha ucuzdur. Neden Çünkü Türkiye’de benzinin üzerine aşırı vergi binmektedir. 
     Bugünlerde "Vergi affı"yla vergisinin üstüne yatmış para babalarını ödüllendirmeye hazırlanan Gül Hükümeti benzin üzerindeki vergi yükünü hafifletmekten hiç söz etmemektedir. 
     Seçim bildirgesindeki "Köylüye ucuz mazot" vaadi de unutulmuş görünmektedir. 
     Eğer yanlışımız varsa bildirsinler... Müjde olarak vatandaşa duyuralım... 
     
     İnsan yaşadığı anlarda değil yaşamadığı anlarda ihtiyarlar. 
İskoçya Sözü 

Sam ile Samimiyet...      Böylesi değil bizim tarihimizde herhalde Afrika kabile tarihinde bile az görülmüştür... Siyasi parti üyesi olma yeterliğine dahi sahip olmayan bir kişi, yanında birkaç kendisi gibi yetkisizle birlikte Türkiye Cumhuriyeti adına yabancı ülke başkanları ve başbakanlarıyla görüşüyor, sözler veriyor, sözler alıyor, ülkenin geleceğini bağlıyor. Ve Türkiye seyrediyor. 
     Öyle ufak tefek, ihtiyatlı vaatler de değil söz konusu olan... 
     Tayyip Erdoğan Amerika’ya Irak savaşında İngiltere dışında hiçbir ülkenin göze almadığı askeri desteği vaat ediyor... 
     Bu desteğin hacmi, çapı ve ayrıntıları nedir Kimse bilmiyor. 
     TİME dergisinde Tayyip Erdoğan’ın Dış Politika Danışmanı olarak tanıtılan Egemen Bağış’la yapılmış bir röportaj gözümüze çarpıyor. 
     Bağış eğer Güvenlik Konseyi savaş kararı alırsa, Türkiye’nin ABD’ye Irak savaşında yardımcı olacağını söylüyor. Peki ya Güvenlik Konseyi savaş kararı almaz ise 
     Egemen Bağış’ın yanıtı 
     - Onu o zaman düşünürüz, anlamında... 
     "Let’s cross that bridge when we come to it..." 
     San Diego Tribune gazetesinde James Goldsborogh, Türkiye’nin uygun bir bedel karşılığında yani üç beş kuruş yardım yapılırsa , Güvenlik Konseyi kararı olmaksızın ABD’ye destek vereceğini yazıyor. 
     Türkiye parayla satın alınabilir ülke görünümünde... 
     Bayramda Türkiye’de Tayyip Erdoğan’la görüşen ABD Savunma Bakan Yardımcısı Paul Wolfowitz’e Hürriyet Ankara Temsilcisi Sedat Ergin soruyor 
     - Tayyip Erdoğan, muhtemel bir harek tta Türkiye’nin ABD ile askeri işbirliğine gireceği konusunda sizi cesaretlendirdi mi 
     Wolfowitz’in yanıtı "Evet, cesaretlendim" oluyor. 
     W. Bush, Tayyip Erdoğan’ı öve öve bitiremiyor 
     
     Baba Bush ile tam 53 defa telefon görüşmesi yapan, ona Corc diye hitap eden, petrol boru hattını Bush istemeden kapatan Turgut Özal Türkiye’yi en az 50 milyar dolar zarara soktu. Acısını h l çekiyoruz. Yeni Özal diye tanımlanan Tayyip Erdoğan’ın Bush ile samimiyeti Türkiye için ikinci bir yıkımın habercisi olabilir. Dikkat... 
     
     Tayyip Erdoğan’la görüşen başkan Bush "Sizin ve partinizin liderliğinden çok etkilendik" demiş. Helal olsun Tayyip Bey’e... Bush’u da yağcı yaptı .. 
Haldun Ertem 

Çete’nin duyurusu...      Çeteciler faaliyetini Alemdağ’a taşımış. Diyorlar ki - Köy Kütüphaneleri çetesinin ve Alemdağlıların çabalarıyla kurulan İstanbul Alemdağ kütüphanesi "15 Aralık 2002 saat 14.00’de" açılıyor. Herkes davetli 
     Kim bu çete 
     "Bizler Köy Kütüphaneleri gönüllüleriyiz. Çoğumuz birbirimizi tanımayız, internet üzerinden haberleşiriz. Amacımız Anadolu’ya kültürü, kitap ve kütüphane götürmek, bu doğrultuda sevgi yaymaktır." 
     Katılmak isteyenler 0532 3759724 no’lu telefondan İskender Yurttutan’ı arayabilir. Bİlgi "www.koykutuphaneleri.org.tr.tc" ve "www.akkoy.kutuphanesi.com" 
     
İnsanlık ölmedi      Din kardeşi edebiyatına çok meraklı görünenlerin çıkar rüzg rı karşı taraftan esince bu defa onların yanına geçip din kardeşlerini katletmeye hazırlanmaları ibret verici... Neyse ki dünyada vicdanlı insanlar da yaşıyor. Ve onlar din istismarı yapmadan insanlığın gereğini yerine getiriyor. Amerika, Kanada ve diğer Batı ülkelerinden gönüllüler şu sırada Bağdat’ta Amerikan saldırısına karşı "canlı kalkan" oluşturuyor. 
     Gelişmeyi "www.iraqpeaceteam.org " adlı siteden izliyoruz... Olası bir ABD saldırısını engellemek isteyen kadınlı erkekli 40 kadar gönüllü Bağdat’ta toplanmış. Bir savaşta da orada olacak ve kendilerini bombalara kalkan yapacaklar. Marifet işte bu insan olmak... 
     
Devlet işi...      Abi şunlara bir telefon etsen de söyleyiversen. 
     - Neyi 
     - Bizi AB’ye alıversinler be abi. 
     - Koçum ettim söyledim... Hem ben onların başkanı değilim ki... 
     - Gene söyle be abi.. Biz de sana Irak işinde kıyakçılık yapalım... 
     - Üsleri açacaksın, sınıra asker yığacaksın tamam mı 
     - Ayıpsın abi... Vur de vuralım öl de ölelim... Yani bizim çocuklar ölsün... 
     - Aslan koçum.. Hem çok para mara da istemeyin... 
     - Abi hiç merak etme, yaparsın küçük bir güzellik idare ederiz... 
     - Great Tayyip... You are great... 
     
     







Fransız - Alman mihveri 


Oturak lemi 


Benzin kazığı... 


B planı... 


Bardağın yarısı dolu, yarısı boş 


Memura, işçiye lojmanı çok görmeyin 


Ufak dev adım 


İhracatta büyüme başarılıyor 


Sıra sıra sırat köprüsü 


Bugünün esas sorusu AB hazır mı 


Sözler tutulsaydı bu kısır döngü yaşanmazdı 


Fazıl Say’ın tercihi... 


Tarihi 2003’e çekmek 


İSO’nun 50. yıl molası 


Yurtdışındaki Türklerden destek yok 


Mc Kinsey Raporu Kopenhag’ı solladı 


</TEXT>
</DOC>
