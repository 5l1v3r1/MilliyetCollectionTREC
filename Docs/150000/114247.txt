<DOC>
<DOCNO> 114247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sonspo06.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakcı'ya UEFA'dan önemli görev... 
</HEADLINE>
<TEXT>

     Şenes Erzik'ten sonra bir başka Türk daha UEFA'da önemli bir göreve getirildi. 
     Av. Dr. Levent Bıçakcı, UEFA'nın en önemli kurullarından biri olan Tahkim Kurulu'nun başkanvekilliğine getirildi. 
     12 yıldan bu yana aralıksız olarak UEFA Tahkim Kurulu'nda asli üye olarak görev yapan Bıçakcı, böylece UEFA'nın en üst düzey yargı organında önemli görevlerden birini üstlenmiş oldu. 
     UEFA Tahkim Kurulu Başkanı Leon Straessle'nin yaş haddinden emekli olması nedeniyle kurulda yeni bir yapılanmaya gidilirken, bu yeni yapılanmada, İsviçreli Michel Wuillleret başkan oldu. Başkanvekilliklerine ise Av. Dr. Levent Bıçakçı ile Fransız Jean Appietto getirildi. 
     UEFA 1. Asbaşkanı Şenes Erzik'ten sonra, Av. Dr. Levent Bıçakcı'nın, UEFA'nın en üst yargı organına başkanvekili olarak seçilmiş olması otoriteler tarafından, UEFA'da Türkiye'nin ağırlığının giderek arttığının göstergesi olarak değerlendirildi. 
     





</TEXT>
</DOC>
