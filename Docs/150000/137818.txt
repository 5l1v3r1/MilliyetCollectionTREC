<DOC>
<DOCNO> 137818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/dunya/dun03.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçilik tahliye ediliyor 
</HEADLINE>
<TEXT>

     UTKU ÇAKIRÖZER 

     Türkiye, Bağdat Büyükelçiliği çalışanlarını ve ailelerini tahliye etme kararı aldı. Elçilik personelinin eş ve çocuklarıyla idari memurların geri dönüşü başlarken, binada sadece Büyükelçi Osman Paksüt ve 4 meslek memurunun kalacağı belirtildi. 
     
     Aşama aşama 
     Dışişleri Bakanlığı sözcüsü Yusuf Buluç, dün yaptığı basın toplantısında, olası bir askeri müdahaleye karşı Türkiye’nin de aşama aşama uygulanacak bir tahliye planı olduğunu açıkladı. Buluç, Paksüt ve siyasi kadronun görev başında olduğunu söyledi. Paksüt’le birlikte "meslek memuru" statüsünde 3 ya da 4 diplomatın bulunduğu ve bu ekibin Ankara’dan gelecek talimata kadar Bağdat’ta kalacağı öğrenildi. Bazı kaynaklara göre Türkiye’nin tahliye planı çok kısa bir süre önce uygulamaya kondu. Elçilik mensuplarının eş ve çocuklarının Türkiye’ye sevki başladı. Ardından idari personelin Türkiye’ye dönmesi planlandı. 
     
     Irak’ı terk edin’ 
     ABD’nin yakın müttefiki İngiltere, "bölgede gerginliğin artması ve terörist saldırı riski" olduğunu savunarak, vatandaşlarından Irak’ı derhal terk etmelerini istedi. 
     



 DÜNYA 














</TEXT>
</DOC>
