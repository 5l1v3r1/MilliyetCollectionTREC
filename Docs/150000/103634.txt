<DOC>
<DOCNO> 103634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/dunya/adun.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt Tora Borası 
</HEADLINE>
<TEXT>

Kuzey Irak’ta Taliban benzeri bir yönetim kuran El Kaide’yle ilişkili Ensar el İslam adlı Kürt ağırlıklı örgüt, kamplarda kimyasal silah deneyleri yapmaya başladı 
     DIŞ HABERLER SERVİSİ 

     Kuzey Irak’ın doğusunda, Celal Talabani’nin lideri olduğu Irak Kürdistan Yurtseverler Birliği’nin IKYB bölgesindeki Biara ve köylerinde hüküm süren Kürt ağırlıklı Ensar el - İslam adlı aşırı dinci örgüt, gerek El Kaide ile yakın bağı gerekse oluşturduğu Taliban benzeri yönetimle ABD’nin Irak’a düzenlemeyi planladığı operasyonu haklı çıkaracak gerekçelerden biri olarak tanımlanmaya başlandı. Örgütün bu bölgede kimyasal silah deneyleri yaptığı şeklindeki haberler, ABD yönetiminin dikkatlerini Ensar el - İslam üzerinde yoğunlaştırmasına neden oldu. 
     
     El Kaide eğitim kampı kurdu 
     Guardian gazetesinin dünkü sayısında yer alan habere göre ABD’nin Afganistan’da yürüttüğü operasyondan kaçmayı başaran 100 ila 150 El Kaide militanı, Ensar el İslam’ın kontrolündeki köylerin yakınlarında eğitim kampları kurdu bile. IKYB yetkilileri bu kamplarda terör eğitimi verildiğini öne sürerken, 500 militanı olduğu sanılan Ensar el - İslam’ın, İran sınırındaki dağ köylerinde Taliban’a benzeyen bir yönetim kurduğu belirtiliyor. Yöre halkının, bir zamanlar Usame bin Ladin’in Afganistan’ın doğusundaki en önemli üssü olan dağlık Tora Bora’ya atfen Kürt Tora Borası olarak adlandırdığı Ensar el - İslam’ın üssü Saram Dağı’nın yamçlarındaki mağara kompleksleriyse örgüt militanlarının gizlenmesini sağlıyor. 
     Ensar el - İslam’ın İran, Suudi Arabistan ve Irak gibi idelojik olarak farklı uçlarda olan ülkelerle garip bir ilişkiler ağı olduğu da öne sürülüyor. 
     Irak lideri Saddam Hüseyin 1988’te kimyasal saldırı emrini verene dek Kuzey Irak’ta Kürtlerin kültürel merkezi olan Halepçe’de Jund el İslam adıyla kurulan Ensar el - İslam, kısa sürede Tavela ve Biyara kasabalarını işgal ederek laik Kürt yetkililere karşı cihat ilan etmişti. Sık aralıklarla IKYB güçleriyle çatışan Ensar el - İslam’ın bilinen en kanlı eylemi geçen yıl 23 Aralık’ta 20 IKYB savaşçısını boğazlarını keserek öldürmek oldu. 
     Ensar el - İslam bu eylemleriyle ses getirirken örgütün lideri olan Molla Krekar 11 Eylül’e kadar Norveç’in ailesiyle kendisine verdiği mülteci statüsünün tadını çıkarıyordu. Ancak Krekar’ın 11 Eylül’den bu yana nerede olduğu bilinmiyor. Bilinen tek şey iki ay önce son görüldüğü yerin İran olduğu. 
     
Bin Ladin gölgesi      Talabani’nin kontrolündeki Süleymaniye ve Halepçe kentleri arasında kalan, İran sınırına yakın dağlık bölgede yuvalanan Ensar el - İslam örgütüne son olarak Afganistan’dan kaçan 150 El Kaide militanı da katıldı. 
     
Çarşafsız kadınlara infaz      Ensar el - İslam’ın Taliban’ı anımsatan uygulamaları şunlar 

</TEXT>
</DOC>
