<DOC>
<DOCNO> 111844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/son/sonspo04.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Avrupa heyecanı yarın başlıyor... 
</HEADLINE>
<TEXT>

     Avrupa Basketbol Kulüpleri Birliği ULEB tarafından düzenlenen Avrupa Ligi'nde yer alan Ülkerspor, ligdeki ilk maçında USH Rusya'nın CSKA Moskova takımıyla karşı karşıya gelecek. 
     Ülkerspor ile CSKA Moskova arasındaki maç, saat 19.30'da Abdi İpekçi Spor Salonu'nda yapılacak. 
     Turuncu-yeşilliler, yer aldıkları C Grubu'nda USH CSKA Moskova'nın yanı sıra Idea Slask Wroclaw Polonya , BC Pire Olympiakos ve Iraklis Yunanistan , Kinder Bologna İtalya , ASVEL Lyon Villeurbanne Fransa ve Real Madrid İspanya takımlarıyla mücadele edecek. 
     
     ARIBOĞAN ''KAZANMAK ZORUNDAYIZ'' 

     Ülkerspor Menajeri Lütfi Arıboğan, Avrupa Ligi'ne galibiyetle başlamak istediklerini belirterek, ''Bu nedenle USH CSKA Moskova takımını yenmeliyiz'' dedi. 
     Arıboğan, USH CSKA Moskova takımının grubun güçlü takımlarından biri olduğunu belirterek, ''Sanıyorum grupta en iyi kadroyu kuran takım USH CSKA Moskova. Kendi seyircimizin önünde oynayacağız. Taraftarlarımızdan isteğimiz, salona gelsinler ve takımlarını desteklesinler. İkinci gruba kalmak için alınabilecek en fazla galibiyeti elde etmek amacındayız'' diye konuştu. 
     Menajer Arıboğan, ilk hedeflerinin birinci tur maçları olduğunu, daha sonra Avrupa Ligi'nde en yüksek hedefe ulaşmak için mücadele edeceklerini sözlerine ekledi. 
     
     BİLETLER SATIŞA ÇIKTI 

     Ülkerspor'un USH CSKA Moskova takımıyla yarın yapacağı maçın biletleri de satışa çıktı. 
     Karşılaşmanın biletlerinin, tam 11.5 milyon ve 9 milyon, indirimli de 8.5 milyon ve 6.5 milyon liradan Biletix bayilerinden satışına başlandı. 
     





</TEXT>
</DOC>
