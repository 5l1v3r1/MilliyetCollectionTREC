<DOC>
<DOCNO> 123216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/dunya/dun02.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak derdini binlerce sayfayla anlattı... 
</HEADLINE>
<TEXT>

Bağdat yönetiminin Birleşmiş Milletler silah denetçilerine sunduğu dosya tam 11 bin 807 sayfa. 
     DIŞ HABERLER SERVİSİ 

     Irak, Birleşmiş Milletler’in 1441 sayılı kararında tanınan sürenin dolmasından bir gün önce, elindeki kitle imha silahlarıyla ilgili dosyasını sundu. Tüm dünyanın merakla beklediği dosyada Irak, elinde kesinlikle kitle imha silahı bulunmadığını savunuyor. 
     Bağdat’ta basın mensuplarına gösterilen, ancak içeriği açıklanmayan dosya, 11 bin 807 sayfa ve toplam 520 megabaytlık veri içeren CDRom’lardan oluşuyor. İncelemelerini sürdüren silah denetçilerine de dağıtılan dosyadaki belgelerin çoğu İngilizce, bir kısmı ise Arapça olarak hazırlandı. Iraklı yetkililer, bugün Birleşmiş Milletler Güvenlik Konseyi’ne de gönderilmesi beklenen dosyada, Irak’ın elinde kitle imha silahı bulunmadığının vurgulandığını söyledi. 
     
Saddam’dan Kuveyt’e özür      Irak Devlet Başkanı Saddam Hüseyin, 1990 - 91 yıllarındaki işgalden dolayı Kuveyt halkından özür diledi. Kuveytlilerden, Irak’ı işgal etmeyi planlayan herhangi bir işgal ordusuna karşı da Irak’ın mücadelesine destek vermesini isteyen Saddam, özür dilemesinin bir zayıflık olarak düşünülmemesini arzusunun, dürüstlüğünü kayda geçirmek olduğunu belirtti. 
     



 DÜNYA 













</TEXT>
</DOC>
