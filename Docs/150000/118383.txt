<DOC>
<DOCNO> 118383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yasam/yas07.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Queen’i Türk nefesi diriltti 
</HEADLINE>
<TEXT>

Efsanevi rock grubu Queen’in gözde parçalarını senfonik bir yapıya kavuşturan Türk besteci Tolga Kaşif, Londra’da ayakta alkışlandı... 
     NEVSAL ELEVLİ Londra 

     Kıbrıslı Türk müzisyen Tolga Kaşif’in efsanevi rock grubu Queen’in tanınmış parçalarını bir araya getirerek oluşturduğu "The Queen Senfoni"si, Londra’da sanatseverleri büyüledi. 
     İngiliz Kraliyet Filarmoni Orkestrası’nı yöneten Kaşif’in, South Bank’te verdiği konser iki saat sürdü. Queen’in, "We Are The Champions", "Mama", "Bohemian Rhapsody", "We Will Rock You", "Killer Queen" gibi eserlerini senfonik olarak yorumlayan Kaşif’in eseri, eleştirmenlerce "muhteşem" olarak değerlendirildi. 
     
     İki yıl çalıştı 
     Eleştirmenlere göre, yapıtın en ilginç tarafı eserin "sınır tanımıyor" olması. Besteci, istediği bölümlerde şarkıların, hatta melodilerin tümünü kullanma gereği görmemiş. Kaşif, altını çizmeye değer gördüğü kısımları kendince yorumlamış. Queen grubunun elemanlarınca da oldukça takdir gören Kaşif’in 6 bölümden oluşan senfonisi iki yıllık bir çalışmanın ürünü. 
     



 YAŞAM 




























</TEXT>
</DOC>
