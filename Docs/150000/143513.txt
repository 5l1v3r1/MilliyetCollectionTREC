<DOC>
<DOCNO> 143513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/ekonomi/eko07.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Motif Tekstil yaklaşım’a alındı 
</HEADLINE>
<TEXT>

Amerikalı GAP dahil pek çok ünlü markaya üretim yapan Motif Tekstil’in 16 milyon dolarlık borcu yeniden yapılandırıldı 
     EKONOMİ SERVİSİ 

     İstanbul Yaklaşımı’na alınan Motif Tekstil Grubu’nun 16 milyon dolarlık borcu yeniden yapılandırıldı. Motif Tekstil Yönetim Kurulu Başkanı Selahattin Altıparmak, borcun ilk iki yıl ödemesiz toplam altı yıla yayıldığını ve faizin libor artı 3 olarak belirlendiğini söyledi. 
     Altıparmak, özellikle 1998’de başlanan 50 bin metrekarelik bina inşaatının, şirketin mali yapısını bozduğunu anlattı. 
     
     Paramız beton oldu’ 
     Söz konusu binanın 30 milyon dolara mal olduğunu belirten Altıparmak, "Geçmişte Turkcell geldi, 40 milyon dolar verdi, vermedim ama şimdi para etmiyor. Parayı betona çevirdik" dedi. En son 1998’de 32.5 milyon dolarlık ihracat yapan Motif Tekstil, bu yıl 25 milyon dolar ihracat hedefliyor. Motif Tekstil’in Yaklaşım’a alınmasıyla ilgili toplantıya TİM Başkanı Oğuz Satıcı ve GİSAD Dış Ticaret Yönetim Kurulu Başkanı İbrahim Özdoğan da katıldı. 
     



 EKONOMİ 



















</TEXT>
</DOC>
