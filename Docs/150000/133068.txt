<DOC>
<DOCNO> 133068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yasam/ayas.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kebap üstü samba 
</HEADLINE>
<TEXT>

Niyazibey Kebapçısı’nın mönüsünde artık kebap çeşitlerinin yanı sıra, birbirinden hareketli değişik Latin dansları da var 
     GÜLAY FIRAT İstanbul 

     Meslekte 40’ıncı yılını doldurmaya hazırlanan Niyazibey Kebapçısı, kimine göre Avrupai’, kimine göre absürd’ bir yenilikle müşterilerinin karşısına çıkıyor. Kebap yemek isteyenler bir anda kendilerini Latin dansı yaparken bulabiliyor. 
     Aslen kimya mühendisi olan Niyazi Manav, daha çocuk yaşta harçlığını çıkartmak için başladığı kebapçılığı sürdürmeyi tercih edip kendi tabiriyle kebabın kimyasını’ çözmeye karar vermiş. Ve Manav, gelini, aynı zamanda da Reklam ve Halkla İlişkiler Müdürü olan Sena’nın Günay Manav’ın "Caddebostan’daki Niyazibey Plus’ta farklı bir çalışma yapalım, 3’üncü katını da sanatsevere ayıralım" teklifini de geri çevirmemiş. 
     
     Bir de sergi var... 
     Şimdi Niyazibey’e kebap yemeye gidenler, masalarında dans ve sergi etkinlikleri hakkında hazırlanmış broşürleri de görüyor. Yemeklerini bitirdikten sonra da pazartesi ve çarşambaları Latin dansı partilerine katılabiliyorlar. Derslere devam etmek isteyenler ise ücret karşılığı kayıt yaptırıyor. Ayrıca ressam Devrim Erbil ve Merih Akçam’ın düşler gerçek’ sergisi de gezilebiliyor. 
     
     Dans geceleri de olacak 
     Niyazibey’e yemeğe gelen müşterilerin, dans derslerine büyük ilgi gösterdiklerini belirten dans öğretmeni Aytunç Bentürk, şunları söylüyor "Avrupa’da restoran ve barlarda bu tarz etkinlikler düzenleniyor. Ancak bu Türkiye için bir ilk. Dans etmek için evlerinden çıkmaya fırsat bulamayanlar, mutlaka yemek için restoranlara gidiyor, böylelikle dans etme fırsatı da buluyorlar. Yakında, bu tür mek nların sayısının artacağına inanıyorum." 
     



 YAŞAM 



















</TEXT>
</DOC>
