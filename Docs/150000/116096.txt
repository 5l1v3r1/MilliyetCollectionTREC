<DOC>
<DOCNO> 116096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/yas00.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar’a aday olsak yeter 
</HEADLINE>
<TEXT>

Bugüne kadar En İyi Yabancı Film Adayı’ olamadığımız Oscar Ödülleri için ilk kader günü yarın. Seçilecek aday adayı’ film belki de Türkiye için dönüm noktası olacak... 
     BİRSEN ALTUNTAŞ 

     Yıllardır hiçbir Türk filminin En İyi Yabancı Film Adayı’ olamadığı Oscar Akademi Ödülleri’nde bu yıl Türkiye’yi temsil edecek aday adayı’ filmin seçimleri yarın yapılacak. 
     
     İşte adaylarımız 
     Değerlendirmeye geçen yıldan bu yana vizyon görmüş olan Levent Kırca’nın "Son", Semir Aslanyürek’in "Şellale", Bülent Pelit’in "Martılar Açken", Zeki Demirkubuz’un "Yazgı" ve "İtiraf", Osman Sınav’ın "Deli Yürek", Nuri Bilge Ceylan’ın "Uzak", Faruk Aksoy’un "Yeşil Işık" ve Tayfun Pirselimoğlu’nun "Hiçbiryerde" isimli sinema filmleri alınacak. 
     
     İlk 5’e kalabilsek... 
     SESAM adına Oscar’a aday adayı olacak filmin seçim öncesi organizasyonunu yapan Biket İlhan, "Dileriz bu yıl seçilecek film bir ilki gerçekleştirir ve 5 aday film arasına girmeye hak kazanır. En büyük isteğimiz bu" dedi. 
     Oscar aday adayı jürisinde ise Fİ-YAP adına Nida Karabol, ÇASOD adına Füsun Demirel, SODER adına Yusuf Sezgin, FİLM-YÖN adına Şevki Tosunoğlu, SİNESEN adına Necmettin Çobanoğlu ile film eleştirmeni Tunca Arslan görev yapacak. 
     



 YAŞAM 
























</TEXT>
</DOC>
