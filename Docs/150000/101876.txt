<DOC>
<DOCNO> 101876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sonspo13.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hentbol liglerinde fikstür belli oldu... 
</HEADLINE>
<TEXT>

     Hentbol liglerinde 2002-2003 sezonunun fikstürü Ankara'da çekildi. 
     Gençlik ve Spor Genel Müdürlüğü'nde GSGM yapılan kura çekimine, Hentbol Federasyonu Başkanı Günal Ensari, genel sekreter Zeki Öztürk, kulüp yetkilileri ve hakemler katıldı. 
     Kura çekimi öncesinde konuşan federasyon başkanı Günal Ensari, bu yıl ligleri, milli takım ve Avrupa kupası maçlarına göre düzenlediklerini söyledi. Ensari, şöyle dedi 
     ''Bu yıldan itibaren erkek ve bayan Süper Lig karşılaşmalarını 20x40 ebadındaki sahalarda oynama zorunluluğu getirdik. Diğer liglerdeki maçlar ise mevcut duruma göre oynatılacak. Sponsor olarak Molten Firması ile anlaştık. Müsabakalar, 2004 yılına kadar bu firmanın toplarıyla oynanacak. Firma ayrıca, A , genç ve yıldız milli takımlarının giyim sponsorluğunu da üstlendi.'' Süper Lig, erkeklerde 28-29 Eylül, bayanlarda ise 22 Eylül tarihinde başlayacak. Erkeklerde 12 takım, bayanlarda ise 10 takım mücadele verecek. 
     Erkekler Süper Ligi, ilk hafta Çankaya Belediyesi ile ASKİ Spor arasındaki zorlu maça sahne olacak. Süper liglerde, ilk haftanın maçları şöyle 
     
     Erkekler Süper Ligi 

     Çankaya Belediyesi-ASKİ Spor 
Beşiktaş-Milli Piyango 
Trabzon Belediyesi-İzmir Büyükşehir Belediyesi 
İzmit Büyükşehir Belediyesi-Polis Akademisi ve Koleji 
Halk Bankası-Kastamonu Taşköprü Belediyesi 
Jandarmagücü-Bafra Belediyesi 

     
     Bayanlar Süper Ligi 

     Üsküdar Belediyesi-Karşıyaka 
Zonguldak Türk Telekomspor-İstanbulspor 
Kastamonu Gençlik Merkezi-Osmangazi Üniversitesi 
Anadolu Üniversitesi-Ödemiş Belediyesi 
İzmir Büyükşehir Belediyesi-TMO 
Öte yandan, Birinci Lig'de, erkeklerde A Grubu'nda 10, B Grubu'nda 9 takım yer alırken, bayanlarda ise tek grupta 13 takım mücadele edecek. 
     Bu arada, bir süre önce yıkılan Cebeci Hentbol Salonu'nun yeni haliyle liglere yetiştirilmeye çalışıldığı bildirildi. 
     





</TEXT>
</DOC>
