<DOC>
<DOCNO> 133782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/siyaset/asiy.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Defileleri bırak Kıbrıs sorununa bak 
</HEADLINE>
<TEXT>

AKP liderine "Sen üçüncü bir ülkenin gözlemcisi misin " diye soran Deniz Baykal, "Allah, Rauf Denktaş’a kolaylık versin" dedi 
     ANKARA Milliyet 

     CHP Genel Başkanı Deniz Baykal, AKP lideri Recep Tayyip Erdoğan’ın Kıbrıs politikasıyla ilgili açıklamalarını eleştirerek, "Ulusal kimliğe, Davos sosyetesine defileyle, şiş kebapla sahip çıkacağına, Kıbrıs’ta devlet adamlarına sahip çıkarak savun. Allah, Rauf Denktaş’a kolaylık versin" dedi. 
     Baykal, grup toplantısında, Erdoğan’ın "Klerides ve Denktaş olduğu sürece Kıbrıs sorunu çözülmez" yolundaki açıklamalarına tepki gösterdi. Erdoğan’a "Klerides’ten sana ne " sorusunu yönelten Baykal, şöyle konuştu 
     
     Suçlamaya devam et 
     "Klerides’i Simitis suçlamıyor, Rum Kesimi suçlamıyor. Sen niye suçluyorsun O işini iyi yapıyor. Rumlar senin ölçülerinle mi Kıbrıs’ta müzakereci belirleyecek Klerides’i suçlama hakkını sana kim veriyor Sen Denktaş’ı suçlamaya devam et. Klerides işini iyi yapıyor. Onun arkasında Erdoğan gibi bir iktidar partisi genel başkanı yok, Simitis var. 
     Sen üçüncü bir ülkenin gözlemcisi misin Ulusal yayın organı yorumcusu musun Sana sordular da mı söylüyorsun Senin amacın ne, ne yapmak istiyorsun Beyefendi üçüncü taraf, görüş söylüyor. Denktaş’ın yerine kimi getirmek istiyorsan getirmeye çalış, görelim bakalım. Ulusal kimlik, onur unutuldu. Ulusal kimliği, Davos sosyetesine şiş kebabı ve Türk semazenlerinin gösterileriyle sunarak korumaya çalışıyorlar. Kimseyi Denktaş’ın durumuna düşürmesin. Denktaş Klerides’e, AB’ye, Karen Fogg tayfasına, bir de Erdoğan’a karşı görev yapıyor. Türk milleti Erdoğan’ı, Denktaş’ın elini kolunu bağlasın diye getirmedi." 
     
     Savaşa girmeyin 
     Baykal, BM silah denetçilerinin raporundan sonra, Irak’a bir askeri müdahalenin siyasi, ahlaki ve hukuki zemini kalmadığını söyledi. Baykal, hükümete şöyle seslendi "Türkiye’yi savaşa sokmayın. Hiçbir gerekçe savaşı haklı gösteremez. Halka bunu izah edemezsiniz. Prensip olarak savaş istemiyoruz, bu şartlar altında hiç istemiyoruz." 
     



 SİYASET 












</TEXT>
</DOC>
