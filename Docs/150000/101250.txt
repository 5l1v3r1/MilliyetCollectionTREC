<DOC>
<DOCNO> 101250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/spor/spo01.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce'nin iki yüzü 
</HEADLINE>
<TEXT>

Beşiktaş’ın Rumen hocası, maç sonrası televizyonlara lige iyi başladıklarını, takımdan memnun olduğunu söyledi, soyunma odasında ise dikkatsiz davrandıkları için oyuncularına kızdı 
     BEŞİKTAŞ Teknik Direktörü Lucescu, henüz hazır olmadıklarını söyledi, "Bir ay sonra istediğimiz düzeye geleceğiz" dedi. Rumen hoca maç sonrası televizyonlara lige iyi bir başlangıç yaptıklarını belirtirken, soyunma odasında oyuncularına dikkatsiz davrandıkları için kızdı. Lucescu, çok fazla bireysel hata yaptıklarını, bunları bir an önce ortadan kaldırmak zorunda olduklarını hatırlattı. 
     BURSASPOR’UN kazandığı penaltıda hatalı karar verildiğini de kaydeden Lucescu, "Cordoba pozisyonda topa dokundu. Murat hakemi yanılttı. Ancak bu bir özür olamaz. Buna rağmen iki kez öne geçtik. Bunu korumalıydık" diye konuştu. Menajer Sinan Engin de "Gerçek Beşiktaş bu değil. Yakında daha iyisini yaratacağız. Oyuncularımız ellerinden geleni yaptılar ama olmadı" açıklamasını yaptı. 
     
Kartal faturayı Tokat’a çıkardıYönetici Yıldırım Demirören, "Hakem oyunları yeniden başladı. Bu nasıl penaltı " diye konuştu 
     BURSASPOR deplasmanından tek puanla dönen Beşiktaş’tan hakem Metin Tokat’a büyük tepki geldi. Yönetici Yıldırım Demirören penaltı kararını eleştirdi, "Bu nasıl bir karar Metin Tokat pozisyona çok uzaktı. Hakem oyunları yeniden başladı" dedi. Demirören, sakat ve formsuz oyuncuların da devreye girmesiyle daha iyi olacaklarını belirtip, "Ne kadar güçlü bir kadromuzun olduğunu herkes gördü" ifadesini kullandı. 
     KALECİ Cordoba ise pozisyonun kesinlikle penaltı olmadığını söyledi, "Ben topa daha yakındım. Yere yatıp parmaklarımın ucuyla dokundum. Murat da gelip elime bastı ve yere düştü" diye konuştu. Siyah - Beyazlı futbolcular da beraberliği Metin Tokat’a bağladılar, "Eğer bu golü yemeseydik kesinlikle sahadan galip ayrılırdık. Bursaspor’dan çok daha iyi oynamamıza rağmen kaçırdığımız üç puana yanıyoruz" açıklamasını yaptılar. 
     
Mansız’a doğum günü      SİYAH - Beyazlı takımın yıldız oyuncusu İlhan Mansız dün 27 yaşına bastı. İlhan’a karşılaşma öncesi kampta arkadaşları sürpriz bir doğum günü partisi düzenlediler. Hazırlanan özel pastayı alkışlar arasında kesen golcü oyuncu sahaya ise yedekler arasında çıktı. Yıldız oyuncu maçın sonlarına doğru oyuna girdi. 
     
Yasin’in isyanı      TEKNİK Direktör Lucescu tarafından ikinci yarıda oyundan alınan Yasin çılgına döndü. Yerini Sergen’e bırakan genç oyuncu çıkarılmasına sinirlendi ve yerine otururken kulübeyi tekmeledi. Yasin’i takım arkadaşı Ahmet Yıldırım zor sakinleştirdi. Geçen sene 26 numarayı giyen Yasin’in bu kez 6 numara ile oynaması dikkat çekti. Tümer de bu yıl 67 numarayı tercih etti. 
     



 SPOR 



























</TEXT>
</DOC>
