<DOC>
<DOCNO> 137801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/son/sontur29.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme işsizine memur olma yolu... 
</HEADLINE>
<TEXT>

     Özelleştirme nedeniyle işini kaybeden geçici ve sürekli işçilere Devlet memuru olma yolunu açan yasa tasırısı Bakanlar Kurulu'nda onaylandı. 
     Başbakan Yardımcısı Abdüllatif Şener, Bakanlar Kurulu toplantısından sonra yaptığı açıklamada, özelleştirilen kuruluşlarda çalışan geçici ve sürekli işçilerin özelleştirmeden sonra işsizliğe mahkum edilmesinin toplumda büyük yaralar açtığını belirtti. Çalışanarın özelleştirme nedeniyle işini kaybetmesinin kabul edilebilir bir durum olmadığını ifade eden Şener, bunun düzeltilebilmesi için hazırlanan yasa tasarısının Bakanlar Kurulu'nda imzalandığını ve TBMM'ye sevkedildiğini ifade etti. 
     Şener, tasarının temel içeriğinin 4046 Sayılı Özelleştirme Yasası'na eklenecek geçici bir madde ile özelleştirme, birleşme ve tasfiye gibi nedenlerle özelleştirme kapsamında bulunan kuruluşların kamunun elinden çıkarılması sonrasında, burada çalışan kadrolu ve geçici işçilerin işsizlikle karşı karşıya kalmalarının engellenmesinin amaçlandığını söyledi. Şener, "Özelleştirme artık bu kuruluşlarda çalışanlar için işsizlik riski getirmeyecek. İş garantisi verilmektedir. Özelleşütirme sonrasında üç ay içinde burada çalışan geçici veya daimi işçiler isterlerse müracaat ederek kamu kesiminde diğer kurumlarda memur olarak istihdam edilmelerini isteyeceklerdir. Bu şekilde talep edenler memur olarak istihdam edilecekler" dedi. 
     Şener, özelleştilen kuruluşlarda çalışanlardan yeni iş bulacağına inancı olanların da yeni iş arayabileceğini veya özelleştirilen kuruluş bünyesinde istihdam edileceğine inananların ve daha iyi koşullarda istihdam edileceklerine dönük bir kanaati bulunanların da özelleştirilen kuruluşta çalışabileceklerini vurguladı. 
     Memur olarak çalışma imkanının 657 sayılı Devlet Kemurları Yasası'ndaki özel ve genel koşulla rı taşımaya bağlı olduğunu kaydeden Şener, tasarıda ilkokul mezunlarının da memur olarak çalıştırılabilmelerine yönelik bir cümlenin yer aldığını ifade etti. 
     





</TEXT>
</DOC>
