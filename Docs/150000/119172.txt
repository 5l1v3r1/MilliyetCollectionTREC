<DOC>
<DOCNO> 119172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/guncel/gun99.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

H kim bıraktı, savcı vazgeçmedi      GÖKÇER TAHİNCİOĞLU Ankara 

     DGM’ler düşünce özgürlüğü konusunda büyük yol aldı. Ancak, savcılar ısrarla h kimlerin beraat kararı verdiği olaylarda soruşturma ve dava açmaya devam ediyor. Ankara 2 No’lu DGM, Yozgat Cezaevi’ndeki 32 PKK’lının Kürtçe eğitim isteyen dilekçeleriyle ilgili davada beraat kararı verdi. Gerekçeli kararda şu yorum yapıldı "Dilekçede PKK örgütünü çağrıştıracak herhangi bir ibare mevcut değildir. Bir hakkın talep edilmesi, aynı talepleri terör örgütünün de dile getirdiği iddiasıyla terör örgütüne yardım edildiğini göstermez. Kişinin fikri ne ise zikri de odur’ mantığı ile varsayımlara dayanarak hüküm kurulamaz. Yasal bir hakkın talep edilmesi de suç oluşturmaz." 
     DGM’nin Kürtçe eğitim talebi dilekçelerinin PKK’ya yardım anlamına gelmediğini belirten kararına rağmen Ankara DGM Başsavcılığı düşünce soruşturmalarını sürdürüyor. 
     
     Benzeyen talep’e ceza verilmez 
     Geçtiğimiz haftalarda, bir internet sitesinde, "Kürtler" alt başlıklı bölümde editörlük yapan Fırat Üniversitesi öğrencisi Halit Ertaş hakkında dava açan DGM Başsavcılığı, davaya delil olarak sitede yer alan KADEK örgütü hakkındaki yazıları ve sitenin yasadışı sitelere link vermesini gerekçe gösterdi. 
     
İzgi’den Algan’ın oğluna torpil’...      ANKARA Milliyet 

     Eski Meclis Başkanı Ömer İzgi, son güne kadar Meclis kadrolarına sınavsız yeni elemanlar almayı sürdürdü. İzgi’nin atadığı personel arasında yer alan YSK Başkanı Tufan Algan’ın oğlu, ard arda kadrolarla Meclis’e kadar geldi. 
     İzgi’nin işe başlattığı isimler arasında yer alan Algan’ın oğlu Ahmet Algan, önce Başbakanlık’ta göreve getirildi. Koçbank’tan Başbakanlığa geçen Algan’ın kadrosu daha sonra TBMM’ye alındı. Tufan Algan ise atamada herhangi bir etkisi olmadığını savundu. TBMM kadrolarına İzgi sayesinde katılan isimler arasında ayrıca, eski Devlet Bakanı MHP’li Faruk Bal’ın kızı Ayşe ile oğlu Ali’nin de bulunduğu ortaya çıktı. 
     
Emniyet’te torpil’ kavgası      Emniyet Genel Müdürlüğü, kısa süre önce Almanya, Hollanda, İngiltere, Özbekistan ve Danimarka’ya irtibat görevlisi atamak amacıyla sınav açtı. İyi ücret alınan üç yıllık yurtdışı görev için açılan sınav sonucu görevlendirilecek beş kişi belirlendi. Emniyet kulislerindeki iddiaya göre İçişleri Bakanı Muzaffer Ecemiş, üst düzey bir emniyet yetkilisine, bir bürokratın istediği kişinin ismini vererek "bu kişinin kazandırılması gerekiyor" şeklinde talimat verdi. Ancak, söz konusu kişi sınavı kazanamadı. Ecemiş, sınavda usulsüzlük yapılıp yapılmadığının saptanması için Mülkiye Başmüfettişi Serdar İğdeler’i görevlendirdi. Önceki gün bir TV kanalına "sınavdan haberim yoktu" açıklaması yapan Ecemiş’e, sınavın yapıldığının resmi yazıyla bildirildiği anlaşıldı. n ANKARA Milliyet 
     
Diyanet’in artık basın sözcüsü var      ANKARA Milliyet 

     Vatandaşların dini konularda doğru bilgilendirilmesi için Diyanet İşleri Başkanlığı tarafından basın sözcülüğü uygulamasına geçildi. Uygulama ile dini konularda birinci elden bilgiye ulaşılacak. Diyanet İşleri Başkanlığı tarafından başlatılacak uygulama, dini bilgilere birinci elden ulaşılmasının yanında, doğru bilgileri içerecek. Kendi bünyesinde basın sözcülüğü uygulaması başlatacağını duyuran Diyanet, konu hakkında çalışmalarını sürdürüyor. Bundan böyle dini konularda gereksinim duyulan açıklamalar, ilgili Devlet Bakanı’nın onayıyla Hac Dairesi Başkanı Harun Özdemirci tarafından yapılacak. 
     
BJK’li 8 holigan gözaltında      ELVAN EZBER İstanbul 

     Uİstanbul polisinin başlattığı holigan operasyonu kapsamında, Beşiktaş’ın Alaves’le oynadığı UEFA Kupası maçı öncesinde İnönü Stadyumu’nda 8 kişi gözaltına alındı. Stat anarşisine son vermek amacıyla İstanbul Emniyeti Müdürlüğü bünyesinde kurulan "holigan timi" önceki akşam İnönü Stadyumu’na parlayıcı madde sokmak isterken gözaltına aldığı sekiz taraftarı Gasp Büro Amirliği’ne getirdi. İşaret fişekleriyle yakalanan zanlıları sorgulayan polis, bu tür yanıcı ve patlayıcı maddeleri satan dükkanlara yönelik de çalışma başlattı. Özellikle Kadıköy, Karaköy, Tahtakale ve Beyoğlu semtlerinde altı ayrı dükkan sıkı denetimden geçirildi. Gemilerde veya acil durumlarda yer belirtmek için kullanılan işaret fişeklerinin, ancak özel izinle satılabileceğine dikkat çekilirken, bilerek holiganlarına bu tür maddeleri satanlar hakkında kanuni işlem yapılacağı belirtildi. 
     
Anne Sezer’in durumu iyi      Cumhurbaşkanı Ahmet Necdet Sezer’in beynindeki bir rahatsızlık nedeniyle hastaneye kaldırılan 82 yaşındaki annesi Hatice Sezer’in sağlık durumunun iyiye gittiği bildirildi. Afyon Kocatepe Üniversitesi Rektörü Şan Öz Alp, Hatice Sezer’in üniversiteye bağlı Ahmet Necdet Sezer Hastanesi’nde dört gündür kontrol altında tutulduğunu belirterek, "Durumu geldiğinden daha iyi. Doktorlarımız tedavilerini sürdürüyor" dedi. Alp, geniş bilgi için pazartesi günü bir toplantı düzenleyerek, Sezer’in hastalığı ve gelişimi hakkında geniş bilgi verileceğini kaydetti. 
     
Manukyan’ın oğlu servetle boşandı      Ölen genelev işletmecisi Matild Manukyan’ın oğlu Kerope Çilingir, eşine 600 milyar lira vererek boşandı. Şişli 5. Asliye Hukuk Mahkemesi’ndeki duruşmaya, Çilingir ile eşi Nektar Çilingir ve avukat Çetin Yıldırımakın katıldı. Tarafların anlaşmalı boşanmak istediklerini söylemeleri üzerine h kim, 28 yıllık evli çiftin tek celsede boşanmasına karar verdi. Çiftin imzaladıkları protokole göre, Kerope Çilingir’in eşine 300 milyar lira nakit, 300 milyar liralık da bloke çek vermeyi kabul ettiği belirtildi. Çilingir, İstanbul vergi rekortmenleri listesinde yer almıştı. 
     
Dağdaki zehirli bal öldürdü      Edremit’in Altınoluk beldesinde, dağda bulduğu petekten bal yiyen bir kişi zehirlenerek öldü. Arkadaşı İbrahim Yanar’la 52 Altınoluk Şahintepesi’ne gezmeye giden Sezai Yalaz 48 , ormanlık alanda bir ağacın kovuğunda bulduğu petekten bal yedi. Beldeye döndükten sonra, yürürken birden yere yığılan Yalaz, kaldırıldığı hastanede yaşamını yitirdi. Yetkililer, peteğin üreticiler tarafından zehirlenerek, ayılar için kurulmuş bir tuzak olabileceğini, balı zehirleyen kişi veya kişilerin yakalanması için çalıştıklarını söyledi. 
     
Medyatava’nın adresini çaldılar      Yayımladığı medya haberleriyle dikkat çeken internet sitesi "medyatava.com"un web adresi çalındı. Sitenin "domain" adını ele geçirenler, Medyatava editörleriyle fiyat pazarlığı yaptı. Sitenin pazartesi gününden itibaren yeni adresinden yayın yapacağını belirten yetkililer, şu açıklamayı yaptı "Medyatava.com 13 Kasım 2002 tarihinde siber dünyanın o meşhur deyimiyle hack’lendi. Medyatava editörleri olarak, Teklifiniz ne’ diye soran bu kişiden siteyi sahiplerine teslim etmesini istedik, ancak bir yanıt alamadık. Hazırlıklar tamam. Medyatava.net pazartesi gününden itibaren yayında olacaktır." 
     
Estetik için banka soyacaktı      Adana’da bir süre önce geçirdiği trafik kazasında yüzünden yaralanan ve akli dengesi yerinde olmadığı iddia edilen Şenel Yanık, banka soymak isterken güvenlik görevlisince yakalandı. Yanık, "Estetik ameliyat için paraya ihtiyacım vardı" dedi. Elinde bıçakla dün öğle saatlerinde Ziraat Bankası’nın Ziyapaşa Bulvarı’ndaki Özel İşlem Şubesi’ne giren Yanık’ı, güvenlik görevlisi Ali Saygın 42 yakaladı. Zanlıyı polise teslim eden Saygın, "Elinde bıçak vardı. Ne yapacaksın ’ diye sordum. Bankayı soyacağım’ dedi. Ben de yakaladım" diye konuştu. 
     
Evlerin tepesine kaya yağdı      Bursa’nın Osmangazi ilçesine bağlı Alaca Hırka Mahallesi’nde dağdan yuvarlanan kayalar az kalsın faciaya neden oluyordu. Yağmurla yerlerinden oynayan kayalar, Uludağ’ın yamacında bulunan evlerin tepesine ve sokaklara yuvarlandı. Evlerde büyük zarara yol açan olayı sokakta top oynayan çocuklar görüp haber verdi. Çocukların bağırması sonucu aileler evlerini boşaltırken kayalar Münevver Doğan, Halil Güler ve Veli Çoban’ın evlerine büyük zarar verdi. Doğan, "Deprem oluyor zannettim. Can kaybının olmayışını mucize olarak kabul ediyoruz" dedi. 
     



 GÜNCEL 















</TEXT>
</DOC>
