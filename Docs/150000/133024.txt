<DOC>
<DOCNO> 133024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/guncel/gun05.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura hakaret dokundurdu’ 
</HEADLINE>
<TEXT>

Alman Yeşiller Partisi’nin Milletvekili Özcan Mutlu’nun dokunulmazlığı görevli polise hakaret nedeniyle yargılanabilmesi amacıyla kaldırıldı 
     ÇİĞDEM BAĞRIAÇIK Milliyet 

     Almanya’nın tanınmış Türk kökenli politikacılarından Özcan Mutlu’nun dokunulmazlığı kaldırıldı.Yeşiller Partisi Milletvekili Mutlu, "Bu karar gerçeğin açığa çıkması için talebimle alındı" dedi 
     Karar, Berlin Eyalet Meclisi’nin önceki günkü oturumunda alındı. Mutlu hakkında "görev başındaki memura hakaret" suçlamasıyla ilgili soruşturma yürüten Berlin Savcılığı’nın başvurusu, genç politikacı ve partisi Birlik 90 Yeşiller’in "olur"unu aldığı için kabul edildi. Dünden beri "dokunulur" bir politikacı olan Mutlu, soruşturma ve son kararla ilgili gelişmeleri şöyle değerlendirdi 
     "Bu, neredeyse iki yıldır süregelen bir olay. Eylül 2001’de Cumhurbaşkanı Johannes Rau’dan aldığım bir randevuya yetişme acelesi içinde park yasağını ihlal etmek zorunda kalmıştım. O sırada beni gören bir trafik polisi, arabayı çekmemi istedi. Ben de durumu anlattım ve isterlerse arabayı çektirebileceklerini söyledim. Toplantı yerine doğru yürümeye başladım. Bu sırada yolda karşılaştığım bir tanıdığa arabanın anahtarını verip, başka bir yere park etmesini rica ettim. 
     
     Özür dilemiştim’ 
     Ancak daha sonra o tanıdık geri geldi ve polisin arabayı almasına izin vermediğini söyledi. Ben de olay yerine gittim ve polisle tartışmaya başladık. Bu arada polise sen’ diye hitap ettim, ancak hemen bundan dolayı özür diledim. Polis sonra savcılığa başvurup, benim kendisine Biz karakafalılar yakında tüm emniyet müdürlüklerini, tüm parlamentoları ele geçireceğiz. Bakalım o zaman ne yapacaksın ’ gibi sözler sarfettiğimi iddia ederek sik yetçi olmuş. Savcılıkta bana hakkınızda soruşturma istemiyorsanız para cezası ödemeniz gerekiyor’ biçiminde bir bildirimde bulundu. Ben de savcılığa, Ceza ödemeyeceğim, hemen dokunulmazlığımın kaldırılması için başvuruyorum’ dedim. Savcılık, sonunda eyalet parlamentosuna başvurdu, partim ve ben de onay verdim, diğer partiler de bu doğrultuda karar verdi." 
     Mutlu, "Ben bir milletvekili olarak böyle bir durumla karşılaşıyorsam, acaba sokaktaki vatandaşın durumu nasıl Bundan sonra bu konularla daha yakından ilgilenip, vatandaşın sorunlarına çözüm arayacağım" dedi. 
     



 GÜNCEL 






















</TEXT>
</DOC>
