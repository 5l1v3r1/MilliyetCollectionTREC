<DOC>
<DOCNO> 121370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/soneko36.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonun düşeceğine inanların sayısı arttı... 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun düşeceğine inanların oranı 15.2 puan artarak, yüzde 19.4'den yüzde 34.6'ya çıktı. 
     Merkez Bankası tarafından, her ay işadamları arasında düzenlenen İktisadi Yönelim Anketi'nin Ekim ayı sonuçları belli oldu. 
     469 katılımcının yer aldığı anketin sonuçlarına göre, gelecek 3 aylık dönemde enflasyonun düşeceğine ve aynı kalacağına inananların oranında artış yaşanırken, yükseleceğini öngörenlerin sayısında azalış oldu. 
     Verilere göre, enflasyonun yükseleceğini öngörenlerin sayısında 18.9 puan azalarak yüzde 41.5'den yüzde 22.6'ya inerken, aynı kalacağına inananların sayısı 3.6 puan artarak yüzde 39.2'den yüzde 42.8'e çıktı. 
     Ankete katılanların yüzde 23'lük bölümü, toptan eşya fiyatları bazında yıllık enflasyonun yüzde 36-40, yüzde 19.6'lık bölümü yüzde 26-30, yüzde 17.2'lik bölümü yüzde 31-35, yüzde 9.3'lük bölümü yüzde 41-45 ve yüzde 8.8'lik bölümü ise yüzde 21-25 diliminde gerçekleşeceğine inanıyor. 
     
     YILSONU TAHMİNİ 
     Katılımcıların yüzde 35.7'si ise bu yıl sonu itibarıyla enflasyon oranının yüzde 31-35 aralığında gerçekleşeceğini öngörüyor. 
     Yıl sonu enflasyon rakamı konusunda ayrıca, ankete katılanların yüzde 25.2'si yüzde 36-40, yüzde 14.3'ü yüzde 41-45, yüzde 6.6'sı yüzde 46-50 aralıklarında gerçekleşeceğine inanıyor. 
     
     KREDİ FAİZLERİ DÜŞECEK BEKLENTİSİ 
     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin düşeceği öngörenlerin sayısında artış yaşanırken yükseleceğini ve aynı kalacağını düşünenlerin oranında azalış oldu. 
     Kredi faizlerinin artacağına inananların oranı geçen ay yüzde 25.7'den yüzde 13.0'e, aynı kalacağına inananların oranı yüzde 54.4'den yüzde 44.7'ye indi. Düşeceğine inananların oranı yüzde 19.9'dan yüzde 42.3'e çıktı. 
     Ankete katılanların yüzde 20.2'lik bölümü, gelecek 3 ay içinde beklenen kısa vadeli Türk Lirası kredi faiz oranının yüzde 51-55, yüzde 19.5'uğu yüzde 56-60, yüzde 19.0'lık bölümü yüzde 46-50, yüzde 14.5'luk bölümü yüzde 61-70, yüzde 12.1'lik bölümü yüzde 41-45 aralığında gerçekleşeceğini inanıyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 25.2'si Türk Lirası kredi faizlerinin yüzde 46-50, yüzde 16.2'si yüzde 36-40, yüzde 13.8'i yüzde 41-45, yüzde 9.8'i yüzde 56-60, yüzde 7.9'u da yüzde 51-55 aralığında gerçekleşeceğini düşünüyor. 
     
     İHRACAT İMKANI 
     Gelecek 3 aylık dönemde ihracat imkanları bakımından bir önceki aya göre kıyasla daha iyimser ve daha kötümser olanların sayısında az da olsa azalma yaşanırken, aynı olanların oranında artış yaşandı. 
     Daha iyimser olanların oranı 0.2 puan azalarak, yüzde 25.9'dan yüzde 25.7'ye, daha kötümser olanların oranı 1 puan gerileyerek 11.8'den 10.8'e inerken, aynı olanların oranı 1.2 puan yükselerek, yüzde 62.3'den yüzde 63.5'a yükseldi. 
     Son bir aylık satış hasılatı ele alındığında, geçen ay bir önceki aya göre daha yüksek ve daha az diyenlerin oranında azalış yaşanırken farksız diyenlerin oranında artış görüldü. 
     Satış hasılatı daha yüksek diyenlerin oranı 0.8 puan azalarak yüzde 35.7'den yüzde 34.9'a, daha az diyenlerin oranı 2.7 puan düşerek 19.8'den 17.1'e inerken, farksız diyenlerin oranı 3.6 puan artarak yüzde 44.4'den yüzde 48.0'e çıktı. 
     
     YATIRIM HARCAMASI 
     Sanayi dalında genel gidişat konusunda Ekim ayında bir önceki aya göre daha iyimser olanların sayısında artış yaşanırken, daha kötümser ve aynı olanların sayısında azalma görüldü. 
     Ekim ayında sanayi dalında genel gidişat konusunda bir önceki aya göre daha iyimser olanların oranı 7.3 puan artarak yüzde 31.7'ye çıkarken, aynı olanların oranı 4.4 puan azalarak yüzde 62.7'ye, daha kötümser olanların oranı 2.8 puan düşerek yüzde 5.6 oldu. 
     Gelecek 12 ayda, geçen 12 aya oranla daha fazla ve daha az oranda yatırım harcaması yapmayı planlayanların sayısında Ekim'de bir önceki aya göre artış olurken, aynı oranda yapmayı öngörenlerin oranında azalış oldu. 
     Buna göre, Ekim ayında daha fazla yatırım yapmak isteyenlerin oranı 1.5 puan artarak yüzde 25'2'ye, daha az düzeydekilerin oranı 5.2 puan yükselerek 39.7 olarak belirlenirken, aynı oranda yatırım yapmak isteyenlerin oranı 6.7 puan azalarak 35.1'e indi. 
     
     BİRİM MALİYET 
     Gelecek 3 ayda, geçen 3 aya oranla sanayide ortalama birim maliyetinin yükseleceğini ve düşeceğini öngörenlerin oranında artış yaşanırken, aynı kalacağına inananların oranında azalış yaşandı. 
     Ekim ayında yüzde 63.9 olan ortalama birim maliyetinin son 3 aylık trendinin gelecek 3 aylık sürede yüzde 65.8'e çıkacağı öngörüldü. 
     Toplam istihdam miktarının artacağına inanların oranında azalış görülürken, aynı kalacağına inananların oranında artış yaşandı. Düşeceğini öngörenlerin oranı ise değişmedi. 
     Buna göre, gelecek 3 aylık trentte toplam istihdam miktarının artacağına inanların oranı 2.3 puan azalarak yüzde 13.1'e inerken, aynı kalacağını öngörenlerin sayısı 2.1 puan artarak yüzde 74.7'ye çıktı. Son üç ayın trendinde yüzde 12.2 olan düşeceğini öngörenlerin oranı gelecek 3 aylık trendde de değişmeden kalacağını öngördüler. 
     Ankete katılanların yüzde 61.5'si, gelecek 3 aylık sürede ihracat siparişini kısıtlayan faktörlerin başında fiyat rekabetini görüyorlar. Dış konjonktür yüzde 20.5 ile gelecek 3 aylık sürede ihracat siparişini kısıtlayan en önemli faktörler arasında yer aldı. 
     Ankete katılanların yüzde 81.4'si gelecek 3 aylık sürede üretimi kısıtlayan faktörlerin başında sipariş ve satış miktarını görürken, kredi-finans maliyeti olduğuna inanların oranı yüzde 7.6 olarak belirlendi. 
     





</TEXT>
</DOC>
