<DOC>
<DOCNO> 139213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sonspo12.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cengiz Konyaspor'u yenerek büyük bir engeli aşmak istiyoruz... 
</HEADLINE>
<TEXT>

     İkinci Futbol Ligi A Kategorisi'nde sahasında Konyaspor ile karşılaşacak olan Çaykur Rizespor'da, kulüp asbaşkanı Nurettin Cengiz, rakiplerini yenerek önemli bir engeli aşmak istediklerini söyledi. 
     Nurettin Cengiz, teknik direktör Hikmet Karaman'ın takıma gelmesiyle bir çıkış yakaladıklarını ve hafta sonunda zirve mücadelesi veren Konyaspor ile adeta 6 puan değerinde bir maç yapacaklarını belirterek, ''Konyaspor'u yenerek büyük bir engeli aşmak istiyoruz'' dedi. 
     Konyaspor maçının bu sezon kendileri açısından ligin en zorlu maçlarından biri olacağını da kaydeden Cengiz, ''Konyaspor maçı bizim için çok önemli. Bu maçtan 3 puanla ayrılmak zorundayız. Tüm taraftarlarımızı pazar günkü karşılaşmaya bekliyoruz. Taraftarlarımıza ihtiyacımız var. Sakat olan Yunus'un eksikliğini hissedeceğiz ancak yine forvette bu oyuncunun yerini dolduracak oyuncularımız var' diye konuştu. 
     





</TEXT>
</DOC>
