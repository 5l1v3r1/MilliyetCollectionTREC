<DOC>
<DOCNO> 144562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko08.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD havayolu şirletlerini savaş vurdu... 
</HEADLINE>
<TEXT>

     Irak ile savaşın zaten güç durumda bulunan ABD havayolu şirketlerine faturası ağır oldu. 
     Ülkenin iki büyük havayolu şirketi United Airlines ile Northwest sefer sayılarında indirime gideceklerini ve binlerce çalışanı işten çıkaracaklarını açıkladılar. 
     ABD'nin 4. büyük havayolu şirketi Northwest tarafından yapılan açıklamada şirketin uçuşlarının yüzde 12 oranında azaltılacağı ve toplam işgücünün yaklaşık yüzde 11'ine tekabül eden 5 bin çalışanın işten çıkarılacağı bildirildi. 
     11 Eylül saldırılarının derinleştirdiği mali kriz yüzünden iflas eden ve konkordato altında faaliyet gösteren ülkenin 2. büyük havayoluşirketi United Airlines de uçuş sayısında yüzde 8 oranında kesintiye gideceğini duyurdu. 
     United Airlines uçuş sayısının azaltılmasının yanı sıra işten çıkarmalara da gidileceğini bildirirken işten çıkarılacak personel sayısı hakkında bilgi vermedi. 
     Şirket açıklamasında ''işten çıkarmalardan binlerce teknisyen ve uçuş görevlisinin etkileneceği'' ifadesiyle yetinildi. 
     





</TEXT>
</DOC>
