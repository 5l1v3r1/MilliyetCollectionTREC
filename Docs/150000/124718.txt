<DOC>
<DOCNO> 124718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/spor/spo02.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Garce tamam gibi 
</HEADLINE>
<TEXT>

Yönetim, River Plate takımında oynayan Arjantinli oyuncuyla el sıkıştı. 23 yaşındaki futbolcunun sağ kanatta defansa yönelik görev yaptığı belirtildi 
     Son aşamada 
     FENERBAHÇE, transferi için aylar önce harekete geçtiği Arjantinli defans oyuncusu Ariel Garce ile prensip anlaşmasına vardı. Ortega’nın tavsiyesi üzerine Garce’nin kulübü River Plate ile temasa geçen Sarı - Lacivertli yetkililer, transferi bitirme noktasına geldi. Garce’nin de Ortega ile birlikte oynamaktan mutluluk duyacağını söylediği öğrenildi. 
     
     Lakabı Çinli 
     RİVER Plate’in alt yapısından yetişen ve son üç yıldır A Takım’da forma giyen 23 yaşındaki Garce, görüntüsü nedeniyle "Chino" Çinli lakabıyla anılıyor. Savunmanın ortasında ve sağ bekte oynayan Garce, uzun boylu olmamasına rağmen güçlü fiziği ve mücadeleci özelliğiyle dikkat çekiyor. Garce ile B.Münih başta olmak üzere birçok Avrupa kulübü de ilgilenmişti. 
     
Ortega sıkıntısı      KASIĞINDAKİ sakatlık nedeniyle Ortega 18 kişilik kadroya alınmadı. Kamp kadrosunda bulunan ancak sabah yapılan kontrollerde kendini iyi hissetmeyen Arjantinli yıldızın durumu sıkıntı yarattı. Ortega’nın tedavi olmak için ülkesine gitme isteği ise sorun çıkardı. Arjantinli oyuncunun menajerini İstanbul’a çağıran yönetim, sakatlığı ile ilgili bilgi aldı. Ortega’nın devreyi kapadığı belirtildi. 
     



 SPOR 

































</TEXT>
</DOC>
