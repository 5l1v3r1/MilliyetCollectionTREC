<DOC>
<DOCNO> 109703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/soneko17.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik üretimimiz arttı... 
</HEADLINE>
<TEXT>

     Elektrikte geçen yılın ikinci üç aylık döneminde nisan-mayıs-haziran 28 milyar 351.5 milyon kilovatsaat kwh olan üretim, bu yılın aynı döneminde 30 milyar 610.2 milyon kwh'ye ulaştı. 
     Devlet İstatistik Enstitisü DİE verilerine göre, elektrik tüketimi de aynı dönemler itibarıyla yüzde 9.98 artarak 23 milyar 875.8 milyan kwh'den 26 milyar 258.4 milyon kwh'ye yükseldi. 
     Bu yılın ikinci üç aylık döneminde elektrik üretiminin yüzde 50.19'unu Elektrik Üretim A.Ş. EÜAŞ , yüzde 16.06'sını EÜAŞ'a bağlı ortaklıklar, yüzde 15.81'ini otoprodüktörler, yüzde 12.86'sını üretim şirketleri, yüzde 5.08'ini ayrıcalıklı şirketler gerçekleştirdi. 
     Bu dönemde üretilen elektriğin yüzde 71.53'ü termik, yüzde 28.43'ü hidrolik, yüzde 0.04'ü ise rüzgar santrallarından elde edildi. Kullanılan enerji kaynaklarına bakıldığında, bu yılın ikinci üç aylık döneminde, elektriğin yüzde 41.52'si doğalgaz, yüzde 19.03'ü linyit, yüzde 6.93'ü fuel-oil, yüzde 2.95 taşkömürü, yüzde 0.07'si motorin, yüzde 28.43'ü su, yüzde 1.07'si ise diğer kaynaklar ile çalışan santrallarda üretildi. 
     Termik santrallarda üretim yüzde 3.63 oranında azalırken, hidrolik elektrik enerjisi üretimi yüzde 54.88 oranında arttı. 
     Tüketime bakıldığında ise elektriğin yüzde 51.38'ini sanayi ve otoprodüktör şirketler, yüzde 21.79'unu meskenler, yüzde 4.74'ünü resmi daireler, yüzde 9.59'unu ticarethaneler, yüzde 1.22'si şantiyeler tüketti. Elektriğin yüzde 3.49'u sokak aydınlatmasında, yüzde 1.05'i ise tarımsal sulamada kullanıldı. 
     Elektrik dağıtım şirketlerinin elektrik satış gelirleri cari fiyatlarla yüzde 65.41 oranında arttı. 
     





</TEXT>
</DOC>
