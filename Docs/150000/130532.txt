<DOC>
<DOCNO> 130532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/soneko15.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Ulusal-100 Endeksi önceki kapanışa göre 6.72 puan artışla, 1. seansı 10,210.77 puandan tamamladı. Hisse senetlerinin ortalama değer artışı yüzde 0.77 olarak gerçekleşti. 
     Endeks, haftanın ilk seansına Irak tedirginliğinin etkisi altında, 12.63 puan kayıpla 10,191.42 puandan başladı. Dar hacimle, yaklaşık 125 puanlık bir bantta sıkışık seyir izleyen endeks, seansın ilk yarısını 38.24 puan kayıpla 10,165.81 puandan geçti. 
     Devlet Bakanı ve Başbakan Yardımcısı Abdüllatif Şener'in 2003 yılı özelleştirme programına ilişkin açıklamalarının dikkatle beklendiği Borsa'da, endeks en düşük 10,098.92, en yüksek de 10,223.51 puanı gördü. 
     Seans kapanışında mali endeks 13.79 puan artışla 12,645.09 puana, sanayi endeksi 29.21 puan artışla 9,835.80 puana yükselirken, hizmetler endeksi 34.45 puan kayıpla 6,760.65 puana geriledi. 
     Böylece önceki kapanışa göre mali grup hisseler ortalama yüzde 0.11, sanayi grubu hisseler ortalama yüzde 0.30 yükselirken, hizmetler grubu hisseler ise ortalama yüzde 0.51 oranında değer yitirdi. 
     İşlem gören toplam 279 hisse senedinden 89'u değer kazanırken, 76 hisse senedi değer kaybetti. 114 hissenin fiyatında ise değişiklik olmadı. 
     Seansta, 104 trilyon 3 milyar 809 milyon liralık işlem hacmi oluştu. 
     Tüpraş, Kardemir D , Favori Dinlenme Yerleri, Yapı Kredi Bankası ve İş Bankası C, en yoğun işlem gören hisseler oldular. 
     





</TEXT>
</DOC>
