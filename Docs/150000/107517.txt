<DOC>
<DOCNO> 107517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/siyaset/siy04.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı, Erdoğan ve Erbakan’ı ihbar’ etti 
</HEADLINE>
<TEXT>

Yargıtay Başsavcısı Kanadoğlu, YSK’ye ihbar yazısı gönderdi. Tayyip Erdoğan, Erbakan, Murat Bozlak ve Akın Birdal’ın milletvekili seçilme yeterliliğine sahip olmadığını belirtti 
     ANKARA Milliyet 

     Yargıtay Başsavcısı Sabih Kanadoğlu, kapatılan RP’nin eski lideri Necmettin Erbakan ve AKP lideri Recep Tayyip Erdoğan’ın peşini bırakmıyor. YSK’ye ihbar yazısı gönderen Kanadoğlu, Erdoğan ve Erbakan’ın milletvekili seçilme yeterliliğine sahip olmadığını belirterek, adaylık başvurularının kabul edilmemesini istedi. Kanadoğlu, DEHAP’tan aday olan HADEP lideri Murat Bozlak’le SDP lideri Akın Birdal için de aynı talepte bulundu. 
     
     HATA YAPILDI 
     Kanadoğlu, ihbar yazılarında, Erbakan ve Erdoğan’ın önündeki engelleri şöyle sıraladı 
     Adli Sicil’in hatası Adli Sicil Kanunu’nun 11. maddesi, milletvekili adaylığı için talep edilen adli sicil belgelerinde, kişinin kaydı silinmiş olsa bile, bilgilerinin yazılması gerektiğini düzenlemektedir. Ancak genel müdürlük yasaya aykırı davranarak Erbakan’a sabıkası yokmuş gibi başvurma imk nı sağlamıştır. 
     
     SİLİNME YETMEZ 
     Diyarbakır DGM hatalı Erbakan’ın suçu mitingde işlenmiştir. Mitinglerde işlenen suçlar, erteleme yasası kapsamına 22 Aralık 2000’de alındığından, yasada suçun ortadan kalkması için üç yıl suç işlememe şartı vardır. Erbakan’ın cezası 22 Aralık 2003’te ortadan kalkacağı için, mahkemenin erken verdiği karar hukuka aykırıdır. 
     Sicilin silinmesi yetmez YSK, sabıka kaydının silinmesinin, seçilme yeterliliğini yeniden kazandırmayacağını karara bağlamıştır. 
     Karar "yok" hükmünde Erdoğan’ın adli sicil kaydının silinmesi için başvurduğu Diyarbakır 1 Nolu DGM, konuyu "duruşmasız" görüşerek usul hatası yapmıştır. Erdoğan, buna rağmen 4 Nolu DGM’ye itiraz ederek "silinme" kararı almıştır. İlk kararın hatalı olması, 2. kararın "yok hükmünde sayılması"na neden olmuştur. Erdoğan’ın temiz adli sicil kaydı, milletvekili seçilme yeterliliğini yeniden kazandırmayacaktır. 
     Ne beraat, ne erteleme Anayasa’nın 76 ve Milletvekili Seçimi Kanunu’nun 11. maddeleri, TCK 312. maddeden mahk m olanların affa uğramış olsalar bile milletvekili seçilemeyeceklerini düzenler. Erdoğan, "affa uğramış olsalar bile" ifadesi nedeniyle, yasaklılığını, memnu hakların iadesi yoluyla aşamaz. Şu ana kadar zaten yargılamanın yenilenmesi yoluyla verilen bir beraat ve erteleme kararı da bulunmamaktadır. 
     Güzel, emsal olmaz Anayasa Mahkemesi’nin Hasan Celal Güzel’in parti üyeliğinden çıkarılmasına gerek olmadığına yönelik kararı, Erdoğan için emsal oluşturmaz. 
     
     BOZLAK VE BİRDAL 
     Kanadoğlu, Terörle Mücadele Kanunu’ndan mahk m Bozlak’la, yine aynı yasa ve TCK 312’den 3 ayrı mahk miyet alan Birdal’ın memnu haklarının iadesine karar verildiğini, ancak temyiz nedeniyle dosyaların görüşüldüğü Yargıtay 9. Dairesi’nin henüz karar vermediğini anımsattı. Kanadoğlu, bu nedenle 2 ismin de, seçilme yeterliliği bulunmadığı için milletvekili olamayacağını bildirdi. 
     



 SİYASET 
















</TEXT>
</DOC>
