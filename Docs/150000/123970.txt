<DOC>
<DOCNO> 123970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/soneko37.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin 3. raporuna, kamudaki ücret artışları damgasını vuracak 
</HEADLINE>
<TEXT>

     Uluslararası Para Fonu IMF , 2003 bütçesine, vergi yükünün azaltılması, kamu harcama reformu, sosyal güvenlik harcamaları ve kamu sektöründeki ücret artışlarının damgasını vuracağını bildirdi. 
     7 Ağustos 2002'de tamamlanan IMF heyetinin, Üçüncü Gözden Geçirmeye değerlendirmesi ve İcra Direktörleri'nin görüşünü içeren raporda, 2003 bütçesinin, Mart ayına kadar ancak parlamentodan geçebileceği belirtildi. 
     Raporda, 2003 yılının finansmanını, siyasi gelişmelerin etkisine bağlı olarak, piyasalarda oluşacak güvenin belirleyici olacağı ifade edildi. 
     Bu arada, Türkiye'nin, IMF'den aldığı krediyi geri ödeme kapasitesinin de, IMF uzmanlarınca yakından izleneceği kaydedildi. 
     Türkiye'nin IMF'ye olan mali yükümlülüklerinin ve geri ödemelerin arttığının belirtildiği raporda, IMF'ye yapılacak ödemelerin 2006 yılında, Türkiye'nin mal ve hizmet ihracatının yüzde 14'üne eşit olacağı vurgulandı. 
     Raporda, yılın geri kalan döneminde ve program süresince, ekonomi yetkililerinin, programa ve programın mali hedeflerine bağlı kalmayı sürdürmesinin programın başarısı için kritik önem taşıdığı ifade edildi. 
     
     EKONOMİK TAHMİNLER... 
     Öte yandan, IMF uzmanları tarafından yapılan makro ekonomik tahminlere göre, kamu sektörü borçlanma gereği, 2003'te, Gayri Safi Milli Hasıla'nın yüzde 9.8'i, 2004'te ise yüzde 8.5'i oranında olacağı kaydedildi. 
     Rapordaki tahminlere göre, doğrudan yabancı sermaye girişi, 2003 yılında, 1.3 milyar dolar, 2004'te 1.6 milyar, 2005'te 1.9 milyar dolar, 2006 yılında ise 2.4 milyar dolar düzeyinde olacak. 
     





</TEXT>
</DOC>
