<DOC>
<DOCNO> 139071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/siyaset/siy04.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet tek tek’ saydı 
</HEADLINE>
<TEXT>

Milletvekillerini, tezkere onayında ikna edebilmek için hükümet, askerden, helikoptere kadar her unsuru ayrıntılarıyla sundu. Ancak tezkerede Türk askerinin sayısı belirtilmedi 
     ANKARA Milliyet 

     Hükümet, Irak’a asker gönderme ve Türk topraklarında yabancı asker bulundurma tezkeresini, ABD ile müzakereler bağıtlanmadan Meclis’e sevk etti. Milletvekillerini ikna edebilmek için, asker sayısından helikoptere kadar her unsuru tek tek belirleyen hükümet tezkeresi altı ay süreyle sınırlandırıldı. Tezkereyle, 62 bin yabancı askerle 255 uçak ve 65 helikopterin Türkiye’den Irak’a geçişine izin verildi. Ancak tezkerede Türk askerinin sayısına dair herhangi bir ifade yer almadı. 
     
     TARİHTE İLK DEFA 
     2. Dünya Savaşı’ndan bu yana hiç yapılmayan, Körfez krizi sırasında da hayata geçirilmeyen bir uygulamayla, ilk kez bir tezkerede asker sayıları ayrıntılarıyla yer aldı. 
     Irak sorununun barışçı yollardan çözülmesi yönündeki çabaların sonuç vermediğinin kaydedildiği tezkerenin gerekçesinde, "Gelinen noktada bölgede hüküm süren krizin çatışmaya dönüşmesi ihtimali giderek güçlenmiştir" ifadesi kullanıldı. Ağırlaşan ortam ve şartlar karşısında, Türkiye’nin güvenliğine yönelik tehdit ve risklerin ciddi boyutlara ulaştığı vurgulanan gerekçede şöyle denildi 
     
     CAYDIRICI OLACAK 
     "Türkiye’nin milli birliği ve toprak bütünlüğünü hedef alan terör unsurlarının bölgede yuvalanmaları, Irak’taki durumun, Türkiye için teşkil ettiği güvenlik tehdidinin çok önemli boyutunu oluşturmaktadır. Irak’ta, etnik, din ve mezhep temelinde bir parçalanmaya yol açabilecek gelişmeler de ciddi bir endişe kaynağıdır. 
     Irak’a karşı askeri caydırıcılık tedbirleri kapsamında yabancı silahlı kuvvetler unsurlarının Türkiye’de geçici olarak konuşlandırılması için TBMM’nin izin ve yetki vermesi, bugünkü kriz ortamında munzam bir baskı unsuru olarak çok önemli ve etkili bir fonksiyon icra edecektir. Hükümet, Meclis’ten alınacak izinle, en kötü ihtimale karşı gerekli hazırlıkları yapabilecektir." 
     İznin kapsam ve süresini belirleyen bölümse şöyle 
     
     6 ay süresİnce 

</TEXT>
</DOC>
