<DOC>
<DOCNO> 115244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sondun12.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylemde dakika dakika yaşananlar... 
</HEADLINE>
<TEXT>

     Silahlı Çeçen saldırganların, Moskova tiyatrosundaki rehin alma eylemleri, bu sabah güvenlik güçlerinin kanlı bir operasyonuyla sona erdi. 
     Yaklaşık 60 saat süren eylem, dakika dakika şöyle seyretti 
     23 EKİM ÇARŞAMBA 
Yerel saatle 21.00 Bazıları maskeli, 50 kadar silahlı ve bombalı Çeçen, müzikal bir oyunun sahnelendiği tiyatroyu ele geçirdi. 
     -Movsar Barayev liderliğindeki teröristler, Rusya'nın Çeçenistan'daki savaşı durdurmasını ve bir hafta içinde çekilmeye başlamasını istediler, aksi halde binayı havaya uçuracaklarını bildirdiler. 
     -Binanın çevresinde güvenlik önlemleri alındı, askeri birlikler konuşlandırıldı. 
     -Aralarında çocuklar ve yabancıların da bulunduğu 30 rehine serbest bırakıldı. 
     24 EKİM PERŞEMBE 
-Geceleyin, Rusya Devlet Başkanı Vladimir Putin, yurtdışı seyahatlerini iptal etti. 
     -Sabah, Uluslararası Kızılhaç Komitesi'nden bir temsilci, tiyatroya girerek eylemcilerle görüştü. 
     -Rus yetkilileri, Çeçen teröristlerle temas kurdu. 
     13.30 Kızılhaç Komitesi temsilcisi, beş rehineyle dışarı çıktı. Ardından dört rehine de, Rus milletvekili Yosif Kobzon'la birlikte tiyatrodan çıktı. 
     -Çeçenlerle görüşmeler başladı. 
     14.00 İlk kez açıklama yapan Putin, eylemin ''yabancı terör merkezlerince'' planlandığını söyledi. 
     -Rehineler, Putin'e mesaj yollayarak, Çeçenistan'daki savaşın durdurulmasını istedi. Mesaj Rus TV'sinde okundu. 
     18.30 İki genç kız tiyatrodan kaçmayı başardı. Eylemciler ateş açtı, kızlardan biri yaralandı. 
     -Eylemcilerin öldürdüğü bir kadının cesedi dışarı çıkarıldı. 
     -BM Güvenlik Konseyi eylemi kınadı. 
     25 EKİM CUMA 
-Eylemcilerin ilk görüntüleri, Rus NTV kanalında yayınlandı. Barayev, ekrana maskesiz çıktı. 
     06.30 7 rehine serbest bırakıldı. 
     12.30 8 çocuk, eylemciler tarafından serbest bırakıldı. 
     -Moskova'da Çeçenistan'daki savaşı protesto eden gösteriler yapıldı. 
     -İstihbarat örgütü başkanı Nikolay Patruşev, rehineleri bırakırlarsa eylemcilerin canlarının bağışlanacağını bildirdi. 
     -Teröristler, Cumartesi sabahı 06.00'da rehineleri öldürmeye başlayacaklarını bildirdi. 
     -19.00 Putin, ''tek ve en önemli amaçlarının, rehinelerin yaşamını korumak'' olduğunu, iktidarın ''her türlü temas''a hazır olduğunu bildirdi. 
     20.00 Eylemcilerle yeniden temas kurulurken 4 rehine daha serbest bırakıldı. Eylemciler, Putin'den temsilci istedi. 
     26 EKİM CUMARTESİ 
02.30 İki yaralı rehine, tiyatrodan çıkarıldı. 
     05.40 Teröristlerin verdiği sürenin dolmasına 20 dakika kala binada üç patlama duyuldu. Kriz masası, son iki saat içinde iki rehinenin öldürüldüğünü, ikisinin yaralandığını bildirdi. 
     07.00 Patlama ve silah sesleri kesildi. 
     07.10 Rus haber ajansları, eylemcilerin yakalandığını, düzinelerce rehinenin binadan çıkarıldığını bildirdi. 
     07.15 Kremlin yetkilisi Sergey Yastrjembski, Çeçen teröristlerin liderinin öldürüldüğünü bildirdi. 
     07.25 Kriz masası, bütün rehinelerin kurtarıldığını, özel kuvvetlerin binayı ele geçirdiğini açıkladı. 
     -Tanıklar, rehineler arasında ölenler ve yaralananlar olduğunu söylediler. 
     -Ölen rehine sayısının 10 civarında olduğu kaydedildi. 
     -Öldürülen terörist sayısı 36 olarak verildi, bazı eylemcilerinse kaçtığı bildirildi. 
     08.50 Operasyonda hiçbir güvenlik görevlisinin ölmediği açıklandı. 
     -Moskova Belediye Başkanı Yuri Lujkov, ölen rehinelerin sayısının 30'u bulabileceğini söyledi. 
     





</TEXT>
</DOC>
