<DOC>
<DOCNO> 121321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun18.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Berliner Zeitung "AB'nin Türkiye'ye ihtiyacı var" 
</HEADLINE>
<TEXT>

     Almanya'da yayımlanan Berliner Zeitung gazetesi, AB'nin Türkiye'ye, Avrupa'nın güvenliği ve terörizmle mücadelede ortak olarak ihtiyacı olduğunu yazdı. 
     Gazetenin yorumunda, AB'nin Türkiye'ye, ''komşu bölgede istikrarın sağlanması için'' de ihtiyaç duyduğu belirtildi. Yorumda, ''AB'nin yardım etmesi durumunda Türkiye bakıma muhtaç bir ülke olarak kalmayacak, siyasi ve ekonomik açıdan güçlü potansiyele sahip bir ülke haline gelecektir'' görüşü savunuldu. 
     Almanya'daki muhalefet partilerinin, Türkiye'nin Müslüman bir ülke olması nedeniyle AB'nin kültürel değerler toplumuna uymadığı şeklindeki görüşlerine de yer verilen yorumda, ''Türkiye'nin AB üyesi olması durumunda bile Müslüman olarak kalacağı kesin. Bu nedenle, karşı çıkılamayacak tek görüş bu. İslami hükümet ne çeşit reform yaparsa yapsın'' ifadelerine yer verildi. 
     





</TEXT>
</DOC>
