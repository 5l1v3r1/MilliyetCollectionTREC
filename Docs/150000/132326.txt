<DOC>
<DOCNO> 132326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/spo04.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor umudunu kaybetmedi 
</HEADLINE>
<TEXT>

     Beşiktaş yapmaz’ 
     AURELİO’NUN Beşiktaş ile anlaşmasına bir tepki de Trabzonspor’dan geldi. Bordo - Mavili kulübün Başkanı Özkan Sümer, Siyah - Beyazlılar’ın ayartıcı bir düşünce içinde olduğuna ihtimal vermediğini ifade etti. Sümer, "Beşiktaş gibi ciddi bir kulübün, sözleşmesi süren bir oyuncuyla böyle bir ilişki içine gireceğini düşünmüyoruz" sözleriyle konuya yorum getirdi. 
     
     Görüşmeler sürüyor’ 
     BREZİLYALI futbolcuyla pazarlıkların devam ettiğini belirten Sümer, "Görüşmemizde sorun yoktu. Kendisine ocak ayı için bir müddet verdik ve teklifimizi sunduk. Ondan bir yanıt bekliyoruz. Ancak herkes şundan emin olsun ki, büyük kulüpte hiçbir oyuncu vazgeçilmez değildir" dedi. Trabzon Başkanı, altyapıdan gelen gençlerden memnun olduğunu açıkladı. 
     
     İki günlük izin bitti 
     ANTALYA’DA 15 gün süren kamp çalışmalarının ardından şehre dönen Trabzonspor, iki günlük iznin ardından ikinci etap hazırlıklarına bugün başlıyor. Bordo - Mavililer, Mehmet Ali Yılmaz Tesisleri’nde bugün öğleden sonra yapacağı antrenmanla çalışmalara start verecek. 
     
     Liman için seferberlik 
     TRABZON Limanı’na talip olan Trabzonspor, bu konudaki girişimlerini Ankara’da sürdürüyor. Asbaşkan Erol Tuna, "Biz limanı işletmeye değil, almaya talibiz. İşletme, elbette orayı bilenlerle olur. Bu ihalenin sonucu bu ayın sonunda ortaya çıkacak. Herkesten destek bekliyoruz" diye konuştu. 
     



 SPOR 
























</TEXT>
</DOC>
