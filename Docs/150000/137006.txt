<DOC>
<DOCNO> 137006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/guncel/gun01.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Arjantin olur mu 
</HEADLINE>
<TEXT>
Keşke olsa 
Çünkü Arjantin kaderiyle tango yapabilen bir ülke. Tango ise, unutmamak demek. Türkiye mi Siz krizde olduğumuzu h l hatırlıyor musunuz ... 
     Buenos Aires'te Son Tango - 5 

     Bu yazı dizisinin yayımlanmaya başlandığı andan itibaren, dürüst olmak gerekirse, aklımda hep şu soru vardı Hakikaten Arjantin’in hal - i pür melali Türkiye’de önemsenecek mi Zira, Türkiye -sizin de çok iyi bildiğiniz gibi- tuhaf bir ülke. Bir gün çok önemli olan bir mesele, durumda herhangi bir değişiklik olmamasına rağmen, ertesi gün sanki hiç olmamışçasına unutulabiliyor. Türkiye, unutmak konusunda garip bir maharete sahip. Mesela bizim bir krizimiz, bir "toplumsal patlama" korkumuz, açlıktan ölen çocuklarımız vardı. Ne oldu AKP iktidara geldiği günden beri sanki bütün bunlar artık yokmuş gibi davranıyoruz. Anlaşılmaz bir hayal lemi. Oysa hiç önemsenmeyen mahallelerde insanlar h l ölümle hayat arasında her gün zayıf bir dala tutunarak yaşamaya çalışıyor. İşsiz insanlar nerede 
     
     "NI OLVIDO " 
     Bunu en çok Plaza Mayor’da 26 yıldır, her perşembe günü, saat 15.00’te eylem yapan kayıp annelerini izlerken düşündüm. Sloganları şuydu 
     "Ni olvido, ni perdon " 
     Ne unutmak, ne affetmek istiyoruz. 
     26 yıl, her perşembe... Azap gibi. Diktatörlük döneminde çocukları kaybedilen anneler bugün tam Kongre binasının karşısına kendi üniversitelerini kurmuşlar. Arjantin’in günahlarının kayıtları gibi dimdik Bu yüzden meydandaki anıtın üzerinde "Gracias Madres " yazıyor, Arjantin onlara hafızayı canlı tuttukları için teşekkür ediyor. Arjantin’deki bütün eylemler böyle. Bankazedeler, her hafta belli günlerde gidip banka çekiçliyorlar. Bankalar artık çelik zırhlarla kaplı olduğu için çıkardıkları ses bütün şehri inletiyor. Bir şey elde etmiş değiller, ama devam ediyorlar. Yollara barikat kuran Piketero’lar bir günlük mesele değil, yedi yıldır sürüyor. Asamble’ler öyle... Bir de "Eski Politik Mahk mlar Derneği"ndeki samba dersi... Bizim kaç eski politik mahk mumuz var Onlar neredeler Buharlaştılar mı 
     
     TÜRKİYE "OLAMAZ" 
     Ama esas mesele şu 
     Kemal Derviş’in ki bakınız o da artık yokmuş gibi, hiç hatırlanmıyor ekonominin prensi olduğu günlerde en çok konuşulan şey "Türkiye Arjantin olur mu " sorusuydu. Söyleyeyim. Bana sorarsanız olamaz. Keşke olsa... Çünkü Arjantin, haber ajanslarının geçtiği görüntülerdeki gibi banka önlerinde delirmiş insanların değil hayatlarını, mülkiyet duygusundan kısmen vazgeçerek, ortaklaşa kurmaya, direnmeye, gitgide hayatı değiştirmeye karar vermiş insanların ülkesi... Eylem yapıp sonra tangoya gidenlerin işçilerin ele geçirdiği fabrikalarda tiyatro yapanların kendi kararlarını almak için tartışanların ülkesini IMF’nin eline bırakıp "Nasıl olsa biri kurtarır" demeyenlerin memleketi. Arjantin, unutmayanların ve vazgeçmeyenlerin yurdu. 
     Benim yapmaya çalıştığım şey "Türkiye Arjantin olur mu " sorusunu cevaplamak değil, bu sorunun anlamını değiştirmek, başka bir hayatın "hayal" olmadığını, gerçek olduğunu göstermekti. O kadar... 
     
     Asamble’lerde doğrudan demokrasi 
Karar anı      Arjantin’deki krizden sonra gelişen en önemli toplumsal hareketlerden biri Asamble’ler. "Birleşme", "bir araya gelme" anlamındaki kavram, insanların her mahallede, belli bir yerde toplanarak mahalle için, yapacakları eylemler için karar almalarını anlatıyor. Asamble’ler sadece mahallelerde değil, aynı zamanda her meslek içinde de örgütleniyor. Mahalle Asamble’lerinde oy kullanmak için sadece mahallede yaşamak yetiyor on beş yaşındaki çocukların da oy hakkı var. Asamble’ler haftada bir gün kendi mahallesinde, sonra temsilcileri aracılığıyla her pazar günü de Merkez Parkı’nda toplanıyor. Hemen her Asamble’nin kurduğu bir ortak ekmek fırını var. Bunları kurmak için genellikle özel şirketlere ait, atıl alanları işgal ediyorlar. Asamble hareketi, şimdi Arjantin’de orta sınıfın örgütlenme biçimi. 
     
IMF tartışılıyor      Tomas Varnagy, Buenos Aires Üniversitesi Siyasal Bilimler Fakültesi Dekanı. Odasında kendi çektiği Piketeros eylem fotoğrafları... Tanık olduğum onca şeyin ardından Arjantin’e ilişkin "büyük resmi" teorik düzeyde görebilmek için konuşuyoruz Varnagy ile. Ama ilk cümle şu oluyor 
     "Ben siyaset teorisi öğretiyorum. Ama son yıllarda bu olanları anlayabilmek için oturup Aristo’yu yeniden okudum. Sonra da Rousseau’nun Toplumsal Sözleşmesi’ni." 
     
     Piketeros, Asamble, eylemler, fabrika işgalleri... Bunlar iktidarı etkiliyor mu Arjantin’de 
     - Gayrı resmi düzeyde, evet. Bu hareketler daha ziyade toplumsal hayatı çok değiştirdi. Bundan iki yıl önce bir küçük burjuvanın "IMF’ye karşıyım" dediğini duyamazdınız ama şimdi Piketeros hareketi ve Asamble’ler sayesinde bütün küçük burjuva evlerinde IMF tartışılıyor. 
     
     Farklı toplumsal sınıflardan çıkan muhalif hareketlerin birbirlerine bakışı nasıl 
     - Asamble orta sınıf insanları olarak görülüyordu. Tek isteklerinin bankadaki paralarını almak olduğu zannediliyordu. Evet, bunlar şehirli orta sınıftır ama apolitik değillerdi. Piketeros’lara gelince önceleri orta sınıf onlardan korkuyordu. Ama zamanla, "günün birinde" değil, yakın bir zamanda sonlarının onlar gibi olacağını gördüler. Ve sonunda şu ünlü slogan çıktı 
     "Piquete y cacerola la lucha es una sola " Orta sınıf ve Barikat, birlikte mücadeleye 
     
     Seçimlerden ne bekliyorsunuz 
     - Ekim 2001 seçimlerinin adı "Voto Bronca" Öfke Oyu oldu. Çünkü Arjantin’in sadece yüzde ellisi geçerli oy kullandı. İnsanlar Miki’ye, Usame bin Ladin’e hatta Clarin gazetesinin arka sayfasındaki, elleri olmayan kuş benzeri çizgi kahramana oy verdiler. Elleri olmadığından çalamayacağı için... Bu seçimde de aynı şey olacak. Çünkü 19 Aralık 2001’den beri politikacılar, yolsuzluklarla ilgili göstermelik bile olsa bir şey yapmadı. 
     
     Arjantin’de son tango nasıl bitecek sizce 
     - Benim ülkemin önünde iki yol var 1. Latin Amerikanizasyon 2. Argenitasso Patlama . Ya diğer Latin Amerika ülkeleri gibi olmaya alışacağız ya da sonu bilinmez bir patlama. 
     
     - BİTTİ - 
     

</TEXT>
</DOC>
