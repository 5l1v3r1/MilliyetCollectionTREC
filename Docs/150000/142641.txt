<DOC>
<DOCNO> 142641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sondun03.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
General Franks "Savaş için hazırım" 
</HEADLINE>
<TEXT>

     Olası bir Irak savaşına komuta edecek ABD Merkez Kuvvetler Komutanı Orgeneral Tommy Franks, ''savaşa hazır olduğunu ve zaferden şüphe duymadığını'' söyledi. 
     Merkez Komutanlığı'nın CENTCOM ileri karargahının bulunduğu Katar'da olan General Franks, ABC News televizyonuna verdiği röportajda, birliklerinin mücadeleye hazır olduğunu, ancak ABD Başkanı George Bush'un askeri harekata karar vermesini beklediklerini kaydetti. 
     ''Bu işi yapmak için yeterli askeri kapasiteleri bulunduğunu'' söyleyen Franks, birliklerinin, herhangi bir çatışmadan zaferle çıkacağından emin olduğunu da belirtti. 
     Irak lideri Saddam Hüseyin'in petrol yataklarını ateşe vermeyi ve askerlerin ilerlemesini yavaşlatmak için baraj kapaklarını açmayı planladığı iddialarına ilişkin bir soruyu Franks, ''Saddam Hüseyin'in kendi altyapısını mahvetmesi mümkün mü Mümkün. Bu rejim askeri misyonumuzu başarmamızı engelleyebilir mi Kesinlikle hayır'' diye cevapladı. 
     





</TEXT>
</DOC>
