<DOC>
<DOCNO> 102324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/ekonomi/eko08.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria, SMS ile deprem raporu verecek 
</HEADLINE>
<TEXT>

     EKONOMİ SERVİSİ 

     Kandilli Rasathanesi ve Aria tarafından gerçekleştirilen projeyle, İstanbul’da 100 değişik bölgeye yerleştirilen deprem kayıt cihazlarından alınan veriler kısa mesaj ile Kandilli’ye ulaştırılacak. 
     "İlk Yardım ve Acil Müdahale" adlı projeyle, İstanbul’da gerçekleşecek olası bir depremde değişik bölgelerde oluşan hasar sonuçları çok kısa bir zaman diliminde Kandilli’ye gönderilebilecek. 
     
     Amaç, erken müdahale 
     Kandilli’de kendisine gelen verileri anında, İstanbul Valiliği, 1’inci Ordu Komutanlığı, İstanbul Büyükşehir Belediyesi ve Afet Koordinasyon Merkezi’ne ulaştıracak. Ve nerede, ne kadar hasar olduğu tespit edilip, acil müdahale amaca uygun şekilde gerekli yerlere yapılabilecek. 
     Aria Network Planlama Müdürü Ara Yıldızlı, Kandilli’nin bu proje için, mevcut operatörler arasından Aria’yı seçtiğini belirterek, "Projenin amacı gerekli yerlere anında müdahale yapılmasını sağlamak. Biz bu projeyi toplumsal sorumluluk bilinciyle ticari menfaat gözetmeden gerçekleştirdik." dedi. 
     



 EKONOMİ 


















</TEXT>
</DOC>
