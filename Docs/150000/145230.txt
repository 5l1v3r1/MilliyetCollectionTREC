<DOC>
<DOCNO> 145230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun27.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, Arap Birliği'ni ''zayıf tavrından'' dolayı kınadı 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, Arap Birliği'ni ''zayıf tavrından'' dolayı kınadı. 
     Ramazan, Arap Birliği'nin Mısır'ın başkenti Kahire'de dün yayımladığı nihai bildiride Amerikan-İngiliz saldırısını zayıf bir dille kınadığı gerekçesiyle birliği kınadığını açıkladı. 
     Arap Birliği, dışişleri bakanları toplantısının sonunda kabul ettiği nihai bildiride, ''Irak'a saldırıyı'' kınamıştı. Bildiride, ''Amerikan ve İngiliz birlikleri derhal ve koşulsuz olarak işgalci güçlerini çekmelidir'' ifadesini kullanılmış ve bütün Arap ülkeleri, Irak'ın toprak bütünlüğü ve birliğine zarar verecek her türlü askeri eyleme katılmaktan kaçınmaya davet edilmişti. 
     Ramazan, Arapların ABD ve İngiltere'ye petrol ambargosu uygulaması gerektiğini söyledi. 
     Ramazan, bugün düzenlediği basın toplantısında, Irak'ın desteklenmesi konusunda Arapların harekete geçmemesini eleştirerek, ''Saldırgan ülkelere petrol akışını neden durdurmuyorlar '' diye sordu. 
     Ramazan, Arap Birliği'nin Amerikan-İngiliz saldırısını kınaması konusunda da, ''yeterli olmadığını'' söyledi. 
     ''Amerika ve İngiltere'ye petrol akışının durdurulmasının bu saldırganlığın belini bükeceğini düşünmüyor musunuz'' diye konuşmasını sürdüren Ramazan, ''Ancak bu toprakların gerçek sahipleri Amerikalılar'' dedi. 
     Arapların tutumunu kınayan Ramazan, ortak Arap savunma konseyinin neden harekete geçirilmediğini de sordu. 
     Iraklıların sadık olduklarını ve koalisyon güçlerini yeneceklerini söyleyen Ramazan, Araplardan, savaş zaferle sona ermeden önce biraz olsun onurlu bir tutum içine girmelerini beklediklerini kaydetti. 
     Ramazan, Arap Birliği'nin Mısır'ın başkenti Kahire'de dün yayımladığı nihai bildiride Amerikan-İngiliz saldırısını zayıf bir dille kınadığı gerekçesiyle birliği kınadığını açıklamıştı. 
     




</TEXT>
</DOC>
