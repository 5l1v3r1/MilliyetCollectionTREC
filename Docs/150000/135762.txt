<DOC>
<DOCNO> 135762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo26.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'deki derbi maça 1 gün kaldı... 
</HEADLINE>
<TEXT>

     Birinci Süper Lig'deki İzmir derbisinde yarın Göztepe ile karşılaşacak olan Altay, kulüp divan başkanı Erdoğan Tözge'nin verdiği yemeğe katıldı. 
     Deniz Restoran'daki yemekte kulüp Başkanı Ahmet Taşpınar, yönetim kurulu üyeleri, teknik heyet ve futbolcular biraraya geldi. Bu tür karşılaşmalardan önce takıma yemek vermeyi gelenek haline getiren Erdoğan Tözge, yarınki maçta oyunculardan galibiyet beklediğini söyledi. 
     Siyah-beyazlı kulübün yöneticileri de, artık son sözü sahada futbolcuların söyleyeceğini dile getirdi. Altay'da, kart cezalısı Fatih ve sakatlığı bulunan Buba kadroda yer almıyor. 
     Göztepe ise kamp yaptığı otelde maç saatini bekliyor. Sarı-kırmızılılar, 23 yıldır ligde yenemedikleri Altay karşısında bu tabloyu değiştirmek ve 3 puan alarak biraz olsun rahatlamak istiyor. Yeni transfer edilen oyuncular Alp ve Mehmet, büyük bir olasılıkla yarın forma giyecek. Kart cezalısı Cüneyt ise kadroda bulunmuyor. 
     Göztepe-Altay maçı, yarın saat 13.30'da Atatürk Stadı'nda yapılacak. 
     





</TEXT>
</DOC>
