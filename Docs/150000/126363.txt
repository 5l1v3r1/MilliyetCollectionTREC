<DOC>
<DOCNO> 126363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/soneko03.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de yılın şirketi Northrop Grumman oldu... 
</HEADLINE>
<TEXT>

     Amerikan finans çevrelerinin dergisi FORBES, ABD'de 2002 yılının en başarılı şirketinin Northrop Grumman olduğunu açıkladı. 
     Derginin son sayısında yer olan 2002 yılı değerlendirmesinde ABD'nin en büyük 400 şirketinin adları yayınlandı. 
     Yıllık cirosu bir milyar doların üstünde bulunan şirketler arasında yapılan değerlendirmeye göre, Northrop'u, Charter One, İntl. Game Technology, Lexmark İnternational, Manitowoc, Engelhard, Microsoft, Dell Computer, NVR ve Harley-Davidson izliyor. 
     Dergide, Northrop'un satışlarının son bir yılda yüzde 45 artış gösterdiği bildirildi. 
     FORBES, değerlendirme kapsamında 23 sanayi grubunun ayrıntılı biçimde incelendiğini ve en başarılı şirketlerin saptandığını açıkladı. 
     Değerlendirmede kıstas olarak, şirketin cirosunun yanı sıra kısa 1 yıllık ve uzun 5 yıllık dönemde sağladığı finansal kazanç, satışlardaki artış ve performans da dikkate alındı. 
     Bu yılki listede özellikle uzay ve havacılık sanayii ile bilgisayar yazılım sektörünün önde geldiği belirtiliyor. 
     FORBES, hisse senetleri son dönemde 5 dolardan fazla değer kaybeden şirketlerin liste dışı bırakıldığını bildirdi. 
     Listede yer alan öteki firmalar arasında merkezi Londra ve Lahey'de bulunan, ancak ABD'de geniş yatırımları olan ''Royal Dutch Petroleum'' ile yatak-yorgan, yemek takımı, ayna vs. gibi ev eşyaları satan en büyük firmalardan olan ''Bed, Bath Beyond'' firmaları da bulunuyor. 
     





</TEXT>
</DOC>
