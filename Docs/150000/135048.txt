<DOC>
<DOCNO> 135048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/sonspo03.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en iyi savunması Beşiktaş'ta... 
</HEADLINE>
<TEXT>

     Birinci Süper Lig ve UEFA Kupası'nda aldığı başarılı sonuçlarla bu sezon büyük bir çıkış yakalayan Beşiktaş, Avrupa'nın en az gol yiyen takımı oldu. 
     Siyah-beyazlılar, Avrupa'nın önde gelen liglerinin alındığı değerlendirmede, 18 maçta yediği 9 golle, en az gol yiyen takım unvanını eline geçirdi. 
     İngiltere, Fransa, Almanya, İspanya, İtalya, Hollanda, Portekiz, Belçika, Avusturya, Yunanistan, İskoçya ve İsviçre liglerinin alındığı değerlendirmede, maç başına 0.50 gol yiyen Beşiktaş, en az gol yiyen takımlar içinde zirveye yerleşti. 
     
     NAMAĞLUP 2 EKİP 
     Beşiktaş, değerlendirmeye alınan Avrupa liglerinde Denizlispor'un UEFA Kupası'ndaki rakibi Portekiz lideri Porto ile birlikte namağlup iki takımdan biri... 
     Siyah-beyazlılar 18 maçta yenilgi yüzü görmezken, Porto da 20 maçta yenilmeyerek büyük bir başarıya imza attı. 
     





</TEXT>
</DOC>
