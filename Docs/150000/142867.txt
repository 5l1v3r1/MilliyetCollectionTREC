<DOC>
<DOCNO> 142867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sondun12.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da barış için ışık kapatma eylemi... 
</HEADLINE>
<TEXT>

     Almanya'da, olası Irak savaşını protesto amacıyla Pazar günleri TSİ 21.00'de, 2 dakika süreyle evlerin ışıkları yakılıp söndürülecek. 
     Hamburg kentinde yarın ilk kez yapılacak barış eylemine Udo Lindenberg, Jasmin Wagner, Dagmar Berghoff, Nena ve Heidi Kabel gibi tanınmış Alman sanatçılar da katılacak. 
     Almanya'da daha sonra diğer kentlerde de düzenlenecek eylemi yarın Hamburg'ta havadan görüntülemek amacıyla bir televizyon ekibi helikopterle çekim yapacak. 
     Eylemin düzenlenmesine öncülük eden Hamburglu sanatçı Holger Güssefeld, bu ''ışık dalgasının'' tüm dünyaya yayılmasını ümit ettiğini belirterek, ''Olası Irak savaşını önlemek isteyen herkes, bu eyleme katılırsa her pazar günü böyle bir ışık dalgası dünyayı dolaşır. Siyasi sorumlular, bunu görmezlikten gelemez'' dedi. 
     





</TEXT>
</DOC>
