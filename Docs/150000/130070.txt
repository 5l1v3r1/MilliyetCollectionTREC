<DOC>
<DOCNO> 130070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur17.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül Üslerde incelemeye izin verdik'' 
</HEADLINE>
<TEXT>

     Başbakan Abdullah Gül, üstlerde keşif incelemesine izin verdiklerini açıkladı. 
     Başbakan Gül, cuma namazını kılmak için geldiği TBMM'de gazetecilerin sorularını yanıtladı. Üstlerde keşif incelemesine izin verilip verilmediğine ilişkin bir soru üzerine Gül, ''Üsler konusunda her şey kontrol altındadır. Doğrudur kararı imzaladım'' dedi. 
     Olası bir Irak operasyonu konusunda çıkan haberlerin yanlı ve yanlış olduğunu ifade eden Gül, ''İçten ve dıştan yönlendirmeler var'' diye konuştu. 
     Gül, ''Türkiye savaşa mı itilmek isteniyor '' sorusuna karşılık, ''Yok öyle değil. Ama içerden ve dışardan yönlendirmeler var. Bunlar çok yanlı ve çok yanlıştır. Ben de konuşurum ama sorumluluk mevkiinde olduğum için konuşmuyorum'' karşılığını verdi. 
     Başbakan cuma namazını meclis camiinde kıldıktan sonra TBMM'deki makamına geçerek burada öğle yemeğini yedi. 
     





</TEXT>
</DOC>
