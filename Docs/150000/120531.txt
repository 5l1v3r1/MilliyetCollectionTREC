<DOC>
<DOCNO> 120531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/ekoz1.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Enflasyon beklentisi yüzde 32’ye geriledi 
     EKONOMİ SERVİSİ 

     Yıl sonu enflasyon beklentisi yüzde 32’ye, kasım ayı TÜFE tahmini de yüzde 2.9’a geriledi. Merkez Bankası, kasım ayı ikinci beklenti anketinin sonuçlarını açıkladı. Bu ayın ilk anketinde yüzde 32.3 olan tüketici fiyatları bazında yıl sonu enflasyon beklentisi yüzde 32’ye indi. Kasım ayı TÜFE beklentileri ise yüzde 1.7 ile yüzde 4.5 oranları arasında değişti 
     İki ay sonrası Ocak 2003 için enflasyon beklentisi ise ilk ankette olduğu gibi yüzde 2.8’de kaldı. Büyüme tahminleri ise yüzde 4.5’e çıktı. 
     Yıl sonu dolar kuru tahminleri 1 milyon 690 bine kadar geriledi. Bankalararası döviz piyasası dolar kuru beklentisi 1.550.000 - 1.750.000 lira aralığında, uygun ortalama beklentisi ise 1.616.000 lira olarak belirlendi. 
     
     Moody’s Vakıfbank’ın notunu düşürdü 
     Moody’s, Vakıfbank’ın mali güç notunu D’den E ’ya durağan düşürdüğünü açıkladı. Not düşürme hareketi, Türkiye ile Dünya Bankası arasında anlaşmaya varılan zaman çerçevesi içinde, bankanın özelleştirilememesi ile Moody’s’in, doğrulanmamış olan Vakıfbank’ın özsermaye tabanına göre aktif kalitesinin önemli ölçüde bozulacağı beklentisinden kaynaklanan bir gözden geçirmenin ardından geldi. 
     
     Hazine tahvil ihracını artırıyor 
     Seçim öncesi politik çalkantı ortamında uzun bir süre borçlanamayan Hazine, 3 Kasım’ın ardından Türkiye’nin borçlanma maliyetlerinde görülen düşüş ve piyasada Türk kağıtlarına olan talep nedeniyle tekrar borçlanmaya çıktı. Hazine, 13 Kasım’da ihraç ettiği 13 Ocak 2008 vadeli tahvilin tutarını 250 milyon dolar daha artırarak 750 milyon dolara çıkardı. Ek ihracın birim fiyatı 102 dolar, kupon faizi de yüzde 10.5 oldu. 
     
     
     

     
     



 EKONOMİ 
























</TEXT>
</DOC>
