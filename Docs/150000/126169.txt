<DOC>
<DOCNO> 126169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/yazar/sazak.html </URL>
<DATE> 2002/12/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Irak’ta savaşa hayır 
</HEADLINE>
<TEXT>

     ABD’nin olası Irak harekatı için Türkiye’deki üs ve limanların genişletilmesine sessizce’ izin veren hükümet, Washington’dan gelen Kuzey Irak’a beraber girelim’ önerisini değerlendirirken, sivil toplumun savaş karşıtı eylemleri başlıyor. 
     KESK’in önerisiyle Emek Platformu tarafından ülke genelinde bir saatlik işi bırakma eylemi yapılacak. 
     Kuzey Irak’ın yeni bir Vietnam olmaması için toplumun duyarlı tüm kesimleri seslerini yükseltmeye başladı. 
     Savaşa beş kala, Türkiye’nin gündeminin Tayyip Erdoğan’ın kişisel yasağına kilitlenmiş olması tuhaf değil mi 
     Erdoğan, AB uğruna ABD yönetimine fazlaca angaje olduğunun farkında, Irak için referanduma gidelim’ diyor, Çankaya ise Erdoğan’ın yasağını referanduma sunma’ hazırlığında. 
     Kişiye özgü Anayasa değişikliği yapılmasın. Peki, tek kişilik referandum’ nasıl olacak 
     Neyse konumuz referandum değil, zaten savaş gibi ülkenin geleceğini ilgilendiren çok ciddi bir karar da olsa, 1982 Anayasası, plebisit’ türü oylamalara geçit vermiyor. Önceden halka danışarak, düzenleme yapamazsınız Türkiye’nin topraklarında yabancı asker bulundurması ya da bir başka ülkeye göndermesi, Anayasa’ya göre TBMM’nin yetkisindedir. Bakanlar Kurulu, Irak’la ilgili politikası neyse, Meclis’e gelir ve oradan karar çıkartır. 
     Meclis istemezse, Irak harekatının pekala dışında kalınabilir. 
     Körfez Savaşı’ndan farklı olarak ABD ve İngiltere, Irak’ı işgal etmeye ve rejim değişikliğiyle, uzun süreli bir yapılanmaya hazırlanmaktadır. Kuzey Irak nedeniyle Türkiye de savaşta taraf olmaya’ zorlanıyor. 
     Hükümet politikalarına karşı, sivil toplum örgütlerinin görevi halkın tepkisini seslendirmektedir. Bugün referandum yapılsa, Irak’ta savaşa hayır’ çıkar. 
     Savaş karşıtları hafta içinde bir araya gelerek bir dizi etkinlik planladılar. 
     Irak’ta Savaşa Hayır Koordinasyonu toplantısından çıkan önerileri Tayfun Mater açıkladı 
     TBMM’ne gidilerek, savaş karşıtı milletvekilleriyle görüşülecek. 
     Greenpeace gemisinden ortak yeni yıl mesajı okunacak. 
     26 Ocak’ta kitlesel basın açıklaması yapılacak. 
     15 Şubat’ta Irak’a saldırılmasını istemeyen dünyadaki savaş karşıtlarıyla aynı gün etkinlik yapılacak. 
     100 kişilik heyetle sınıra gidip protestoda bulunulacak. 
     Körfez Savaşı’nda, dünyayla birlikte Türkiye’de Bağdat’a düşen bombaları lazer gösterisi’ izlercesine televizyondan seyretti. Savaş, Basra’da, Kuveyt’teydi. Sonuçta on binlerce insan öldü. Kürt göçerler, sınıra yığılmasa, Kuzey Irak’taki savaş mağdurlarının, soğukta donan bebelerin trajedisi bile görülmeyecekti. 
     ABD Kuzey’den cephe açarsa, Türkiye - Irak sınırı savaş alanı’ olacak. 
     Bu bizim savaşımız değil. Bush’un Saddam’la hesaplaşması. 
     Irak’ta savaşa hayır’ demeliyiz 
     
     







Kış, kış, kış, kış, kış, kış... 


Savaşa doğru 


Plandaki haritayla bu iş çözülmez... 


Sağlam durmak lazım 


Göz kırpan önsöz 


İki iyi insan 


Üniversiteler çok tedirgin 


Biri seni sevene kadar bir hiçsin 


Boş laflar 2 


Irak’ta savaşa hayır 


CRM’in l sı, Osmanlı Bankası Müzesi’nde 


Kardeşim Ah, kardeşim türküler 


Bu hata düzeltilebilir 


Dolar 1.400, borsa 15.000, güven 4 4’lük olacaktı hani 


TBMM’de çayın bardağı 75 bin TL 


Dubai denen model 


</TEXT>
</DOC>
