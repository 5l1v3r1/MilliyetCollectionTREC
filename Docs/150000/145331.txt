<DOC>
<DOCNO> 145331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sonspo19.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona'nın Nou Camp Stadı 2 maç kapatıldı 
</HEADLINE>
<TEXT>

     İspanya Spor Disiplin Komitesi, Barcelona'nın Nou Camp Stadı'nın 2 maç kapatılması kararını onayladı. 
     İspanya Futbol Federasyonu, 23 Kasım'da Real Madrid'le yapılan lig maçında 98 bin seyirci kapasiteli statta meydana gelen olaylar nedeniyle stadın 2 maç kapatılmasına karar vermişti. 
     Yıl sonunda Başvuru Komitesi tarafından da onaylanan federasyonun kararına itiraz eden Barcelona'nın başvurusunu görüşen Disiplin Komitesi, 2 maç kapatma kararını onayladı. 
     0-0 biten karşılaşmaya, Real Madrid'in Barcelonalı eski ortaalan oyuncusu Luis Figo'nun korner atışı sırasında seyircilerin sahaya mevyesuyu şişeleri, çakmak gibi yabancı maddeler fırlatması nedeniyle 13 dakika ara verilmişti. 
     Katalan kulübü, tarihinde ilk kez, seyircinin taşkınlığı nedeniyle sahası kapatılma cezasıyla karşı karşıya kaldı. 
     




</TEXT>
</DOC>
