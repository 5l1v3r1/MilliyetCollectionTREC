<DOC>
<DOCNO> 105185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/guncel/gun04.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çile bitmez 
</HEADLINE>
<TEXT>

Her yağışta su baskınlarıyla karşı karşıya kalan İstanbul, dün de kısa süren yağmurla uzun bir çile çekti 
     ESRA ALUS İstanbul 

     İstanbul’da dün sabah etkili olan sağanak yağış Beşiktaş ve Sarıyer’de su baskınlarına yol açtı. 
     Sağanak yağış, yollarda su birikintileri oluştururken, özellikle Sarıyer ve Beşiktaş sahilindeki bazı yollarda çökmeler meydana getirdi. Bu kesimdeki bazı restoran, ev ve işyerleri ile Arnavutköy Polis Karakolu’nu su bastı. 
     Vatandaşlar ve polis, sağanak yağışın kesilmesinden sonra kova ve süpürgelerle su tahliyesi için çalışırken, yoğun su alan yerler için de itfaiye ve İSKİ ekipleri devreye girdi. 
     Baltalimanı’ndan işe gitmek için yola çıkan Vedat Tekdemir 38 , arkasından gelen polisin uyarısını duymayınca otomobiliyle Bebek Taşlıbayır Köprü altında oluşan gölete girdi. Su birikintisinde aracı bozulan Tekdemir, otomobilin bagaj kapısından çıkarak yardım istedi. Tekdemir, vatandaşlar tarafından atılan halat yardımıyla kurtarıldı. Tamamen suya gömülen otomobil ise itfaiye ekiplerininin uzun süren uğraşlarından sonra çıkarıldı. 
     



 GÜNCEL 



















</TEXT>
</DOC>
