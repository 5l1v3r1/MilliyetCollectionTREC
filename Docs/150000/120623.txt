<DOC>
<DOCNO> 120623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/soneko04.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
G-20'ler ortak bildiri hazırlıyor... 
</HEADLINE>
<TEXT>

     Türkiye dahil, 20'ler Grubu G-20 üyesi ülkelerin maliye ve ekonomi bakanları toplantısında, terörist gruplara fonların dondurulması, global ticaret ve dünya ekonomisinin canlandırılmasına dair ortak bildiri hazırlanıyor. 
     Hindistan'ın başkenti Yeni Delhi'deki görüşmelerde, kriz önleme ve giderilmesi gibi uluslararası mali istikrar için önemli konular ile küreselleşme, terörizmin finansmanıyla mücadele ile kalkınma ve yardımların da ele alınması bekleniyor. 
     Toplantılara katılan ABD Hazine Bakanı Paul O'Neill, kara paranın aklanması ve kaçakçılığın önlenmesiyle terörizme fonların kesilmesini, terörizmle mücadele eden ülkelerin de yatırımlar ve dış yardımlarla teşvik edilmesi temasını iyice işleyecek. 
     Hindistan'daki G-20 toplantısı aslında geçen yıl için planlanmıştı, fakat, ABD'de 11 Eylül 2001 tarihindeki terörist saldırılardan ötürü ertelenmiş ve Afganistan'daki askeri operasyonun da etkisiyle, Kanada'nın Ottawa kentinde düzenlenmişti. 
     G-20, sistematik olarak önem kazanan ülkeler arasında Bretton Woods kurumsal sistemi çerçevesinde diyalog için gayri resmi mekanizma yaratmak amacıyla öndegelen sanayileşmiş ülkelerden oluşan Yediher Grubu G-7 tarafından kuruldu. 
     Grup, sanayileşmiş ve yükselen piyasalar ülkeleri arasında görüşmeleri, araştırmaları uluslararası mali istikrarı teşvik amacıyla destekleyip, politika konularını gözden geçiriyor. 
     Toplantılarda Türkiye'yi Devlet Bakanı Ali Babacan başkanlığındaki heyet temsil ediyor. 
     Daha ayrıntılı bilgi için G-20 http www.g20.nic.in 
     





</TEXT>
</DOC>
