<DOC>
<DOCNO> 132713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sonspo27.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı kaleci Marcos, Arsenal'de oynamak istiyor... 
</HEADLINE>
<TEXT>

     Dünya Şampiyonu Brezilya Milli Takımı'nın kalecisi Marcos, İngiltere Premier Ligi'nin önde gelen kulüplerinden Arsenal'ın formasını giymek istiyor. 
     Arsenal ile görüşmelerde bulunmak üzere Londra'da bulunan Marcos, Thursday's Evening Standard'a yaptığı açıklamada, bu sezon Arsenal'li olabileceğini söyledi. 
     Şu anda Brezilya'nın Palmeiras takımında oynayan Marcos, bu gece ülkesine dönmeden önce bu transferin çözülmesini umut ettiğini açıkladı. 
     Yedek kaleciler Rami Shaaban ve Stuart Taylor'ın sakatlanması üzerine kaledeki tüm yükün 39 yaşındaki milli kaleci David Seaman'a kalması, Arsenal Kulübü'nü endişelendiriyor. 
     Marcos, Manchester United, Manchester City ve Deportivo La Coruna'nın da kendisini almak istediğini duyduğunu, ancak kulübüne tek önerinin Arsenal'dan geldiğini söyledi. 
     Şu anda görüşmelerin olumlu gittiğini belirten Marcos'un transfer edilmesi durumunda, sezon sonunda jübilesini yaparak kaleci antrenörü olması beklenen Seaman'ın yerine takımın 1 numaralı kalecisi bekleniyor. 
     





</TEXT>
</DOC>
