<DOC>
<DOCNO> 130208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/soneko07.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı için geçtiğimiz haftanın rehberi... 
</HEADLINE>
<TEXT>

     Piyasalar geçen hafta da başta Irak'a olası müdahale olmak üzere, IMF ile ilgili haberler, ihale sonuçları ve Başbakan Abdullah Gül'ün açıklamaları ile kendine yön bulmaya çalıştı. 
     Borsada birkaç 1,000 puanlık bir bantta dalgalanan endeks bazan günlük ortalama yüzde 4-5'ler dolayında iniş-çıkışlar gösterdi. İMKB Tahvil ve Bono Piyasası'nda ortalamalarda 1-3 puan aralığında değişen artışlar oldu. Altın ve dövizde bir haftalık aradan sonra yine artış eğilimi ağırlık kazandı. Banka faizlerinde önemli bir değişiklik yaşanmadı. 
     Hisse senetleri haftalık bazda ortalama yüzde 5.85 oranında değer yitirdi 24 ayar külçe altının gram satış fiyatı yüzde 3. oranında, Cumhuriyet altınının satış fiyatı da yüzde 2.80 oranında arttı. Dolar, haftalık bazda yüzde 0.90 oranında, Euro da yüzde 2.32 oranında değer kazandı. Yatırım fonlarının seyrini izleyen A.A Fon Endeksi ortalama yüzde 0.31 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.70 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya ortalama yüzde 4.43 kayıpla başladılar. 
     Pazartesi günü borsa, Irak Devlet Başkanı Hüseyin'in, Irak'ın olası savaşa hazır olduğu yönündeki açıklamalarıyla geriledi. 
     İMKB Ulusal 100 endeksi, 1. seansta yüzde 3.62 kayba uğradı. 2. seansta da düşük işlem hacmiyle beraber gelen satışlarla en düşük 10,271.91 puanı gören endeks, 10,357.34 puandan günü tamamladı. 
     Salı günü Irak tedirginliğinin yanında, Hazine ihalelerindeki sonuçları olumsuz olarak algılayan piyasa 10,000'deki desteğinde tutunamayarak 9,600'ler seviyesine kadar geriledi. İMKB Ulusal-100 endeksi, her iki seansta gerçekleşen düşüşler sonucunda 9,752.86 puandan günü tamamladı. Endeks, günün tamamında 604.48 puan gerilerken, hisse senetleri ortalama yüzde 5.84 değer kaybettiler. 
     Çarşamba günü Başbakan Abdullah Gül'ün açıklamalarıyla toparlanan borsa 10,000 puanın üstünde kapandı. 
     İMKB Ulusal-100 endeksi, her iki seansta kaydettiği 408.35 puanlık artışla 10,161.21 puandan günü tamamladı. Hisse senetleri günlük bazda ortalama yüzde 4.19 değer kazandılar. 
     Perşembe günü Borsa, ilk seans gerileyen endeks ikinci seansta gelen alımlarla günü yüzde 0.64'lük değer artışı ile 10,225.82 puandan tamamladı. 
     Haftanın son işlem gününde, borsa sıkışık bir seyir izledi ve yüzde 0.21'lik değer kaybı ile 10,204.05 puandan kapandı. Endeks, günün tamamında 21.77 puan geriledi. 
     Bu gelişmelerin ardından hisse senetlerinin haftalık ortalama değer kaybı yüzde 5.85 olarak gerçekleşti. 
     Borsa uzmanları, önümüzdeki hafta da piyasalarda Irak ile ilgili gelişmelerin etkili olacağını, oluşabilecek olumlu havada endeksin 10,500 seviyelerini aşabileceğini, Irak ile ilgili olumsuz bir gelişme yaşanması durumunda ise tekrar 9,800 seviyelerine kadar gelinebileceğini ifade ediyorlar. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 633.48 puanlık düşüşle 10,837. puandan, 10,204.05 puana indi. Hisse senetlerinin haftalık ortalama değer kaybı yüzde 5.85 oldu. 
     İMKB Ulusal-Mali Endeksi 866.20 puan düşerek 13,497.50 puandan 12,631.30 puana, İMKB Ulusal-Sanayi Endeksi 519.43 puan düşerek 10,326.02 puandan 9,806.59 puana, İMKB Ulusal-Hizmetler Endeksi de 361.63 puan düşerek 7,156.73 puandan 6,795.10 puana geriledi. 
     Böylece, mali grup hisseleri ortalama yüzde 6.42 oranında, sanayi grubu hisseleri ortalama yüzde 5.03 oranında ve hizmetler grubu hisseleri de ortalama yüzde 5.05 oranında değer yitirdiler. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 236'sı değer yitirirken, 46 hisse senedi değer kazandı. 14 hisse senedinin değeri değişmedi. 
     En yüksek oranlı artış yüzde 26.37 ile Kardemir B hisselerinde oldu. Yüzde 24.39'luk artışla Bak Ambalaj hisseleri ikinci, yüzde 22.73'lük artışla da Sönmez Pamuklu hisseleri üçüncü olarak sıralandı. 
     En yüksek oranlı düşüş ise yüzde 35.29 ile Derimod hisselerinde oldu. Yüzde 23.46'lık düşüşle Yataş hisseleri ikinci ve yüzde 16.90'lık düşüşle de Kristal Kola hisseleri üçüncü sırada yer aldı. 
     İMKB Ulusal Pazar'da geçen hafta toplam 782 milyar 774.9 milyon adet hisse senedi işlem gördü ve karşılığında 1 katrilyon 700 trilyon 46.2 milyar liralık işlem hacmi gerçekleşti. 
     
     -DÖVİZ 
     Döviz cephesinde geçen hafta da artış eğilimi vardı. 
     İstanbul serbest döviz piyasasında alınıp satılan ABD Doları yüzde 0.90 oranında, Euro yüzde 2.32 oranında artış kaydetti. 
     ABD Doları'nın Türk Lirası satış fiyatı 15 bin lira artarak, 1 milyon 675 bin liraya, Euro'nun satış fiyatı 40 bin lira artarak 1 milyon 765 bin liraya ulaştı. 
     Cuma günkü kapanışa göre, öteki döviz türlerinden İngiliz Sterlini'nin Türk Lirası satış fiyatı haftalık bazda yüzde 1.31 oranında artarak 2 milyon 706 bin liraya ve İsviçre Frangı'nın satış fiyatı yüzde 1.42 oranında artarak 1 milyon 210 bin liraya çıktı. 
     Bugün İstanbul serbest piyasada ABD Doları 1 milyon 678 bin, Euro 1 milyon 770 bin, İngiliz Sterlini 2 milyon 706 bin ve İsviçre Frangı 1 milyon 210 bin liradan satıldı. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 3. oranında, Cumhuriyet altınının satış fiyatı da yüzde 2.80 oranında arttı. 
     Külçe altının gram satış fiyatı 650 bin lira artarak 19 milyon 50 bin liraya, Cumhuriyet altınının satış fiyatı da 3 milyon 500 bin lira artarak 128 milyon 500 bin liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.99'luk artışla 18 milyon 895 bin liraya çıktı. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 0.31 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi bin 39 puan artarak 331,684 puandan 332,723 puana çıktı. 
     Geçen haftanın en çok değer kazanan katılma belgeleri, yüzde 1.68'lik artışla Gedik A Tipi Hisse Fon, yüzde 1.66'lık artışla İş B Tipi Karma Fon ve yüzde 1.58'lik artışla da Garanti B Tipi Yabancı Fon oldular. 
     Geçen haftanın en çok değer yitiren katılma belgeleri ise yüzde 4.45 oranındaki düşüşle Bayındır A Tipi Hisse Fon, yüzde 4.27 oranındaki düşüşle Kent Yatırım A Tipi Değişken Fon ve yüzde 4.14 oranındaki düşüşle de Ata A Tipi İMKB-30 Endeks Fon olarak sıralandılar. 
     
     TAHVİL-BONO-FAİZ-REPO 
     Hazine Müsteşarlığı geçen hafta iki bono ihalesi düzenledi. 
     Hazine Müsteşarlığı, 161 gün vadeli bono ihalesinde bileşik yüzde 57.10, 273 gün vadeli bono ihalesinde de yüzde 59.61 faiz ile borçlandı. 
     Hazine'nin 161 gün vadeli bono ihalesinde nominal 1 katrilyon 52.2 trilyon liralık satış gerçekleştirildi. İhaledeki net satış ise 861.7 trilyon lira oldu. 273 gün vadeli bono ihalesinde ise nominal 896 trilyon liralık satış gerçekleştirildi. İhaledeki net satış 631.5 trilyon lira oldu. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.58 ile yüzde 0.94 arasında gerçekleşti. 
     Mevduat faizlerinde vadelerine göre ortalamalarda önemli bir değişiklik olmadı. 
     Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda ortalama faizi yüzde 44'ün biraz altında olan haftalık reponun net getirisi de yüzde 0.70 olarak gerçekleşti. 
     





</TEXT>
</DOC>
