<DOC>
<DOCNO> 124222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo21.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da hedef 3 puan... 
</HEADLINE>
<TEXT>

     Diyarbakırspor Kulübü Basın Sözcüsü Şahismail Bedirhanoğlu, Elazığspor deplasmanından puan veya puanlarla döneceklerini, ancak hedeflerinin 3 puan olduğunu söyledi. 
     Bedirhanoğlu, yaptığı açıklamada, Elazığspor ile yapacakları maçın zor geçeceğini belirterek, ''Bizim için zor bir deplasman olacak. Her iki takımın da acil puana ihtiyacı bulunuyor. Elazığspor ile yapacağımız maçta öncelikle dostluğun ön plana çıkmasını istiyoruz'' dedi. 
     Elazığspor maçına taraftarların yoğun ilgi gösterdiğini de kaydeden Bedirhanoğlu, şöyle konuştu 
     ''Taraftarlarımızın bu maça yoğun ilgi göstermesi nedeniyle Elazığspor yönetiminden 3 bin bilet talebinde bulunacağız. Bu talebimizin geri çevrilmeyeceğini umuyoruz. Çalışmalarını Seyrantepe Spor Kompleksi'nde sürdüren futbolcuların morallerinin yerinde olması bizleri son derece sevindiriyor. Bu moralle Elazığspor deplasmanından taraftarlarımızın da desteğiyle güzel bir sonuçla döneceğiz.'' Bedirhanoğlu, takımın cumartesi günü Elazığ'a giderek kampa gireceğini, Elazığspor maçının galibiyet priminin ise 4'er milyar lira olacağını söyledi. 
     





</TEXT>
</DOC>
