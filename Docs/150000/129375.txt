<DOC>
<DOCNO> 129375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/ekonomi/eko00.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben de mi affediliyorum hiç haberim yoktu .. 
</HEADLINE>
<TEXT>

Vergi kaçakçılığından yargılanırken bakan olan ve şu sıralar kapsamlı bir vergi affı hazırlayan Maliye Bakanı Unakıtan, "Hazırlanan tasarının beni kapsayıp kapsamadığını bilmiyorum, tasarıya bakmam lazım" dedi 
     ANKARA Milliyet 

     Vergi kaçakçılığından yargılanırken milletvekili seçilen, arkasından da Maliye Bakanı olan Kemal Unakıtan, kendi bakanlığı tarafından hazırlanan Vergi Barışı Projesi’nde, kendisinin de af kapsamında olup olmadığını bilmediğini söyledi. 
     Unakıtan, "Yasaya bakmam lazım. Bunlar geneli ilgilendiren yasalar. Beni ilgilendirip ilgilendirmediğini yasaya bakmadan bilemem" dedi. 
     Unakıtan, AKP Grubu öncesinde gazetecilerin kendisini de yargılanmaktan kurtardığı belirtilen Vergi Barışı yasasıyla ilgili sorularına şu yanıtları verdi 
     
Tasarıyı sizin bakanlığınız hazırladı. Tasarıyı incelerken sizi kapsayıp kapsamadığına bakma fırsatınız olmadı mı 
     Unakıtan Hayır, olmadı. 
     
Merak etmediniz mi 
     Unakıtan Hayır, hiç merak etmedim. Çünkü benim öyle gocunacak bir şeyim yok. 
     
"Bu kanun hükümleri Maliye Bakanı için uygulanamaz" diye bir hüküm konulabilir mi 
     Unakıtan Onu da düşünelim o zaman. 
     
Tasarı için "vergi affı değil, vergi barışı" diyorsunuz. Neden 
     Unakıtan Çünkü kimsenin vergisini affetmiyoruz. Yeni yapılanma getiriyoruz. Hatta faiz ve cezaları bile tamamen kaldırmıyoruz. Ama ağır ekonomik koşullar yaşamış olan mükelleflere ödeme kolaylığı sağlanması için belli bazı indirimler yapıyoruz. Aksi takdir de bunun alınma imk nı yok. Bu, dosyalar orada bloke vaziyetinde duruyor. Alınma imk nı olmayana işlerlik kazandırıyoruz ve kamunun alacaklarına tahsil imk nı elde ediyoruz. Mükellefimizin ödeme gücüne göre kolaylık sağlıyoruz. 
     
     Apdesti sağlam 
Bu af ise ve size de yararsa, bundan rahatsızlık duyacak mısınız 
     Unakıtan Hayır niye rahatsızlık duyayım ki Ne var rahatsızlık duyacak Bir şey var mı 
     
Sizin fikrinizi soruyorum ben zaten 
     Unakıtan Rahatsızlık duyacak bir şey yok. Bu genele yapılan bir kanundur. 
     
Kamuoyunda yanlış algılanabileceğini düşünmüyor musunuz Sizin hazırladığınız bir tasarı bu ve sizi de kapsayacak bir düzenleme. 
     Unakıtan Benim şahsen suçlu bir halim yok. Bu zaten mahkemelerde de görülür, diğer yerlerde de görülür. Bizim apdestimizden şüphemiz yok. Çiğ yemedik, karnımız ağrımıyor. O nedenle benim alınacak, gocunacak hiçbir şeyim yok. 
     
Baykal Bu bir skandal      CHP Genel Başkanı Deniz Baykal, Maliye Bakanı Kemal Unakıtan’ın, vergi barışı tasarısı kapsamında kendisine de af getiren düzenleme önermesini, "Türkiye böyle bir skandal yaşamadı" sözleriyle eleştirdi. 
     CHP grup toplantısında, Unakıtan’ın, kendisini de sahte fatura suçlamasından kurtaracak bir af getirdiğini dile getiren Baykal, düzenlemenin temel zaafiyetinin de ortaya çıktığını savundu. Baykal, "Bilerek sahte fatura basan cezalandırılıyor, bilerek sahte fatura kullananlara yönelik hiçbir yaptırım olmuyor. Tetikleyeni mahk m ediyorsun ama kullananı, destekleyeni cezalandırmıyorsun" dedi. Baykal şunları söyledi 
     
     Kutlarız 
     "Kendi kendisini aklamış oluyor. Kutluyoruz. Artık Maliye Bakanı aklanmış olarak, huzur içinde görev yapacak. İşte AKP iktidarı bu. Dokunulmazlık konusundaki yaklaşımı da benzer. Bir yandan YAŞ kararlarına itiraz edilecek, yargı yolu açılsın’ denilecek. Öte yandan kendileri için yargı yolu kapatılacak." 
     
Yolsuzluklar AK’lanıyor      Bakan Unakıtan’a af öngören tasarı yasalaşırsa, binlerce naylon faturacı ve hayali ihracatçı da kurtulacak 
     İstanbul Defterdarlığı adına Muhakemat Müdürlüğü’nün şik yeti üzerine İstanbul Adliyesi Kaçakçılık Savcısı Emin Ateşağaoğlu’nun 16.03.2001 tarih ve 2001 466 sayılı iddianamesi ile üç yıla kadar hapis istemiyle yargılanan Maliye Bakan Kemal Unakıtan’ın hazırladığı vergi affı tasarısının kapsamına, kendisi ile birlikte, Balina, Kartal, Örümcek Ağı ve Paraşüt gibi hayali ihracat organizasyonları ile ilgili vergi kaçakçılığı davaları da giriyor. Bu davaların sanıkları arasında Murat Demirel, Hayyam Garipoğlu, Faruk Süren, Cavit Çağlar, Hüseyin Bayraktar, Emin Cankurtaran, Erol Evcil gibi isimler bulunuyor. 
     Vergi Usul Kanunu’nun 359’uncu maddesine göre vergi kaçakçılığı’ iddiasıyla üç yıla kadar hapsi istenen şirket yöneticileri, af düzenlemesiyle temize çıkacak. Haklarında halen inceleme yapılanlar, yargılananlar da yararlanırken, verilmiş cezalar infaz edilmeyecek. 
     
     TCK 313 ayrı 
     Maliye çevreleri, düzenlemenin hayali ihracatçı Orhan Aslıtürk ve Muhammet Ciğer yanında Örümcek Ağı Operasyonu’nda tutuklanan Erol Maks Kohen gibi isimleri de affedeceği görüşünde. Binlerce naylon fatura davası düşecek. Naylon fatura için kurulan paravan şirketlere ortak edilen, otoparkçı, köfteci, sekreter gibi kişiler, yasal ortak sıfatıyla af kapsama dışında kalacak, TCK 313’e göre görülen davalar devam edecek. 
     
     Örümcek Ağı 
     Erol Maks Kohen liderliğinde 30 ili kapsayan organizasyonda 700 şirket adına 1 milyar dolarlık hayali ihracat yapıldığı saptandı. Maliye, bu şirketler hakkında vergi kaçakçılığı raporları hazırlıyor. 
     
     Balina operasyonu 
     Balina Operasyonuyla Mehmet Niyazioğlu liderliğinde Türkiye’nin en büyük hayali ihracat organizasyonlarından birisi ortaya çıkarıldı. Niyazioğlu yanında 64 kişi tutuklandı ve sonra hepsi salıverildi. Halen vergi kaçaklığı ile ilgili davaları sürüyor. 
     
     Kartal 
     Bursa il merkezinde kurulu bir tekstil firmasının çeşitli şirketlerden naylon fatura alarak büyük miktarda hayali ihracat yaptığının öğrenilmesi üzerine yapılan operasyon ile 6 trilyon liralık bir haksız KDV iadesi alındığı belirlendi. 15 kişi gözaltına alındı, 5’i tutuklandı. 
     
     Son Kredi 
     Aslıtürk ve Muhammet Ciğer’in kurduğu ASCOR üzerinden şirketleri adına 600 milyon dolar hayali ihracat yapılan eski Devlet Bakanı Cavit Çağlar ile Mustafa Çağlar hakkında halen Bursa’da vergi kaçakçılığı ve TCK’nın 313’üncü maddesine göre açılmış davalar bulunuyor. Af ile vergi kaçakçılığı ile ilgili davalar düşecek. 
     
     Orhan Aslıtürk 
     1.7 milyar dolarlık hayali ihracat organizas- yonu yaptığı belirtilen Orhan Aslıtürk hakkında sayısız vergi kaçakçılığı davası bulunuyor. Aslıtürk de yeni düzenlemede af kapsamına girebilecek. Ancak hakkındaki diğer ceza davaları gıyabi olarak sürüyor. 
     
     Hayal operasyonu 
     Çete oluşturarak hayali ihracat, kacakçılık yapan ve para aklayanlar Ankara, Bursa ve İnegöl’de yapılan aramalarla yakalandı. Yakalananlardan iki kişi tutuklandı. Toplam 2 milyon dolarlık hayali ihracat gerçekleştirildiği belirlendi. 
     



 EKONOMİ 
















</TEXT>
</DOC>
