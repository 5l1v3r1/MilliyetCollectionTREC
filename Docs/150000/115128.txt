<DOC>
<DOCNO> 115128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sontur22.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkçe isimli Kürt futbol takımı 
</HEADLINE>
<TEXT>

     Almanya'nın Wuppertal, Köln, Aurich ve Celle kentlerinde amatör liglerdeki mücadeleye katılmak üzere sadece Kürt kökenli kişilerin oyuncu olarak bulundukları futbol takımları kuruldu. Takımlardan birine ise "Fırtına 21" adı verildi. 
     Amatör liglerin B ve C kategorilerinde mücadele eden futbol takımlarının isimleri şöyle 
     "Fırtına 21, Mezopotamyaspor, Botanspor, Sipanspor, Amaraspor, Medyaspor, SV Diclespor, FC Fıratspor." Kürt futbol takımlarının bazılarında Alman futbolculara da yer verildi. Türkçe isim taşıyan Fırtına 21 takımının kadrosu şu isimlerden oluştu 
     "Sebahattin, Veysi, Servet, Hayri, Ecevit, Sedat, Renas, Delil, Mazlum, Atilla, Turgay." 
     
     12 YAŞINDAKİ HAKEM KURBANI 
     Kürt takımlarının oynadıkları amatör liglerde ilginç olaylar da yaşanıyor. Geçen hafta "Amaraspor" adlı takımın Altwuede adlı Alman takımına 2-1 yenilmesi sonrasında Kürt takımının yetkilileri protestoda bulundular. Amaraspor yetkilileri yaptıkları başvuruda, hakem nedeniyle maçı kaybettiklerini, hakemin "12 yaşında" olmasının yenilgide önemli faktör olduğunu öne sürdüler. 
     





</TEXT>
</DOC>
