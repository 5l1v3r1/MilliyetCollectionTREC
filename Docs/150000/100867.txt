<DOC>
<DOCNO> 100867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/magazin/mag01.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi çiziyor kendi giyiyor 
</HEADLINE>
<TEXT>

Sosyetenin en güzel kadınlarından Elif Germiyanlıgil’in birbirinden şık giysileri kendi imzasını taşıyor 
     YAŞAR ÇAKMAK 

     MAGAZİN programlarının haftanın şık ve rüküşleri’ şarkıcı ve mankenler arasından seçilse de, güzel bir kadın her hafta birbirinden şık kıyafetleriyle sosyete dergilerinin sayfalarını süslüyor. Bu kadın, sosyetenin en güzel isimlerinden Elif Germiyanlıgil’den başkası değil. Elif Hanım, İstanbul sosyetesinde herkesin dikkatini çeken bu şıklığını lüks mağazalarda dolarla satılan marka kıyafetlerle değil, kendi tasarımlarına borçlu. 
     
     Teklif yağıyor 
     HEM kendi hem de annesi Gül Dürüst’ün kıyafetlerini, kumaşlarını seçtikten sonra çizip atelyede diktiren Germiyanlıgil, çizgisini beğenen birçok modaevinden teklif de alıyor. Ancak iki yıl önce kızı Yasemin dünyaya gelince Nişantaşı’ndaki modaevini kapattığını belirten Elif Hanım, "Kızım 4 yaşına girince moda dünyasına tekrar dönebilirim. Çünkü tasarladığım kıyafetleri başkalarının üzerinde görmek bana büyük haz veriyor" diyor. 
     



 MAGAZİN 













</TEXT>
</DOC>
