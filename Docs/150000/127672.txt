<DOC>
<DOCNO> 127672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/ekonomi/eko05.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevduata vergi var bono ve tahvile yok 
</HEADLINE>
<TEXT>

     Türkiye’nin sık sık yaşadığı finansal krizin gerekçeleri arasında da gösterilen, değişik yatırım araçlarının getirilerinin değişik biçimlerde vergilendirilmesi, ve değişik gelirlere değişik miktarlarda vergi istisnası uygulanması çok büyük bir vergi adaletsizliğine de yol açmaya başladı. 
     Çok az bir mevduat faizi elde edenler yüzde 6 - 16 oranları arasında stopaj yoluyla vergi öderken, 607.9 milyar liraya kadar tahvil ve bono geliri elde edenlerin tek kuruş vergi ödememesi gündeme geldi. Ücretliler ise sadece 360 milyon liralık bir istisnadan yararlanabildiler. 
     
     Peşin vergi alındı 
     Tasarruflarını bankada mevduat, repo ya da özel finans kurumlarında k r ve zarara katılma ortaklığı hesabı olarak değerlendirenler, 2002 yılında elde ettikleri faiz gelirleri nedeniyle stopaj yoluyla, başka bir ifadeyle peşin olarak vergi ödedi. Tahvil ve Hazine bonosuna yatırım yapanların çok büyük bir bölümü ise, mevduata oranla daha yüksek getiri elde ettikleri halde gelecek yıl bu gelirleri nedeniyle hiç vergi ödemeyecekler. 
     



 EKONOMİ 
















</TEXT>
</DOC>
