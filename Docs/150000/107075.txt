<DOC>
<DOCNO> 107075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/astro/index.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı ilham gücü 
</HEADLINE>
<TEXT>

Yay burcuna geçen Ay kolayca ilham alabileceğimiz, iyimser bir mizaca işaret ediyor. Abartıya kaçmadıkça yeni girişimler ve hayal gücüne dayalı uğraşlar başarı getirecek. Koç'lar özellikle bu akıcı enerjiden fazlasıyla yararlanacaklar. Yeni kişiler ve değişik ortamlar onlara iyimserlik aşılamakta. Yolculuklar rahat geçecek. Boğa'lar duygusal konularda rahatlar. Bu alanda öğrenebilecekleri çok şey söz konusu. Yeni deneyimlere açık durmalılar. İkizler biraz gergin olmakla birlikte, ortaklaşa konularda şansa açıklar. Gelen tekliflere daha esnek yaklaşmalılar. Duyguları ifade etme zamanı geldi. Yengeç'ler sağlıklarına önem vermeliler. Zevklere düşkün ya da tembellik yüzünden sıkıntı çekebilirler. Endişelenmelerine gerek yok. Aslan'ların keyfi yerine geliyor. Kendilerini özgür ve yaratıcı bulabilirler. Aşkta heyecan ve macera arayışı öne çıkmakta. Yeni riskler almak için güzel bir gündeler. Başak'lar adımlarını dikkatli atmalılar. Bazı değişiklikler kontrol edilmesi güç sonuçlara neden olabilir. Duygusal alanda da abartılı olmamak gerekiyor. 
Terazi'ler eğitim, hareket ve zihinsel açıdan canlı günlerindeler. Kısa yolculuklardan zevk alabilirler ve karlı da çıkabilirler. Duygularını anlatmak zor gelmeyecek. Akrep'ler harcamalarında özenli olmalılar. Duygusal açıdan huzursuz olmaları anlamsız alışverişlere de yol açabilir. Daha tutumlu olmaları gerekiyor. Yay'lar yerinde duramıyorlar. Şartların sürekli olarak değişmesi huzursuz edici olabilir. Planlı olmalarında büyük fayda var. Oğlak'lar her zamanki gibi gerçekçi olamayabilirler. Elde olmayan durumlar, geçmişe ait konular onları çok hassas kılabilir. Kova'nın özgün düşünceleri somuta dönüştürebileceği bir gündeyiz. Arkadaşlıklar, grup çalışmaları ve ilham verici her şey onları harekete geçirecek. Balık'lar tembelliği bir kenara bırakıp eldeki işlere daha fazla ağırlık vermeli. Tamamlanması gereken resmi işler ya da sorumluluklar yüzünden koşturmacalı bir gündeler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
