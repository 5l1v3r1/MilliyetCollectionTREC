<DOC>
<DOCNO> 111372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/dunya/dun01.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Madam, Kürt Carrefour’u açtı 
</HEADLINE>
<TEXT>

Kürdistan Ulusal Meclisi’nin onur konuğu Madam Mitterrand, Erbil’de dev bir alışveriş merkezi açtı 
     İHSAN DÖRTKARDEŞ DHA 

     Irak halkı, yıllardır BM ambargosu altında yaşarken, son aylarda büyük bir gelişme içindeki Kuzey Irak topraklarında tüketim toplumunun simgelerinden Carrefour Hipermarket açıldı. Kuzey Irak’ta 6 yıl aradan sonra önceki gün açılan "Kürdistan Ulusal Meclisi"nin onur konuğu Madam Danielle Mitterrand, gittiği her yerde sevgi gösterileri ile karşılanırken, 1996 yılında ölen eşi, eski Fransa Cumhurbaşkanı François Mitterrand’ın adının verildiği Carrefour’un açılışını yaptı. 
     Bölgedeki Kürt liderler Kürdistan Demokratik Partisi KDP lideri Mesud Barzani ile Celal Talabani önderliğindeki Kürdistan Yurtseverler Birliği’ne KYB üye milletvekillerinin katılımı ile Erbil’de toplanan 105 üyeli meclisin onur konuğu Madam Mitterrand oldu. 
     Kendisini "Kürtlerin anası" olarak nitelendiren Fransa Özgürlükler Vakfı Başkanı Danielle Mitterrand’a, Paris’teki Kürt Enstitüsü Başkanı ve sevgilisi olduğu öne sürülen Kendal Nezan da eşlik etti. "Ulusal Meclisöte açılış konuşması yapan Mitterrand, Kürtlerin ulaştığı noktadan son derece mutlu olduğunu söyledi. 
     
     Kürtler çok seviyor 
     Suriye üzerinden Kuzey Irak’a geçen Madam, gittiği her yerde sevgi gösterileri ile karşılandı. Körfez Savaşı’ndan önce ve sonra Kuzey Irak’taki Kürtlerin yanına iki kez giden ve konvoyuna bombalı saldırı düzenlenen Madam Mitterrand, yara almadan kurtulmuştu. Bu olaya rağmen her fırsatta Kuzey Iraklı Kürtleri yanlız bırakmayan Madam’a önceki gün Erbil’deki "Kürdistan Ulusal Parlamentosu"nun açılışında ilk söz verilmiş ve ayakta alkışlanmıştı. 
     



 DÜNYA 













</TEXT>
</DOC>
