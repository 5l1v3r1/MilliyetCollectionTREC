<DOC>
<DOCNO> 101134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/dundar.html </URL>
<DATE> 2002/08/10/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
AB saadet getirir mi 
</HEADLINE>
<TEXT>

     Türkiye’yi Ortak Pazar’a bağlayan Ankara Anlaşması 12 Eylül 1963’te imzalandığında Hürriyet, bunun "Batılılaşma yolunda 150 yıldan beri harcadığımız gayretlerin en semereli neticesi" olduğunu yazmış ve şöyle demişti 
     "22 yıl dişinizi sıkın Ortak Pazar refah ve saadet getirecek. Aklına esen, elini kolunu sallaya sallaya Roma veya Paris’e gidip beğendiği otomobili permisiz, gümrüksüz getirebilecek." 
     22 değil, 40 yıldır, sadece dişimizi değil, canımızı da öldüresiye sıktığımız halde, bir türlü elimizi kolumuzu sallayarak şu Roma’ya, Paris’e gidip hayalimizdeki otomobili permisiz getiremedik. 
     Ama... 
     ...ilk cümledeki kehanet dikkatinizi çekti mi 
     Refah da geldi, Saadet de... 
     Hem de tam haberde belirtilen sırayla... 
     
     Kemal Derviş, Eskişehir’de "Türkiye, AB ile 10 yıl içinde Portekiz ve Yunanistan’ın durumuna yaklaşır" deyince Hürriyet’in 40 yıl önceki haberini anımsadım. 
     Ortak Pazar bize "Refah" ve "Saadet" getirdi ya acaba şimdi AB de "Adalet ve Kalkınma" mı getirecek 
     Sorunun cevabı Derviş’in konuşmasında vardı 
     "Değişim maliyetlidir. Hızlı değişimin maliyeti daha büyük olur, muhafazakar kesimler direnir." 
     Aynen öyle .. 
     Derviş, "AB yasaları için bir hafta işi gücü bırakıp kutlama yapsak haklıyız" diyor. 
     Peki bırakın bir haftalık karnavalı, sokaktaki adamın bu "ihtilal"in farkında bile olmamasına ne demeli .. 
     
     Bunun nedenini biraz da bu topraklarda oldum bittim çatıdan estirilen değişim rüzgarının bir türlü alt katlarda bir ferahlık yaratamamasında aramak lazım. 
     3. Selim ilk ıslahatı başlatmasının bedelini 1807 yeniçeri isyanıyla ödemişti. 
     Cumhuriyet 200 yıl sonra aynı faturayı Şeyh Sait isyanıyla ödedi. 
     Türkiye’nin ilk çok partili rejim denemesi ise Menemen’in kargaşasında boğuldu. 
     Genellikle bir hezimeti takiben, Batı’dan empoze edilen idari düzenlemeler zoraki bir uygulama alanı bulsa da, kitlelere refah taşımakta gecikiyor. 
     Modernleşmenin meyvesinden çok dayağını yiyen ve hepten fakirleyen kitleler ise aradığı sığınağı, muhafazakarlığın tanıdık, güvenli kollarında buluyor. 
     Bu eğilimi son 50 yılın parti adlarından da okumak mümkün 
     "Cumhuriyetçi", "Devrimci", "Yeni", "Demokratik" gibi sıfatlar taşıyan yenilikçi partilerin karşısına dikilen hareketlerin son yarım asırdaki adı, hep değişimin ıskaladığı özlemler olageldi 
     "Nizam", "Selamet", "Refah", "Fazilet", "Saadet", "Adalet", "Kalkınma". 
     
     Şimdi Cumhuriyet oklarının, Demokratik kuşların, Yeni Türkiye gülünün vaat ettiği "AB ile değişim" projesi, yine kağıt üzerinde bir vaatler manzumesi olarak kalır ve sokağı ihya etmez ise, hızlı değişimin faturasını ödeyen kesimler koşar adım eski sığınaklarına kapanabilirler. 
     "Önce adalet ve kalkınma", "sonra cumhuriyet ve demokrasi" diyebilirler. 
     Bunun önünü kesmenin yolu ne muktedir kahramanlar aramaktır, ne de dipçiği ele almak... 
     Çare değişimin hep külfetine buyur edilen kitlelerin, artık nimetini de adilane üleşebilmesindedir. 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
