<DOC>
<DOCNO> 118061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/spor/spo02.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KOMPLO İDDİASI 
</HEADLINE>
<TEXT>

Fenerbahçe Başkanı Aziz Yıldırım, Galatasaray maçında sahaya yabancı madde atanların, sahalarını kapattırmak isteyen Sarı-Kırmızılı taraftarlar olduğunu iddia etti 
     3 bin bilet aldılar 
     AYANCIK Fenerbahçeliler Derneği’nin açılışı için dün Sinop’a giden Fenerbahçe Başkanı Aziz Yıldırım, Galatasaray maçı sırasında çıkan olayları yine Galatasaraylılar’ın yaptığını açıkladı. Yıldırım, rakip taraftar için ayrılan bölüme 500 kişinin alındığına dikkati çekerek, "Galatasaray taraftarları 3 bin bilet almışlardı. Olayların kaynağı diğer tribünlerde kalan bu kişilerdir" iddiasında bulundu. 
     
     100 araç karşıladı 
     SİNOP’A girerken 100 araçlık bir konvoyla karşılanan Başkan Yıldırım, olaylara kendilerinin de büyük tepki gösterdiklerine dikkat çekerek, "Bu resmen sahamızın kapatılması için bize yapılan bir komplodur. Galatasaraylılar aramıza sızdılar" dedi. Fenerbahçe taraftarından centilmenliği hiçbir zaman bırakmamalarını da isteyen Aziz Yıldırım, "Spekülasyonlara sakın alet olmayın" uyarısını yaptı. 
     
     Canaydın’a destek 
     YILDIRIM, "Her şeyi bileğimizin ve hakkımızın gücüyle alıyoruz. Fenerbahçe bir ailedir. Küçükten büyüğe kime zarar gelirse, acı aileye yansır. Biz, en küçük olayda bile bu acıyı yaşıyoruz. Taraftarıyla, sporcusuyla bir bütünüz" ifadelerini de kullandı. Fenerbahçe Başkanı, Özhan Canaydın’a da destek verdi, "Elimi sıkmasını niye büyütüyorlar. Onlar da başarılı olsun, ben de Canaydın’ın elini sıkarım" dedi. 
     
Samsun’dan Fener’e tepki      SAMSUN maçının hazırlıklarını dün sabah Samandıra Tesisleri’nde yaptığı antrenmanla tamamlayan Fenerbahçe öğleden sonra özel bir uçakla Samsun’a gitti. Sarı - Lacivertli ekibi havalimanında 19 Mayıs Üniversitesi öğrencileri karşılarken, Samsunspor yönetiminden hiç kimsenin gelmemesi dikkat çekti. 
     YÖNETİCİ Hakan Bilal Kutlualp, "Galatasaray maçının zafer sarhoşluğunu üzerimizden atamadık. Sanırım Lorant gereken önlemleri alacaktır. Samsunspor karşılaşması bizim için büyük önem taşıyor" dedi. Bu arada federasyonun Şükrü Saracoğlu Stadı’nın kale arkalarına ağ gerilmesini isteyeceği öğrenildi. 
     
Konu kapanmıştır      Teknik Direktör Lorant, Galatasaray maçını, konuşmayı seven bir-iki oyuncu dışında geride bıraktıklarını söyledi 
     YUSUF DURSUN 

     Sürpriz işareti 
     FENERBAHÇE Teknik Direktörü Werner Lorant, Samsun’da yine kendine has sürprizler yapacağını söyledi. Galatasaray konusunu, her gün demeç veren bir - iki oyuncu dışında kapattıklarını belirten Alman hoca, "Her oyun bizim için önemlidir. Geçen yıl kaybetmiştik, şimdi kazanmak istiyoruz. Cezalı oyuncularımız olmasa da, yerlerinde görev yapacaklar için bir şans oluştu" dedi. 
     
     Sorun yok’ 
     KADRODA genç oyunculara şans tanıyacağının da sinyallerini veren Lorant, "Gençler oynamadan tecrübe kazanamaz. Onlara güveniyorum. İyi konsantre olursak yine gol yemeden maçı kapatabiliriz. Revivo ile sorunum yok. Onun sorunu kaslarından. İyi bir Revivo’ya ihtiyacım var. Kendi doktoruna görünmesi gerekiyordu. Sağlıklı olursa performansı da yükselir" yorumunu yaptı. 
     
Cezalılara özel idman      TEKNİK Direktör Lorant cezalı oldukları için Samsunspor maçında forma giyemeyecek Ortega ile Fatih Akyel’e özel idman koydu. İki futbolcu bugün Samandıra Tesisleri’nde 3. antrenör Engin Fırat yönetiminde çalışacaklar. Bu arada Revivo’dan sonra Mirkoviç de tedavi olmak için ülkesine gitti. 
     
Samsunspor - Fenerbahçe      SAAT 19.00 
     STAT Samsun 19 Mayıs 
     HAKEM Selçuk Dereli 
     SAKAT Müslim Can, Celil, Osman, Coşkun Samsun , İsmail Güldüren, Mirkoviç, Mustafa, Revivo F.Bahçe 
     CEZALI Ortega, Fatih Fenerbahçe 
     TV DigiTürk Canlı 
     
İstatistik TOPLAM O G B M A Y  50 30 10 10 86 44 En farklı galibiyeti 8-1 30 4 1994 En farklı yenilgisi 0-4 23 12 1985 Son galibiyeti 3-0 11 8 2001 Son yenilgisi 0-1 18 1 2002 Son beraberliği 1-1 17 12 1999      
     NOT Fenerbahçe’ye göre düzenlenmiştir. 
     



 SPOR 




























</TEXT>
</DOC>
