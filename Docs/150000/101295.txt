<DOC>
<DOCNO> 101295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sondun10.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da tansiyon yüksek 
</HEADLINE>
<TEXT>

     Batı Şeria'nın Nablus ile Ramallah kentleri arasındaki Eli Yahudi yerleşim birimine yakın bir köyde, bazıları silahlı, yüzlerce Yahudi yerleşimcinin Filistinlilere ait iki eve saldırdığı öğrenildi. 
     Görgü tanıkları, Yahudi yerleşimcilerin, evleri yerleşim birimi sınırında bulunan Filistinli aileleri zorla dışarıya çıkardıklarını, olayda yerleşimcilerin silah kullanmadığını anlattı. 
     Geçen hafta bu yerleşim biriminden iki Yahudi vurularak öldürülmüş, olayı El Aksa Şehitleri Tugayı üstlenmişti. 
     Öte yandan, Gazze Şeridi'nde Dugit yerleşim birimi yakınlarında çalışan İsrailli yerölçüm görevlilerinin üzerine ateş açan Filistinlinin, İsrail askerlerinin açtığı ateşte öldürüldüğü kaydedildi. 
     





</TEXT>
</DOC>
