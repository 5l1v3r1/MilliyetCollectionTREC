<DOC>
<DOCNO> 110552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sondun23.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Armani'den mankenlere "Ne kadar şıklar, sekreterler gibi" 
</HEADLINE>
<TEXT>

     Moda dünyasının önemli isimlerinden İtalyan Giorgio Armani, 2003 ilkbahar-yaz koleksiyonunu Milano'da düzenlenen defilede sundu. 
     Defilesindeki mankenler için, ''Ne kadar şıklar, sekreterler gibi'' diyen Armani, sekreterlerin ofise aceleci gelmelerinin, saçlarını mükemmel yapmadan, hatta basit bir biçimde kalemle toplamalarının belirli yaştaki kadınlar tarafından özenildiğini söyledi. Armani, şimdi geçerli olan moda için hiçbir şeyin önemli olmadığını kaydetti. 
     Armani, ''Kadınlar, indirimli şeyler giyerek yaşlarını belli ettirmek istemiyorlar. Şimdi sekreterlere bakıyorlar. Onların omuzlarına dökülmüş saçlarına, daha az mükemmel olmalarına, vücuda yapışmış pantolonlara, serbest tavırlı şıklıklarına bakıyorlar'' diye konuştu. 
     Yeni koleksiyonunu, ''rahat biçimler, normaldan daha çok vücuda yapışan pantolon, üzeri işlemeli kumaştan etek'' olarak açıklayan Armani, ''Vücut, doğal olarak fantastik bir silah'' dedi. 
     Sophia Loren, George Clooney, Tina Turner, Mira Sorvino, Piersilvio Berlusconi gibi ünlülerin katılımında defilesini yapan Armani, büyük alkış aldı. 
     





</TEXT>
</DOC>
