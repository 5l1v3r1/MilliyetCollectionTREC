<DOC>
<DOCNO> 108152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur28.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'ın adaylık başvurusu reddedildi 
</HEADLINE>
<TEXT>

     Konya İl Seçim Kurulu Başkanı Nuri Kaya Işıklar, kapatılan Refah Partisi'nin Genel Başkanı Necmettin Erbakan'ın Konya'dan bağımsız milletvekili adaylığının reddedildiğini bildirdi. 
     Konya Adliyesi'ndeki İl Seçim Kurulu'nda Işıklar başkanlığında toplanan kurul üyesi hakimler Hüseyin Albakır ve Mustafa Koçoğlu, yaklaşık 3 saat süren toplantının ardından, gazetecilere aldıkları kararla ilgili açıklama yaptı. 
     Işıklar, bağımsız adaylardan Necmettin Erbakan hariç diğer adayların seçilme yeterliliğine haiz bulunduğuna karar verdiklerini belirterek, "Erbakan'ın bağımsız adaylık başvurusunun reddine oybirliğiyle karar verdik. Milletvekili seçilemeyeceğine karar verdik. Kararı, ilgililere tebliğ etmek için hazırlıyoruz" dedi. 
     Işıklar, bir soru üzerine, Erbakan'ın adaylığına Yargıtay Başsavcılığı'nın ve Yargıtay Savcılığı'nın itirazı olduğunu ifade ederek, "Ayrıca itiraz olmasa bile başvuruları zaten re'sen inceliyoruz" diye konuştu. 
     





</TEXT>
</DOC>
