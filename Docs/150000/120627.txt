<DOC>
<DOCNO> 120627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/sonspo02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Gençlerbirliği ile 63. randevuya çıkıyor 
</HEADLINE>
<TEXT>

     Galatasaray ile Gençlerbirliği, yarın lig tarihinde 63. kez karşı karşıya gelecek. 
     İki takım arasında şimdiye kadar yapılan 62 maçta, sarı-kırmızılılar 32, kırmızı-siyahlılar ise 16 galibiyet elde etti. Taraflar 14 maçta ise eşitliği bozamadı. 
     Lig maçlarında Galatasaray'ın toplam 104 golüne, Gençlerbirliği 66 golle yanıt verdi. 
     İki takım arasında geçen sezon yapılan maçları Galatasaray Ankara ve İstanbul'da 3-1'lik skorlarla kazanmıştı. 
     
     ANKARA'DAKİ MAÇLAR 
     Galatasaray, deplasmanda yaptığı maçlarda başkent temsilcisi karşısında rakibinden sadece 1 galibiyet fazla elde etti. 
     Galatasaray ile Gençlerbirliği arasında Ankara'da yapılan maçlarda sarı-kırmızılı ekip 13 galibiyet elde ederken, Gençlerbirliği 12 kez kazandı, 6 karşılaşma da berabere sonuçlandı. 
     Ankara'daki maçlarda sarı-kırmızılılar 43 gol atarken, Gençlerbirliği ise buna 39 golle karşılık verdi. 
     
     DEPLASMANDA 5 YILDIR YENİLGİ YOK 
     Galatasaray, deplasmanda Gençlerbirliği'ne deplasmanda 5 yıldır yenilmiyor. 
     ''Aslan'', Ankara ekibi karşısında rakip sahadaki en son yenilgisini, 5 Ekim 1997 tarihinde 3-2'lik skorla almıştı. Galalatasaray ayrıca, Gençlerbirliği'ne ligde son yenilgisini 1998-99 sezonunda kendi sahasında 2-0'lık skorla yaşadı. 
     Galatasaray, son 7 maçta ise, rakibine iç ve dış sahada yenilmedi. Sarı-kırmızılılar, son 7 maçta 6 galibiyet, 1 de beraberlik alırken, üst üste son 5 maçı da kazandı. 
     
     EN FARKLI SKORLU GALİBİYETLER 
     Galatasaray, Gençlerbirliği karşısında en farklı skorlu galibiyetini 1999-2000 sezonunda, 6-0'lık sonuçla elde etti. 
     Sarı-kırmızılılar ayrıca, 1992-93 sezonunda 5-2, 1961-62 ve 2000-2001'de de 4-1'lik farklı galibiyetler alırken, Ankara temsilcisi ise Galatasaray karşısında 1960-61 ve 1962-63 sezonlarında 3-0 galip geldi. 
     





</TEXT>
</DOC>
