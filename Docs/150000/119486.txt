<DOC>
<DOCNO> 119486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/yasam/yas06.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle fetva olur mu 
</HEADLINE>
<TEXT>

İlahiyatçı Profesör Osman Zümrüt, belki de Ramazan ayının en çok tartışılacak fetvasını verdi Tecavüze uğrayanın orucu bozulmaz 
     ŞENOL ÇAKIR Samsun DHA 

     Samsun Ondokuz Mayıs Üniversitesi İlahiyat Fakültesi Dekanı Prof. Dr. Osman Zümrüt, tecavüze uğrayan kadının orucunun bozulmayacağını söyledi. Zümrüt, "Çünkü Allah, kişiyi bu durumdan sorumlu tutmamıştır. Dolayısıyla o mümine kardeşimiz, oruç ibadetini iftar vaktine kadar sürdürebilir. Böyle bir durumda oruç ibadetinin geçerli olduğunu klasik İslam bilginleri yorumlamış ve hükmetmiştir" dedi. Zümrüt, Bosna’da savaş sırasında bir çok kadının tecavüze uğradığını ve İslam bilginlerinin, bu durumda oruçlarının bozulmayacağını açıkladığını söyledi. 
     Zümrüt, orucun bozulmayacağı diğer halleri de şöyle sıraladı Rüyada cinsel ilişkide bulunmak sabah hemen yıkanıldığı takdirde , evden çıkarken Allahaısmarladık’ demek için eşini öpmek, tedavi amaçlı olarak ağız spreyi kullanmak, kan aldırmak, diş fırçalamak, denize girmek su yutmamak kaydıyla , duman yutmak, diş çektirmek, iğne yaptırmak... 
     
     



 YAŞAM 


















</TEXT>
</DOC>
