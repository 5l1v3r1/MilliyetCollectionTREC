<DOC>
<DOCNO> 144422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/siyaset/asiy.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Havayı verdik karayı aldık 
</HEADLINE>
<TEXT>

ABD, hava sahasını açmak için Kuzey Irak’a askerini sokmayı şart koşan Türkiye’den istediğini aldı. Türk askeri de, geceyarısı Kuzey Irak’a girdi 
     BARKIN ŞIK, UTKU ÇAKIRÖZER, ELÇİN ERGÜN, ÖNDER YILMAZ Ankara 

     TSK Kuzey Irak’a girmezse hava sahasını açmayız diyen Ankara, ABD’nin kesin tavrı karşısında tutumunu esnetti. Türk hava sahası Amerikan savaş uçaklarına dün akşam açıldı. Eşzamanlı planlanan Türk askerinin Kuzey Irak’a geçişi ise, iki ülke arasında yapılan uzun ve sancılı görüşmelerin ardından gerçekleşti. 
     Hükümet tezkeresinin Meclis’te kabulünün ardından TSK’nın Kuzey Irak’a geçişi konusunda yapılan müzakereler zaman zaman krize girdi. 
     
     Mutabakata varıldı 
     Dışişleri’nde biraraya gelen Deniz Bölükbaşı başkanlığındaki Türk ve Korgeneral Colby Broadwater başkanlığındaki Amerikan heyetleri, hava sahası ve TSK’nın bölgeye girişine ilişkin uzun müzakereler yaptılar. Görüşmelerde hava sahasının kullanımı konusunda mutabakata varıldı ve dünyaya duyurulacak notam savaş uçaklarının geçeceği rotaların sivil uçuşlara kapatılması hazırlandı. Ancak Türkiye, hava sahasını açmak için TSK’nın K. Irak’a gönderilmesiyle ilgili görüşmelerin tamamlanmasını şart koştu. 
     
     Kuzey Irak vetosu 
     Ardından ABD Dışişleri Bakanı Colin Powell’ın sözüne rağmen ABD heyetinin sınırlamalar istemesi, saatler süren bir krize neden oldu. ABD ile şu noktalarda anlaşılamadı 

</TEXT>
</DOC>
