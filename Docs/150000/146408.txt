<DOC>
<DOCNO> 146408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/sontur04.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara, kırık ve yaraların iyileşmesini önlüyor... 
</HEADLINE>
<TEXT>

     Sigarada bulunan nikotinin, kırık kemiklerin ve yaraların iyileşmesini önlediği bildirildi. 
     Erciyes Üniversitesi Tıp Fakültesi Ortopedi ve Travmatoloji Ana Bilim Dalı Başkanı Prof. Dr. Ali Baktır, Türkiye'de yetişkin erkeklerin yüzde 60-70'inin, kadınların ise yüzde 20-25'inin sigara içtiğini ve dünyada her yıl yaklaşık 4 milyon kişinin sigaraya bağlı hastalıklar nedeniyle yaşamını yitirdiğini söyledi. 
     Sigara tiryakilerinin büyük bir bölümünde kemik erimesi ve buna bağlı şikayetlerin olduğunu kaydeden Baktır, şunları anlattı 
     ''Sigarada bulunan nikotin, damarları daralttığı için kırık olan bölgedeki kan dolaşımını bozuyor. Ayrıca, zaten yeterli oranda alınamayan kalsiyumu da etkisiz hale getiriyor. Bu nedenle kırık kemiklerin iyileşmesi durmakta, ameliyat yaraları kapanmamaktadır. 
     Sigaranın zararlı etkileri bununla da sınırlı kalmıyor. Sigara, damar ve sinir tamiri yaptığımız ameliyatlarda da başarı oranını önemli oranda düşüren bir faktör olarak karşımıza çıkıyor.'' Baktır, ABD'de günde 1 paketten fazla sigara içenlerin kalp, kalça gibi hayati önem taşıyan ameliyatlarının sigarayı bıraktıktan 3 ay sonra yapıldığını da sözlerine ekledi. 
     





</TEXT>
</DOC>
