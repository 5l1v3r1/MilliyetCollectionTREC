<DOC>
<DOCNO> 118155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/guncel/gun09.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Aymaz seçkinlere yeni Özalizm şoku mu 
</HEADLINE>
<TEXT>

AKP’nin zaferinde hedefini iyi belirlemiş olmasının ve yurt çapında etkili bir çalışmayla bu hedefe doğru ilerlemesinin büyük payı var kuşkusuz. Ancak bunun ötesinde... 
     Ayşe Arman 

     AKP’nin seçim zaferine sevinemediğini belirttikten sonra "Bugün yazı mazı yazmak istemiyorum, içimde tarif edemediğim bir sıkıntı var, kendimi bu ülkede azınlık gibi hissediyorum", diyen Ayşe Arman’ın o gün neler hissettiğini sanırım gayet iyi anladım. Anladım, çünkü bu duyguyu ben de defalarca yaşadım. Süleyman Demirel’in Adalet Partisi’nin başında peş peşe seçim zaferleri kazandığı 1960’larda, her seçimden sonra Ayşe Arman gibi gözlerimi tavana dikip, benim oy verdiğim partilerin neden hep azınlıkta kaldığını düşünüp dururdum. Benim "halktan yana" olduğuna inanarak oy verdiğim partiler bir türlü halk çoğunluğunun tercihi haline gelemez, zafer hep "kırat"ın olurdu. Bu düş kırıklığını yaşarken halkın cahil olduğuna ve kendi çıkarını bilmediğine kendimi inandırmak isterdim. 
     Peş peşe yaşanan düş kırıklıkları, sonunda farklı bir noktaya sıçramamı sağladı ve şu soruları sordum kendime Acaba sorun halkta değil de bende ve benim "halktan yana" sandığım siyasi partilerde miydi Halk onları kendine yakın bulmadığı için mi onlara oy vermiyordu Benim gibi, halkın çıkarının ne olduğunu ondan daha iyi bildiğini düşünen ve kendini iktidar olma hakkına sahip sayan siyasetçiler ve partiler, halktan güç alarak iktidar olmayı yeterince önemsemedikleri için mi seçim zaferleri kazanamıyorlardı Seçim zaferlerini, iktidarı ancak halkın desteğini sağlayarak ele geçirebileceklerini bilenler mi kazanıyordu Halkı kazanmak için soluklu ve sabırlı bir çabaya gerek olduğunu en iyi onlar mı anlıyordu 
     
Halkı kazanmanın sırları      Şimdi AKP’nin seçim zaferi sonrasında bu tür soruları soranlar ve AKP olgusunu anlamaya çalışanlar olduğu gibi h l bu soruları sormamakta direnen ve AKP’nin zaferini "halkın cehaletine" ya da "Amerika’nın oyununa" bağlamak isteyenler de var. AKP’nin dinci bir parti olduğu anlaşılırsa ya da AKP ile bürokrasi ve asker arasında bir gerilim doğarsa zil takıp oynayacak bu kesim. Bu takıntıyı aşıp AKP’nin bu başarıyı nasıl inşa ettiğine bir baksalar farklı bir noktaya gelecekler belki ama bunu yapmayıp "laiklik tehlikede" nakaratını tekrarlamakla yetiniyorlar. 
     AKP’nin önde gelen isimlerinden Ali Coşkun yıllardan beri tanıdığım bir sanayici, bir yönetici. AKP’nin kurulduğu günden beri nasıl çalıştıklarını, 15 aydır Türkiye’yi nasıl karış karış taradıklarını anlattı bana. Kendisi altmışa yakın ilde konferanslar vermiş, AKP’nin amacını ve misyonunu anlatmış bu on beş ay içinde. Böyle bir çalışmayı kaç parti yaptı acaba 
     Çarpıcı bir örneği de Genç İşadamları ve Yöneticileri Derneği GİYAD üyesi daha sonra başkanı olarak tanıdığım Melih Mekik anlattı. Siyasete atılan ve Yurt Partisi’nin Tekirdağ 1. sıra odayı olarak seçime katılan Melih Mekik, "yoğun bir çalışma yaptım, üç haftada 20 bin kişinin elini sıktım ve Tekirdağ’ın yerlisi olmadığım halde 22 bin oy aldık" diyor. Ülke genelinde oyların yüzde 0.9’unu alabilen Yurt Partisi’nin Tekirdağ’daki oy oranı 7’yi bulmuş. 
     
AKP neyin devamı      AKP’nin zaferinde hedefini iyi belirlemiş olmasının ve yurt çapında etkili bir çalışmayla bu hedefe doğru ilerlemesinin büyük payı var kuşkusuz. Ancak bunun ötesinde, AKP’nin nasıl bir parti olduğunu da iyi anlamak gerekiyor. AKP’nin kadrolarını daha yakından tanıyanlar "Milli Görüş" kökenlilerin ağırlık taşıdığını söylüyorlar. Buna bakarak AKP’nin kapatılan Refah Partisi ile Fazilet Partisi’nin bir uzantısı olduğunu söyleyebilir miyiz Tayyip Erdoğan da Necmettin Erbakan’ın yerini alan bir lider mi 
     AKP’nin seçim öncesinde ortaya koyduğu hedefler, örgütlenme biçimi ve seçim sonrasında sergilemeye başladığı davranış biçimi bu partinin aslında Erbakan çizgisinin değil, Özal çizgisinin bir devamı olduğunu düşündürüyor. Benim görebildiğim kadarıyla AKP 

</TEXT>
</DOC>
