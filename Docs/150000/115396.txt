<DOC>
<DOCNO> 115396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/spor/spo04.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON'A ZİYAFET 1-2 
</HEADLINE>
<TEXT>

Bordo-Mavili ekip, İstanbulspor’u 6 yıl sonra deplasmanda devirdi, alkış aldı, üst üste üçüncü galibiyetine uzandı. Fatih ve Erdinç’in gollerinde Boğa çaresiz kaldı, Aurelio penaltı kaçırdı 
     TRABZONSPOR, İstanbulspor deplasmanında 6 maç sonra güldü, çıkışını sürdürdü. İlk 15 dakikadaki rakip baskıyı atlatan Karadeniz ekibi, daha sonra fırtına gibi esti, Fatih ve siftah yapan Erdinç’le gollerini sıraladı. Mehmet Kahraman’ın hatasını iyi değerlendiren Fazlı, İstanbul’u umutlandırdı. 55’te Mehmet Yılmaz’ın düşürülmesiyle kazanılan penaltıyı Aurelio dışarı attı. Bu dakikadan sonra duran Trabzon karşısında İstanbulspor etkili olamadı. Alişen’in bir şutu direkten döndü. 
     
     Maçın karnesi 
     HAKEMLER Mustafa Çulcu, Refik Aka, Mustafa Emre Eyisoy 
     İSTANBULSPOR Haluk 4 - Pinto 5 , Niyazi 4 , Saffet 4 - Petkov 4 , Mehmet Yozgatlı 5 Musa Dk.58 5 , Güven 6 , Zeki Dk.58 4 , Selçuk 6 , Saidou 6 - Cenk 4 , Fazlı 6 Faruk Dk.74 5 
     YEDEKLER Behram, Yalçın, Kona, Caner 
     TRABZONSPOR Petkovic 6 - Mehmet Kahraman 4 Mustafa Dk.62 5 , Erdinç 5 , Erman 6 - Serkan Kılıç 4 , Hasan 7 Gökdeniz Dk.77 6 , Hüseyin 8, Alişen 7 Erman Özgür Dk.67 6 , Aurelio 7 - Fatih 7 , Mehmet Yılmaz 7 
     YEDEKLER Metin, Somers, Macit, Selahattin 
     GOLLER Fatih Dk.16 , Erdinç Dk.37 , Fazlı Dk.44 
     SARI KARTLAR Niyazi, Mehmet Yozgatlı, Musa İstanbulspor , Erdinç, Hüseyin Trabzon 
     
     Daha yolun başındayız’ 
     KARADENİZ ekibinin teknik patronu Samet Aybaba, hak ettikleri bir galibiyet aldıklarını, oyuncularının performansından memnun olduğunu söyledi. Genç hoca, "Biraz daha şanslı olsaydık, farkı daha da açabilirdik. İşin başındayız. Daha iyi yerlere geleceğiz" diye konuştu. Gece hayatı nedeniyle Oumar’ı kadroya almadığı öğrenilen Aybaba, iki maç aradan sonra kaptan Gökdeniz’e takımda yer açtı. 
     AYBABA, "Aurelio, penaltıda Nouma’ya mı özendi" sorusuna, "O daha güzel kullanmıştı" cevabını verdi. İstanbulspor’un hocası Aykut Kocaman, "En iyi oyunumuzu oynadık, ama sonuç alamadık" dedi. Şenol Güneş, Menajer Can Çobanoğlu, Ümit Milli Takım Antrenörü Raşit Çetiner ve Malatya’nın hocası Ziya Doğan da maçı izledi. Çetiner’in formu giderek yükselen Alişen’i yakın takibe aldığı bildirildi. 
     



 SPOR 





























</TEXT>
</DOC>
