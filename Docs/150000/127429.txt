<DOC>
<DOCNO> 127429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/son/sondun01.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evi taklit bomba ile vurulan kadına 12 bin dolar tazminat... 
</HEADLINE>
<TEXT>

     ABD Hava Kuvvetleri, evi taklit bomba ile vurulan kadına 12 bin dolar ödemeyi kabul etti. 
     Gloria Aker'in ABD'nin Teksas eyaletindeki evi Temmuz ayında bir tatbikat sırasında F-117A Nighthawk hayalet uçağından atılan bomba ile kazara vuruldu. 
     Patlayıcı içermeyen taklit bomba evin çatısını delip, banyodan geçerek duvarı vurduktan sonra toprakta 1.8 metre derine gömüldü. Bombanın yerini bulma çalışmaları ise evi baştan aşağı duman altında bıraktı. 
     Bombanın eve düştüğü sırada Aker ve 2 çocuğu evde bulunuyordu. Yaralanmayan ancak olaydan etkilenen aile, ev onarılırken Aker'in anne ve babasının evinde kaldı. Kızı ve oğlunun kabuslar gördüğünü belirten Aker, ''Eve gitme konusunda pek heyecanlı değiller'' dedi. 
     Avukat Mike Milligan, müvekkilinin 12 bin doları kabul ettiğini kaydetti. Hava Kuvvetleri'nden bir sözcü ise davada anlaşma sağlandığını belirtti. 
     





</TEXT>
</DOC>
