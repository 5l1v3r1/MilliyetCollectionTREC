<DOC>
<DOCNO> 105943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur04.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur yağmazsa, İstanbulluların köprü çilesi bu gece bitiyor... 
</HEADLINE>
<TEXT>

     Bugün yine yağmur yağmazsa, İstanbulluların Haziran ayı sonundan beri çektiği köprü çilesi bu gece sona erecek. Köprüdeki onarım çalışmaları bu gece tamamlanıp yarın sabah tüm şeritler trafiğe açılacak. 
     Fatih Sultan Mehmet Köprüsü asfalt yenileme çalışmaları bu yaz İstanbullulara zor saatler yaşattı. Özellikle sabah ve akşam saatlerinde köprüden geçmek çileye dönüştü. Hatta köprüdeki yoğunluktan kaçan araç sürücülerinin Boğaziçi Köprüsü'ne yönelmeleri iki köprüde de trafiğin tıkanmasına yolaçtı. 
     Onarımın son günlerinde şiddetli sağanak yağış nedeniyle işçiler çalışmalara ara vermek zorunda kaldılar. 
     Çalışmaların bu gece tamamlanması hedefleniyor. Eğer yağmur yağmazsa yarından itibaren Fatih Sultan Mehmet Köprüsü yarın sabahtan itibaren tüm şeritleri ile trafiğe açılacak. 
     





</TEXT>
</DOC>
