<DOC>
<DOCNO> 115774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sondun15.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatemi Bin Ladin'i ABD güçlendirdi 
</HEADLINE>
<TEXT>

     İran Cumhurbaşkanı Muhammed Hatemi, ABD'nin izlediği yanlış politikaların, Usame Bin Ladin'i İslam dünyasında güçlü bir konuma getirdiğini söyledi. 
     Hatemi, İspanya Başbakanı Jose Maria Aznar ile düzenlediği basın toplantısında, "ABD'nin izlediği yanlış politikalar, Usame Bin Ladin'in İslam dünyasındaki desteğini artırmış ve Bin Ladin bu dünyada güçlü bir konuma gelmiştir. Amerikalı politikacılar ellerinde bulunan gücü kötüye kullanmamalıdır" dedi. 
     Bin Ladin'in terör ürettiğini, ABD'nin de bu terörle savaşma bahanesiyle dünyada en kötü şiddet türüne yol açtığını savunan Hatemi, Filistin sorunuyla ilgili olarak da, "Ortadoğu'da adil ve kalıcı bir barışın sağlanabilmesi için tek çözüm Filistin halkının haklarına saygı gösterilmesidir" diye konuştu. 
     





</TEXT>
</DOC>
