<DOC>
<DOCNO> 120547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/siyaset/siy01.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’dan, Türkçe-İngilizce karışık mesaj 
</HEADLINE>
<TEXT>

Ankara’daki büyükelçilere iftar veren AKP lideri, "Charles Dickens" ve Mevlana’dan örnekler verdi. Sohbette, "Next year inşallah" dedi 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, ABD, Rusya, Avrupa ve İslam ülkeleri büyükelçilerine verdiği iftar yemeğinde, hem Charles Dickens’ın "İki Şehrin Hik yesi" adlı romanından hem de Mevlana’nın sözlerinden örnekler vererek medeniyetler çatışmasının yaşanmaması için elbirliği ile çalışmaya çağırdı. Erdoğan, elçilerle masalarında yaptığı sohbetlerde ise Türkçe ve İngilizce’yi "next year inşallah", "İnşallah I am going to Hersek" diye beraber kullandı. İftarda meyve suyu, ayran ve kola verilirken içki yoktu. 
     Sheraton Oteli’nde verdiği iftar yemeğine ezan okunduktan sonra gelen Erdoğan, yaptığı konuşmada, medeniyetlerarası kaynaşmanın, bütünleşmenin sağlanmasını isteyerek, "teröre zemin hazırlanmamalı" dedi. 
     ABD elçisi Robert Pearson’ın "Daha önce medeniyetler çatışmasına inanıyor muydunuz " sorusu üzerine Erdoğan, "Ne yazık ki hayat bunun örneklerini verdi. 21. yüzyıla girerken bunu yaşıyoruz. 11 Eylül’den sonra korkusunu yaşadık. Bunu beraberce halletmeliyiz" diye konuştu. 
     Dickens’ın "İki Şehrin Hik yesi" adlı romanında, "Zamanların en iyisiydi, zamanların en kötüsüydü. Umut baharı, umutsuzluk ışığıydı" sözünün günümüz dünyasını özetlediğini belirten Erdoğan, "Hem umut zamanındayız hem de umutsuzlukla kuşatılmış durumdayız" derken, Mevlana’nın "Dün dünle gitti cancağızım. Bugün yeni şeyler söylemek lazım" sözünü de anımsattı. 
     



 SİYASET 













</TEXT>
</DOC>
