<DOC>
<DOCNO> 114171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/yasam/yas02.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski yüzümü İSTİYORUM ’ 
</HEADLINE>
<TEXT>

Eşinin 64 yerinden bıçakladığı Ayşegül Porsuk, eski güzelliğini’ hatırladıkça gözyaşına boğuluyor 
     TUNCAY DAĞLI 

     Adana’da nik hsız eşi Aydın Kara’nın sokak ortasında yüzlerce kişi seyrederken 64 yerinden bıçakladığı Ayşegül Porsuk, sonunda bir yürüteç’ aracılığıyla da olsa ayağa kalkıp, servis koridorunda yürüme egzersizi yaptı. 
     Hemşire gözetiminde 20 metre yürüyüp yatağına dönen Porsuk, yürüyememe ve yeniden ameliyat olma korkusunun artık geçtiğini söyledi. Ama Porsuk’un başka korkuları sürüyor. Kaydedilen görüntülerine bakarak yüzündeki yara izlerini dikkatle inceleyen Porsuk’un gözleri sürekli doluyor. Ve talihsiz kadın, tarifsiz acısını şöyle özetliyor "Ben güzel bir kadındım. Yüzüme salatalık maskesi yapar, buz kürü uygulardım. Ama şimdi bu halimle dışarıya çıkıp, dolaşamam. Ben eski yüzümü istiyorum..." 
     
     Depresyon tehlikesi var 
     Ayşegül Porsuk’a psikoterapi uygulayan psikiyatri uzmanı Dr. Nihal Öztürk de, genç kadın için, "O kadar ilgi gördü ki, taburcu edileceğini öğrenince Ne olacağım ’ diye düşünmeye başladı" diyor. Öztürk, karın bölgesindeki yaralar nedeniyle kadınların kullandığı birçok giysiyi de giyemeyeceğini söyleyen Porsuk’un depresyona girme belirtileri verdiğini kaydederek, genç kadına ilaç tedavisi vereceklerini de söylüyor. 
     
     Geleceğinden endişeli 
     Taburcu olduktan sonra kadın sığınma evine gitmekte tereddüt eden Porsuk ise, kimsenin bulamayacağı bir yere gidebileceğini söylüyor. 
     Porsuk, yardım sözlerinin tutulmasını da istiyor ve "Yaşamını garantiye alacak parayı kazanmak için uygun bir reklam filminde oynarım" diyor. 
     
     



 YAŞAM 


















</TEXT>
</DOC>
