<DOC>
<DOCNO> 114592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/spor/spo10.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap isyanı 
</HEADLINE>
<TEXT>

Arap atı yetiştiricileri ve sahipleri dün Veliefendi hipodromu kır kahvesinde bir araya gelerek yapılması gerekenleri ve sergileyecekleri ortak tavırı tartıştılar. 
     ÖMER MOROVAOĞLU 

     2003 yılı yarış programında Adana, İzmir ve Urfa’da Arap atlarına ait A, B, C Grupları’nın birleştirilmesi, üç yaşlı tayların koşularının da kaldırılmasına Arap atı yetiştiricileri ile sahipleri büyük tepki gösterdi. Veliefendi Hipodromu’nda dün biraraya gelen Arap atçıları yeni uygulamanın büyük bir haksızlık olduğunu dile getirdiler "Arap atçılığını bitirmek istiyorlar. Üç gün önce 200 milyara tay satıyorlar. Sonra tay yarışlarını kaldırıyorlar" diye isyan ettiler. 
     ARAP Atı Yetiştiricileri ve Sahipleri Derneği Başkanı Ergin Tunçok ise kararda geri adım atılmazsa önümüzdeki günlerde toplu halde tavır alacaklarını söyledi. Tunçok, "Tabiki bu durumdan tüm camia zarar görecektir. Umarım bu kararı alanlar en kısa zamanda yanlışlarından dönerler" dedi. Bazı at sahipleri ise, "Yalnız bizler değil, bu işten ekmek yiyen insanlar da zarar görecek" diye konuştular. 
     



 SPOR 



























</TEXT>
</DOC>
