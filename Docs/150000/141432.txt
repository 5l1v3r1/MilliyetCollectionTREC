<DOC>
<DOCNO> 141432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/yasam/ayas.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Annenin zaferi 
</HEADLINE>
<TEXT>

Doktorların "Bizim yapacağımız bir şey yok. Allah’tan ümit kesilmez" dediği bitkisel hayattaki oğlunu, yıllarca uğraşıp hayata döndürdü... 
     DURMUŞ SEVİNDİK Zonguldak DHA 

     Lorenzo’nun Yağı filmine konu olan gerçek bir hayat hik yesinin benzeri Zonguldak’ın Kozlu beldesinde yaşandı. Selma Nazman, doktorların, "Bizim tıbben yapacağımız başka bir şey yok. Allah’tan ümit kesilmez" diyerek eve gönderdiği bitkisel hayattaki oğlu Mahmut Can Nazman’ı kitap okuyarak, müzik dinleterek ve fizik tedavisi uygulayarak yaşama döndürdü. Mahmut Can, artık yürüyor, konuşuyor ve kendi işini kendisi yapıyor. 
     
     MENENJİT OLDU 
     Anne Nazman 41 , 6 yaşında menenjit olduktan sonra bitkisel hayata giren oğlu Mahmut Can’ın 11 her gün kitap okuyarak, müzik dinleterek ve günde 4.5 saat süren fizik tedavisi uygulayarak, yürümesini sağladı. 1992’de Kozlu maden ocağında meydana gelen grizu patlamasında eşi Ahmet Nazman’ı kaybettiğini ve 12 yıldır iki çocuğuyla yaşam mücadelesi verdiğini belirten Nazman, yaşadığı olayı şöyle anlattı 
     
     3 YAŞINDA OKUDU 
     "En küçük oğlum Mahmut Can, çok zekiydi. 3 yaşında okuma yazmayı öğrendi. 6 yaşında ilkokula başladı. İkinci dönem 2. sınıfa atladı. 1998’de ensesinden rahatsızlandı ve hastaneye kaldırdık. Menenjit teşhisi kondu. 10 gün hastanede yattı. Havale geçiren oğlum, bitkisel yaşama girdi. Ankara Eğitim Hastanesi’ne sevk edildi. 5 ay makinelere bağlı bitkisel hayatta kaldı. 4 gün içerisinde 3 beyin ameliyatı geçirdi. Her ameliyatın sonu başarısız oldu. Beyin ameliyatı sonucu beyinde ve akciğerde ödem oluştu. Kulakları duymadı, görme özelliğini kaybetti. 5 ayın sonunda doktorlar, Allah’tan ümit kesilmez. Bizim tıbben yapacağımız bir şey yok. Çocuğunuzu alın gidin’ diyerek, bizi gönderdi. 
     
     UMUDUM VARDI 
     Anne olarak umudumu yitirmedim. Sağlık kitaplarını okudum. Ölü hücreleri canlandıramayacağıma göre, baygın hücreleri nasıl canlandırabilirim diye araştırma yaptım. Günde 50 defa masal kitabı okudum. Kulağına basınçlı müzik verdim. Çeşitli müzikler dinlettim. Televizyonda sevdiği çizgi filmleri kasede aldım, videoda izlettim. 5 sene sonra gözleriyle beni takip ettiğini gördüm. Daha sonra ayak başparmağını oynatmaya başladı. Tarkan’ın oynama şıkıdımını dinlerken ilk kez mırıldanmaya başladı. Hemen doktora götürdüm. Doktorlar bana, Selma Hanım siz bir mucizeyi başardınız. Artık, beyinde hücreler uyanmaya başladı. Siz bizi aştınız. O kadar çok çabalamışsınız’ dedi. Film gibi programında Gülpembe şarkısını dinlerken ağlamaya başladı. Televizyonu kapattım, ağlamasını kesti. Açtım, yine ağlamaya başladı." 
     
     BİLGİSAYAR LAZIM 
     Nazman, oğlunun 1.5 yıl önce tepki vermeye başladığını belirterek şöyle devam etti "Ellerine, bacaklarına hareketler yaparak fizik tedavi uyguluyorum. Harfleri yazmaya başladı. Konuşmaya başladı. Eski haline dönemese de bir şeyler yapmaya çalıştım. Hiç yürümeyen oğlum, yürümeye başladı. Oğlumun zek sını geliştirmek için bilgisayara ihtiyacımız var. Geçim sıkıntısı çekiyorum. Bir bilgisayara ihtiyacımız var. Hayırsever vatandaşlardan yardım bekliyoruz." 
     
Yaşanmış bir olay Lorenzo’nun Yağı...      Başrollerini Nick Nolte, Susan Sarandon ile Peter Ustinov’un paşlaştığı ve yaşanmış bir olaydan alınan "Lorenzo’nun Yağı" filminin konusu şöyle Sadece küçük erkek çocuklarda görülen ALD adlı hastalık, hastayı iki yıl içinde ölüme sürüklemektedir. Bu teşhise inanmayan Augusto ve Michaela Odone çifti, hiçbir tıbbi eğitimleri olmamasına rağmen, hastalıkla ilgili bütün bilgileri toplayarak doktorları bu konuda çalışmaya zorlar. Odone çiftinin olağanüstü mücadelesi sayesinde uzmanlar Lorenzo’nun Yağı adını verdikleri ilacı bulur. 
     



 YAŞAM 




















</TEXT>
</DOC>
