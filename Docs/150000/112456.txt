<DOC>
<DOCNO> 112456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sonspo10.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Denizlispor maçı hazırlıkları... 
</HEADLINE>
<TEXT>

     Beşiktaş, ligin 9. haftasında Denizlispor ile yapacağı maçın hazırlıklarını, gerçekleştirdiği antrenmanla sürdürdü. 
     Ümraniye'deki BJK Nevzat Demir Tesisleri'nde yapılan antrenmanda, teknik direktör Mircea Lucescu, basın mensuplarına son 15 dakikada görüntü alma izni verdi. 
     Siyah-beyazlıların bugünkü antrenmanına, milli futbolcular ve Fransa'da bulunan giden Nouma katılmadı. 
     Öte yandan Beşiktaş'ta, Denizlispor maçına dek, sakat olmayan futbolcuların bir gün çift bir gün tek antrenman yapacağı, sakatlığı bulunan oyuncuların ise bu karşılaşmaya dek her gün çift idman gerçekleştireceği öğrenildi. 
     
     SAKAT FUTBOLCULARIN DURUMU 
     Beşiktaş'ta sakatlığı bulunan futbolcuların tedavisi de sürüyor. 
     Kulüp doktoru Ayhan Optur, sakat futbolcuları Denizlispor maçına yetiştirmeye çalıştıklarını belirterek, ''Dünkü maçta İbrahim dizine darbe almıştı, ciddi bir sıkıntısı yok. Bugün de antrenmana çıktı. Tümer'in sakatlığı sürüyor ve daha takımla çalışmalara başlamadı. Bu oyuncumuzu Denizlispor maçına yetiştirmeye çalışıyoruz. Ahmet Dursun'un ise ciddi sakatlığı yok ve Denizlispor maçında büyük bir ihtimalle oynar. Sergen, Bayram, Serdar, Eser ve Tolga'nın ise hafif sakatlıkları bulunuyor. Bu oyuncuların tedavileri sürüyor'' diye konuştu. 
     Optur, Sergen, Tolga ve Eser'in ise 14 Ekim Pazar gününden itibaren de takımla birlikte çalışabileceğini dile getirdi. 
     Optur, sakatlığı bulunan Tümer, Bayram, Sergen, Serdar, Eser ve Tolga'nın bu akşam tesislerde tedavi olup, çalışmalarını sürdüreceğini sözlerine ekledi. 
     





</TEXT>
</DOC>
