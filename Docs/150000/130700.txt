<DOC>
<DOCNO> 130700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/akyol.html </URL>
<DATE> 2003/01/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Dış politikada dengeler 
</HEADLINE>
<TEXT>

     Başbakan Gül’ün çevresinden araştırdım. Kürşat Tüzmen, "Taha Yasin birden elimi tuttu, kaçamadım" demiş doğrudur... 
     Komitacı’ Yasin, elbette dünyaya bu görüntüyü vermek için yaptı bu Şark kurnazlığını 
     Önce, ne lüzum vardı böyle bir geziye 
     - Irak’ta bütün ihaleler devlet kararıyla veriliyor ve hemen her ülke periyodik olarak böyle ziyaretler yapıyor. Tüzmen’in bu gezisi aylar önce planlanmıştı ve 600 milyon dolarlık bir iş bağlantısı yapıldı. 
     Bu iyi... Gül’ün danışmanı geçen cuma günkü Financial Times’ın haberini de hatırlattı Amerikan gazetesi, Tüzmen’in Irak’ı savaştan sakınmaya ve BM kararlarına uymaya ikna etmeye çalışacağını yazıyor, geziye olumlu bakıyordu. Bu da iyi... 
     
     AMA görüntü, Türkiye’nin Irak’a gereğinden fazla yaklaştığı, "el ele" olduğu şeklindedir. 
     Gezi bu kadar gösterişli yapılmayabilirdi, ABD ile stratejik işbirliğimiz, NATO üyeliğimiz bir yerde dile getirilebilir, Bağdat’ın mutlaka BM kararlarına uyması gerektiği yüksek sesle söylenebilirdi. 
     Gül’ün Saddam’a gönderdiği mesajda bu kuvvetli bir şekilde ifade edilmektedir ama henüz açıklanmamıştır. 
     Dış ticaret başarısını bildiğimiz Bakan Tüzmen’in bütün dikkatini Irak pazarına yoğunlaştırmasını ve 600 milyon doların önemini elbette anlıyorum. 
     Ama görüntünün bir türlü dengelenmesi gerektiği de ortada... 
     Ortadoğu bizim için çok önemli, hayati çıkarlarımız var doğru... Ama ABD ve Batı ile olan ortak çıkarlarımız iktisaden de, siyaseten de daha önemli... 
     Dengeli bir politika izlemek ama dengeler arasında sıkışıp kalmamak gerekiyor. 
     
     HÜKÜMET ibreyi biraz Ortadoğu’ya mı kaydırıyor 
     Gül’ün danışmanları "hayır, dengeli gidiyoruz" diyorlar, cumartesi günü Washington Post’ta Colin Powel’ın Türkiye’nin tavrını olumlu değerlendiren açıklamasını örnek gösteriyorlar. 
     Gül’ün Ortadoğu gezisinden önce ABD Büyükelçisi Pearson ile görüştüğünü, gezinin hem o ülkelerde hem ABD’de olumlu karşılandığını söylüyorlar. 
     Bir yetkilinin sözleri 
     "Konu ABD’de bile tartışılırken, İngiltere dışında Avrupa ülkeleri henüz bir karar almamışken, Türkiye ABD’ye ilave kolaylıklar sağlamaya başladı Bunu kimse, bu arada Washington görmezlikten gelmesin 
     Bu sözler biraz da "gecikirseniz ABD’de muhatap bulamazsınız" anlamında sözler sarf ettiği bildirilen Parris’e cevap... 
     Tabii ABD daha fazlası için Ankara’ya baskı yapıyor. 
     Böyle karmaşık ve çok yönlü bir ortamda Gül’ün bölge ülkelerine yaptığı ziyaret ve açıklamalarındaki dengeli vurgular gerçekten olumlu... 
     Ama savaş çıkacaksa, Türkiye’nin bölgedeki çıkarları savaştan sonraki bölge düzenine bağlı olacaktır. Türkiye bölgede yeni düzenin kurulmasında rol sahibi olabilmek için, kendisi savaşa girmeden, ABD tarafı ile işbirliğini biraz daha hızlandırması gerekiyor. 
     
     







Dış politikada dengeler 


YÖK deyince... 


"Onurlu çözüm" 


Bir işgüzar Kürşat Tüzmen... 


Bağdat-IMF hattı 


Biz o telefonun açıldığı günleri de biliriz Mr. Parris 


YÖK de, hükümet de bildiğini okuyor 


Derviş ve AKP farkı 


İki gezinin ardından... 


Tarihi eserleri kaçırtsak da mı saklasak 


Arap liginde diplomasi 


Zehir zemberek 


TÜSİAD’dan kara hükümetten pembe tablo 


Karayolları Çörtük’ü devre dışı bıraktı 


</TEXT>
</DOC>
