<DOC>
<DOCNO> 130908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/spo03.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
KOŞA KOŞA GELİYOR 
</HEADLINE>
<TEXT>

Standart Liege’den kurtulduğu için çok mutlu olan Lukunku, "Galatasaray gibi bir takımda, Fatih Terim gibi bir teknik adamla çalışacağım" dedi 
     MUSTAFA ÖZBAY 

     MİLLİYET’e konuştu 
     GALATASARAY’A bugün katılacak Ali Lukunku’dan MİLLİYET aracılığıyla mesaj var. Standart Liege’den ayrıldığı için çok mutlu olduğunu vurgulayan Kongolu futbolcu, Cim - Bom’u prestiji nedeniyle kabul ettiğini belirterek, "Belçika’da büyük problemlerim vardı. Şimdi Galatasaray gibi bir takımda, Fatih Terim gibi mükemmel bir teknik adamla çalışacağım. Çok sevinçliyim" ifadesini kullandı. 
     
     Türkiye’yi sordu 
     SARI - Kırmızılılar’ın Hasan Şaş, Arif ve Ümit Davala gibi Avrupa’da isim yapmış futbolculara sahip bir takım olduğunu söyleyen golcü, "Transfer çok çabuk oldu. Galatasaray’da başarılı olmak için elimden gelen bütün gayreti göstereceğim" diye konuştu. Takım arkadaşı Önder Turacı ve yine Belçika 1. Lig takımlarından Genk’te oynayan Muhammet ile vedalaşan Lukunku, Türkiye hakkında bilgi aldı. 
     
     Nouma’ya sinirlendi 
     FRANSA’DA oynaması nedeniyle kendisine Ali Lukunku’yu soran basın mensuplarına "Onu tanımıyorum" diye cevap veren Nouma’ya sinirlenen Galatasaray’ın yeni transferi, kendini savundu. "Başarılı olmasam, yıllardır Belçika 1. Ligi’nde forma giyemezdim" ifadesini kullanan çiçeği burnunda Cim - Bomlu, "Ayrıca, ben de Nouma diye birini tanımıyorum" diyerek Fransız futbolcuya karşılık verdi. 
     
ASLAN HAVA ATTI 4-0Sarı-Kırmızılı takım, Hollanda İkinci Ligi takımlarından Vollendam’a gol yağdırdı. Futboluyla göz dolduran Cim-Bom kendini fazla sıkmadı, Arif 2 , Berkant ve Ayhan ile galibiyeti yakaladı 
     GALATASARAY, İspanya kampındaki son hazırlık maçında Hollanda’nın 2. Lig temsilcisi Vallendam karşısında farklı bir galibiyet elde etti. Sarı - Kırmızılı takım doksan dakika boyunca oyunun kontrolünü sürekli elinde tuttu, sayısız pozisyon buldu. Cim - Bom’un golleri Arif 2 , Berkant ve Ayhan’dan geldi. 78. dakikada rakibine kasti tekme atan Emre Aşık kırmızı kartla oyun dışı kaldı. 
     
     Maçın karnesi CÜNEYT KARAKAYA 
     HAKEMLER Ruiz Orbana, Agifra Manzano, Moya Fernandez İspanya 
     GALATASARAY Mehmet 6 - Batista 7 , Emre 5 , Bülent 6 Mehmet Polat Dk. 46 6 , Ergün 7 - Pinto 7 , Cihan 6 , Ayhan 7 - Baliç 5 Sedat Dk. 73 4 - Arif 7 Berkant Dk. 58 6 , Hasan Şaş Dk. 31 İlker 5 
     VOLLENDAM Hoogland 4 - Holwyn 4 Bufreden Dk. 46 4 , Fungewing 4 Leegland Dk. 67 4 , Luirink 4 , Heuflang 5 - Solden 5 , Esayas 5 , Bridni 4 Hunsmann Dk. 57 4 - Henar 4 Smith Dk. 80 , Buys 4 , Osame 5 Faryah Dk. 46 4 
     GOLLER Arif Dk. 38 penaltı ve Dk. 39 , Berkant Dk. 75 , Ayhan Dk. 79 
     KIRMIZI KART Emre Aşık Dk. 78 
     
Volkan’da olumlu adım      VOLKAN’IN transferi için daha önce pazarlık yapan ancak anlaşamayan Galatasaray ile Kocaelispor, tekrar görüşmelere başladı. Kocaelispor Futbol Şubesi Sorumlusu Tuncer Baydar’la telefonla görüşen Burak Elmas, Volkan için bir futbolcu artı para önerisi getirdi. Baydar da "Takas için teklif edeceğiniz oyuncuların listesini bize verin. Bonservis ücretini nakit ödemeniz şart değil, çek de kabul ederiz" dedi. Tarafların önümüzdeki günlerde tekrar görüşmek için randevulaştığı belirtildi. Cim-Bom’un Roda’da forma giyen Suat’ın da işini bitirmek üzere olduğu öğrenildi. 
     
Felipe’ye dönüş yok      ASLAN’DA sorun haline gelen Brezilyalı Felipe’ye, Florya’nın kapıları kapandı. Ülkesine giderken geri dönmek istemediğini söyleyen Sambacı için Fatih Terim de resti çekti. Sarı - Kırmızılı takımın teknik patronu, "Felipe’nin tekrar dönmesi gibi bir durumu söz konusu değil" diye konuştu. 
     



 SPOR 



























</TEXT>
</DOC>
