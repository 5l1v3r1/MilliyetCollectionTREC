<DOC>
<DOCNO> 104197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun20.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da şiddetli yağış... 
</HEADLINE>
<TEXT>

     Belçika'nın Valonya kesiminde, devam eden fırtına ve şiddetli yağış nedeniyle, felaket planı uygulaması başladı ve Silahlı Kuvvetler personeli alarma geçirildi. 
     Bölgede çok sayıda evi su bastı. Su altında kalan bazı yollar trafiğe kapandı. Çiftliklerde binlerce büyükbaş hayvan, geniş ölçüde çamura gömülü olarak kurtarılmayı bekliyor. 
     Savunma Bakanı Andre Flahaut, Silahlı Kuvvetler personelini harekete geçirdiğini, ordunun tüm cihaz ve yeteneklerinin, yağmur ve fırtınadan zarar gören belediyelere yardım için hizmete sokulduğunu açıkladı. 
     Flahaut, Silahlı Kuvvetler bünyesinde bir kriz masası oluşturulduğunu, askerlerin sivil savunma ekipleriyle birlikte çalıştıklarını belirtti. 
     Andre Flahaut, İçişleri Bakanı Antoine Duquesne'den, bütçedeki felaket fonlarının değerlendirilmesini istediğini bildirdi. 
     





</TEXT>
</DOC>
