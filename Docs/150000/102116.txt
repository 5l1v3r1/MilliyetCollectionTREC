<DOC>
<DOCNO> 102116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur22.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı "DSP bombalar patlatacak, bekleyin" 
</HEADLINE>
<TEXT>

     Milli Eğitim Bakanı Necdet Tekin, ''DSP bazı bombalar patlatacak, bekleyin'' dedi. 
     Tekin, Başkent Öğretmenevi'nde, Bakanlığının bazı çalışmaları konusunda bilgi vermek amacıyla toplantı düzenledi. 
     Tekin, toplantıda gazetecilerin gündeme ilişkin sorularını yanıtladı. ''DSP'nin barajı aşıp aşamayacağı'' yönündeki soru üzerine Tekin, ''Barajı yüzde 99 aşarız. Hiç kimsenin şüphesi olmasın'' dedi. Tekin, ''DSP bazı bombalar patlatacak, bekleyin. Bu bombalar DSP'nin vereceği mesajlarda olacak'' diye konuştu. 
     Necdet Tekin, ittifak arayışları konusunda da, ''Bunları hiç ciddiye almıyoruz. DSP kimseyle ittifak yapmayacak. Hem başkasıyla ittifak yapmaya, hem de kendisinin ittifaka girmeye ihtiyacı yok. Tek başına bu mücadelesini sürdürecek. Hiçbir şekilde hiçbir partiyle ittifak yapmayacak'' dedi. 
     





</TEXT>
</DOC>
