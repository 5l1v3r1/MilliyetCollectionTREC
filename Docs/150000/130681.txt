<DOC>
<DOCNO> 130681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/spo06.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MOTOR SPORLARI 
</HEADLINE>
<TEXT>
BÜROKRASİ FRENİ 
Dünya Ralli Şampiyonası’nın Antalya ayağı için geri sayım devam ederken, hükümetten beklenen destek henüz sağlanamadı, artık umutlar yavaş yavaş tükenmeye başladı 
     Bütçe bekleniyor 
     ANTALYA’da yapılacak Dünya Ralli Şampiyonası’nın üçüncü etabı için sadece bir buçuk ay bulunuyor. Ancak, hükümetten beklenen destek ortada yok. Seçim, hükümet değişikliği, savaş tehdidi derken, gündemin arka sıralarına kayan rallide, kum saati durmadan işliyor. Dünya’nın dev takım pilotları gün sayarken Antalya, yeni hükümetin bir an önce bütçe çıkarmasını bekliyor. 
     
     Yoğun diplomasi 
     DÜNYA ralli takvimine 2003’ün yaz aylarında girmeyi beklerken, yarışın bir anda şubat sonuna konulmasıyla iki ayağı bir pabuca giren Motorsporları Federasyonu TOMSFED , yoğun diplomasiye rağmen henüz hükümetten söz aldığı ve acil önem taşıyan mali desteği göremedi. Seçim sonrası telaşa bir de yeni ihale kanunu eklenince, umutlar yavaş yavaş kırılmaya başladı. 
     
     Çayda boğulacak 
     186 ülkenin beş gün süreyle yayınladığı ve eşsiz bir tanıtım fırsatı olan ralliyi, Meksika, Kanada, ABD ve Japonya gibi sırada bekleyenleri alt ederek takvime sokup "nehri" geçen Türkiye, getirisi yanında devede kulak kalacak kaynağı bulamazsa, "çayda" boğulacak. Mali sorun işlere de yansıdı. Kemer’deki servis alanının asfaltı ve tribün inşaası kaynak bulunmasını bekliyor. n MURAT AĞCA 
     
Devrim’ değil evrim’Toyota, Formula 1’de Panasonic Toyota Racing’in yeniliklerini tanıttı. Ekip, bu yıl her yarıştan puan çıkarmayı hedefliyor 
     LEVENT KÖPRÜLÜ MARSİLYA 

     RALLİ parkurlarından tamamen çekilerek tüm enerjisini Formula 1’e yönelten, geçen sezonu "alışma"yla geçiren Toyota, Panasonic Toyota Racing’in yeniliklerini tanıttı. 2003 sezonunu BAR Honda’nın eski pilotu Olivier Panis ve geçen yılın Amerikan CART şampiyonu Brezilyalı Cristiano da Matta ile kovalayacak Panasonic Toyota, yeni aracı TF103 ile söylendiği gibi "Ferrari avlamayı değil", "her yarıştan puan çıkarmayı" hedefliyor. 
     TAKIM yöneticileri, bu konuda Panis’in tecrübesini konuşturacağına emin görünüyor. Babası da eski bir yarışçı olan 26’lık de Matta’dan beklenense, takıma "heyecan ve enerji" getirmesi. Üçüncü sürücü ise Ricardo Zonta. Tasarımı değiştirilen ve aerodinamiği artırılan yeni TF103, geçen yılın sonlarına doğru kullanılmaya başlanan motorun hafifletilmiş ve ağırlık merkezi aşağı çekilerek güçlendirilmiş versiyonunu kullanacak. 
     
Ölümüne ralli      RALLİ krosun zirvesi Dakar Rallisi, geçtiği çöllerde her yıl arkasında birkaç ölü ve yaralı bırakmasına rağmen, tüm rallicilerin hayallerini süslemeyi sürdürüyor. Bugüne kadar ralli yarışmaları içinde en fazla hayat kaybının yaşandığı, kimi zaman Sahara çölünde hırsızların soygun yaptığı Dakar’da, bu yıl da henüz bitime altı etap var ama kazalar hızla artıyor. 
     TOYOTA’DAN co pilot Bruno Cauvy son kurban. İngiliz bayan motosikletçi Patsy Quik ve eski şampiyon Kenjiro Shinozuka da ölümden dönenler. Ancak daha önce hiç antrenman yapmadıkları parkurlardan binlerce kilometre son sürat geçen ralli krosçuların vazgeçmeye hiç niyetleri olmadığı, hastaneden dün çıkan Shinozuka’nın sözlerinden belli oluyor "Fikrim değişmedi. Yine yarışıp, şampiyon olacağım"... 
     
Verstappen dönüyor      FORMULA 1 dünyasının deneyimli isimlerinden Jos Verstappen bir yıl aradan sonra pistlere geri dönüyor. Yeni sezonda Minardi ile anlaşan Verstappen, İngiliz pilot Justin Wilson ile birlikte Minardi’nin iki sürücüsünden biri olacak. 
     
Motorrad ABD’de      BU yıl 5. kez gerçekleştirilecek BMW Motorrad Boxer Cup, 9 Mart’ta Amerika’nın Daytona sahilinde yapılacak. Avrupa dışında yapılan ilk marka yarışı olma özelliğini taşıyacak BMW Boxer Cup, bu organizasyonla motorsiklet yarışlarında sabit ayak oldu. Yarışın resmi elçisi son yarışta olduğu gibi bu yıl da Randy Mamola olacak. 
     
Mutlu Cup’ın ünlüleri      SAFARİ Yarış Okulu tarafından düzenlenen Mutlu Cup bu sezon yeni ve medyatik pilotlarla yapılacak. Kupanın ilk iki yılında şampiyonlukları kaptırmayan Mehmet Besler başta olmak üzere geçen yıl yarışan 15 pilotun 12’si yeni sezonda yer almayacak. Yeni isimler arasında Erdal Acar ve Erdinç Acar gibi magazin dünyasının yakından tanıdığı isimler yer alıyor. 
     
TüRKiYE NELER KAZANACAK      SERHAN ACAR 

     Anatolian Rally’de yapılan başarılı provanın ardından, FIA 1 Ekim’de Türkiye 2003 takvimine girdi. Şimdi bunun ülkemiz için ne anlam taşıdığına bakalım 

</TEXT>
</DOC>
