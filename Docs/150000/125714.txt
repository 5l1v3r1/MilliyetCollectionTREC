<DOC>
<DOCNO> 125714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/sontur29.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karım bana etek giydiriyor hakim bey.. 
</HEADLINE>
<TEXT>

     İzmir'de karısının kendisine etek giydirerek çay servisi yaptırdığını ve dövüldüğünü iddia eden kocanın boşanma davasına devam edildi. 
     İzmir 2. Asliye Hukuk Mahkemesi'ndeki duruşmaya davalı Servet Erdem, eşi Engin Erdem'in annesi Kübra Erdem ve akrabaları katıldı. 
     Tanıkların dinlendiği duruşmada Kübra Erdem, oğlunun Servet Erdoğan ile evlenmesine karşı çıktıkları için evi terkettiğini anlatarak, şunları söyledi 
     ''Oğlum evlendikten üç ay sonra, bir gün sokakta ağlayarak ve beni öldürüyorlar diyerek bağırıyordu. Önce bizi terkedip gittiği için onunla ilgilenmedim. Ama anne yüreğim buna dayanamadı ve onu evime aldım. Her yeri morluk içindeydi. Kendisinin, eşi ve ailesi tarafından dövüldüğünü ve sürekli işkence yapıldığını anlattı. Evde etek giydirip çay servisi yaptırdıklarını da söyledi.'' Diğer tanık Emre Türkyener ise dayak olayının ardından Erdem'in kendi evinde saklanmak amacıyla bir hafta süreyle kaldığını belirterek, Erdem'e yapılan işkencenin izlerini gördüğünü iddia etti. 
     Duruşma, Servet Erdem'in tanıklarının dinlemesi için ertelendi. 
     Engin Erdem, Şubat 2002 tarihinde evlenmelerinin ardından 3 ay sonra eşi Servet Erdem ve ailesi tarafından dövüldüğü, işkence yapıldığı, aç, susuz bırakıldığı ve etek giydirildiği iddiası ile suç duyurusunda bulunarak boşanma davası açtı. 
     İzmir 4. Ağır Ceza Mahkemesi'nde yargılanan Servet Erdem'e müessir fiil işlediği gerekçesiyle verilen 1 ay 20 gün hapis cezası, 400 milyon ağır para cezasına çevrilmişti. 
     Ayrıca eşler, birbirlerine karşılıklı manevi tazminat davası açmıştı. 
     





</TEXT>
</DOC>
