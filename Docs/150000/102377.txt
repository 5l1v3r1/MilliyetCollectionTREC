<DOC>
<DOCNO> 102377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/yasam/yas05.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini rehin’ aldı 
</HEADLINE>
<TEXT>

İzmir’de sevgilisinin bıçaklandığı barı basan delikanlı’, önce havaya kurşun yağdırdı, sonra da kafasına dayadığı silahla iki saat direndi 
     TURAÇ TOP ÖZCAN TİKİT DHA 

     Silahla yaralamadan tutuklanıp 25 gün önce cezaevinden çıkan garson Cihan Kaplan 29 , dün saat 07.00 sıralarında kız arkadaşı Elvin Bikliç’in 26 garsonluk yaptığı İzmir Çankaya’daki JB Bar’ın önüne geldi. Alkollü olan Kaplan’ın amacı, geçen hafta aynı yerde çalışan kadın garsonun, Bikliç’i yüzünden bıçaklamasının hesabını işyeri sahibi Hasan Basri Öztürk’ten sormaktı. 
     
Bir an daldı, yakalandı      Ancak garsonlar kendisini bardan uzaklaştırmaya çalıştı. Bunun üzerine Kaplan belindeki ruhsatsız tabancaya davrandı. Tabancayı gören garsonlar kaçışırken Kaplan da havaya 6 el ateş etti. Silah sesleri üzerine alarma geçen polis derhal olay yerine geldi. Silahını başına dayayan Kaplan, işyeri sahibi Öztürk’ü istiyordu. İki saat süren ikna çabaları sonuçsuz kalınca, Kaplan’ın bir anlık dalgınlığından yararlanan polisler, üzerine atlayarak genci kıskıvrak yakaladı. Kaplan, adliyeye sevk edildi. 
     



 YAŞAM 















</TEXT>
</DOC>
