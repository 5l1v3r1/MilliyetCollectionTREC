<DOC>
<DOCNO> 138787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sontur19.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'nda kar yüzünden ulaşım güçlükle sürdürülüyor 
</HEADLINE>
<TEXT>

     Ankara-İstanbul karayolunun Bolu Dağı kesiminde etkili olan yoğun kar yağışı, ulaşımı olumsuz etkiliyor. 
     Karayolları ekipleri, ulaşımın aksamaması için zeminde kar temizleme ve tuzlama çalışması yapıyor. Trafik ekipleri ise belirli noktalarda bekleyerek araç sürücülerini yoğun kar yağışı konusunda uyarıyorlar. 
     Yetkililer, ulaşımda herhangi bir aksama bulunmadığını belirterek, ''Kar yağışının Bolu Dağı'nda gece de etkili olmasını bekliyoruz. Bu nedenle sürücüler mecbur kalmadıkça gece yola çıkmasınlar. Yola çıkanlar ise araçlarında mutlaka zincir, takoz ve çekme halatı bulundursunlar'' dediler. 
     Öte yandan, trafik ekipleri, araç sürücülerini gizli buzlanma konusunda uyararak, trafik işaret ve işaretçilerini dikkate almalarını, hız limitlerine uymalarını istiyorlar. 
     





</TEXT>
</DOC>
