<DOC>
<DOCNO> 126351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/sondun20.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönüllü "canlı kalkanlar" Irak'a gidiyor... 
</HEADLINE>
<TEXT>

     Irak'ın, olası bir Amerikan saldırısı durumunda ''canlı kalkan'' olmak isteyen Arap ve Avrupalı gönüllülerin ilk grubunu yakında ülkeye kabul edeceği ve bu kişileri stratejik tesislere yerleştireceği belirtildi. 
     Irak'ta bulunan Arap Halk Güçleri Konferansı'nın Genel Sekreteri Saad Kasım Hammudi, Reuters ajansına yaptığı açıklamada ''Canlı kalkan olarak hareket etmek isteyen ilk grup gönüllüyü kabul etme hazırlığındayız'' dedi. 
     Baas Partisi'nin önemli üyelerinden Hammudi, gönüllülerin, Irak yönetimi altında bulunan hayati ve stratejik tesislere dağıtılacaklarını söyledi. 
     ABD ve Avrupa ülkelerinden de gönüllüler gelmesini beklediklerini açıklayan Hammudi, gönüllü ''canlı kalkan'' olma talebini, ''Körfez'de ve komşu ülkelerde askeri yığınak yapan düşmana karşı, Arap ve uluslararası toplumun pratikteki tepkisi'' olarak değerlendirdi. 
     Irak, Aralık 1998'de, ABD ve İngiltere Irak'a füze ve hava saldırısını başlattığında da insanlar ''canlı kalkan'' oluşturmuştu. 
     





</TEXT>
</DOC>
