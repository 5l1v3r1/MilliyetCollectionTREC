<DOC>
<DOCNO> 136217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sontur05.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da kar 2 metreyi aştı... 
</HEADLINE>
<TEXT>

     Bursa'da önceki gün başlayan kar yağışı aralıklarla devam ederken, Uludağ'da kar kalınlığı 2 metreyi aştı. 
     Kar kalınlığı, bu sabah kent merkezinde 4 santim, Uludağ'da ise 205 santim olarak ölçüldü. Kar yağışının, 16 Şubat Pazar gününe kadar aralıklarla devam etmesi bekleniyor. 
     Bu arada, yoğun kar yağışı nedeniyle Bursa'nın Büyükorhan İlçesi'nde Gedikler, Pınar, Perçin, İsmetiye, Mustafakemalpaşa İlçesi'nde Kurşunlu, Tırnova, Şapçı, Kömürcükadı ile İznik İlçesi'nde Mecidiye ve Süleymaniye köylerinin yolları ulaşıma kapandı. Köy Hizmetleri İl Müdürlüğü yetkilileri, kapalı köy yollarının bugün açılacağını bildirdiler. 
     Bursa'yı çevre illere bağlayan karayollarının tamamının açık olduğu, Bursa-İstanbul yolu Cankurtaran-Süpürgelik mevkii ve Bursa-Eskişehir yolunun Mezitler mevkiinde kar yağışının sürdüğü kaydedildi. 
     





</TEXT>
</DOC>
