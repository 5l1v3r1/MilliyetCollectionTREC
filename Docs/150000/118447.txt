<DOC>
<DOCNO> 118447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/soneko12.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 251 puanlık kayıpla seansı tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 250.90 puan düşüşle 1. seansı 12,522.83 puandan tamamladı. Hisse senetleri ortalama yüzde 1.96 değer kaybetti. 
     1. Seansta 12,302.71 seviyesine kadar düşüş gösteren endeks bu seviyelerden gelen alımlarla toparlandı ve 12,500 puanın üstünde tutundu. 
     Seans, 108.76 puan düşüşle 12,664.97 puan seviyesinden açıldı. Seansın ilk yarısı 111.36 puan düşüşle 12,662.37 puandan geçildi. Seansın ikinci yarısında da düşüş eğilimi devam etti ve endeks 12,522.83 puandan kapandı. 
     Seans kapanışında mali endeks 430.33 puan düşüşle 16,074.81 puana, sanayi endeksi 162.02 puan düşüşle 11,629.11 puana ve hizmetler endeksi 158.53 puan düşüşle 7,900.14 puana geriledi. 
     Böylece önceki kapanışa göre mali grup hisseler ortalama yüzde 2.61, sanayi grubu hisseler ortalama yüzde 1.37 ve hizmetler grubu hisseler ortalama yüzde 1.97 oranında değer yitirdi. 
     1. seansta işlem gören toplam 282 hisse senedinden 209'u değer yitirirken, 23 hisse senedi değer kazandı. 50 hissenin fiyatında ise değişiklik olmadı. 
     Seansta, 443 trilyon 757 milyar 432 milyon liralık işlem hacmi oluştu. Bu işlem hacminin yaklaşık 279.9 trilyon liralık bölümü en çok işlem gören ilk 10 kağıt tarafından gerçekleştirildi. 
     1. seansta Yapı ve Kredi Bankası, İş Bankası C , Tüpraş, Sabancı Holding ve Garanti Bankası en yoğun işlem gören hisseler oldu. 
     Borsa uzmanları, BM kararı ile ilgili olarak Irak tarafından gelen ilk mesajların negatif yönde olmasının İMKB'deki sıkıntıyı artırdığını ifade ederek, 12,400-12,500 desteğinin kırılması durumunda gerilemenin 11,000-12,000 aralığına doğru devam edebileceği ihtimalini bulunduğunu savunuyorlar. 
     Bazı uzmanlar ise, bugün itibariyle kar satışlarının sona ereceği tahmininde bulunarak, endeksin 12,300 seviyelerinde destek bulduğunu, işlem hacminin düşüş kaydettiğini, yarından itibaren piyasada yeniden bir yükseliş beklediklerini ifade ediyorlar. 
     





</TEXT>
</DOC>
