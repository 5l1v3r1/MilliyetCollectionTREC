<DOC>
<DOCNO> 120342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/spo10.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
En kral teklifler 
</HEADLINE>
<TEXT>

Japonya’daki İlhan Mansız sevgisi Beşiktaş hayranlığına dönüştü. Kartal, Kral Kupası’na çağrıldı. Bir başka davette Birleşik Arap Emirlikleri’nden geldi 
     ORHAN YILDIRIM 

     Sevgi seli 
     DÜNYA Kupası’nda sonra İlhan Mansız ile başlayan Beşiktaş sevgisi, dünyada fırtına gibi esiyor. Yıldız futbolcunun Japon hayranlarının her maçını izlemesiyle devam eden sevgi seli organizatörlerin ilgisini çekti. İlhan Mansız hayranlığı nedeniyle Japonya ve Birleşik Arap Emirlikleri’nden Siyah - Beyazlı takıma devre arası kampı için teklif geldi. 
     
     Devler gidecek 
     JAPON savaşçısı Samuray’a benzetilen İlhan Mansız ve Beşiktaş’ı organizatörler, Japonya’daki Kral Kupası’na davet ettiler. İlhan’ı yeniden Japonya’ya getirmek için ocak ayı içinde, dünyanın önde gelen kulüplerinin katılacağı ve Japon İmparatoru Akihito adına düzenlenecek Kral Kupası’na Beşiktaş da çağrıldı. Bu teklif yönetimi çok sevindirdi. 
     
     BAE de takipte 
     BEŞİKTAŞ’A bir başka kral daveti de Birleşik Arap Emirlikleri’nden geldi. Bu ülkenin emiri Şeyh Zayed Bin Sultan Al Nahyan adına yine ocak ayı içinde düzenlenecek kral turnuvası için Beşiktaş, Dubai’ye davet edildi. Teknik heyet devre arası kampının ilk bölümünün Antalya’da, ikinci etabının ise Dubai ya da Japonya’da yapılmasını kararlaştırdı. 
     



 SPOR 




























</TEXT>
</DOC>
