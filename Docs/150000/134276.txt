<DOC>
<DOCNO> 134276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sondun25.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık batılılar Körfez'i boşaltıp ülkelerine kaçıyor... 
</HEADLINE>
<TEXT>

     İngiliz havayolları şirketi British Airways BA , Körfez ülkelerinden İngiltere'ye yoğun yolcu talebini karşılayabilmek için, bu bölgeye uçuşlarda personele ayrılan kontenjanı kaldırdı. 
     BA sözcüsü, bölgede yaşayan İngiliz vatandaşlarının yoğun şekilde ülkelerine geri dönmek istediklerini söyledi, savaş ihtimalinin bunda etkili olduğu iddiaları hakkında ise yorum yapmadı. 
     Sözcü, yoğun talep nedeniyle personele ayrılan kontenjanın Kuveyt, Bahreyn ve Doha'ya uçuşlarda 1 Şubat'tan itibaren kaldırıldığını belirtti ve bu uygulamanın, yoğunluk olduğunda tüm hatlarda sık sık yapıldığını ifade etti. 
     Bu arada, adının açıklanmasını istemeyen bir BA çalışanı, Körfez bölgesinden İngiltere'ye uçuşlarda ilk kez böyle bir yoğunluk görüldüğünü söyledi. 
     





</TEXT>
</DOC>
