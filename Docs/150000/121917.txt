<DOC>
<DOCNO> 121917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/siyaset/siy04.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den ordu uyarısı 
</HEADLINE>
<TEXT>

Lüksemburg Başbakanı’ndan AKP liderine Kıbrıs ve AGSP’yi gündeme taşıyan AB, siyasette çok fazla ön plana çıkan Türk ordusunu ileride önünüze getirecek 
     UTKU ÇAKIRÖZER 

     AKP lideri Recep Tayyip Erdoğan’a, Türkiye’nin AB üyeliği için çıktığı Avrupa turunun Lüksemburg ayağında Başbakan Jean Claude Juncker’den "ordu" uyarısı geldi. 
     1.5 saat süren görüşmede Erdoğan’a, AB’nin Türkiye’de ordunun ön plana çıkmasından duyduğu rahatsızlığı ifade eden Junker, "Bugün uğraştığınız Kıbrıs, AGSP gibi konulardan sonra Türk ordusunun siyasette fazla ön plana çıkması da ileride önünüze getirilecektir. Bir dostunuz olarak bunu bilip hazırlıklı olmanınızı öneririm" dedi. Kopenhag’da Türkiye’ye Avrupalı olduğunu tescil eden net yanıt verilmesi gerektiğini belirten Juncker, Erdoğan’a, "Sizi içeride zor durumda bırakmayacak bir karar için çaba harcayacağız" diye konuştu. 
     
     Erdoğan’dan cevap 
     Erdoğan ise Juncker’e, TSK’nın demokrasiye bağlılığını vurgulayarak, "Ordu siyasetin kan kaybettiği, zayıfladığı dönemlerde ve ülkenin bütünlüğüne yönelik terör tehlikesinin arttığı dönemlerde etkin rol oynamaktadır" karşılığını verdi. 
     AB’nin Türkiye’ye karşı ayrımcılık yapmasına karşı çıkarak, "AB bir Hıristiyan Kulubü değil. Müslüman olduğu için Türkiye dışlanamaz" diyen Juncker, AKP’yi Avrupa Parlamentosu’nda kendi partisinin de yer aldığı Hıristiyan Demokratlar’a katılmaya davet etti. 
     Juncker, Kopenhag’da Türkiye ile ilgili alınacak karar konusunda da şunları söyledi "Türkiye - AB ilişkileri iki yüzlülükten arındırılmalıdır. Bir an önce tarih verip işleri sürüncemeye bırakmaktansa Türkiye’yi tatmin edecek bir takvim yaratmalıyız. Kopenhag’da "Türkiye’nin yeri Avrupa mı ’ tartışması bitmeli." 
     Erdoğan’ın, ikinci durağı Amsterdam’da Hollanda Başbakanı Jan Peter Balkenende, "Kopenhag’da müzakere tarihi yerine, bu tarihin açıklanacağı başka bir randevu verilmelidir" dedi. Balkenende, müzakare tarihi verilmemesi taleplerine gerekçe olarak, "Türkiye’ de insan hakları uygulamaları, askerlerin sivil de-netimi ve demokratikleşme alanın-da yaşanan problemleri" gösterdi. 
     
Türk usulü kucaklaştılar      Başbakan Junker ile Erdoğan arasındaki sıcaklık, uğurlamaya da yansıdı. Erdoğan’ı uçağının merdivenlerine kadar uğurlayan ilk başbakan unvanını kazanan Junker, AKP liderine Türk usulü sarılarak veda etti. 
     



 SİYASET 












</TEXT>
</DOC>
