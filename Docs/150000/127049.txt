<DOC>
<DOCNO> 127049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo05.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig'de sezonun ilk bölümün futbolcu raporu... 
</HEADLINE>
<TEXT>

     Birinci Süper Futbol Ligi'nde yer alan 18 takım, 2002-2003 sezonunun 18. haftasını da içeren ilk bölümünde yapılan 157 maçta, kadrolarına aldıkları 465 futbolcudan 416'sını oynattı. İlk bölümde 8 takımdan 13 futbolcu, takımlarının tüm maçlarında 90'ar dakika forma giyerek istikrarlı bir çizgi ortaya koydular. 
     Ligin ilk bölümünde Gaziantepspor, 29 futbolcuyla, en fazla sporcuyu müsabaka kadrosuna alan takım oldu. Buna karşılık 23 futbolcuya kadrosunda yer veren yine kırmızı-siyahlı bir diğer ekip Gençlerbirliği ise en az sporcuyu kadroya alan ekip olarak dikkati çekti. 
     İlk 18 haftada 24 futbolcu kadroya alan Adanaspor 23, 25 futbolcuya kadroda yer veren Kocaelispor 24, 27 futbolcu kadroya alan Diyarbakırspor da 26 futbolcusunu oyuna sokarak sporcularından azami düzeyde yararlandı. Kadroya aldığı 27 futbolcunun 22'sinden yararlanan Bursaspor ise en fazla sporcusunu yedekte bekleten ekip olarak göze çarptı. 
     Takımların oynattığı futbolcular açısından da en cömert davranan takım, 26 futbolcusunu oyuna sokan Diyarbakırspor, en az futbolcu oynatan takımlar ise 21'er kişiyle Denizlispor, Gençlerbirliği ve İstanbulspor'du. 
     
     LİGİN YORULMAZ SAVAŞCILARI 

     18 hafta boyunca 8 takımdan 4'ü yabancı, 13 futbolcu, takımlarının tüm maçlarında 90'ar dakika forma giymeyi başararak büyük bir istikrar örneği sergiledi. 
     Sarı ve kırmızı kart görme sonrası cezalardan ya da sakatlıklardan etkilenmeyen bu 13 futbolcunun 6'sı kalecilerden oluşurken, 13 futbolcu içinde Malatyaspor'dan 3, Gaziantepspor, İstanbulspor ve Trabzonspor'dan 2'şer, Adanaspor, Elazığspor, Galatasaray ve Ankaragücü'nden de 1'er isim yer aldı. 
     Takımlarının tüm maçlarında 90'ar dakika forma giyen bu 13 futbolcu şunlar 
     Murat Şahin Adanaspor , Cem Beceren Elazığspor , Mondragon Galatasaray , Ömer Çatkıç, İbrahim Gaziantepspor , Petkov, Selçuk İstanbulspor , Milosevski, Tolga, Mert Malatyaspor , Zafer Ankaragücü , Petkoviç, Erman Güraçar Trabzonspor . 
     
     TÜM MAÇLARDA OYNAYANLAR VE KADROYA GİRENLER 

     Öte yandan, ligin ilk bölümünde, takımlarının tüm maçlarında forma giyen 13 futbolcunun yanısıra 10 takımdan 4'ü yabancı, 13'ü yerli olmak üzere toplam 17 futbolcu da her maçta oyunda yer almalarına karşın tüm maçlarda 90'ar dakika oyunda kalamadı. 
     Bu futbolculardan Altaylı Murat, Gençlerbirliği'nden El Saka ve Trabzonsporlu Aurelio, 18 maçın 17'si, Diyarbakırsporlu Celalettin 15'i, Diyarbakırsporlu Deniz ve Kocaelisporlu Emrah, 14'ü, Bursasporlu Junior 13'ü, Samsunsporlu Musa ve Bursasporlu Okan 12'si, Gençlerbirliği'nden Veysel 10'u, Trabzonsporlu Mehmet Yılmaz 8'i, Göztepeli Tayfun, 17 maçın 16'sı, Elazığsporlu Cem Yanık 15'i, aynı takımdan Erhan Namlı 6'sı, Göztepeli Ercan 5'i, Ankaragücü'nden Hakan Keleş, 16 maçın 11'i ve Baidoo da 9'unda 90'ar dakika takımlarının başarısı için ter döktü. 
     İlk 18 haftada 17 takımdan 33 futbolcu da her maçta kadroya girmeyi başardı. 
     
     YARIM OYNAYANLAR VE YEDEK KALANLAR 

     İlk bölümde oyuna giren 416 futbolcunun 341'i, en az 1 maçta 90 dakika oynama şansı elde ederken, Galatasaray, oyuna soktuğu 22 futbolcunun tamamına, Adanaspor ise 23 futbolcunun ancak 16'sına bu şansı tanıdı. 
     Kadroya alındığı 17 maçın 1'inde yedek kalan, 2 kez de 90 dakika sahada yer alan Bursasporlu Franja, tam 14 kez de ya 90 dakikayı tamamlayamadan oyundan alındı, ya da sonradan oyuna girdi. 
     Bu arada yedek kalecilerden Adanaspor'da Atilla 18 ve Malatyaspor'da da Hakan, 17 maçta da yedek kalıp hiç oyuna girme şansı elde edemedi. 
     Öte yandan ilk bölümde 416 futbolcu içinde en az sahada kalanlar ise kadroya girdiği 4 maçta 2 dakika oynayan Fenerbahçeli Erman ve kadroya alındığı 5 maçta toplam 10 dakika forma giyen Gaziantepsporlu Ali Cemal oldu. 

     
</TEXT>
</DOC>
