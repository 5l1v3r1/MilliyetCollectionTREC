<DOC>
<DOCNO> 101132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/cemal.html </URL>
<DATE> 2002/08/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit hükümetini neden mi kutluyorum 
</HEADLINE>
<TEXT>

     Adı, Saliha Şener. 61 yaşında, Diyarbakırlı. Bir seçim mitinginde kürsüye çıktı. Türkçe bilmediği için Kürtçe konuştu. Zamlara hayır dedi. Kürtçe konuştuğu için 1 yıl hapis cezasına çarptırıldı. 
     Mahkemede dedi ki 
     "Ben köylüyüm. Köyümüzde herkes Kürtçe konuşuyordu. 15 yaşında evlendirildim. Hiç okul yüzü görmedim. Başka hangi dille konuşayım " 
     Ve mahkeme kararı 
     "Sanığın konuşmayı, Türkçe’den başka bir dille ve Türk devleti tarafından tanınmayan ve Kürtçe denilen bir lisanla yaptığı... Böylece sanığın 2932 sayılı yasaya muhalefette bulunduğu... 1 yıl hapis cezasına çarptırılmasına..." 
     27 Kasım 1989. 
     Bu tarihte, Cumhuriyet gazetesinin birinci sayfasında çıkan yazımda bu mahkeme kararını eleştirmiş, dil ve kültürle ilgili yasakların çağdışılığını vurgulamış, dil yasaklamakla dillerin yok edilemeyeceğini belirtmiştim. 
     Bir zamanlar "Kürt yok, Türk var " demiştik. 12 Eylül askeri yönetimi 1930’lara dönmüş, Kürtçe konuşmayı da yasaklamıştı 1980’lerin başında... 
     Neyse ki 2932 sayılı yasa, 1990’ların başında Cumhurbaşkanı Özal’ın girişimiyle kaldırıldı. 
     Ama yasaklar devam etmişti. 
     
     Bir Kürt aydını Mehmet Uzun. 
     Cumhuriyet Kitap’ta şöyle diyor 
     "Anadilim Kürtçe. Ben onu seçmedim. İnsanlar anadillerini seçemiyorlar. Bir dille doğuyorsunuz. Ben de Kürtçe’yle doğdum ve Kürtçe’yle büyüdüm. Ama Kürtçe okulda yasak. Okula başladıktan sonra Türkçe benim hayatıma girdi ve entelektüel, kültürel dilim haline geldi. 
     Yurtdışına çıktım. Roman yazmaya karar verdiğimde üç tane dil vardı önümde Kürtçe, Türkçe, İsveççe. Ben Kürtçe’yi tercih ettim. İki sebepten dolayı. Birincisi, ahlaki bir sorumluluk duydum. Çünkü Kürtçe yasak. Evde Kürtçe konuşmak elbette serbest. Yayın yapmak da serbest. Benim romanlarım Kürtçe de yayımlanıyor Türkiye’de ve yasaklanmıyor. Ama eğitim, medya, televizyon - radyo dili olarak yasak. 
     Ahlaki olarak bunun çok yanlış olduğuna inanıyorum ben. Diller insanın ihtiyacı dolayısıyla ortaya çıkmıştır. İnsanın kültür mirasının çok önemli parçalarıdır. Dillerin yok olması, insanlığın yok olması anlamına gelir. İnsanlığın, vicdanın, merhametin yok olması anlamına gelir." 
     Öyle değil mi 
     
     Şimdi artık Kürtçe dil eğitiminin, Kürtçe radyo - televizyonun önündeki engeller de kalkıyor. Son olarak Meclis’ten geçen AB uyum yasalarıyla birlikte bu yasaklar tarihe karışıyor. 
     Özgürlüğün sınırları genişliyor. 
     Bunun için Ecevit hükümetini ve oylarıyla bunu gerçekleştiren sayın milletvekillerini kutluyorum. 
     Bu konuyu ve AB davasını başından beri kararlılıkla kovalayan ANAP lideri Yılmaz’ı bir kez daha kutluyorum. Dışişleri’ni, AB Genel Sekreterliği’ni, Genel Sekreter Büyükelçi Volkan Vural’ı kutluyorum. 
     Çünkü çağdaş, demokratik, insan haklarına dayalı bir devlet olma yolunda tarihi bir adım atılmış oldu. 
     İlginç 
     Bu koalisyon hükümeti, yalnız demokratikleşme alanında değil, belki bundan daha önemli reformları ekonomik alanda gerçekleştirdi. Evet, ekonomik krize yol açan, ülkeyi yoksullaştıran da bu hükümetti. 
     Ama aynı zamanda son bir buçuk yılda ekonomiyle ilgili öylesine yapısal reformların altına imza attı ki, bunların ne kadar önemli oldukları önümüzdeki yıllarda çok daha iyi anlaşılacak. 
     Dileğim, 3 Kasım’da seçim sandığından hem Avrupa yolculuğunu, hem ekonomik reformculuğu sürdürecek bir iktidarın çıkmasıdır. 
     Neden olmasın 
     Tatil öncesi iyimserliğinden kaynaklanan bir yazı mı yoksa .. 
     
     DUYURU YILLIK İZNİMİN BİR BÖLÜMÜNÜ TATİL İÇİN, BİR BÖLÜMÜNÜ KİTAP YAZMAK İÇİN KULLANMAK ÜZERE DÜKKANI KAPATIYORUM. ÜZGÜNÜM, ZİRA BU SÜRE İÇİNDE SEVGİLİ ARKADAŞIM SERDAR TURGUT’UN HOŞ, EĞLENCELİ YAZILARINDAN MAHRUM KALACAĞIM. İYİ TATİLLER, HC... 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
