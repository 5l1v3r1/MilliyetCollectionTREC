<DOC>
<DOCNO> 118915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sontur05.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
En hızlı kurulan hükümet, Özal ve Demirel hükümetleri 
</HEADLINE>
<TEXT>

     12 Eylül askeri harekatının ardından bugüne kadar yapılan seçimlerden sonra en hızlı hükümet görevlendirmesi 15'e er günle 2. Özal ve 5. Ecevit hükümetlerinin kuruluş aşamasında yapıldı. 
     Bu dönemdeki seçimler sonrasında, en kısa sürede kurulan hükümetler ise 13'şer günle 1. Özal ve 7. Demirel hükümetleri oldu. 
     1983 ve sonrasında yapılan seçimlerin ardından görevlendirmeler ve kurulan hükümetler ile süreleri şöyle 
     1. Özal Hükümeti 45. Hükümet Seçim, 6 Kasım 1983 tarihinde yapıldı. 
     Cumhurbaşkanı Kenan Evren, 7 Aralık 1983'te hükümeti kurmakla ANAP Genel Başkanı Turgut Özal'ı görevlendirdi. Görevlendirme, seçimden 31 gün sonra yapıldı. 
     Özal'ın başkanlığındaki Bakanlar Kurulu, 13 gün sonra, 13 Aralık 1983 tarihli Resmi Gazete'nin mükerrer sayısında yayımlanan atamayla kuruldu. 
     2. Özal Hükümeti 46. Hükümet Seçim, 29 Kasım 1987 tarihinde yapıldı. 
     Cumhurbaşkanı Evren, hükümeti kurma görevini, 15 gün sonra, 14 Aralık 1987 tarihinde ANAP Genel Başkanı Turgut Özal'a verdi. 
     Özal başkanlığındaki Bakanlar Kurulu, 17 gün sonra, 21 Aralık 1987 tarihli Resmi Gazete'nin mükerrer sayısında yayımlanan atamayla kuruldu. 
     7. Demirel Hükümeti 49. Hükümet Seçim, 20 Ekim 1991 tarihinde yapıldı. 
     Cumhurbaşkanı Turgut Özal, 18 gün sonra, 7 Kasım 1991 tarihinde hükümeti kurma görevini DYP Genel Başkanı Süleyman Demirel'e verdi. 
     Demirel başkanlığındaki DYP-SHP koalisyon hükümeti, 13 gün, sonra 20 Kasım 1991 tarihli Resmi Gazete'nin mükerrer sayısında yayımlanan atamayla kuruldu. 
     2. Yılmaz Hükümeti . Hükümet Seçim, 24 Aralık 1995 tarihinde yapıldı. 
     Cumhurbaşkanı Süleyman Demirel, 16 gün sonra, 9 Ocak 1996 tarihinde Refah Partisi Genel Başkanı Necmettin Erbakan'a hükümeti kurma görevini verdi. 
     Erbakan'ın görevi iade etmesinden sonra Demirel, bu kez, 19 Ocak 1996 tarihinde DYP Genel Başkanı Tansu Çiller'i görevlendirdi. Çiller'in de görevi 3 Şubat 1996 tarihinde iade etmesi üzerine, aynı gün, yani seçimden 41 gün sonra 3 Şubat 1996 tarihinde ANAP Genel Başkanı Mesut Yılmaz görevlendirildi. 
     Yılmaz başkanlığında DSP'in dışardan desteğiyle kurulan ANAP-DYP hükümeti, 31 gün sonra, 6 Mart 1996 tarihli mükerrer Resmi Gazete'de yayımlanan atamayla kuruldu. 
     5. Ecevit Hükümeti 57. Hükümet Seçim, 18 Nisan 1999 tarihinde yapıldı. 
     Cumhurbaşkanı Süleyman Demirel, 15 gün sonra, 3 Mayıs 1999 tarihinde hükümeti kurma görevini DSP Genel Başkanı Bülent Ecevit'e verdi. Ecevit başkanlığındaki DSP-MHP-ANAP koalisyon hükümeti 25 gün sonra, 28 Mayıs 1999 tarihli Resmi Gazete'nin mükerrer sayısında yayımlanan atamayla kuruldu. 
     





</TEXT>
</DOC>
