<DOC>
<DOCNO> 146395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/son/soneko05.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak ayı lot altı işlemlere yaramadı 
</HEADLINE>
<TEXT>

     Lot altı işlemlerde Ocak ayında işlem hacmi ve miktarlarında, geçen yılın aynı ayına göre büyük düşüş yaşandı. Nitekim, işlem hacminde yüzde 64, işlem miktarında ise yüzde 37.5 oranında azalma görüldü. 
     Sermaye Piyasası Kurulu SPK verilerinden yapılan hesaplamalara göre, geçen yılın Ocak ayında 12 trilyon 271 milyar lira olan işlem hacmi, bu yılın Ocak ayında 4 trilyon 419 milyar liraya kadar geriledi. 
     Yine geçen yıl 2 milyar 471 milyon adet olan işlem miktarı da bu yılın Ocak ayında 1 milyar 545 milyon adede indi. 
     Öte yandan, bu düşüşlere paralel olarak günlük ortalama işlem hacmi 584 milyar liradan 200 milyar liraya düştü. Söz konusu azalış yüzde 65.8'lik düşüşü ifade ediyor. 
     Günlük ortalama işlem miktarı da Ocak'ta yüzde 40.2'lik gerileme ile 70 milyon adede indi. Geçen yılın aynı ayında bu rakam 117 milyon adet düzeyindeydi. 
     Bu arada, aynı dönemde, bordro sayısı ise 341 bin adetten 167 bin adede kadar geriledi. 
     





</TEXT>
</DOC>
