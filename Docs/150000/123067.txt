<DOC>
<DOCNO> 123067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/ekonomi/eko03.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada ralli sürecek’ 
</HEADLINE>
<TEXT>

Şu an 0.86 cent düzeyindeki borsanın 1.5 cente kadar yolunun olduğunu belirten Uğur Yılmaz, yatırımcıların gerilemeleri alım fırsatı olarak değerlendirmesini önerdi 
     EBRU SUNGUR 

     Seçimlerden önce başlayan, seçim sonrası ise hızlanan yukarı hareketi "orta vadeli çıkış trendi" olarak yorumlayan Gedik Yatırım Ortaklığı Genel Müdürü Uğur Yılmaz, "Borsanın 1.5 cente kadar yolu var, hatta Kıbrıs ve AB konularında somut gelişmeler olursa 1.7 centi bile deneyebilir" dedi. 
     Faizlerin de yüzde 55’lere kadar düzeltme hareketi yapıp yeniden düşüşe geçeceği tahmininde bulunan Yılmaz, dövizin ise şu anki seviyelerin altına inmesinin tehlikeli olabileceği görüşünü savundu. 
     Borsanın düşüş trendini kırarak orta vadeli bir ralliye girdiğini ifade eden Yılmaz, şunları söyledi 
     "Şu anda bunun sonunda olmadığımızı söyleyebilirim. Şu an 0.86 cent düzeyindeki endeksin hedefi 1.1 cent. Bu hedefe kadar k r satışları da olur tabii. Borsanın 14.400, 15.000 ve 16.500 puanda dirençleri var. Hatta 17.500 seviyesi bile test edilebilir. Tabii Irak’ta savaş çıkmaz, global kriz patlak vermez ya da bir doğal afet olmazsa." 
     
     Reel faiz 10 olmalı 
     Yılmaz, piyasaların yeni iktidardan taleplerini şöyle sıraladı 
     "Yatırımcının üç aydan daha uzun süre elinde tuttuğu hissenin geliri vergiden muaf olsun. Sermaye kaçışına neden olacak, başta mali milat gibi uygulamaları istemiyoruz. Enflasyon muhasebesi bir an önce devreye alınsın. Devlet rantiyeyi teşvik etmesin, reel faizler yüzde 10 - 15’e çekilsin." 
     
Düşüşler alım fırsatı’      Endeksin 12.200, 12.700 ve 13.300 seviyelerinde destekleri bulunduğunu belirten Yılmaz, yatırımcılara düşüşleri alım fırsatı olarak değerlendirmelerini önerdi. Yılmaz, yatırım yapılacak şirketin seçilmesinde şunlara dikkat edilmesi gerektiğini kaydetti 
     "Şirketin verimliliği önemli, kapasite kullanım oranı yüksek olmalı. Şirket, pazar çeşitlemesine gitmiş, iç - dış pazar dengesini kurmuş olmalı. Üretim sürecinde pahalı kaynak kullanmamalı. Piyasa değeri iskontolu olmalı. Faiz düşüşünün sürmesinden banka k rlarının olumlu etkileneceği ve reel sektörde de bundan sonra faaliyet k rı elde eden şirketlerin öne çıkacağı göz önünde bulundurulmalı." 
     

</TEXT>
</DOC>
