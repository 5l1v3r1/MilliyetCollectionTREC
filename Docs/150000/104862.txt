<DOC>
<DOCNO> 104862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/sonspo27.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Malatya'da... 
</HEADLINE>
<TEXT>

     Galatasaray, Birinci Süper Futbol Ligi'nin 4. haftasında, yarın deplasmanda Malatyaspor ile yapacağı maçta galibiyeti hedefliyor. 
     Karşılaşmanın hazırlıklarını bu sabah İstanbul'da basına kapalı idmanla tamamlayan sarı-kırmızılı ekip, uçakla Malatya'ya gitti. 
     Galatasaray'da, sakatlıkları bulunan Hasan, Ümit Davala ve Berkant, Malatya'ya götürülmezken, yeni transferlerden Christian ve Hakan Ünsal kadroya alındı. Sakatlıkları bulunan Ergün ve Arif'in tedavilerinin de sürdüğü ve büyük olasılıkla maçta yer alacakları öğrenildi. 
     Sarı-kırmızılı ekibin Malatyaspor karşısına, Mondragon, Saar, Bülent, Vedat, Hakan Ünsal, Batista, Ayhan Baliç , Felipe, Ergün, Arif, Christian Ümit Karan muhtemel 11'i ile çıkması bekleniyor. 
     Malatya İnönü Stadı'nda saat 17.00'de başlayacak ve hakem Metin Tokat'ın yöneteceği maç Digitürk Lig TV'den naklen yayınlanacak 
     





</TEXT>
</DOC>
