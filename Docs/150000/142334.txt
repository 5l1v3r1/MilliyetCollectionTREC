<DOC>
<DOCNO> 142334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/ekonomi/eko07.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarkı durdurmayalım’ 
</HEADLINE>
<TEXT>

Uluslararası Reklamcılık Derneği Türkiye Başkanı Yalçındağ, savaş beklentisi öne sürülerek, iyi giden şeylerin de olumsuza çevrilmemesi gerektiğini söyledi 
     EKONOMİ SERVİSİ 

     Uluslararası Reklamcılık Derneği IAA Türkiye Başkanı Mehmet Ali Yalçındağ, savaşı bahane edirek reklam çarkının durdurulmaması gerektiğini belirtti. 
     IAA çatısı altındaki pazarlama, reklam ve medya dünyasından temsilcilerinin bir araya geldiği Hürriyet Medya Towers’ta düzenlenen toplantıda konuşan Yalçındağ, "Kapımızdaki savaşı bahane edip, hayatı durdurmayalım" dedi. 
     
     Reyting tek ölçüt değil 
     "Bugün müşterilere ulaşmak ve onları etkileme çabaları yavaşlatılırsa, hatırlanmama süreci başlar, unutuluruz" diyen Yalçındağ, şöyle devam etti "Bu savaşı bahane edip dönen çarkı yavaşlatmayalım. Bir daha o çarkı çevirmek çok daha fazla zaman, emek ve para istiyor. Nefes almaya devam ettikçe, tüketmeye, yemeye, içmeye, giyinmeye, gezmeye devam edeceğiz. Hayatı durdurmayalım. Savaş beklentisini öne sürüp, iyi giden şeyleri olumsuza çevirmeyelim." 
     IAA Dünya Genel Sekreteri Pınar Kılıç da dünyada medya satın alma modellerinde artık sadece reytinge bakılmadığını, Türkiye’deki reklamverenlerin de artık bunun farkına vardığını söyledi. Birikim FCA Reklam Ajansı Başkanı Faruk Atasoy da, reklamverenler için gazetenin ya da televizyonun ürün içeriğinin de önemli olduğunu, yayın ortamının verdiği psikolojinin de göz önünde tutulduğunu belirtti. 
     
Çarpıcı örnek      Yalçındağ, savaş veya kriz var diye çarkları yavaşlatmanın sonuçlarının ağır olabileceğini belirtirken de şu örneği verdi "Bir zamanlar, En iyi sosis burada’ diye bir tabelayla sosisli sandviç satan bir sosisçinin satışları çok iyiymiş. Sosisçinin kolejde okuyan oğlu bir gün babasına Dünyada kriz var baba, farkında mısın ’ diye sormuş. Oğlunun bu sözleri üzerine, madem kriz var ben de sandviç ve sosis siparişimi azaltayım, önlemimi alayım’ demiş. Daha az sandviç ekmeği ve sosis almış, satmak için eskisi kadar uğraşmamış, tabelasını kaldırmış. Bir hafta içinde satışları durmuş. Oğluna Haklıymışsın oğlum, kriz varmış’ demiş. Sonuç olarak müşterilerinize ulaşma çabalarını durdurursanız, yarın sizi hatırlamala-rından nasıl emin olabilirsiniz " 
     



 EKONOMİ 


















</TEXT>
</DOC>
