<DOC>
<DOCNO> 110381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo25.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın rakibi Club Brugge İstanbul'a geldi 
</HEADLINE>
<TEXT>

     Galatasaray'ın Avrupa Şampiyonlar Ligi H Grubu üçüncü maçında yarın karşılaşacağı Belçika'nın Club Brugge takımı İstanbul'a geldi. 
     Club Brugge kafilesini Atatürk Havalimanı'nda Galatasaray Basın ve Dışilişkiler Sorumlusu Turgay Vardar karşıladı. Basın mensuplarının sorularını yanıtlayan Club Brugge Başkanı Michel Van Maele, her iki takımın da güçlü olduğunu belirterek, ''Maçın favorisi Galatasaray. Üç puan almak isteriz, ancak bir puan da bizim için iyi sonuç olur'' dedi. 
     Bir dönem Trabzonspor forması da giyen Norveçli golcü Rune Lange ise ''Arif ve Hasan Şaş'ı iyi tanıyorum. Galatasaray iyi bir takım, ama biz de puan almak için geldik. Umarım istediğimiz alırız'' diye konuştu. 
     Club Brugge kafilesi, daha sonra, kalacağı otele gitti. 
     





</TEXT>
</DOC>
