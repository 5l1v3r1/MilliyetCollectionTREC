<DOC>
<DOCNO> 139139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun14.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"Nato Türkiye'nin savunması için yeni taleplerde bulundu" 
</HEADLINE>
<TEXT>

     Alman Berliner Zeitung gazetesi, NATO'nun, üye ülkelerden, Türkiye'nin savunması için yeni taleplerde bulunduğunu yazdı. 
     Brüksel'deki kaynaklara dayanılarak verilen haberde, NATO'nun, Türkiye'ye daha fazla Patriot tipi hava savunma füzesi verilmesini de istediği belirtildi. 
     NATO'nun, nükleer, biyolojik ve kimyasal silahlara karşı mücadele edebilmek amacıyla ''seyyar laboratuvarların'' da Türkiye'ye gönderilmesini talep ettiği kaydedildi. 
     Alman Hükümet Sözcüsü Bela Anda, geçen hafta, Türkiye'ye AWACS tipi erken uyarı uçaklarıyla 46 adet Patriot füzesi dışında başka askeri yardım gönderilmeyeceğini söylemişti. 
     Almanya, nükleer, biyolojik ve kimyasal silahlara karşı mücadele edebilen ''Fuchs'' Tilki tipi tanklara da sahip bulunuyor. 
     





</TEXT>
</DOC>
