<DOC>
<DOCNO> 128424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/magazin/mag02.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarışın istedim aptal’ı geldi 
</HEADLINE>
<TEXT>

     Ali'ce 

     Ali Eyüboğlu 

     Yılbaşı gecesi televizyonlarda yayınlanan "Yılbaşı Özel Eğlence Programları"nın hepsi günler öncesinden çekildi. Sunucular gibi programlara konuk olanlar, her yıl olduğu gibi bu kez de, o an stüdyoda ve canlı yayındaymış gibi rol yaptı. 
     Hülya Avşar, Uğur Dündar ve Müjdat Gezen’in yarışmacı olarak katıldığı "Çarkıfelek"in yılbaşı özel çekiminde Mehmet Ali Erbil’e Çağla Şıkel’in yanı sıra "ekranların aptal sarışını" Yeliz Yeşilmen de hostes olarak eşlik etti. 
     Ayazağa’daki ANS stüdyosundaki çekim sırasında Mehmet Ali Erbil, Yelişmen’e, "Yeliz, söyle bakalım yılbaşını nasıl geçireceksin " diye sordu. Her fırsatta ekranlarda "aptal sarışın"ı oynamaktan hoşlandığını söyleyen Yeşilmen, Erbil’e şu yanıtı verdi "Evde ailemle oturup bu programı izleyeceğim." 
     Gülme krizine giren Erbil, ardından da Yeşilmen’e şöyle dedi "Kız bu program şu anda yayınlanıyor. Biz programa sarışın bir hostes’ istedik, senin gibi aptal sarışın istemedik." 
     



 MAGAZİN 














</TEXT>
</DOC>
