<DOC>
<DOCNO> 111555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/spor/spo01.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruhlarıyla oynadılar 
</HEADLINE>
<TEXT>

Lucescu, Gaziantep karşısında oyuncularının yüreklerini ortaya koyduğunu belirtti, "Sadece gol yoktu. Hakem penaltılarımızı vermedi" yorumunu yaptı 
     Ömer kurtardı 
     BEŞİKTAŞ Teknik Direktörü Mircea Lucescu, Gaziantepspor karşısında hedefledikleri futbola yakın bir görünüm içinde olduklarını söyledi. Rumen hoca, "Trabzonspor maçının aynısı oldu. Oyuncularım ruhlarını ve yüreklerini ortaya koydu. Sadece gol yoktu. Hakem, ceza sahası uzağındaki pozisyonlara düdük çaldı. Ceza sahası içinde Pancu çekildi, Ali Cansun’a faul yapıldı bunları görmedi. Penaltılarımız verilmedi. Saha zemini de kötü olunca istediğimiz futbolu oynayamadık. Rakibimiz puanları Ömer sayesinde kurtardı" dedi. 
     
Alkışla uğurlamaSiyah - Beyazlı taraftarlar, Gaziantepspor beraberliğine ve kaçan liderliğe karşın futbolcuları bağrına bastı. İstekli futbol nedeniyle İnönü’de tepki yerine sevgi vardı 
     Özlenen tablo 
     BEŞİKTAŞLI taraftarlar, Gaziantepspor beraberliğinin ardından futbolculara büyük sevgi gösterilerinde bulundu. Sergilenen istekli futbol, skoru gölgede bıraktı, taraftarlar Siyah - Beyazlılar’ı soyunma odasına alkışlarla uğurladı. Başkan Serdar Bilgili de konuk takımın Başkanı Celal Doğan’a yakın ilgi gösterdi. Bilgili Doğan’ı önce kutladı ardından staddan kendisi yolcu etti. 
     
     Geri adım yok 
     YÖNETİM kurulundan istifa eden Fikret Orman ile Muzaffer Nasıroğlu dün yapılan son girişimleri rağmen ikna edilemediler. Orman ile Nasıroğlu istifalarından geri adım atmadılar. Bilgili ile tartışarak ayrılmaya karar veren Orman ve Nasıroğlu’nun dilekçeleri bugünkü yönetim toplantısında gündemin ilk maddesini oluşturacak. Yöneticilerin istifaları kabul edilirse, iki yedek üye asil olacak. 
     



 SPOR 






























</TEXT>
</DOC>
