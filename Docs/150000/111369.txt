<DOC>
<DOCNO> 111369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sontur24.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TKP "Seçim çalışmalarımız engelleniyor" 
</HEADLINE>
<TEXT>

     Türkiye Komünist Partisi TKP Genel Sekreteri Kemal Okuyan, partisinin seçim faaliyetlerinin sürekli engellendiğini belirterek, sadece TKP'ye özgü bir hukukun kabul edilemez olduğunu söyledi. 
     TKP Genel Sekreteri Kemal Okuyan ve Örgüt Sekreteri Süleyman Baba, parti genel merkezinde düzenlediği basın toplantısıyla, partinin seçim çalışmaları üzerindeki baskıları da anlattılar. 
     Kemal Okuyan, "TKP kendisinden başka kimseyi solcu olarak görüyor mu , TKP dış borçları ödemeyeceğiz derken neye güveniyor , TKP Derviş'le neden uğraşıyor , TKP'nin Irak'taki olası bir savaşa karşı çıkması gerçekçi mi , Bu barajla TKP'ye verilen oylar boşa gitmiş olmayacak mı " şeklindeki soruları yanıtladı. Okuyan, yarın Ankara'da yapılacak mitingin TKP'nin 82 yıllık tarihindeki ilk yasal miting olduğunu kaydederken, eski TKP'nin açık hava toplantılarının da tamamının yasaklandığını söyledi. 
     
     POLİSLERE EKSTRA ENERJİ HARCIYORUZ 
     Okuyan, 3 Kasım seçimleri için yürütülen faaliyetlerinin sürekli engellemelere maruz kaldığını ve çifte standart uygulandığını belirterek, Emniyet Genel Müdürlüğü ile İçişleri Bakanlığı'nı suçladı. Seçim çalışmaları süresince polisle çok sık karşılaştıklarını anlatan Okuyan, bu sürede yüzlerce partilinin de "sudan sebeplerle" gözaltına alındığını ileri sürdü. Okuyan, "TKP faaliyetleri için harcadığı eneji kadar polislerle mücadelesinde de bir o kadarını harcıyor" derken, gözaltına alınan partililer ve partinin engellenen faaliyetleri hakkında şu örnekleri verdi 
     "Gaziantep'te parti merkezimizin açılışında, polisler, TKP'nin isminin İçişleri Bakanlığı'ndaki adının kominist' olarak geçtiğini gerekçe gösterek Türkiye Komünist Partisi diye partinin binasının açılamayacağını söylediler ve faaliyetlerimizi engellemeye çalıştılar. 
     Sakarya'da İl Yönetecisi arkadaşımız afişleme yaptığı için 2.5 yıl hapis cezası aldı. Ve burada TKP'nin ismi TKP Derneği olarak geçti. 
     Isparta'da seçim büromuzun açılmasında birçok güçlük çıkarıldı. 
     Ses aracımız geçtiğimiz günlerde parka çekildi ve halen Ankara Emniyeti tarafından gasp edilmektedir. 
     Türkiye'nin her yerinde pankartlarımız indiriliyor. Biz de her gece parti binalarımızda nöbet tutuyoruz. 
     TKP'li öğrencilerin evlerine parti faaliyetlerine katılmamaları için mektuplar yollanıyor. Ancak bu bizim işimize yarıyor, aileleri de örgütlüyoruz." 
     
     "TKP KENDİSİNE ÖZGÜ HUKUKU REDDEDİYOR" 
     Kemal Okuyan, TKP'nin yasal bir parti olduğunu belirterek, "TKP bu engelleri nasıl aşacağını biliyor. Biz bu düzenle nasıl mücadele edeceğimizi yıllar önce öğrendik ve biliyoruz. Polis o kadar kirli bir düzen adına bizi engellemeye çalışıyor. Biz polisle karşılaştığımızda suç işliyorsunuz' demekten bıktık" diye konuştu. Okuyan, Türkiye'de sokaklarda, alanlarda siyaset yapmanın yasaklanmaya çalışıldığını öne sürerken, "Biz zengin partisi değiliz. Salonlarda, otellerde siyaset yapamayız. Bizim yerimiz sokaklardır, alanlardır" dedi. Seçim yasaklarının sadece TKP'ye uygulandığının altını çizen Okuyan, "TKP kensine özgü bir hukuku reddediyor. Bu düzene şirin gözükmeyeceğiz" diye konuştu. 
     





</TEXT>
</DOC>
