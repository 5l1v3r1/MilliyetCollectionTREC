<DOC>
<DOCNO> 135705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/soneko11.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakan Yardımcısı John Taylor Hazine'de... 
</HEADLINE>
<TEXT>

     Devlet Bakanı Ali Babacan, dün Türkiye'ye gelen ABD'nin uluslararası ilişkilerden sorumlu Hazine Bakan Yardımcısı John Taylor ve ekibiyle Hazine'de görüşüyor. 
     Edinilen bilgiye göre, Devlet Bakanı Babacan ve ABD Hazine Bakan Yardımcısı Taylor'ın yanı sıra, Hazine Müsteşarlığı, Devlet Planlama Teşkilatı DPT Müsteşarlığı, Maliye Bakanlığı, Merkez Bankası Başkanlığı ve Dışişleri Bakanlığı'ndan üst düzey bürokratlar da katılıyor. 
     Görüşmede, muhtemel bir Irak operasyonu çerçevesinde Türkiye'nin uğrayacağı ekonomik kayıpların ABD tarafından nasıl telafi edileceği konusu ve Uluslararası Para Fonu IMF tarafından desteklenen ekonomik program tartışılıyor. 
     Yetkililer, buradaki görüşmelerde hazırlanacak bir yardım taslağına daha sonra ABD'de nihai şekli verilerek, Türkiye'ye yapılacak yardımın kesinleşeceği belirtiliyor. 
     ABD'nin Türkiye'ye yapacağı bazı dolaylı yardımların dışında doğrudan yardımlar için Kongre onayı gerekiyor. 
     Taylor'un, bugün öğleden sonra Başbakan Abdullah Gül ile de görüşecek. 
     





</TEXT>
</DOC>
