<DOC>
<DOCNO> 141045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo21.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Beşiktaş maçına dek basına kapalı olarak çalışacak... 
</HEADLINE>
<TEXT>

     Türkiye Kupası çeyrek finalinde Büyükşehir Belediyesi Ankaraspor'u 7-1 yenerek yarı finale yükselen Trabzonspor, 9 Mart Pazar günü sahasında Beşiktaş ile yapacağı maçın hazırlıklarını basına kapalı olarak gerçekleştirecek. 
     Bugünü izinli geçirecek olan bordo-mavililer, yarın ve 8 Mart Cumartesi günü basına kapalı olarak yapacakları çalışmayla Beşiktaş maçının hazırlıklarını tamamlayacak. 
     
     BEŞİKTAŞ MAÇI HAKEMİ 
     Trabzonspor ile Beşiktaş arasında yapılacak karşılaşmanın hakemi Kuddusi Müftüoğlu, bu sezon bordo-mavili takımın 2 karşılaşmasını yönetti. 
     Müftüoğlu'nun yönettiği karşılaşmalarda Trabzonspor, ligin ilk haftasında Fenerbahçe ile sahasında, ligin 6. haftasında da Beşiktaş ile deplasmanda golsüz berabere kaldı. 
     Öte yandan Trabzonspor Teknik Direktörü Samet Aybaba'nın, A Milli Futbol Takımı'nın 2 Nisan'da İngiltere ile yapacağı karşılaşmayı izlemek üzere İngiltere'ye gideceği öğrenildi. 
     





</TEXT>
</DOC>
