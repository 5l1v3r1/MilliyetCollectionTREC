<DOC>
<DOCNO> 136018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/siyaset/siy07.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankamatikçilerin görevine son 
</HEADLINE>
<TEXT>

Kültür Bakanı Çelik, Türk Sanat Müziği ve Türk Halk Müziği gibi korolardaki kadrolaşmadan yakındı 
     YILDIZ YAZICIOĞLU Ankara 

     AKP Grubu’nda milletvekillerinden olmayacak taleplerle kendisine gelinmemesini isteyen Kültür Bakanı Hüseyin Çelik, "Özellikle yöresel sanatçılara istihdam olanağı tanınan korolardaki kadrolar istismar kapısı yapılmış. Burada kadroyu alan geçici görevle büyük şehirlere gelmiş" dedi. Çelik, taşrada oluşturulan Türk Sanat Müziği, Türk Halk Müziği gibi korolardaki kadrolaşmaya dikkat çekti. Çelik, "Sivas, Samsun, Diyarbakır, Şanlıurfa, Edirne gibi illerdeki korolara ses sanatçısı olarak işe alınanlardan üçte ikisi kısa bir süre sonra geçici görev bahanesiyle İstanbul, Ankara ve İzmir’e gelmiş" dedi. Diyarbakır, Şanlıurfa ve Sivas’taki korolarda "şef" kadrosundakilerin bile Ankara’da bulunduğunu vurgulayan Çelik, şöyle konuştu "Ciddi mazeretleri olanlar dışında ya bu kadroları boşaltırsınız ya da asıl kadro yerinize geri dönersiniz’ diyeceğiz. Bu kişiler için araya gireceklere de baştan söylüyorum, buna artık son vermemiz gerekiyor. Kültür Bakanlığı’na bağlı Döner Sermaye İşletmeleri DÖSİM bünyesinde 2 bin 5 kişiye geçici işçi statüsünde kadro açılmış. Kimsenin rızkına m ni olmak istemiyoruz. Ama siyasileri aracı yaparak çalıştığı yere hiç uğramayan bankamatikçilerin işlerine son vereceğiz." 
     



 SİYASET 














</TEXT>
</DOC>
