<DOC>
<DOCNO> 136942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sonspo03.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, lideri yenmek istiyor... 
</HEADLINE>
<TEXT>

     Birinci Süper Futbol Ligi'nin 20. haftasında yarın lider Beşiktaş'a konuk olacak İstanbulspor, galibiyet hesapları yapıyor. 
     Ligde istediği sonuçları bir türlü alamayan sarı-siyahlılarda, menajer Sinan Dinler, rakiplerinin gücünün farkında olduklarını kaydederek, ''Ekip olarak kazanmak ve artık çıkışa geçmek istiyoruz. Bir yerden başlamalıyız. Oynadığmız futboldan memnunuz, ancak aradığımız puanlara ulaşamıyoruz'' dedi. 
     Sürmeli Oteli'nde bugün kampa gireceği açıklanan İstanbulspor'da, Beşiktaş maçı öncesi, sakatlığı süren Güven ve sarı kart cezalısı Petkov'un dışında eksik futbolcu bulunmuyor. 
     İstanbulspor'un Beşiktaş karşısına Zdravkov, İlker, Bekir, Deniz Uygar, Saffet, Saidou, Selçuk, Yordanov, Musa, Cenk ve Kona muhtemel 11'iyle çıkması bekleniyor. 
     BJK İnönü Stadı'nda saat 16.30'da başlayacak ve hakem Serdar Tatlı'nın yöneteceği mücadele, Digitürk Lig TV'den naklen yayınlanacak. 
     





</TEXT>
</DOC>
