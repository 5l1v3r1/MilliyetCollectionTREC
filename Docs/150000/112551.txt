<DOC>
<DOCNO> 112551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yazar/akyol.html </URL>
<DATE> 2002/10/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Attil İlhan ve Yaşar Kemal 
</HEADLINE>
<TEXT>

     ATTİL İlhan dünkü Cumhuriyet’te "ünlü romancımız"ın "ahkam kesmesini" eleştiriyordu. Konu, Yaşar Kemal’in şu sözleriydi 
     "Tarihimiz, coğrafyamız özellikle kanlı Bizim yakın tarihimizde kanlılık, Türklük ve müslümanlığın, kendi varlığından başka bir şeye izin vermemesinden kaynaklanıyor..." 
     Yaşar Kemal’e göre, "Türklüğün ve müslümanlığın izin vermemesi" yüzünden, ülkemizin "tüm güzellikleri... Yahudiler, Rumlar yok edilmiş... Çerkezlere ve Kürtlere var olma hakkı tanınmamış... Alevileri bile hor görülmüşötü. 
     Attil İlhan, yazısında Mütareke basınından örnekler veriyor. Halkın onlara ilgi göstermediğini anlatıyor. "Ünlü romancımız" konusunda da "romanları satıyor mu " diye soruyor. 
     
     ATTİL İlhan’la anlaşamadığım birçok konu var. Ama hem romancı ve şair olarak, hem derin edebi kültürü ve mukayeseli tarih bilgisi ile kendisine büyük saygı duyarım. 
     Ben Yaşar Kemal’in tarihimize ve Lozan’a yaptığı hücumlara, İlhan gibi "150’likler" açısından değil, "mukayeseli tarih" açısından bakmak istiyorum. Kütüphanelik konulara birkaç kısa not... 
     Evvela "tarih ve coğrafyamız özellikle kanlı " mı Bunu söyleyebilmek için Avrupa’daki korkunç din savaşlarını, pogromları, Endülüs’ün yok edilmesini, kanlı devrimleri, Avrupalı ulus devletlerin kanlı tarihlerini, dünya savaşlarını okumamış olmak lazım 
     İkincisi, "Türklük ve Müslümanlık" kültürel zenginliğe düşmansa, bin yıldır Anadolu’da, altı asır süreyle de Balkanlar’da niye hoşgörülü davranmış 
     Sadece Prof. Kemal Karpat’ın "Ottoman Population, 1830 - 1914" adlı eserine bir göz atmak bile, bu insafsız önyargıdan kurtulmak için yeterdi 
     Prof. Karpat’a göre, 1890 yılında Balkanlar’da toplam Osmanlı nüfusunun yüzde 30’u 1 milyon 800 bin Müslüman Türk, yüzde 26’sı Bulgar dahil Slav, yüzde 20’si Yunan, yüzde 20’si Romendi. Modern Balkan ulus devletlerin kuruluş sürecinde 1 milyon 800 bin müslüman ve Türk ahaliden 300 bini öldürülmüş, 1 milyondan fazlası Anadolu’ya tehcir edilmiştir. Sf. 72 - 76 
     "Balkanizasyon" bugün de kan banyosu demektir 
     Bizim tarihimizdeki kanlı faciaların sebebi "Müslüman ve Türk" olmamız değil, bu tarihi süreçtir. 
     
     LOZAN’DA nüfus mübadelesi yapılması elbette insani bir dramdı, ekonomiye de zarar vermişti. Ama Balkanlar’da ve Mütareke döneminde yaşanmış faciaların tekerrürünü önlemek için düşünülmüş, medeni’ Avrupa devletleri de bu sebeple uygun bulmuştu. 
     Mübadele yapılmasaydı acaba Balkan faciaları, son Yugoslavya faciaları Anadolu’ya mı taşardı 
     Lozan’daki mübadelenin ve Tek Parti zamanında bana göre de aşırıya kaçmış bazı ulus devlet uygulamalarının sebebi, romancı Yaşar Kemal’in kurguladığı gibi "Türk ve Müslüman" olmamız değil, Hıristiyan ve Aryani ırka mensup Avrupalılarla Balkanlıların eseri olan bu tür faciaların yarattığı kaygılar ve modern tarihin uluslaşma sürecidir. 
     Kansız, tertemiz tarih yoktur, fakat "özellikle kanlı" bir tarih ve coğrafya arıyorsa, Yaşar Kemal başka tarihleri ve coğrafyaları okumalıdır. Ve, biraz daha ağır başlı, edebi’ bir üslup kullanmalıdır. 
     
     







Attil İlhan ve Yaşar Kemal 


Stockholm’e doğru... 


Özel eleştirme... 


Allah utandırsın 


Tayyip Bey’de hayra alamet olmayan 


Şeytan Ayetleri 2 mi 


Havadan sudan... 


Paran varsa kolay doktor da olursun, mühendis ve hukukçu da 


"Koşullu tarih" olabilir mi 


Seni bir serçenin gözyaşı kadar sevdim 


Bazı Avrupalılar 


Projesiz particilik 


Kriz sonrasi üniversite tercihleri 


Kendimizi aldatmayalım 


Hem KDV hem ÖTV 


</TEXT>
</DOC>
