<DOC>
<DOCNO> 126620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sontur03.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojman olmayınca milletvekilleri sosyal tesislere yerleşti... 
</HEADLINE>
<TEXT>

     Milletvekili lojmanlarının satışı tartışmaları sürerken, Ankara dışından gelen ve henüz ev bulamayan birçok milletvekili, kalacak yer konusunda ciddi sıkıntı yaşıyor. 
     Alınan bilgiye göre, 35 milletvekili Polisevi'nde, 3 milletvekili Hakimevi'nde konaklarken, TBMM'ye yakın olan bu misafirhanelerde yer bulamayan pek çok milletvekili ise diğer kamu kurumlarının konukevlerinde kalıyor. 
     Polisevi'nde kalan milletvekili sayısının seçimlerin hemen ardından 70'e ulaştığı, ev bulan milletvekillerinin ayrılmasıyla bu sayının 35'e düştüğü öğrenildi. 
     58. Hükümet'in milletvekili lojmanlarının satılması yönündeki kararı nedeniyle 22. dönem milletvekilleri lojmanlara yerleşememiş, birçok milletvekili Ankara'da kiralık veya satılık ev aramaya başlamıştı. 21. dönem milletvekillerinin de lojmanları boşaltmak için aynı anda ev aramaya başlaması nedeniyle, Ankara'da özellikle TBMM'ye yakın semtlerdeki evlerin kira ve fiyatları bir anda fahiş şekilde yükselmişti. 
     Milletvekilleri, kiraların zaman içinde normalleşmesiyle konukevlerinden ayrılarak ev kiralayabileceklerini ifade ettiler. 
     





</TEXT>
</DOC>
