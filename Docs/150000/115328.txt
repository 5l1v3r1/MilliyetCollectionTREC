<DOC>
<DOCNO> 115328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur34.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksaray'da cinnet... 
</HEADLINE>
<TEXT>

     Aksaray'da cinnet getiren bir askerin ateş açması sonucu hayatını kaybeden şehit er Ahmet Ham, memleketi olan Tokat'ın Erbaa İlçesi'nde toprağa verildi. 
     Aksaray'ın Ortaköy İlçesi'ne bağlı Balcı Beldesi Jandarma Karakolu'nda cinnet getirdiği bildirilen Er Osman Kuşbey'in açtığı ateş sonucu şehit olan Er Ahmet Ham için, Erbaa'ya bağlı Koçak Beldesi'nde tören düzenlendi. 
     İl Jandarma Alay Komutanı Albay Süleyman Yüksel, İlçe Kaymakamı Adem Yılmaz, Belediye Başkanı Ahmet Yenihan, DYP Genel Sekreteri Ali Şevki Erek, şehit erin ailesi, yakınları ve çok sayıda vatandaşın katıldığı törenden sonra, Ham'ın cenazesi toprağa verildi. Aksaray'ın Ortaköy İlçesi'ne bağlı Balcı Beldesi Jandarma Karakolu'nda 23 Ekim'de meydana gelen olayda 4 asker şehit olmuş, 6 asker de yaralanmıştı. 
     





</TEXT>
</DOC>
