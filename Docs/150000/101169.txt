<DOC>
<DOCNO> 101169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sonspo04.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da ilk heyecanı... 
</HEADLINE>
<TEXT>

     Geçen sezonun şampiyonu Galatasaray, 2002-2003 sezonu heyecanını yarın oynayacağı Samsunspor maçıyla yaşamaya başlayacak. 
     Sarı-kırmızılıların büyük bir sabırsızlıkla beklediği yeni sezonda, Galatasaray'ın yeni 7 transferi ilk kez Ali Sami Yen Stadı'nda taraftarların önüne çıkacak. 
     ''Cimbom''da, Cihan, Baliç, Pinto, Felipe, Sarr, Duro ve Murat kadroda yer almaları halinde, Ali Sami Yen Stadı'nın çimlerine Galatasaray formasıyla ayak basacak. 
     
     TERİM VE DAVALA'NIN ÖZLEMİ BİTİYOR 
     Galatasaray'da 2 sezon önce görev yapan Fatih Terim, Ali Sami Yen Stadı özlemini yarın giderecek. 
     ''İmparator'' lakaplı Fatih Terim'in yanı sıra geçen sezonun başında İtalya'nın AC Milan takımına transfer olan Ümit Davala da uzun bir aradan sonra Ali Sami Yen Stadı'nda Galatasaray ile maça çıkacak. 
     
     EROL ERSOY DA MECİDİYEKÖY'DE 
     FIFA kokartlı hakem Erol Ersoy, yarınki Samsunspor maçıyla birlikte, yaklaşık 1,5 yıl sonra Galatasaray'ın maçında düdük çalacak. 
     Galatasaray'ın 10 Mart 2001 tarihinde Ali Sami Yen Stadı'nda oynadığı ve 2-1 kazandığı Gençlerbirliği maçında Gheorghe Hagi'yi kırmızı kartla oyun dışı bırakmasının ardından, bir daha sarı-kırmızılı takımın maçına verilmeyen Erol Ersoy, tam 518 gün sonra yeniden Ali Sami Yen Stadı'nda maç yönetecek. 
     





</TEXT>
</DOC>
