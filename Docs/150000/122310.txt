<DOC>
<DOCNO> 122310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sonspo04.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan Futbolcularımı kutluyorum... 
</HEADLINE>
<TEXT>

     Gaziantepspor Kulübü Başkanı Celal Doğan, golsüz sona eren Trabzonspor maçında iyi bir mücadele sergileyen futbolcularını kutladığını belirterek, ''Galibiyet için çaba gösterdik ama olmadı, berabere kaldık. En azından Göztepe maçında olduğu gibi kendi kendimizi yenmedik'' dedi. 
     Celal Doğan, yaptığı açıklamada, Gaziantepspor-Trabzonspor maçının 'Anadolu derbisi' olduğunu ifade ederek, ''Birisi kendisini kabul ettirmiş, diğeri ise kabul ettirmeye çalışan 2 Anadolu takımının mücadelesinde iyi bir oyun ortaya koyan futbolcularımız, ilerisi için kendilerine bağladığımız umutları boşa çıkarmadılar'' diye konuştu. 
     Trabzonspor'un güçlü bir takım olduğunu ve karşılarında gerçekten iyi bir takım bulduklarını anlatan Doğan, maçın ilk yarısında konuk ekibin, ikinci yarısında ise kendilerinin üstün bir oyun sergilediğini söyledi. 
     ''Futbolcularımız çok iyi savaştılar, koştular, galibiyet adına herşeyi yaptılar, kendilerini kutluyorum'' diyen Doğan, şöyle devam etti 
     ''Artık önümüzdeki karşılaşmalara bakacağız. Daha fazla puan toplamak için savaşacağız. İlk yarıyı, zirvedeki yerimizi koruyarak tamamlamak istiyoruz. Yenmek için savaştık, yenilmedik. Göztepe maçındaki gibi kendi kendimizi yenmedik. Gol pozisyonları oluşturduk, ancak golcülerimiz etkili olamadı. Eksiktik, bundan sonra zorlu rakiplerle karşılaşacağız. İyi takımız, güzel oynuyoruz ancak gol vuruşunu yapamıyoruz. Golcülerimiz kale önünde daha etkili olmak zorundalar.'' 
     





</TEXT>
</DOC>
