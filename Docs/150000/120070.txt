<DOC>
<DOCNO> 120070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/guncel/gun06.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe yayın sadece TRT’de 
</HEADLINE>
<TEXT>

MGK’dan görüş alan RTÜK, Türkçe dışındaki dillerin yayınıyla ilgili yönetmeliği tamamladı 
     ANKARA Milliyet 

     AB uyum yasaları çerçevesinde Radyo Televizyon Üst Kurulu RTÜK tarafından hazırlanan "radyo ve televizyon yayınlarının dili hakkındaki yönetmelik" tamamlandı. Yönetmeliğe göre, Türkçe’den farklı dil ve lehçelerdeki yayınlar TRT’den yapılacak. Yönetmeliği hazırlarken Milli Güvenlik Kurulu ve Genelkurmay Başkanlığı’nın da görüşünü alan RTÜK, denetim için Kürtçe bilen personel alımına gidebilecek. 
     Dün yapılan toplantıda yönetmelik çalışmasını tamamlayan RTÜK, TRT’ye yayın yetkisi verdi. Başbakanlık’a gönderilen yönetmeliğin, onayın ardından Resmi Gazete’de yayımlanarak yürürlüğe gireceği belirtildi. 
     RTÜK Başkanı Fatih Karaca, Kopenhag Zirvesi’ne çok az zaman kaldığına dikkat çekerek, "Yönetmelik umarım hayırlı olur. Kopenhag’a giderken bu son kilometre taşı da tamamlanmış oldu. Ülkenin bölünmez bütünlüğü hassasiyetiyle, titiz bir çalışma yaptık" dedi. Karaca, TRT ile RTÜK arasında protokol imzalanacağını, TRT’nin hazırlıklarının belli aşamaya geldiğini, GAP ya da bölgesel radyolar aracılığıyla yayın yapabileceğini söyledi. 
     Yönetmelik çalışmaları için aralarında Genelkurmay Başkanlığı ve MGK’nın da bulunduğu kamu kurum ve kuruluşlarından görüş alındı. Kürtçe yayının özellikle TRT’den yapılması konusunda askeri birimlerin hassasiyet gösterdiği öğrenildi. 
     
Tv yayını iki saat      Yönetmeliğe göre yayınlarda şu kurallara dikkat edilecek 

</TEXT>
</DOC>
