<DOC>
<DOCNO> 147353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/dunya/dun01.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Esir gazetecileri Arafat kurtardı... 
</HEADLINE>
<TEXT>

Casusluk iddiasıyla tutuklanan 4 gazeteci, insanlık dışı işkencelere tanık oldukları cezaevinden Arafat ve Vatikan sayesinde kurtuldu 
     NEVSAL ELEVLİ Londra 

     Casusluk iddiasıyla Irak’ta cezaevine kapatılan bir grup Batılı gazeteci, sayılı günleri kalan Saddam rejiminin parmaklıklar arkasındaki insanlık dışı uygulamalarına tanık oldu. Sekiz gün boyunca Bağdat’taki Ebu Ghraib cezaevinde tutulan Amerikan "Newsday" gazetesi muhabiri Matthew McAllester 33 , foto muhabiri Moises Saman 29 , Amerikalı serbest kadın foto muhabiri Molly Bingham 34 ve Danimarkalı serbest foto muhabiri Johan Rydeng Spanner, Vatikan ve Filistin lideri Yaser Arafat’ın ricası sayesinde hayatta kaldı. "The Guardian" gazetesinin haberine göre, Amerikalı gazetecilerin k bus dolu günleri 24 Mart’ta başladı. 
     
     ÇIĞLIKLARINI DUYDUK’ 
     Irak gizli servisi elemanları, gazetecilerin kaldığı Filistin oteline gelerek "Sizi Suriye’ye sınır dışı edeceğiz" dedi. Araç içinde casuslukla suçlanarak kelepçelenen Newsday muhabirleri McAllester ve Saman, pijamayla Ebu Ghraib cezaevine konuldu. Küçük beton bir hücrede kalan gazeteciler, yanlarındaki hücrelerde Iraklı tutuklulara yapılan işkence yüzünden uyuyamadıklarını söyledi. McAllester, "Darbe seslerini açıkça işitiyorduk. Çığlıklar dayanılır gibi değildi. Iraklı mahk mlar yedikleri dayaktan yürüyemiyorlardı, ayaklarının ateşle dağlandığını zannediyoruz. Yüzü gözü kan içinde mahk mlar gördük. Bir keresinde işkence yapılan mahk m için doktor getirmek zorunda kaldılar" dedi. 
     Kendilerinin de gözleri bağlı şekilde sorgulandıklarını anlatan gazeteciler, Arapça yazılmış bir metne imza atmaya zorlandıklarını ifade etti. Bunu kabul etmeyen gazeteciler, İngilizce olarak "Bizi buraya Pentagon ve CIA göndermedi" yazıp imza attı. 
     


DÜNYA 


















</TEXT>
</DOC>
