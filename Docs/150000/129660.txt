<DOC>
<DOCNO> 129660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/guncel/gun90.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alcatraz bütün çürük yumurtaları aynı sepette toplamak için inşa edildi, ve ben kokuyu sepet dışına taşırmamak için özel olarak seçildim. 
Warden Muhafız "Alcadraz’dan Kaçış" filminden 1979 

Alcatraz TV...      Önce 2002 gündemine düşen ve bir kısmı da 2003’e sarkan davalardan birkaç tanesine bir bakalım... 
     Üzerinde Türk Bayrağı bulunan balonları tekmelediği için yargılanan Hülya Avşar hakkında, Büyükdere’de bulunan evine havuz yaptırmak için, komşusunun bahçesindeki meyve ağaçlarını kestirdiği iddiasıyla 7 yıl hapis talebiyle yeni bir dava açıldı... Yunan uyruklu Yorgios Teofanus’un parçasını izinsiz kullandığı iddiasıyla yargılanan sanatçı Mustafa Sandal, 2 ay 15 gün hapis cezasına çarptırıldı... Şovmen Mehmet Ali Erbil ile Stilianos Pipi hakkında, ’Vergi Usul Kanunu’na muhalefet etmek’’ suçundan 3’er yıla kadar hapis cezası istemiyle dava açıldı... Eski eşi Ozan Kaçmaz’la oturduğu villayı boşaltmayan Seren Serengil’e 43 milyarlık kira davası açıldı... Alişan, yayın yoluyla kendisine hakaret ettiği iddiasıyla sanatçı Mahsun Kırmızıgül hakkında 50 milyarlık tazminat davası açtı... 79 milyar lira vergi kaçırdığı iddasıyla 3 yıldır yargılanan şarkıcı Sibel Can, 15 ay hapis cezasına çarptırıldı... Sanatçı Kadir İnanır, manken Buket Saygı’ya sarkıntılık ve hakaret ettiği’ gerekçesiyle yargılandığı davada 5 ay hapis cezası aldı... Rock sanatçısı Haluk Levent, Almanya’nın Münih kentinde verdiği son konser nedeniyle mahkemelik oldu... "Alıkoyma" ile "ırza geçme" suçlarından Mustafa Topaloğlu hakkında dava açıldı... İbrahim Tatlıses’in, 7 ay önceki Dortmund konserinde kendisine tecavüz ettiğini öne süren Gülnaz Uyanık’ın şik yeti üzerine, Dortmund Tutuklama H kimliği, ünlü türkücü hakkında uluslararası tutuklama kararı çıkarttı... 
     Yerimizin azlığından ancak bu kadarını sığdırabildik. Zaten 30-40 kişilik bir sanatçı grubumuz var, onların da yarısı ya mahk m, ya da sanık... Bilenler bilir, eskiden siyah-beyaz televizyonların önüne gözleri korumak için mavi ya da yeşil filtre cam takılırdı. Yakında ekranların önüne çocukları korumak için demir çubuk şeklinde filtre üretilirse şaşırmayın. 
     Alcatraz Birçok filme konu olmuş San Francisco Körfezi açıklarında yer alan ve efsane hapishanesi ile ünlü ada... 
     
Çözümsüz ...      Müslüm Gürses Ceketimiz yamuk olabilir ama kalbimiz yamuk değil mrrrr ıgh mrrr... mırıldayarak 
     Hülya Avşar Estağfurullah... 
     Müslüm Gürses Ben güzele güzel demem güzel benim olmayınca... 
     Hülya Avşar Ne demek istiyorsunuz kikirdeyerek 
     Müslüm Gürses Şimdi güzel sevgili değildir, sevgili güzeldir... 
     
     Gerçeği ... 
     ’Duyduğunuz ses kendi sesim değil, biri seslendiriyor yani Seymen Ağa hem benim hem değilim...’’ 
</TEXT>
</DOC>
