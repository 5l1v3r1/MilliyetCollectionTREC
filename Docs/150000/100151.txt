<DOC>
<DOCNO> 100151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sonspo24.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Totti sakatlandı, 2 ay sahalardan uzak... 
</HEADLINE>
<TEXT>

     Takımının, hafta sonunda yaptığı hazırlık karşılaşmasında sol dizinden sakatlık geçiren İtalya'nın AS Roma takımı kaptanı Francesco Totti'nin, yaklaşık 2 ay sahalardan uzak kalacağı öğrenildi. 
     İtalyan La Gazetta Dello Sport Gazetesi'nin haberine göre, İtalya Milli Takımı'nın 25 yaşındaki orta alan oyuncusu Francesco Totti'nin sakatlığının çok büyük olmadığını ve dizin ufak bir bölgesinde yer aldığını belirten kulüp doktoru Mario Brozzi, sakatlığın ameliyat gerektirmediğini, ancak genç futbolcunun tedavisinin 1.5-2 ay arasında sürebileceğini söyledi. 
     İtalya Milli Takımı'nın 17. Dünya Kupası'nda Güney Kore ile yaptığı 2. tur maçında kırmızı kart görerek oyundan atılan Totti, geçen sezon başında da uyluk kemiğinden sakatlık geçirmişti. 
     Totti'nin, sakatlığıyla ilgili olarak bir kontrolden daha geçirileceği kaydedildi. 
     





</TEXT>
</DOC>
