<DOC>
<DOCNO> 123876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/spor/spo06.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemler saatli bomba 
</HEADLINE>
<TEXT>

Merkez Hakem Kurulu tarafından FIFA’ya bildirilecek hakemler listesinde Erol Ersoy ve Orhan Erdemir’in isimlerinin yer almayacağı iddiaları ortalığı karıştırdı 
     CEMAL ERSEN 

     HAKEM camiasında işler karıştı. 20 Aralık’da FIFA tarafından açıklanacak listede Erol Ersoy ve Orhan Erdemir’in isimlerinin yer almayacağı yolundaki haberler camiada "şok" etkisi yarattı. FIFA kokartlı Kuddusi Müftüoğlu ve Selçuk Dereli’yi önerdiği iddia edilen MHK’nın, listelerin açıklanmasından sonra büyük bir krize gireceği ileri sürüldü. 
     FUTBOL Federasyonu tarafından FIFA’ya bildirilen listede Erdemir ve Ersoy’un isimlerinin son iki sıraya yazıldığı yolundaki duyumlar, her iki hakeme tepki duyulduğu şeklinde yorumlandı. İki faal hakemin böyle bir gelişme olması durumunda hakemliği bırabileceği de dile getirildi. Listelere federasyonun müdahalesi olduğu da ifade edildi. 
     OĞUZ Sarvan’ın hakemliği bırakmasından sonra FIFA 1. kategorisinde başka hakemi bulunmayan Türkiye’nin, 2. kategoride yer alan Metin Tokat, Orhan Erdemir ve Erol Ersoy üçlüsünden ikisini liste dışı bırakma ihtimali şaşkınlıkla karşılandı. FIFA bildirilen listelerde isim sırasına önem veriyor ve sondaki isimleri dikkate almıyor. 
     
Gözlemciler görmedi      GALATASARAY - Beşiktaş derbisinde gözlemciler görmedi, hakemler duymadı. Maç sonrası çıkan olaylarla gündeme gelen derbi maçının gözlemcileri Serdar Çakır ve Mevlüt Güzel, Terim’in hakem Kuddusi Müftüoğlu ve yardımcılarına sarfettiği sözleri raporlarına yazmadı. Böylece Terim ceza almaktan kurtuldu. Ayrıca Hasan Şaş ve soyunma odasında yaşanan tatsızlıklarla ilgili olarak da herhangi bir ifade raporlarda yer almadı. 
     
     



 SPOR 


























</TEXT>
</DOC>
