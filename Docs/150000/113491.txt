<DOC>
<DOCNO> 113491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sonspo17.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, İtalyan basınını şaşırttı... 
</HEADLINE>
<TEXT>

     Basketbolda Erkekler Avrupa Ligi A Grubu'nda dün akşam İstanbul'da İtalya'nın UC Benetton Basket Treviso takımını 84-83 yenen Efes Pilsen, İtalyan basınını şaşırttı. 
     Bu sezon ilk yenilgisini alan UC Benetton Basket Treviso'nun, Efes Pilsen karşısında Edney ve Marconato ile arayı kapatmayı başardığını yazan spor gazeteleri, son saliselerde basket atan Efes Pilsen'in oyun kurucusu Ender Arslan'ın, ''maçın nasıl biteceğine karar verdiğini'' bildirdiler. 
     La Gazzetta dello Sport, ''3. salisedeki şanssızlık'' başlığını attığı haberinde ''Benetton, ilk çeyrekte 20 sayı geriden farkı kapatmayı başardı. Ama Efes, Edney'in bitime 17 salise kala attığı üçlüğü, 19 yaşındaki 'ufaklık' Arslan'ın 3 salise kala attığı sayıyla boşa çıkarttı'' denildi. 
     Efes Pilsen'de Brown ve Granger'in Benetton'u cezalandırdığını kaydeden Corriere dello Sport Gazetesi de, ''Çok basitçe ve delice bir maçtı. Benetton, 2 kez büyük farkı kapatmayı başarmasına karşın Ender Arslan, onları bu sezon ilk kez cezalandırdı'' yorumunda bulundu. 
     Bu arada UC Benetton Basket Treviso Antrenörü Ettore Messina'nın maç sonrasında, ''Yenilginin şimdi gelmesi iyi oldu. Bu bize daha çalışacak çok şey olduğunu anlatıyor'' dediği belirtildi. 
     





</TEXT>
</DOC>
