<DOC>
<DOCNO> 149537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun28.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'taki hastanelerin birçoğunda su ve elektrik yok... 
</HEADLINE>
<TEXT>

     Uluslararası Kızılhaç Örgütü, Bağdat'taki büyük hastanelerin birçoğunda su ve elektrik bulunmadığını bildirdi. 
     Kızılhaç sözcüsü Nada Doumani, Amerikan güçleriyle Iraklılar arasında, hastane altyapılarının yeniden kurulmasının ve hastanelere su verilmesinin ele alındığı toplantılar yapıldığını ve Kızılhaç yetkililerinin de bu toplantılara katıldığını söyledi. 
     Bağdat'taki sağlık altyapısının ''çökmek üzere olduğunu'' ifade eden Doumani, ''amaç, kalanı, yağmalanmayanı kurtarmak ve personelin çalışabilmesi için hastanelerin güvenliğini sağlamak'' dedi. 
     Kızılhaç'ın bu hastanelere tıbbi malzeme göndermekten memnuniyet duyacağını ifade eden sözcü, ''Ancak şu an malzeme göndermeye çekiniyoruz, çünkü her şey yağmalandı'' diye konuştu. 
     Bağdat'ta 30'dan fazla hastane bulunuyor. 
     





</TEXT>
</DOC>
