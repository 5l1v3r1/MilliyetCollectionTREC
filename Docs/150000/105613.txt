<DOC>
<DOCNO> 105613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/siyaset/siy06.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’in afişleri hazır 
</HEADLINE>
<TEXT>

     ANKARA Milliyet 

     YTP Genel Sekreteri İstemihan Talay, Hüsamettin Özkan’ın Genel Başkan Yardımcılığı görevine gelmesindeki gecikmeyi, "Kemal Derviş’in partiyi yarı yolda bırakmasına" bağladı. Talay, gazetecilerin, Özkan’a ilişkin soruları üzerine şöyle konuştu "Genel başkan yardımcılıklarından 1’i Hüsamettin Özkan’a, 1’i de Kemal Derviş’e ayrılmıştı. Öyle yola çıkıldı. Ama, daha sonra bu ikinci aşama toplantıyı, beraber yola çıkıp da yarı yolda bırakanlar nedeniyle gerçekleştiremedik. Kurucular Kurulu toplantısından sonraki seçimin ardından Sayın Özkan, Genel Başkan Yardımcısı olarak görev yapacak." Talay, bu arada genel merkezde İsmail Cem’in bilgisayar teknolojisi ile hazırlanan dev posterlerini inceledi. 
     



 SİYASET 













</TEXT>
</DOC>
