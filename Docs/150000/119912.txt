<DOC>
<DOCNO> 119912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/yasam/yas07.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam "taş fırın" üniversitesi 
</HEADLINE>
<TEXT>

Orta Doğu Teknik Üniversitesi’nde yapılan araştırmaya katılan erkek öğrencilerin yarısı, kocasını aldatan kadının dövülmesi gerektiğini savundu 
     SELMAN EKİCİ Ankara 

     ODTÜ Psikoloji bölümünden Doç. Dr. Nuray Sakallı ve Araştırma Görevlisi Sinan Ulu, 215’i erkek, 191’i kız olmak üzere toplam 406 öğrenciye "Kadın ve Şiddet" konulu bir anket uyguladı. Ankette öğrencilere bir kocanın, karısına fiziksel şiddet uygulamaya hakkı olup olmadığı soruldu. 
     
     Erkek şiddet yanlısı 
     ERKEK öğrencilerin yüzde 50.5’i, kadının başka bir erkekle cinsel ilişkiye girmesi halinde kocasının fiziksel şiddet uygulamada haklı olduğunu öne sürdü. Erkeklerin yüzde 19.4’ü aldatan kadının dövülüp dövülmemesi konusunda kararsız kalırken, yüzde 30.1’i de kadının dövülmemesi gerektiği görüşünü bildirdi. 
     
     Kızlar ne diyor 
     KIZ öğrencilerin yüzde 65.9’u aldatan kadının dövülmemesi, yüzde 14.9’u dövülmesi gerektiğini ifade ederken, yüzde 19.2’si de bu konuda kararsız olduklarını belirtti. Araştırmayı yapan Sakallı, "ODTÜ’de okuyan eğitimli insanlar böyle düşünürse eğitimsiz insanlar daha kötü düşünecektir" dedi. 
     



 YAŞAM 




















</TEXT>
</DOC>
