<DOC>
<DOCNO> 133764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/guncel/gun01.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul şığı konsolos 
</HEADLINE>
<TEXT>

     ŞÜKRAN PAKKAN İstanbul 

     Akio Wada, Japonya’nın İstanbul Başkonsolosu. İstanbul, belki de bu kadar mütevazı, kendini bu kadar hayatının içine enjekte etmiş bir başkonsolosla tanışmadı. En önemli özelliği, hayatı boyunca bir kez bile korumayla gezmemiş olması. İki yıldır İstanbul’da ve bir Türk’müş gibi yaşıyor, "Kendimi Türk gibi hissediyorum" diyor. 
     En sevdiği yemek döner kebap ve simit. En sevdiği şarkı, Japonca’ya da çevrilen "Üsküdar’a gider iken aldı da bir yağmur..." 
     Yaşamı diğer başkonsoloslara hiç mi hiç benzemiyor. Hayatı boyunca koruması olmamış. "Koruma fikrini aklıma bile getirmedim, kimi kimden koruyacak " diyor. Makam aracını sadece resmi görüşmelere giderken kullanıyor. Wada, Taksim’den tramvaya biniyor, Galata Kulesi’nde çay içiyor, Eminönü’ne kadar yürüyüp balık tutanları izliyor. Cebinden hiç ayırmadığı akbiliyle zaman zaman otobüs ya da tramvaya biniyor. Wada, "İstanbul’da akbilsiz olmaz" diyor. Bir de, İnönü Stadı’ndaki maçları seviyor. Tabii İlhan Mansız’ı da. Wada, Türkiye’ye nasıl bu kadar alıştığını ise şöyle anlatıyor "Türkler, bize çok benziyor. Çok yardımseverler, yolu kaybettiğimde birçok kişi yardım için seferber oluyor. Kendimi yabancı gibi hissetmiyorum." 
     



 GÜNCEL 





















</TEXT>
</DOC>
