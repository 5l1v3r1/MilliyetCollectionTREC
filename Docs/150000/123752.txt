<DOC>
<DOCNO> 123752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/soneko20.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 4.3 katrilyon liralık kağıt sattı... 
</HEADLINE>
<TEXT>

     Hazine, bugün düzenlediği, 161 ve 357 gün vadeli bono ihalelerinde nominal toplam 4 katrilyon 379.1 trilyon lira tutarında kağıt sattı. 
     İhraç tarihi yarın olan 161 gün vadeli bono ihalesinde 1 katrilyon 708.6 trilyon lira tutarında teklif gelirken, nominal satış tutarı 1 katrilyon 489 trilyon lira oldu. 
     Net satış tutarının 1 katrilyon 241.8 trilyon lira olduğu ihalede basit faiz yüzde 45, bileşik faiz yüzde 50.74 olarak belirlendi. 
     Geri ödemesi 21 Mayıs 2003 olarak belirlenen söz konusu senet, 3 Aralık 2002 tarihinde ihraç edilen 169 gün vadeli Hazine bonosunun yeniden ihracı şeklinde oldu. 
     161 gün vadeli bono ihalesinde kamuya net 319.3 trilyon lira tutarında kağıt satıldı. 
     
     357 GÜN VADELİ BONO 
     Hazine bugün düzenlediği 357 gün vadeli bono ihalesine nominal 3 katrilyon 50.2 trilyon lira tutarında teklif geldi. 
     Nominal satış tutarının 2 katrilyon 890.1 trilyon lira olduğu ihalede, net satış miktarı 1 katrilyon 925.4 trilyon lira oldu. 
     357 gün vadeli bono ihalesinde basit faiz yüzde 51.11, bileşik faiz ise yüzde 51.33 olarak belirlendi. 
     357 gün vadeli bono ihalesinde kamuya net 70 trilyon lira tutarında kağıt satıldı. 
     İhraç tarihi yaın olan ihalede satılan kağıtların geri ödemesi 3 Aralık 2003'de yapılacak. Söz konusu senet 27 Kasım 2002 tarihinde ihraç edilen 371 gün vadeli tahvilin yeniden ihracı şeklinde oldu. 
     
     ÖNCEKİ İHALEDEKİ GERÇEKLEŞMELER 
     Hazine en son 2 Aralık günü düzenlediği 169 gün vadeli bono ihalesinde toplam 1 katrilyon 7.7 trilyon liralık teklif gelirken, ihalede nominal 1 katrilyon 438.4 trilyon liralık satış gerçekleşmişti. 
     Net satış tutarı 1 katrilyon 195.3 trilyon lira olan ihalede, bileşik faiz yüzde 49, basit faiz ise yüzde 43.81 olarak belirlenmişti. 
     Hazine'nin, bu hafta, Aralık ayının en büyük iç borç geri ödemesi olan 6 katrilyon 161 trilyon lira da dahil olmak üzere toplam 7 katrilyon 217.5 trilyon lira ödemesi bulunuyor. 
     Aralık ayında Hazine, 10 katrilyon 251.4 trilyon lira iç borç servisi yerine getirecek. 
     Hazine bu hafta, 922.7 milyon doları 12 Aralık Perşembe tarihinde olmak üzere toplam 979.5 milyon dolar dış borç geri ödemesinde bulunacak. 
     





</TEXT>
</DOC>
