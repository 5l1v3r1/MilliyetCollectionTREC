<DOC>
<DOCNO> 147925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sonspo09.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da gözler Türkiye Kupası'na çevrildi... 
</HEADLINE>
<TEXT>

     Trabzonspor, Türkiye Kupası yarı finalinde 9 Nisan Çarşamba günü Malatyaspor ile deplasmanda yapacağı karşılaşmanın hazırlıklarına başladı. 
     Kulüp asbaşkanı Erol Tuna, Kocaelispor maçında aldıkları 2-2'lik beraberlikle 2 puan yitirdiklerinden dolayı üzgün olduklarını, ancak bunu unutmaları gerektiğini söyledi. 
     Tuna, Türkiye Kupası'nı almayı hedeflediklerini de vurgulayarak, ''Çarşamba günü Malatyaspor ile çok zorlu ve önemli bir karşılaşma yapacağız. Kocaelispor beraberliğini bunun için unutmak zorundayız. Maça iyi bir biçimde motive olup rakibimizi yenerek, finale çıkmak istiyoruz'' diye konuştu. 
     Bordo-mavili takımın çalışmasına tüm futbolcular katılırken, Kocaelispor maçında forma giyen futbolcular hafif bir çalışma yaptı. Karadeniz ekibi yarın ve salı gününkü çalışmaları basına kapalı olarak gerçekleştirecek. 
     





</TEXT>
</DOC>
