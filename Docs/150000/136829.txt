<DOC>
<DOCNO> 136829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/ekonomi/eko04.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşı çıkarsa temel gıdada indirime gideceğiz 
</HEADLINE>
<TEXT>

Olası Irak savaşı için stok yaptıklarını bildiren Gima Genel Müdürü Dengiz Pınar, savaş halinde temel gıdalarda indirim yapacaklarını açıkladı. Pınar, Firmaların yüzde 70’ini ikna ettik’ dedi 
     EBRU SUNGUR 

     Gima Genel Müdürü Dengiz Pınar, Irak’a olası bir operasyonun başlaması durumunda temel gıda maddelerinde indirime gideceklerini açıkladı. Olası savaşa hazırlıklı olduklarını, gerekli stokları yaptıklarını bildiren Pınar, "Bununla birlikte 1991’deki Körfez Krizi’ndeki gibi insanların makarnaya, pirince hücum etmediklerini de gözlemliyoruz" dedi. 
     
     Paket de yaparız’ 
     Savaş başladığında ne kadar süreceğini kimsenin bilemeyeceğini, her durumda ekonominin zarar göreceğini vurgulayan Pınar, amaçlarının olası bir savaş halinde tüketicinin zararını en aza indirmek olduğunu belirtti. Pınar şunları söyledi 
     "Savaş çıkarsa temel gıdalarda ciddi indirime gideceğiz. Firmalarla dövüş şeklinde gerçekleştirdiğimiz görüşmelerde yüzde 70’ini ikna ettik. İndirim tüm Türkiye çapında olacak. Ancak Diyarbakır, Malatya, Urfa, Mersin, Antakya gibi bölge illerinde ekstra indirimler de yapacağız. Belki bu mağazalarımızda temel gıdaları içeren paketler bile hazırlayabiliriz." 
     
     2 bin 500 e - kurban 
     Bu yıl İstanbul ve Ankara’da başlattıkları e - kurban uygulamasında 2 bin 500 sipariş aldıklarını bildiren Pınar, "Siparişlerin yüzde 60’ını Alo Gima, yüzde 35’ini Senal Market, yüzde 5’ini de normal mağazalar kanalıyla aldık. İlgi öyle yoğun oldu ki keşke daha önce yapsaydık diye düşündük" dedi. Tüketicilerin Gima’nın promosyonlarını yakından takip ettiğini de belirten Pınar, "Ayın 16’sında çok büyük promosyona başlıyoruz. Bu promosyonla müşterilere çok büyük paralar kazandıracağız" dedi. 
     
Gima’nın ocak ayı enflasyonu yüzde 2.3      Ocak enflasyonu yüzde 5.6 olurken Gima’da enflasyonun yüzde 2.3’te kaldığını belirten Dengiz Pınar, "Eğer sanayici bu fiyat artışlarıyla işini döndürebiliyorsa bu yakında çok güzel şeylerin olacağının sinyali" dedi. Bu yıl 6 yeni mağaza açacaklarını belirten Pınar, OYPA’nın Çorlu ve Balıkesir mağazalarını devraldıklarını da bildirdi. 
     
     GİMA 
     413 milyon dolar 2003 ciro hedefi 

</TEXT>
</DOC>
