<DOC>
<DOCNO> 134450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yazar/asik.html </URL>
<DATE> 2003/02/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ak demokratlar 
</HEADLINE>
<TEXT>

     
     Bazı savaşlar karınızla kavga etmenize benzer, ne kazanabilirsiniz ne sonuçlandırabilirsiniz. 
Tele kışkırtma...      Hafta başında İstanbul’da 100’e yakın sivil toplum örgütü toplanarak Acil Eylem Planı’nın eğitimle ilgili bölümlerini irdeledi. Eleştirdiler. Görüş açıkladılar. İÜ Rektör Yardımcısı Profesör Nur Serter yaptığı konuşmada TBMM Milli Eğitim Komisyonu üyelerinin üniversite profesörlerinden değil imam hatip kökenlilerden oluşturulmasını eleştirdi. Ülke kapkara cehalete teslim edilemez, dedi. Bir televizyon kanalı bu sözleri tekrar tekrar gösteriyor. TBMM komisyon üyelerini Nur Serter’e karşı kışkırtıyor. Ancak sivil toplum örgütlerinin toplantısında ne konuşuldu, meselenin özü nedir, eylem planı nereden aksıyor Bunlar hiç konuşulmuyor. Sanki eğitimin bütün meselesi maksadı aşmış gibi görünen bir "cümle"den ibaret... 
     
Üçüncü savaşa doğru      ABD’nin tehditleri üzerine Kuzey Kore nükleer silah yapımını tekrar başlatıyor. Kuzey Kore’yi dengelemek için Japonya’nın da nükleer silah edinebileceği söyleniyor. Nükleer silahsızlanmadan vazgeçiliyor. Atom savaşı tehdidi giderek artıyor. 
     Şimdilik Bush’un Irak politikasına Fransa ve Almanya karşı. Eğer Japonya, Rusya ve Çin’in enerji boruları kesilir, bu ülkeler de Amerika’ya karşı tavır alırlarsa ne olur Üçüncü dünya savaşının kıvılcımı çakılır. Kraker yemesini beceremeyen Bush beyinli zat görüyor musunuz neler beceriyor 
     
"İç’ten Lider"...      Sinan Yaman üzerinde 13 yıl çalıştığı "İç’ten Lider" adlı kitabını bir kokteylle tanıttı. Kitap liderliğin inceliklerini anlatıyor. Özgün bir çalışma. Kitapta geçen şu satırlar ise hayatımızdaki insanlara dair 
     "Değişiklik bir slogandan, bir cümleden ya da bir kitaptan dolayı gerçekleşmez. Bu ancak doğru insanların hayatınızda olmasıyla gerçekleşir. Her şey, bunun ardından gelir. Doğru’ insanları, hayatınıza sokmak..." 
     
Bir yiğit hanım...      Genellikle doğuya yatırım yapan bir iş kadını... Fenerbahçe’nin eski yöneticisi Sema Küçüksöz şubat ayında canlı kalkan olarak Irak’a gideceğini açıkladı. Peki neden Bu yiğit hanımefendi Milli Gazete’ye anlatıyor 
     - Bu savaşın hiçbir haklı nedeni yok. Savaşa karşı olanlar gibi ben de Irak’a gideceğim şubat ayında gidiyorum. Eğer onları desteklemek "canlı kalkan" olmak anlamına geliyorsa, evet ben bir "canlı kalkan"ım Savaşa karşı olanlar belli noktalarda konuşlanacaklar. Ben de o noktalardan birinde bulunacağım. 
     - Savaşı ABD’nin dünyaya yaptığı bir haksızlık olarak yorumluyorum. Kendim tek başıma gidiyorum. "Buyurun siz de gelin" diye kimseye çağrı da yapmıyorum. Ben Allah’tan başka kimseden de korkmuyorum. Orada öleceksem ölürüm yani. Yazgımı değiştiremem... 
     - Irak’a gitmeye başladığımdan itibaren, orada 10 yıllık ambargonun getirdiği sorunları gözlerimle gördüm. Gösterdiğim tepki o halkı anlamanın sonucudur. 
     - Ben buradan herkese çağrıda bulunuyorum. Bu savaş haksız bir savaştır. Ve herkes bu savaşa karşı çıkarak insanların ölmesini engellemelidir. 
     
     Mesut Yılmaz Köln Üniversitesi’nde siyaset planlaması dersi verecekmiş. İlk dersi tahmin edelim "Bazı siyasetçiler neden genç yaşta siyaseti bırakmak zorunda kalır " 
Haldun Ertem 

Hyde Park çimleri      15 Şubat’ta dünyanın en az 30 kentinde düzenlenecek savaş karşıtı mitinglerden biri de Londra’da Hyde Park’ta yapılacaktı. Ancak bu mitinge izin verilmedi. Gerekçe "Çimler bozulabilir"... Savaş karşıtları Londra’da yürüyüş yapabilecekler, ama miting yapamayacaklar. Yarım milyon insanın bir arada görünmesi ve dünyaya daha önemlisi Bush Ağabey’e böyle bir mesaj vermesi engellenecek. İngiliz demokrasisinde son durum bu... Çimler ilk kez demokrasiden daha kıymetli oldu... Geçen yüzyılda açlar Londra’ya doğru yürüyüşe geçtiğinde Hyde Park’taki kürsülerin sayısı artırılırmış oysa... 
     
     







YÖK ve irtica 


Saçımız ak mı, kara mı önümüze düşerken... 


Ak demokratlar 


Kritik kararlar 


Devlet yönetimi, güven, istikrar 


"Savaşta ne yaptın baba " 


Eğitim yerel yönetimlere devredilmeli mi 


Bölünen birlik 


Daracık daracık sokaklar... Mimari yüreğimi yaralar 


"Ver de kurtul " 


11 Eylül korkusu 


Yoksulluk Davos’un da gündemindeydi 


Her rakama inanmayın 


Kişiye özel uygulamalar ülkesi 


</TEXT>
</DOC>
