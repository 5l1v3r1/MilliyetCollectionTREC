<DOC>
<DOCNO> 138914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun21.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşının İngiltere'ye maliyeti 5 milyar sterlin... 
</HEADLINE>
<TEXT>

     Uzmanlara göre, olası Irak savaşı İngiltere'ye 5 milyar sterline malolacak. 
     Ekonomi ve Finans Araştırmaları Merkezi'nin CEBR müdürü Douglas McWilliams, ''Savaşın maliyetini, bu yıl ve gelecek yılki bütçeye yayılmak üzere net 5 milyar sterlin olarak hesaplıyoruz'' dedi. 
     Başkent Londra'da gazetecilere konuşan McWilliams, İngiltere'nin Irak'ın savaştan sonra yeniden yapılandırılması programına katılmasının pek mümkün olmadığını kaydederek, ''Sanıyorum yeniden yapılanma Iraklıların kendileri tarafından finanse edilecektir. Onların çok petrolü var'' dedi. 
     Kasım ayında Avam Kamarası'na ön bütçesini sunuşunda, ''İngiltere'nin uluslararası savunma sorumluluklarını yerine getirmek için'' 1 milyar sterlin ihtiyat ayıran İngiltere Maliye Bakanı Gordon Brown, kısa süre önce bu miktarı 1.75 milyar sterline yükseltmişti. 
     





</TEXT>
</DOC>
