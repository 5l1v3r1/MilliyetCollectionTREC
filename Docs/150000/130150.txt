<DOC>
<DOCNO> 130150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/spor/spo02.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
RAP RAP GİTTİ 
</HEADLINE>
<TEXT>

Fenerbahçe, Revivo’dan sonra Milan Rapajc ile de yollarını ayırdı. Sözleşmesi karşılıklı feshedilen Hırvat yıldız, "Bu formayı taşıdığım için onur duyuyorum" açıklamasını yaptı 
     YUSUF KOBAL 

     Yaprak dökümü 
     FENERBAHÇE’DE yaprak dökümü hız kesmiyor. İsrailli yıldız Revivo ile yollarını ayıran Sarı-Lacivertli kulüp dün de Rapajc defterini kapadı. Futbol Şube Sorumlusu Sadettin Saran önceki gece Hırvat oyuncuyla karşılıklı görüştüklerini ve sözleşmesini feshettiklerini açıkladı. Saran, "Kendisinden verim alamıyorduk, böyle bir kararı uygun gördük" diye konuştu. 
     
     Dostça ayrıldık’ 
     SADETTİN Saran, Rapajc’e bir başka Türk takımına gitme konusunda engel koymadıklarını da söyledi, "Zaten kendisi Türkiye’de kalmak istemiyor. İtalya veya İngiltere’ye gidecek" ifadesini kullandı. Fenerbahçe’den dostça ayrıldığını kaydeden Hırvat oyuncu ise "Bu formayı taşıdığım için onur duyuyorum. Bir şampiyonluk yaşadım. Bir tane daha yaşamak isterdim ama olmadı" dedi. 
     
     G.Saray asla’ 
     UZUN süredir ilk onbire giremediği için rahatsızlık duyduğunu belirten Rapajc, "Bu hem benim, hem de takımım için kötüydü. İki taraf için de ayrılma kararının doğru olduğuna inanıyorum. Oynamamak beni ve takımımı etkiliyordu" açıklamasını yaptı. Hırvat oyuncu, "Galatasaray’a gidebilir misin " sorusuna ise "Kesinlikle hayır. Taraftara ve Başkan Aziz Yıldırım’a bunu yapmam" yanıtını verdi. 
     
Albayrak geldiSarı-Lacivertliler, Almanya’nın Bielefeld Kulübü’nde top koşturan Erhan Albayrak ile anlaşmaya vardı, Ümit Özat’ın sözleşmesini ise iki yıl uzattı 
     Kontrolden geçecek 
     UZUN süredir Fenerbahçe’nin gündeminde bulunan ancak yüksek bonservis ücreti nedeniyle transferi yapılamayan Erhan Albayrak sonunda Sarı - Lacivertli renklere bağlandı. Almanya’nın Bielefeld Kulübü ile her konuda anlaşma sağlayan yönetim tecrübeli oyuncuyu dün gece İstanbul’a getirdi. Erhan bugün sağlık kontrolünden geçtikten sonra sözleşme imzalayacak. 
     
     Ümit nikah tazeledi 
     FENERBAHÇE’YE rötarlı geldiğini söyleyen Erhan Albayrak, "Çeşitli nedenler yüzünden transferim hep ertelendi. Kısmet bugüneymiş" diye konuştu. Bu arada yönetim iç transferi de bitirmeye başladı. İlk olarak Ümit Özat’ın sözleşmesini dün Antalya’da iki yıl uzatan Sadettin Saran sırada kaleci Rüştü’nün bulunduğunu söyledi, "Bu ay sonuna kadar tüm oyuncularımızla anlaşma yenilemeyi umuyoruz" dedi. 
     
İş oyuncuda bitiyorMustafa Doğan saha içinde uygulanan sistemlerin önemli olmadığını söyledi, "Siz sahada koşmaz ve yardımlaşmazsanız hiçbir şeyin faydası yok" dedi 
     Korkmuyorum’ 
     UZUN bir sakatlık dönemi geçiren ve ilk yarının son haftalarında formasına kavuşan Mustafa Doğan, yedek kalmaktan hiçbir zaman korkmadığını belirtti, "Çünkü kendime güveniyorum. Her zaman hazırım" dedi. Fenerbahçe savunmasının tecrübeli ismi dörtlü savunma için de ilginç bir yorum getirdi. 
     
     Zaman gösterir’ 
     MUSTAFA, "Dünya’nın en iyi sistemi bile olsa koşmadan, yardımlaşmadan başarı gelemez. Sistemi oyuncular yaratır. Brezilya bu sistemle başarılı oldu diye her takıma uyacak şeklinde bir kural yok. Şimdiden konuşmak erken. Zaman bize fayda getirip getirmeyeceğini gösterecek" ifadesini kullandı. 
     
     Revivo’ya üzüldü 
     YENİ transfer Besçasnıh ile Almanya’da karşılıklı oynadığını da kaydeden tecrübeli oyuncu, "O zamanlar çok dikine giden, süratli bir oyuncuydu. Eğer o özelliklerini h l barındırıyorsa bize büyük fayda sağlar" dedi. Mustafa, Revivo’nun ayrılmasına da üzüldüğünü, kendisini çok sevdiğini söyledi. 
     
Benim adım Besçasnıh      TRANSFER olduğu günden bu yana basında ismi sürekli değişik yazılan Fenerbahçe’nin Rus santrforu, Antalya kampında gazetecilere adını telafuz etti. Golcü oyuncu isminin Besçasnıh olarak okunduğunu söyledi. Besçasnıh, Türkiye’ye gelmeden önce Rus basınına da konuştu, "Fenerbahçe’de şampiyonluk yaşamaya gidiyorum" dedi. 
     NOVİ Izvestiya Gazetesi’ne demeç veren Besçasnıh, transfer ücreti ile ilgili soruyu "Bu şimdilik sır olarak kalsın" diye yanıtladı. "Ortega 700 bin dolar alıyormuş, senin de de aynı parayı aldığın söyleniyor" sorusuna ise Rus oyuncu, "Benim sözleşmem daha az. O parayı almak için her maçta ne kadar güçlü olduğunuzu göstermeniz gerekiyor" yorumunu yaptı. 
     
Werder Bremen sınavı      ANTALYA’DA ikinci yarı hazırlıklarını sürdüren Fenerbahçe, Efes Cup Turnuvası’nda bugün ilk maçını Almanya’nın güçlü takımlarından Werder Bremen ile oynayacak. Saat 20.00’de başlayacak karşılaşmayı Show TV naklen yayınlayacak. Sarı - Lacivertliler ikinci sınavını ise çarşamba günü PSV Eindhoven’a karşı verecek. 
     
Ortega ifade verecek      Yaklaşık bir aydır ülkesinde bulunan Arjantinli yıldız Ortega bugün İstanbul’a gelecek. Başkan Aziz Yıldırım’ın Ortega ile özel bir görüşme yapacağı ve ikinci yarı öncesi uyarılarda bulunacağı öğrenildi. Arjantinli oyuncu bu akşam veya yarın sabah Antalya kampına katılacak. Bu arada Fenerbahçe hazırlıklarını sürdürdü. Ormanda krosa giden Sarı - Lacivertli oyunculara ağır bir program uygulandı. 
     



 SPOR 


























</TEXT>
</DOC>
