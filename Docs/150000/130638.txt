<DOC>
<DOCNO> 130638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/ekonomi/eko02.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanbeyli ve Ümraniye yararlanıyor 
</HEADLINE>
<TEXT>
Anayasa değiştirilerek orman arazileri satılacak 
Orman’ özelliğini kaybetmiş arazilerin satışı için Anayasa’da değişikliğe gidiliyor. Hedef ise 10 katrilyon lira gelir sağlanması 
     Hükümet, üzerlerinde Sultanbeyli, Ümraniye gibi ilçeler kurulan orman vasfını kaybetmiş Hazine arazilerinin satışı için harekete geçiyor. Geçen hükümet döneminde Anayasa Mahkemesinin iptal kararı nedeni ile gerçekleştirilemeyen, bu arazilerin satışı için çalışmalara başlandı. 
     2001’de çıkarılan ve Hazine’ye ait taşınmazların satışını öngören 4706 sayılı Kanun’un Orman vasfını yitirmiş arazilerin 2 - B satışına ilişkin maddeleri değiştirilecek. Bu amaçla Anayasa’nın 170’inci maddesinin değiştirilmesine dönük seri toplantılar başladı. Maliye ve Orman Bakanlığı bürokratları, bu hafta da bir araya gelerek teknik çalışmaları sürdürecek. 
     Bilindiği gibi orman arazileri, diğer kamu arazilerinden farklı olarak, Anayasa hükmü gereği satılamıyor. Orman arazisi vasfını kaybetmiş olanlar 2- B ise yalnızca orman köylüsü’ne satılabiliyor. İstanbul ve diğer bazı illerde, orman arazisi olmaktan çıkmış bölgelerde ise orman köylüleri’ oturmuyor. AKP hükümeti, kendisine oy veren kesimlerin yoğun olarak oturduğu bu bölgelerde, B - 2’lerin, orman köylüsü olmayanlara da satılmasını mümkün kılacak yasal değişiklikler yapmak istiyor. Taksit imk nı sağlanacak satışta, İmar Kanunu’nda yer alan kısıtlamalar da geçerli olmayacak. 
     
     3.7 milyon dönüm 
     Resmi verilere göre orman vasfını kaybetmiş 3 milyon 733 bin dönüm Hazine arazisi var. Hesaplamalara göre bu arazilerinin satışından 10 katrilyon lira gelir hedefleniyor. 2001’de de bu konudaki kanuni düzenlemenin ardından bir yıl içinde 2 katrilyon liralık bir gelir elde edilmesi planlanmıştı. 
     
Orman vasfını kaybetmiş araziler İller Dönüm İstanbul 161.599 İçel 343.978 Antalya 406.828 Balıkesir 347.274 Bolu 126.451 İzmir 119.543 Muğla 225.599 Bursa 116.000      



 EKONOMİ 















</TEXT>
</DOC>
