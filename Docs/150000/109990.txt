<DOC>
<DOCNO> 109990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/guncel/gunz1.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Eczacılar Bağ-Kur’u mahkemeye verdi 
     Türk Eczacıları Birliği Başkanı Mehmet Domaç, Bağ-Kur’un eczacılara toplam borcunun 135 trilyon lira olduğunu belirterek, çeşitli illerden 100 eczacının, Bağ-Kur’u icraya verdiğini söyledi. Bağ-Kur’un, imzalanan protokol hükümlerine bağlı kalmadığını öne süren Domaç, serbest eczanelerin Bağ-Kur’lu hastalara verdiği ilaçların bedelinin, ithal ilaçta 1 ay, yerli ilaçta 2 ay içinde, faturanın kuruma tesliminden sonra en geç 30 gün içinde geri ödenmesinin zorunlu olduğunu hatırlattı. Buna rağmen, Bağ-Kur’un ödemelerinin 105-110 güne çıktığını anlatan Domaç, bu gecikmeye bağlı olarak, devletin eczacıya borcunun 135 trilyon lira olduğunu söyledi. 
     
     Şüpheli araçta suikast silahı 
     EDİRNE DHA 

     İpsala Sınır Kapısı’ndan Türkiye’ye giriş yapan bir otomobilde yapılan aramada "Uzi" marka suikast silahı ele geçirildi. Yunanistan’dan Türkiye’ye giriş yapan araç bir süredir kendisini takibe alan MİT görevlilerince durduruldu. Otomobilde özel bölmelere gizlenmiş suikast silahının yanı sıra bu silaha ait bir susturucu, bir şarjör ve mermiler bulundu. İsmi açıklanmayan Ermeni asıllı Azerbaycan uyruklu erkek sürücü MİT tarafından sorguya alındı. 
     
     Denizden, ayağına taş bağlı ceset çıktı 
     İSTANBUL Milliyet 

     Kartal’da, denizde ayağına taş bağlanmış bir kişinin cesedi bulundu. Sahilyolu Kumcular İskelesi açıklarında denizde bir erkek cesedi gören vatandaşlar, polisi aradı. Olay yerine gelen ekipler, denizin dalgalı olması nedeniyle uzun süre cesedi kıyıya çıkaramadı. Deniz Polisi’ne bağlı bir dalgıç tarafından iple kıyıya çekilebilen cesede, ayak kısmından bir taşın bağlanmış olduğu görüldü. Yapılan incelemeler sonucunda cesedin, İsmet Çelik’e 62 ait olduğu belirlendi. Çelik’in ailesinin, 5 gün önce, ruhsal durumunun iyi olmadığını ve intihar etmesinden korktuklarını belirterek, Kartal Merkez Karakolu’na kayıp başvurusunda bulunduğu bildirildi. 
     
     Minibüs zammı durduruldu 
     İSTANBUL Milliyet 

     İstanbul’da minibüs taşıma ücretlerine 1 Ekim’den geçerli olmak üzere yapılan yüzde 25 oranındaki zam, Vali Erol Çakır’ın itirazı üzerine komisyonca reddedildi. İstanbul Valiliği’nden yapılan açıklamada, Çakır’ın itirazı üzerine, 507 sayılı Esnaf ve Sanatk rlar Yasası’nın 125. maddesi uyarınca Sanayi ve Ticaret İl Müdürü Hilmi Sezer başkanlığında, Esnaf ve Sanatk rlar Odaları Birliği ve İstanbul Ticaret Odası temsilcisinin katılımıyla toplanan İtiraz Komisyonu’nun, "itirazı haklı bularak zammı reddettiği" kaydedildi. 
     
     Emniyet Kimlik sorma yetkimiz var 
     ANKARA Milliyet 

     Emniyet Genel Müdürlüğü Sözcüsü Feyzullah Arslan, AB uyum yasalarının TBMM’de onaylanmasından sonra başlayan yeni uygulamalar kapsamında polisin kimlik sorma yetkisinin devam ettiğini belirtti. Yeni başlayan "mahkeme kararıyla arama ve kimlik sorma" uygulamasıyla ilgili açıklamalarda bulunan Arslan, "Polisin kimlik sorma yetkisi var ama arama yetkisi yok. H kim kararı gerekiyor. Yanlış anlaşılma olmasın. Teknik olarak bir değişiklik yok. Polis kimliğini ibraz etmek zorunda. Kimliği gösterip kimlik soracak, ancak mahkeme kararıyla arama yapabilecek" dedi. 
     
     Tabanca yaptı kardeşini öldürdü 
     ELVAN EZBER İstanbul 

     Pendik’te çıkan tartışmada babasına tokat atan 23 yaşındaki kardeşi Sezgin Güzel’i kendi imal ettiği tabancayla öldüren Cengiz Güzel’in olayda kullandığı silahın düzeneği polisi bile şaşırttı. Balistik incelemeden geçirilen tabancanın, hedefi şaşmaması için "yiv" ve "setlerinin" eksiksiz yapıldığı belirlendi. Tabancayı çalıştığı kaportacıda boş vakitlerinde yaptığını belirten Güzel, "Çocukluktan beri merakım vardı. Yaklaşık iki ay uğraştıktan sonra imal ettim. Kardeşim üzerime yürüyünce ateş ettim" dedi. 
     



 GÜNCEL 























</TEXT>
</DOC>
