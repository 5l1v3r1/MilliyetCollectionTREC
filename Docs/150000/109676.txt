<DOC>
<DOCNO> 109676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sondun12.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de siyahi şirket yöneticileri kredi alırken sorun yaşıyor 
</HEADLINE>
<TEXT>

     İngiltere'de siyahi şirket yöneticilerinin bankalardan kredi alırken, beyaz yöneticilere göre daha çok sorunla karşı karşıya kaldığı belirlendi. 
     Financial Times'ın ''etnik azınlıklara ait firmalar'' üzerine yaptığı araştırmada, bunun gizli ırk ayrımcılığı anlamına geldiği yorumu yapılarak, ''Irk ayrımcılığının varolduğunu ispatlayamamamıza rağmen, başka türlü ifade edilemeyecek bir olumsuzluk açıkça söz konusudur'' denildi. 
     Gazetenin araştırmasında, siyah kişilerin yönettiği şirketlerin yalnızca yüzde 21'i banka kredisi alabilirken, beyazlar ile Pakistan uyrukluların yönettiği şirketlerin yüzde 34, Çin uyrukluların yönettiği şirketlerin ise yüzde 49'unun kredi aldıklarının belirlendiği açıklandı. 
     





</TEXT>
</DOC>
