<DOC>
<DOCNO> 134830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo03.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı "Aurelio gelecek sezon takımda değil" 
</HEADLINE>
<TEXT>

     Trabzonspor Kulübü Başkanı Özkan Sümer, Brezilyalı futbolcuları Aurelio'yu gelecek sezon bordo-mavili takımda görmenin mümkün olmayacağını söyledi. 
     Yönetim Kurulu Üyesi Hüseyin Tütüncü'nün basın mensuplarına verdiği yemekte gazetecilerin sorularını yanıtlayan Sümer, Aurelio'nun menajerinin Trabzonspor'a uygun düşmeyen teklifleri ortaya koyduğunu belirtti. Sümer, ''Aurelio, bizimle görüştüğü süre içerisinde başka girişimler içine girmiştir. Trabzonspor'a yakışmayan hareketlerde bulunmuştur. Aurelio'yu gelecek sezon takımda görmek mümkün değil'' dedi. 
     Aurelio'nun menajerlerin kurbanı olduğunu ifade eden Sümer, ''Menajer Miranda son derece sakıncalı bir insan. Kulüpleri de uyarmak gerekir. Futbol Federasyonu'na bu yönde müracaata bulunacağız'' diye konuştu. 
     Antalya Efes Cup'ta bordo-mavili takımın kazandığı 75 bin dolarlık şampiyonluk bedelinin futbolculara verilip verilmeyeceği konusunda ise Sümer, şunları söyledi 
     ''Trabzonspor, hazırlık döneminde 50 bin Euro masraf ederek hazırlık dönemi geçirmiştir. Diğer kulüpler para ödemeden bu dönemi geçirmiştir. Bu karar, yönetim kurulunun inisiyatifindedir. Teknik heyete, biz nasıl oynat veya oynatma demiyorsak, teknik heyet de yönetim kurulunun tasarruflarına müdahale edemez.'' Sümer, ayrıca kaleci Petkoviç'in sözleşmesinin uzaması konusunda da görüşmelerin sürdüğünü kaydetti. 
     





</TEXT>
</DOC>
