<DOC>
<DOCNO> 109815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/siyaset/asiy.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş gitti, Özkan ayrı yollarda 
</HEADLINE>
<TEXT>
Cem tek başına 
YTP, büyük umutlarla çıktığı siyaset sahnesinde önce Derviş’in ayrılmasıyla sarsıldı. Özkan’ın ANAP lideriyle çalışması yüzünden de şimdi bölünmenin eşiğine geldi 
     SALİHA ÇOLAK Ankara 

     Misyonunu tamamladığını savunarak DSP’den ayrılan İsmail Cem ve Hüsamettin Özkan ile Kemal Derviş’in kurulmasına önderlik ettikleri YTP, iktidara en büyük alternatif iddiasıyla çıktığı siyaset sahnesinde uzun soluklu olamadı. 
     Derviş’in hareketten ayrılarak CHP’ye katılmasının ardından hızla kamuoyunda yakaladığı rüzg rı kaybeden YTP, Cem ve Özkan ile yoluna devam ederken, şimdi de bölünmenin eşiğine geldi. 
     23 Temmuz 2002’de resmen kurulan YTP, büyük umutlarla çıktığı siyaset meydanında en büyük darbeyi, Derviş’in ayrılmasıyla yedi. Ardından, seçimi erteletmek için Mesut Yılmaz ile dirsek temasına giren Özkan’la Cem’in yolları ayrıldı. Partinin kurulmasının üzerinden sadece iki ay geçerken iktidar rüyasıyla yola çıkan üçlüden geriye eser kalmadı. DSP’nin ayrışması sürecinde Yılmaz’la yakın mesaiye giren Özkan, parti kurulduktan sonra da ANAP lideriyle çalışmaya devam etti. Beykoz Konakları’nda Yılmaz ile sık sık Cem’in bilgisi dışında bir araya gelen Özkan, seçimleri erteletecek planlar üzerinde çalıştı. Özkan’ın, "YTP milletvekillerinin ANAP’a katılıp birinci parti konumuna getirilmesi pahasına seçimleri erteletme" formülleri üzerinde çalışması, Cem ile yollarının ayrılmasına neden oldu. Özkan bu planların Meclis ayağında, Genel Sekreter İstemihan Talay ve Grup Başkanvekilliğini sürdürdüğü günlerde Gaffar Yakın’dan yardım alırken, YTP de küskün hareketinin öncülüğünü üstlenmiş görüntüsü verdi. 
     Seçim karşıtı çalışmalara önderlik edilmesi partide "baraj sıkıntısı" yaşandığı görüntüsü verince, bazı milletvekilleri ve MYK üyeleri, Cem ile görüşerek, "Biz yokuz" açıklaması yapmasını istedi. Cem, konuyu MYK’ya getirdi ve hemen ardından basın toplantısına Talay’sız çıktı. Yanına harekete karşı çıkan Genel Sekreter Yardımcısı Ercan Karakaş’ı alan Cem, "Biz yolumuza devam ediyoruz" dedi. 
     Talay geri plana çekildi ve Yakın da, bu çalışmalarda "partiyi bağlamamak" için görevinden istifa etti. Özkan’a yakın milletvekilleri başından beri gönüllerinden geçen, "genel başkanlık koltuğuna Özkan’ın oturması" isteğini dillendirmeye başladı. Ancak bu günlerde Cem gibi "güvenilir görüntüsü" olan bir ismin partinin başında kalması, hesaplaşmanın seçimden sonraya bırakılması gerektiği görüşü h kim oldu. 
     Genel Sekreter Yardımcısı Ali Ilıksoy, görüş ayrılıkları olsa da bunun bir bölünme nedeni olmayacağını söyledi. 
     Ilıksoy, "Bir oy da alsak Cem Genel Başkan olarak kalacak" dedi. 
     
Rüya k busla bitti      Büyük umutlarla yola çıkan Derviş - Cem - Özkan üçlüsünün, yüzde 40’a varan destekten dağılma noktasına gelişinin öyküsü şöyle 5 Temmuz DSP’li Emrehan Halıcı, Hüsamettin Özkan’a örtülü istifa çağrısı yaptı. 6 Temmuz Özkan "Vefa, bir semt adıymış" açıklaması yaptı. 8 Temmuz Özkan istifa etti. 10 Temmuz Derviş, Cem ve Özkan bir araya geldi. Cem’in liderliğinde parti kurmaya karar verildi. 11 Temmuz Cem istifa etti. 12 Temmuz Cem, Derviş ile birlikte yola çıktıklarını, parti kuracaklarını açıkladı. 17 Temmuz Derviş, Cem ve Özkan, akşam yemeği yedi ve ilk kez birlikte fotoğraf verdi. Derviş, "Yeni oluşuma destek vermeye devam edeceğim" dedi. 23 Temmuz YTP resmen kuruldu, Cem, Genel Başkan seçildi Özkan, Derviş’i beklemek için görev almadı. 14 Ağustos Derviş, YTP ile yolunu ayırdı. 
     
YTP’de darbe girişimi yolda      Özkan’ın liderliğini yaptığı seçimi erteletme çalışmaları, YTP’yi karıştırdı. Milletvekilleri, eleştiri bombardımanına tutacakları Özkan ve ekibini, istifa etmezlerse kurultayda tasfiyeyi düşünüyor 
     Hüsamettin Özkan ve ekibinin YTP lideri İsmail Cem’e rağmen seçimi erteletme çalışmalarına önderlik etmesi, teşkilatlar ve aday listeleriyle yönetim kadrolarının oluşması sırasında ortaya çıkan rahatsızlığı artırınca, milletvekilleri harekete geçti. 
     Cem’le görüşen bir grup milletvekili, Özkan ve ekibinin partiden uzaklaştırılmasını istedi. Bir milletvekilinin "Bunlar sizi de koltuğunuzdan eder" dediği Cem’den 1 Ekim’de grup toplantısı yapması istendi. Grup Başkanvekilliği ve İdare Amirliği seçimi sırasında iki grubun hesaplaşması beklenen toplantıda Özkan ve ekibini eleştiri bombardımanına tutmaya hazırlanan bir grup milletvekili, bu eleştiriler üzerine istifa ederse, "darbe" gerçekleştirmiş olacak. Özkan karşıtları, istifa olmazsa, Kurucular Kurulu üyelerinin 5’te 1 imzasıyla olağanüstü kurultayı toplayıp bu ekibi partiden tasfiye etmeyi deneyecek. 
     Henüz Cem’in, "onay" vermediği bu süreçle ilgili milletvekilleri, "Cem’e rağmen Cem için partiyi bu ekipten kurtaracaklarını, bunun için yeterli imzaya ulaşabileceklerini" savunuyor. 
     



 SİYASET 















</TEXT>
</DOC>
