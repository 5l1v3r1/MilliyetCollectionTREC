<DOC>
<DOCNO> 112548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yasam/yas02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul önünde facia 
</HEADLINE>
<TEXT>

İki liseli genç kız, öğle tatilinde karşıya geçmek isterken, Azrail gibi üzerlerine gelen minibüsün altında kaldı. Kızlardan biri hayatını kaybetti, diğeri ağır yaralandı. 
     DİNÇER ŞEREF İstanbul 

     Eyüp’te, okul önünde minibüsün çarptığı kız öğrencilerden biri ölürken, diğeri ağır yaralandı. 
     Alibeyköy Atatürk Caddesi’ndeki Refhan Tümer Lisesi’nde öğle tatilini fırsat bilerek okuldan çıkan Arzu Çakar 17 ile Zeliha Akyol 16 yolun karşısına geçmek istedi. Öğrencilere Metin Günaşan’ın 27 kullandığı 34 AK 2605 plakalı minibüs çarptı. 
     Çakar olay yerinde ölürken, ağır yaralanan Akyol, Özel Alibeyköy Hastanesi’ne kaldırıldı. Akyol’un sağlık durumunun ciddiyetini koruduğu belirtildi. 
     Aracını olay yerinde bırakarak kaçan Günaşan, evine baskın düzenleyen polisler tarafından gözaltına alındı. Eyüp Adliyesi’ne sevk edilen Günaşan, nöbetçi mahkeme tarafından tutuklanarak Bayrampaşa Cezaevi’ne gönderildi. 
     Yaralı arkadaşlarını ziyaret eden öğrenciler, aynı yerde beş kez kaza meydana geldiğini belirterek, "Minibüs çok hızlı geliyordu. Sanki kasıtlı olarak arkadaşlarımızın üzerine sürdü" dediler. 
     
     



 YAŞAM 













</TEXT>
</DOC>
