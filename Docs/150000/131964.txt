<DOC>
<DOCNO> 131964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sondun13.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, Körfez'e asker gönderiyor... 
</HEADLINE>
<TEXT>

     İngiltere'nin, Irak'a olası askeri operasyonu göz önüne alarak, Körfez'e binlerce asker göndermeye hazırlandığı bildirildi. 
     BBC'nin internet sayfasında yer alan habere göre, İngiliz ordusunun Körfez'deki varlığını önemli ölçüde artıracak asker sevkıyatı Şubat ayı ortalarına kadar devam edecek. 
     Haberde, İngiltere Savunma Bakanı Geoff Hoon'un, savaş nedeni olarak gösterilebilecek kitle imha silahlarının Irak'taki varlığına inandıklarını belirten açıklamasına yer verildi ve İngiliz askerlerinin, Kuveyt'te konuşlandırılacağı ifade edildi. 
     İngiliz ordusundan, 14 bin askerle birlikte Challenger 2 tipi 150 adet tankın da bölgeye gönderileceği belirtiliyor. HMS Ark Royal uçak gemisiyle HMS Ocean helikopter gemisinin Körfez'e doğru yola çıktığı biliniyor. 
     İngiltere'nin, son sevkıyatla birlikte bölgede konuşlandırdığı asker sayısının, deniz komandoları ve paraşüt birlikleriyle birlikte toplam 30 bine ulaşması bekleniyor. 
     





</TEXT>
</DOC>
