<DOC>
<DOCNO> 105623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/spor/spo01.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İMPARATOR LUCESCU 
</HEADLINE>
<TEXT>

Beşiktaş’ta yoluna emin adımlarla devam eden Rumen hoca baş tacı oldu. Yönetici Hüsnü Güreli, "Eksiklere rağmen sadece bir beraberlik aldık. Hocamız ligin gerçek imparatoru" dedi 
     ORHAN YILDIRIM 

     El üstünde tutuluyor 
     SİYAH - Beyazlı takımla sezona iyi bir başlangıç yapan ve ilk dört haftada 10 puan toplayan Teknik Direktör Lucescu, yönetim tarafından el üstünde tutuluyor. Rumen hocanın göreve getirilmesini "tam isabet" olarak yorumlayan yöneticiler, eksiklerin fazlalığına rağmen üst üste alınan galibiyetleri Lucescu’nun başarısına ve kalitesine bağladılar. 
     
     Uzun yıllar kalacak’ 
     YÖNETİCİ Hüsnü Güreli, tecrübeli teknik adamı yere göğe sığdıramazken, "Gerçek İmparator Lucescu" yorumunu yaptı. Güreli, "Hocamız hem saha içinde, hem de saha dışında son derece otoriter ve disiplinli. Kendisiyle uzun yıllar çalışmak istiyoruz. Beşiktaş’ta hep beraber büyük başarılara imza atacağız. Çok doğru bir tercih yapmışız" diye konuştu. 
     
Romanya’ya gidecekler      BEŞİKTAŞ, milli maç nedeniyle lige verilen aradan yararlanmak için bu haftaya iki hazırlık maçı sığdırdı. Siyah - Beyazlılar yarın Nevzat Demir Tesisleri’nde Yalovaspor ile oynayacak, cumartesi günü ise Romanya’da özel bir karşılaşma yapacak. Bu arada yönetim bugün Ceylan Otel’de muhalefete yemek verecek. 100. yıl projeleri, İnönü Stadı ve yönetimin icraatları anlatılacak. 
     
Burada herşey var mı      Göztepe maçının hazırlıklarına dün başlayan Beşiktaş’ta Pascal Nouma şov vardı. Fransız yıldız iki saat süren idman boyunca tüm ilgiyi yine üzerine topladı. Son günlerin favori reklam sloganını dilinden düşürmeyen Nouma, sürekli arkadaşlarına "Burda herşey var mı " diye bağırarak arkadaşlarını gülmekten kırdı. Antrenmana Tayfur, Ali Cansun, Ahmet Dursun, Tümer, Tolga ve Pancu katılmadı. Bu arada PFDK, İstanbulspor maçındaki olaylar nedeniyle Beşiktaş’a 2.5 milyar lira ceza verdi. 
     



 SPOR 






























</TEXT>
</DOC>
