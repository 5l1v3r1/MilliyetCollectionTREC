<DOC>
<DOCNO> 104493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/dunya/dun01.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Batasuna direniyor 
</HEADLINE>
<TEXT>

     DIŞ HABERLER SERVİSİ 

     İspanya’da parlamentonun pazartesi günü, Bask bölgesinin bağımsızlığı için mücadele eden ayrılıkçı ETA örgütünün siyasi kanadı olmakla suçlanan Batasuna Partisi’nin yasaklanmasını kabul etmesinin ardından, polis art arda parti merkezlerine baskınlar düzenleyerek, kapılara kilit vuruyor. Ancak bu operasyonlar Batasuna taraftarı Basklıların büyük direnişiyle karşılaşıyor. 
     
     Polis plastik mermi kullandı 
     Partinin Vitoria, San Sebastian ve Bilbao’da bulunan merkezlerine giren Bask polisi, partililerin saldırısına uğradı. Batasuna’nın Bilbao İl Yönetim liderlerinden Eusebio Lasa, polisin parti merkezini kapatmasını dişlerini kullanarak engellemeye çalışırken, Vitoria kentinde de benzer görüntüler yaşandı. San Sebastian’da ise parti merkezine girmeye çalışan güvenlik görevlileri, Batasuna taraftarlarını dağıtabilmek için plastik mermilerle ateş açtı. Çıkan olayda bir kameraman yaralandı. 
     



 DÜNYA 











</TEXT>
</DOC>
