<DOC>
<DOCNO> 107471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur23.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür, Fethullah Gülen için DGM'de ifade verdi... 
</HEADLINE>
<TEXT>

     A Milli Futbol Takımı'nın yıldız futbolcusu Hakan Şükür, hakkında yürütülen soruşturma kapsamında, Ankara DGM Cumhuriyet Savcısı Nuh Mete Yüksel'e ifade verdi. 
     Ankara DGM'ye öğleden sonra gelen Hakan Şükür, yaklaşık yarım saat süreyle DGM Savcısı Nuh Mete Yüksel'e ifade verdi. 
     Şükür'ün DGM'ye gelmesinin ardından basın mensuplarının binaya girişi, Savcı Cengiz Köksal'ın talimatıyla yasaklandı. Milli futbolcu, ifade verdikten sonra, DGM polisleri tarafından basın mensuplarının görüntü almaması için arka kapıdan kaçırıldı. 
     Ankara DGM Cumhuriyet Savcısı Yüksel, Şükür hakkında, 17. Dünya Kupası Finalleri sürerken CNN Türk Televizyonu'nda katıldığı bir programda, Fethullah Gülen ile ilgili yaptığı açıklamalar dolayısıyla soruşturma başlatmıştı. 

     
</TEXT>
</DOC>
