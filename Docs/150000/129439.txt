<DOC>
<DOCNO> 129439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yasam/yas06.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşkın sonu töre ve kanla bitti 
</HEADLINE>
<TEXT>

Hapisteki oğullarının nik hsız eşi Sabiha’nın doğurduğunu duyan aile, anneye ve bebeğe acımadı 
     ARİF ARSLAN Batman DHA 

     Güneydoğu’da canice işlenen töre cinayetlerine Batman’da bir yenisi eklendi. Sason’da Sabiha Uyanık’ın 24 Kalaşnikov silahla intihar ettiği iddiasını araştıran Savcı Mehmet Fırat, genç kadının töre cinayetine kurban gittiğini ve 3 günlük adı konulmayan oğlunun da boğularak öldürüldüğünü ortaya çıkardı. 
     
     İntihar süsü verdiler 
     Geçitli köyünde oturan Sabiha’nın nik hsız eşi korucu Mahmut Tiryaki, iki yıl önce bir kaçakçılık suçundan cezaevine girdi. Sabiha da, kuması Nazime Tiryaki ile eşinin ailesinin evine yerleşti. Sabiha’nın yasak bir ilişki nedeniyle üç gün önce bir bebek doğurduğunu öğrenen eşinin ailesi, ölüm kararı aldı. Ve korkunç infaz gerçekleştirildi. Güvenlik güçlerine de Uyanık’ın evde kimse yokken Kalaşnikov silahla intihar ettiği bildirildi. 
     
     Bebeği de gömmüşlerdi 
     Olay yerine gelen güvenlik güçleri ile Savcı Fırat, genç kadının ölüm nedeninden şüphelenince soruşturmayı derinleştirdi. Uyanık’ın doğurduğunu belirleyen Fırat, kayınpeder Bahattin Tiryaki ile oğlu Burhan’ı gözaltına aldı. Bu sorgu ile Uyanık’ın öldürüldüğünü belirleyen Fırat, bebeğinin cesedini de köye iki kilometre uzaklıkta gömüldüğü yerden çıkartırdı.İlk aşamada boğularak öldürüldüğü anlaşılan bebek, kesin ölüm nedeninin belirlenmesi amacıyla Adli Tıp Kurumu’na gönderildi. 
     Suçlamaları reddeden Bahattin ve Burhan Tiryaki ise, tutuklanarak Batman Cezaevi’ne konuldu. 
     



 YAŞAM 























</TEXT>
</DOC>
