<DOC>
<DOCNO> 102870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yasam/yas08a.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukura uçtular camdan kaçtılar 
</HEADLINE>
<TEXT>

     İSMAİL ERBEN İstanbul 

     Bahçelievler’de alkol ve aşırı hız nedeniyle kontrolden çıkan bir otomobil, hiçbir uyarı levhası bulunmayan yaklaşık dört metrelik bir çukura uçtu. Meyhane işlettiği belirtilen Çetin Sebpiçin 43 ile bir arkadaşı, dün saat 05.00 sıralarında işyerini kapatarak evlerine gitmek üzere yola çıktı. Sebpiçin’in kullandığı 34 DFM 22 plakalı otomobil, Yenibosna Atatürk Caddesi’nde, İGDAŞ’ın kazdığı dört metre derinliğindeki çukura düştü. 
     
Çizikle kurtuldular      Otomobilde bulunan Sebpiçin ve arkadaşı, tesadüfen kaza yerinden geçmekte olan polis memurlarınca kurtarılarak Özel Gelişim Hastanesi’ne kaldırıldı. El ve yüzlerindeki çizikler hariç yaraları bulunmayan alkollü iki kafadar, basın mensuplarıyla karşılaşmak istemeyince de çareyi kaçmakta buldu. Basın mensuplarının hastane önünden ayrılmayacağını anlayan iki kafadar, birinci kattaki acil servis penceresinden atlayarak kayıplara karıştı. 
     
     



 YAŞAM 
























</TEXT>
</DOC>
