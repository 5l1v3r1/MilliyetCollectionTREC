<DOC>
<DOCNO> 101512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/son/sontur24.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kız kaçırma kavgası cinayetle sonuçlandı... 
</HEADLINE>
<TEXT>

     İzmir'in Bornova İlçesi'nde, kız kaçırma yüzünden meydana gelen olayda, bir kişi bıçaklanarak öldürüldü, bir kişi ise yaralandı. 
     Alınan bilgiye göre, İsmet Akçay'ın 22 , bir süre önce Şenay Sarı'yı kaçırması üzerine, yeğeninin kaçırılmasını hazmedemeyen Sacit Sarı, oğulları Göksel ve Mustafa ile Akçay ailesinin oturduğu Atatürk Mahallesi 911 Sokak'taki evi bastı. 
     İki taraf arasındaki kavgada, Sacit Sarı, yanında getirdiği bıçakla önce baba Fevzi Akçay'ı, daha sonra da oğlu İsmet Akçay'ı yaraladı. 
     Belediyeden emekli olduğu bildirilen Fevzi Akçay 50 , aldığı iki bıçak darbesiyle olay yerinde hayatını kaybetti. 
     Kavgada bacağından yaralanan İsmet Akçay ise Ege Üniversitesi Tıp Fakültesi Hastanesi'nde tedavi altına alındı. 
     Olay yerinden bir taksiye binerek kaçan Sacit Sarı ile oğlullarının yakalanmasına çalışıldığı bildirildi. 
     





</TEXT>
</DOC>
