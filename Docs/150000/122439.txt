<DOC>
<DOCNO> 122439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/yazar/cemal.html </URL>
<DATE> 2002/12/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Resmin bütünü gözden kaçmasın 
</HEADLINE>
<TEXT>

     Dokuzuncu Cumhurbaşkanı Süleyman Demirel’le dün Avrupa Birliği, Türkiye ve Kıbrıs’ı konu alan bir telefon sohbeti yaptık. 12 Aralık tarihi, yani Kopenhag zirvesi yaklaşırken resmin, tablonun bütününü gözden kaçırmanın sakıncalarına işaret etti. 
     Neydi resmin bütünü 
     AB’nin siyasi bir proje, tarihin en büyük barış projesi olması... Ve Balkan ülkeleriyle Türkiye’nin de bu projenin ayrılmaz parçalarını oluşturmaları... 
     Bu bakımdan Demirel bugün Avrupa’daki mevcut liderlerin çapından yakındı. Vizyon sahibi, büyük düşünebilen devlet adamlarına artık sahnede çok ender rastlandığını belirtti. Bu nedenle, Türkiye’nin Avrupa’ya olduğu kadar, Avrupa’nın da Türkiye’ye niçin ihtiyacı olduğunun doğru dürüst kavranamadığını söyledi. 
     Demirel hafta sonu Atina’da Balkan Kulübü’nün toplantısına katılmış. Kurucu üye olarak yaptığı konuşmanın Pazar günkü Radikal’de tam metni var girişinde AB’yi tarihin en büyük barış projesi olarak nitelerken, "Bu proje, Avrupa’yı kasıp kavuran, yakıp yıkan, milyonlarca insanın hayatına, sefaletine ve büyük acılara sebep olan Dünya Savaşı’nın içinden çıktı" demiş... 
     Demirel’le dün sohbet ederken aynı noktaya değindi. Avrupa Birliği’nin siyasi bir proje olduğunu, "İkinci Dünya Savaşı’nda Londra’ya, Berlin’e yağan bombalardan doğduğu"nu ve bu barış projesinin Avrupa’da hayata tam geçebilmesi için de "Türkiye’nin müthiş önemli bir yerde olduğu"nun altını çizdi. 
     Şöyle devam etti 
     "Romanya’ydı, Bulgaristan’dı, hatta Macaristan’dı. Türkiye bu ülkelerden geri olabilir mi Hiçbir şeyiyle geri değil. Onları al, onlarla müzakereye otur ama Türkiye’yi dışla... Olacak iş mi Bir de şu var. 15’ler Avrupası’nda fert başına milli gelir ortalama 22.500 euro. Balkanlar’da 1000’le 3000 euro arasında. Bu da bir Berlin Duvarı’dır. Bu göç demektir. Bu duvarı nasıl tutacaksınız .." 
     Demirel, AB liderlerinin mutlaka resmin bütününü, büyük tabloyu görmeleri gerektiğini, 12 Aralık’ta Türkiye için müzakereye başlama tarihi verilmesinin şart olduğunu söyledi. 
     Resmin bütünü deyince, söz ister istemez Kıbrıs’a, Rauf Denktaş’a geldi. Sohbetimiz sırasında ben Kıbrıs’ta Güney’le Kuzey’in arasında görünmez biçimde yükselen Berlin Duvarı sendromu’na da şöyle bir değindim. 
     Sayın Demirel de resmin bütünü içine Kıbrıs’ı koyuyor. Ama Kıbrıs’tı, AB idi, Avrupa ordusuydu, bunların aynı paket içinde düşünülmesini diplomatik açıdan doğru yöntem olarak görmüyor. 
     Ama tabii bazı sorular var akla takılan Kıbrıs çözülmeden Türkiye AB’ye üye olabilecek mi Bir başka deyişle, AB’den tarih alsa da almasa da Kıbrıs’ta çözüm’den geçmiyor mu Türkiye’nin AB üyeliği Kıbrıs’ta Güney’le Kuzey’in birlikte AB’ye girmeleri, Türkiye’nin AB yolunu daha rahatlatmaz mı Tek başına Güney Kıbrıs girerse, Türkiye’nin Avrupa yolu zorlanmaz mı 
     Demirel’in Kıbrıs konusundaki üslubu daha dikkatli. Daha yutkunarak konuşuyor. Bu zamana kadar Kıbrıs neden çözülemedi diye sorarken bir noktaya özellikle değindi 
     Güney’de fert başına milli gelirin 15 bin dolar, Kuzey’de ancak 3 bin dolar olması... 
     Demirel bu olguya işaret ederken Batı ile Doğu Almanya örneğinden, hatta Berlin Duvarı benzetmesinden şöyle bir söz etti. "Rauf Bey’i bazı şeylerin aşabileceği"ni üstü örtülü bir dille ifade etmekten geri kalmadı. Bu bakımdan geçen hafta Lefkoşa’da Kıbrıs Türk sivil toplum kuruluşlarının yapmış oldukları Kıbrıs’ta çözüm gösterisinin anlamına da değindi. 
     Sayın Demirel, "Büyük tabloyu gözden kaçırmamak lazım" derken, sanıyorum, Kıbrıs’ı da bunun içine koyuyor. Bu tabloyu, yani resmin bütününü hem AB liderlerinin, hem bizim liderlerin 12 Aralık yaklaşırken, gözden kaçırmayacaklarını umuyoruz. 
     
     







Hukukun liberalleşmesi 


Etiler - Taksim... 


Şahin ve Babacan’ın IMF görüşmesi 


Resmin bütünü gözden kaçmasın 


Siirt üçlemesi 


Tayyip Erdoğan solcu mu 


Milli Eğitim kaynıyor 


Çözüm ile çözümsüzlük arasında... 


Sabah ve atv böyle satılacak Allah sana, sen bana 


AB, ordu, MGK 


Yoksulluk yardımında söz Gemici’nin 


Zenginimiz de fakir, fakirimiz de fakir... 


TOBB Başkanı Önce birleşme 


</TEXT>
</DOC>
