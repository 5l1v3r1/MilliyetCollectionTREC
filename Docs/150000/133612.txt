<DOC>
<DOCNO> 133612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sondun09.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'dan ABD'ye çağrı "Irak için BM ile birlikte çalış" 
</HEADLINE>
<TEXT>

     Fransa, Amerikan yönetimine Irak konusunda BM Güvenlik Konseyi ile birlikte çalışmayı sürdürmesi çağrısında bulundu. 
     Fransa Dışişleri Bakanı Dominique de Villepin, France 2 televizyonuna yaptığı açıklamada, ülkesinin Irak'a tek yanlı operasyon düzenlemesine karşı olduğunu yineleyerek, ''En uygun çatı olan BM Güvenlik Konseyi ile birlikte çalışmalıyız'' dedi. 
     BM silah denetçileri, Irak'ta incelemelerini sürdürürken, şimdiye kadar bu konuda izlenen yolu değiştirmenin gerekmediğini belirten Villepin, ABD'nin bu ülke yakınlarında askeri yığınak yapmasının, Bağdat yönetimine yönelik baskıyı artırdığını, ancak Cumhurbaşkanı Jacques Chirac'ın ABD'nin Güvenlik Konseyi'nin kararı olmadan daha ileri gitmesini istemediğini söyledi. 
     Dominique de Villepin, ''Amerikalılar, tek yanlı olarak ileriye giderse Cumhurbaşkanı Chirac'ın söylediği gibi, bu tür bir harekete katılamayız'' diye konuştu. 
     





</TEXT>
</DOC>
