<DOC>
<DOCNO> 128965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/astro/index.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı hareket zamanı 
</HEADLINE>
<TEXT>

     Ay büyürken çabuk hareket etmek her zaman daha kolaydır. Gün içinde hayal gücümüzü kullanarak verimli çalışmalar yapabiliriz. Şartlar biraz değişken olsa da hızlı bir gündeyiz. Koç'lar biraz daha dikkatli olmalılar. Özellikle öğleden sonra ortaya çıkabilecek belirsizlikler huzursuz edici olabilir. Olayları akışına bırakmak gerekiyor. Boğa'lar haftanın ilk gününde çok şey başarabilirler. Bunun için esnek olmak ve başkalarından gerektiğinde destek almak gerekiyor. Kısa yolculuklar da verimli olabilir. İkizler ise amaçlarını iyi belirlemeli. Günün ilk yarısı sorunsuz gibi gözüken pek çok şey daha sonra değişebilir. İş hayatında tutarlı ve gerçekçi olmaya zorlayan etkiler söz konusu. Yengeç'ler akıcı geçecek bir gündeler. Özellikle öğleden sonra yaratıcı konularda başarılılar. Duygularını rahatça ortaya koyabilecekler. Yabancılarla da bir araya gelebilirler. Aslan'lar ortaklaşa konulara önem vermeliler. Ortaklarının maddi konuları ile daha fazla ilgilenebilirler. Bu arada yatırımlarla ilgili değişiklikler de gündeme gelebilir. Başak'lar ortaklaşa alanda çok gayret sarf edecek. Bazı kararsızlıklar olsa bile yakın beraberlikler olumlu seyretmekte. Abartılı tepkilerden uzak kalınmalı. 
Terazi'ler için günlük işlerin düzeninde değişiklikler söz konusu. Gün boyunca esnek davranarak olası karışıklıkları önleyebilirler. Bu arada sağlığa da gereken özeni göstermek gerekiyor. Akrep'ler günün ikinci yarısında çok daha iyimserler. Yaratıcı konular onları çekiyor. Hayattan zevk alabilecekleri bir gündeler. Yay'lar ise gereksiz tepkilerden, abartılı konuşmalardan uzak kalmalı. Eve ait acil gelişmeler mümkün. Bu arada planlı olmaya bakmalılar. Oğlak'lar aklı başında kararlar vererek haftaya verimli bir başlangıç yapacaklar. Duygularını iyi ifade edenler için rahatlama söz konusu. Kısa yolculuklar sıklaşabilir. Kova bugün son derece hareketli ve pek çok şeyi tamamlamaya çalışıyor. Akşam saatlerinde parasal alanda yeni düşünceler ve planlar üretebilirler. Balık'lar için gün belirsizlikle başlasa da, daha sonra çabuk hareket edebilecekler. Ev ya da anneleri ile ilgili konular dikkatlerini çekebilir. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
