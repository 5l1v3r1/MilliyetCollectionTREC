<DOC>
<DOCNO> 112395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yazar/pulur.html </URL>
<DATE> 2002/10/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Gençleri şımartmak 
</HEADLINE>
<TEXT>

     BU gençlere, bu kadar sahip çıkıp şımartmamalıymışız 
     Okurun biri böyle diyor... 
     Ne yapmışız 
     Üniversite açılış töreninde, YÖK’ü protesto eden öğrencilere bu kadar sert, haşin davranılmamasını, onların, anlayışla, hoşgörüyle karşılanmasını yazmışız. 
     Ya da "Biz buradayız, siyasiler nerede " diyen başörtülü kızlara, kendilerini okulun kapısına zincirledikleri için itilip kakılan kızlara hoşgörüyle bakılmasını istemişiz. 
     Demek hata etmişiz, vurun, kırın, dövün, elinize sağlık demeliymişiz ki, bazılarının hoşuna gidelim 
     
     BİR başka okur, protestocuların, Üniversite açılış törenini seçmelerini uygun bulmamış... 
     Olabilir, ama dünyanın hemen her yerinde, protesto eylemleri, buna benzer toplantılarda yapılır, çünkü başka türlü seslerini duyuramaz, ilgi çekemezler. 
     
     BAKIN, asıl çelişki nerede bilir misiniz 
     Bugün aday listeleri ortaya çıkınca, herkes tanıdığını buluyor, "Ben buna mı oy vereceğim, beni bu mu idare edecek " diye isyan ediyor. 
     Sen, gençlerin siyasetle, ülke sorunlarıyla ilgilenmesini istemeyeceksin, sonra da listeler bu adamlarla dolunca kızacaksın... 
     Ya ne bekliyorsun 
     Gençler siyasetle ilgilenmeyecek, ülke sorunları nedir bilmeyecek, sivil toplum örgütlerinde çalışmayacak... 
     Ya, ne yapacak 
     Babasının parası varsa Laila’ya gidecek, yoksa kahve köşelerinde pinekleyecek, cebinde diploma milyonlarca işsizden biri olacak... 
     Sonra sen, listelere bakıp isyan edeceksin 
     "Bizi bunlar mı yönetecek " 
     Ne sandın ya, bunlar yönetecek, sen öyle istedin 
     
     MARMARA İletişim Fakültesi bir yıldan beri çadırda, barakada eğitim yapıyor. Depreme karşı tedbir diye boşaltıldı, öyle bırakıldı. 
     Şimdi bu çocuklar ne yapsın, susup otursunlar mı 
     Zaten öyle yapıyorlar hiç merak etmeyin... 
     
     BİR başka canlı örnek... 
     Tayyip Erdoğan Bilecik’te konuşurken, bir genç, yakında Türkiye’nin kaderini eline alacak denilen partinin genel başkanına pankart açıyor 
     "Bize de burs bulun, biz de okumak istiyoruz " 
     Gencin demek istediği şu 
     "Senin çocuklarını, işadamları, Amerika’da burs vererek okutuyor, bize de burs bul " 
     Genç, yaka, paça gözaltına alınıyor... 
     Değil bağırmak, ağzını bile açmamış, sadece bir pankart tutmuş... 
     Sonra bu adamlar, meydanlarda "düşünce özgürlüğü"nden söz edecekler, bazıları da bize "Bu gençleri şımartma " diyecekler. 
     Hadi canım sende 
     Siz gidin de meramınızı banka batıranların köşkünde anlatın... 
     Bir pankarta tahammül edemeyenler, oralarda, nasıl da birbirleriyle anlaşıyorlar. 
     
     







HADEP veya DEHAP 


Hamasi babalanma yerine, realist olmak... 


NATO’lu gece 


Hesap sormak için görüşün 


AB eğer koşulsuz tarih vermezse 


AB ve eşitlik 


Partiler, eğitim ve gençlik 


Maneviyat ekonomisi ile tüpte ekonomi 


Şimdi ne yapmalı 


Herkesten gizli şeffaflık 


Gençleri şımartmak 


Temiz siyaset sözü 


Konuş onunla 


"Anlatmak için yaşamak" 


Satın’ veya kapatın’ diyorlar 


</TEXT>
</DOC>
