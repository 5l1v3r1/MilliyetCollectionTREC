<DOC>
<DOCNO> 115521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/guncel/gun06.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda yağış geliyor 
</HEADLINE>
<TEXT>

     ANKARA Milliyet 

     29 Ekim Cumhuriyet Bayramı’nı kutlamaya hazırlanan Türkiye, yarın Balkanlar üzerinden gelen soğuk havanın etkisine girecek. Hava sıcaklıkları, yurdun kuzey ve iç kesimlerinde 6 - 8 derece azalacak. Devlet Meteoroloji İşleri’nden alınan bilgiye göre, bugün Batı Karadeniz kıyıları, Doğu Karadeniz, Doğu Anadolu’nun kuzey ve doğusu yağışlı, diğer yerler parçalı ve az bulutlu olacak. Marmara ve yurdun iç kesimlerinde, sabah saatlerinde sis bekleniyor. 
     Sıcaklıkların azalmasıyla birlikte Karadeniz’in yüksek kesimlerinde yer yer karla karışık yağmur bekleniyor. Soğuk hava, 30 Ekim Çarşamba günü yurdun kuzey, iç ve doğu kesimlerinde etkisini sürdürürken, Doğu Karadeniz ve Doğu Anadolu’nun kuzeydoğusu sağanak yağışlı olacak. Soğuk ve yağışlı hava, Perşembe günü yurdu terk edecek. 
     Meteoroloji uzmanları, bu sabah Marmara ve yurdun iç kesimlerinde görülecek sis nedeniyle de sürücülerin dikkatli olmalarını istedi. 
     



 GÜNCEL 














</TEXT>
</DOC>
