<DOC>
<DOCNO> 139136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sondun11.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kylie Mongue'ye 7 trilyon 650 milyarlık rol teklif edildi 
</HEADLINE>
<TEXT>

     Ünlü pop müzik yıldızı Kylie Minogue, yakında ''en zengin sokak kedisi'' olacak. Minogue'a efsane ''Cats'' müzikalinin beyazperde versiyonundaki başrol için 3 milyon sterlin yaklaşık olarak 7 trilyon 650 milyar lira teklif edildi. 
     Internetteki ''peoplenews'' sitesinin haberine göre, Andrew Lloyd Webber ile T.S Elliot'ın imzasını taşıyan ünlü müzikalin film versiyonunun başrolü için Minogue'u düşünen yapımcılar kesenin ağzını açtı. 
     Minogue ile pazarlık masasına oturan yapımcılar, güzel yıldıza 3 milyon sterlinlik dudak uçuklatan bir çek sundu. Teklifi kabul etmesi halinde Avustralyalı şarkıcı, filmde ''Grizabella'' adlı sokak kedisini canlandıracak. Minogue, rol gereği ölüp ''kediler cennettine'' giderken de müzikalle özdeşleşen ''Memories'' adlı şarkıyı seslendirecek. 
     Toplam bütçesi 60 milyon sterlin yaklaşık 1 trilyon lira olarak düşünülen prodüksiyonun çekimlerine bu yaz başlanması planlanıyor. Filmdeki diğer roller için Madonna ve Victoria Beckham'a da teklif götürüldü. 
     Londra'da 1981 yılından itibaren tam 21 yıl boyunca aralıksız olarak sahnelenen ''Cats'' müzikali, geçen yıl perdelerini kapatmıştı. 
     





</TEXT>
</DOC>
