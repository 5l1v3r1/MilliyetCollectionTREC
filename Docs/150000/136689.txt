<DOC>
<DOCNO> 136689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yasam/yas03.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepten Kalbe Sevgi Mesajları’ yok satıyor... 
</HEADLINE>
<TEXT>

Edebiyat Öğretmeni Sait Köşk’ün, öğrencilerinin yardımıyla hazırladığı mesaj kitapları’ kapış kapış gidiyor 
     MAGAZİN SERVİSİ 

     14 Şubat Sevgililer Günü nedeniyle sevgililer hediye telaşına düşerken, piyasaya çıkan, "Cepten Kalbe Sevgi Mesajları" kitapçıkları da yok sattı. Kitabı hazırlayan Edebiyat Öğretmeni Sait Köşk, 18 Ocak’ta üç adet kitapçık çıkardıklarını ve üç günde hepsinin satıldığını söyledi. Türkiye’de şu anda 20 milyon kişinin cep telefonu kullandığını belirten Köşk, "Sevgi mesajları hakkında kitap yazmaya geçen yıl Tüyap Kitap Fuarı’nda karar verdim. Stantları dolaşırken bir genç, cep mesajlarıyla ilgili bir kitap olup olmadığını sordu. Görevli, Yok’ yanıtını verince, kafamda böyle bir fikir oluştu" dedi. Okulda bu amacını öğrencileriyle paylaştığını belirten Köşk, "Çocuklar bir haftada 2 bin - 3 bin mesaj getirdiler" diye konuştu. 
     

</TEXT>
</DOC>
