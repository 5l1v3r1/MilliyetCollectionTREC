<DOC>
<DOCNO> 146347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/yazar/guclu.html </URL>
<DATE> 2003/03/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Amerika gerçekten süper güç mü 
</HEADLINE>
<TEXT>

     ABD hala bir yandan süper güç olarak kasım kasım kasılırken öte yandan hata üzerine hata yapıyor. Bu da mevcut konumunu sarsmanın ötesinde bir işe yaramıyor. 
     Reagan Başkan olduğunda, sen artistsin ne anlarsın bu işlerden denildiğinde, dünyanın en iyi danışmanları ABD başkanın emrinde, kararı onlar veriyor, bana da rol yapmak düşüyor, bu yüzden artist olmak dezavantaj değil, bir avantaj demiş. 
     Bugüne kadar söylenenler de hep bu yöndeydi. Beyaz Saray ve Pentagon’un elinde müthiş bir güç var. Bu gücün önünde hiç kimse duramaz şeklindeydi. Ama 10 gündür dünya bir şokun içinde. 
     ABD, Irak’a şok bir baskın yapamadı ama pek çok alanda gösterdiği beceriksizlik ile dünya kamuoyunu şoke etmeyi başardı. 
     Kabahat başkanın mı yoksa danışmanlarının mı Belki bu konuda bir şeyler söylemek için çok erken. Ama savaş sonrasında Irak’ın yeniden tanzimi gibi Beyaz Saray’ın da yeniden tanzim edileceğinden hiç kimsenin kuşkusu olmasın. 
     İşinin ehli olmayan danışmanlar ile çalışmak, AKP iktidarının da en büyük handikaplarından biri oldu. Erkan Mumcu’nun Milli Eğitim Bakanlığı’na veda etmesinin altında da yine danışmanlarının hataları yatıyor... 
     
     ABD’nin hataları 
     Başkan Bush ve ABD, karizmasını çok önemli bir şekilde yıprattı. Bütün dünyada giderek artan bir ABD düşmanlığı söz konusu. ABD belki Irak savaşını kazanacak ama dünya kamuoyu ile yaptığı savaşta hezimete uğrayacak. Başkan’ın danışmanları belli ki savaş ile ilgili öngörülerinde olduğu gibi bu konuda da yanıldılar. Gelin isterseniz son birkaç haftayı bir film şeridi gibi gözümüzün önünden geçirelim ve Başkan’ın danışmanlarının ABD’yi hangi noktaya getirdiğine hep birlikte bakalım 

</TEXT>
</DOC>
