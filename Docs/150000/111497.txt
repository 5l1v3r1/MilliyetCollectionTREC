<DOC>
<DOCNO> 111497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/son/sontur16.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Prens Mikasa Çanakkale'de... 
</HEADLINE>
<TEXT>

     Japon Prensi Tomohito Mikasa, özel bir gezi için Çanakkale'ye geldi. 
     İstanbul'dan beraberinde 66 kişiden oluşan ekiple Çanakkale'ye gelen Prens Mikasa, Truva antik kentinde incelemelerde bulundu. Truva Harabeleri'ni gezen Mikasa'ya, tarihi kent hakkında Çorum Kaman kazılarını yapan Japon Profesör Ohomura bilgi verdi. 
     Japonya'nın İstanbul Başkonsolosluğundan Muavin Konsolos Takeshi İshihara, Truva'da basın mensuplarına yaptığı açıklamada, 3. kez Türkiye'ye gelen Prens Mikasa'nın, bu gezisinde daha çok kazı çalışmalarının yapıldığı antik bölgeye ilgi duyduğunu söyledi. İshihara, Prens'in, tarihi eserlerin bulunduğu bölgeyi, 3 gün boyunca büyük beğeni ile gezdiğini söyledi. 
     Mikasa'nın gezisi sırasında, Truva'da geniş güvenlik önlemleri alındı. 
     





</TEXT>
</DOC>
