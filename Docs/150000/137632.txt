<DOC>
<DOCNO> 137632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/spor/aspo.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
WASHİ DÖNÜYOR 
</HEADLINE>
<TEXT>

Fenerbahçe’nin Brezilyalı futbolcusu, ABD’de sağlık kontrolünden geçti ve "sağlam" raporu aldı. İstanbul’a gelmek için gün sayan Washington, yurt dışına kiralanacak 
     MEHMET ÇİFTÇİ 

     İki gün önce yolladı 
     SARI - Lacivertli ekibin antrenmanında rahatsızlanarak apar - topar hastaneye kaldırılan ve kalp hastası olduğu anlaşılan Washington, ABD’de kontrolden geçti ve "sağlam" raporu aldı. Brezilya’ya döndükten sonra uzun süre Fenerbahçe’den haber bekleyen yıldız golcünün, iki gün önce sağlam raporlarını kulübüne gönderdiği ve dönmek için haber beklediği bildirildi. 
     
     2005’e kadar sözleşme 
     FENERBAHÇE’NİN, elindeki sağlam raporu nedeniyle Washington’u, G.Amerika’da bir kulübe kiralamaya çalışacağı öğrenildi. 2005’e kadar sözleşmesi bulunan ve bonservisine 5 milyon dolar verilen Brezilyalı futbolcuya yıllık yaklaşık 1 milyon dolar ödenmesi gerektiği de belirtildi. Sarı - Lacivertliler, Washington’u veremezlerse, bu parayı ödemek zorunda kalacaklar. 
     
     Menajeri doğruladı 
     WASHİNGTON’UN menajeri Rinaldi, MİLLİYET’e yaptığı özel açıklamada, sağlam raporunu iki gün önce Fenerbahçe yolladıklarını doğruladı. Rinaldi, "Washington, ABD’de, Fenerbahçe’nin istediği hastanede kontrolden geçti ve sorun çıkmadı. Kendisi bavulu hazır şekilde bekliyor. İki - üç gün içinde Fenerbahçe’den çağrı geleceğini umuyoruz" diye konuştu. 
     



 SPOR 






















</TEXT>
</DOC>
