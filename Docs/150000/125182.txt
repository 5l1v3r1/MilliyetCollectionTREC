<DOC>
<DOCNO> 125182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/soneko16.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski model şapkalar kapış kapış... 
</HEADLINE>
<TEXT>

     Zonguldak'ın Ereğli İlçesi'nde, özellikle kadınların ilgi gösterdiği eski modeldeki şapkalar, kapış kapış satılıyor. 
     İlçede 15 yıldır esnaflık yapan 33 yaşındaki Ömer Güneri, daha önceki yıllarda çoğunluğu yaşlıların tercih ettiği baretta türündeki şapkalara kadınların ilgi gösterdiğini, günde yaklaşık 200 adet satış gerçekleştirdiğini söyledi. 
     Şapkaların fiyatının 2 milyon 500 bin lira ile 7 milyon 500 bin lira arasında bulunduğunu, talebin fazla olmasının ise kazançlarını arttırdığını belirten Güneri, şöyle dedi 
     ''Şapka satışında böyle bir patlama yaşanacağını beklemiyordum, benim açımdan sürpriz oldu. Havaların soğuduğu kış aylarında, vatandaşlar genellikle bere alırlardı. Ancak, şu anda eski model şapkalar özellikle kadınlar arasında revaçta. İşyerimizde satışını yaptığımız bu tür şapkaların değişik model ve renkleri bizde mevcut. Önümüzdeki günlerde, daha fazla sayıda şapka satışı yapacağımızı ümit ediyorum. İlçemizdeki kadınların, şapkalar vazgeçilmez aksesuarı oldu. Her geçen gün şapka kullanımı sayesinde, bizim de yüzümüz gülmeye başladı. Çünkü, ülkemiz genelinde yaşanan ekonomik kriz belimizi bükmüştü.'' 
     





</TEXT>
</DOC>
