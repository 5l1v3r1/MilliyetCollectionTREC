<DOC>
<DOCNO> 124313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/spor/aspo.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'IN GÖZÜ BÜYÜK LOKMADA 0-0 
</HEADLINE>
<TEXT>

Beşiktaş, 3-1’in rövanşında dondurucu soğuğa rağmen Dinamo Kiev’e vize vermedi, tarihinde ilk kez 4. tura yükseldi. Bu sezon bileği bükülmeyen Kartal, UEFA Kupası’na da kilitlendi 
90 dakika      BİLAL MEŞE 

     Ukrayna’nın iklimini anlatmaya gerek yok Hayatımda böyle bir soğuk görmedim. Oturduğumuz yer camekan... Üstümüzde her türlü önlem var. Kazağından tutun, kürküne kadar. Her geçen dakika ayaklarımız ve ellerimiz buz tuttu 
     Varın, dördüncü tura kanat çırpan Beşiktaşlı futbolcuları düşünün... Soğuk adamın yüzüne kamçı gibi iniyor, iki dakika dışarda durana helal olsun... 
     Dinamo Kiev, her ne kadar eldivenlerle sahaya çıkmışsa da iklime alışmış. Üstelik iki haftadır maç oynamadan Beşiktaş maçına hazırlanmış. Galatasaray derbisinden galibiyetle çıkan ve moral bulan Beşiktaş’ta sahaya sürülen ilk on bir bizce sürpriz olmadı. Taktik ise belliydi. Rakibi orta alanda durduracaksın, çok adamla savunmada direneceksin. Kartal, bu stratejiyi sahaya yayarken, oyunun son bölümleri hariç, rakibe ahım - şahım pozisyon vermedi. 
     Beşiktaş, tarihinde UEFA’da ilk kez dördüncü tura kanat çırparken, bir anlamda Kartal 16 yıllık rövanşı da aldı Dinamo Kiev’den. 
     Elbette, 90 dakikalık mücadelede sıkıntılı anlar geçirdi. Aslında bize göre maçın kader anı 3. dakika idi. Cordoba’nın yumrukladığı ve kısa düşen topa Leko sert vurdu, boş kaleye süzülen topu Ronaldo son anda yükselerek çizgi üzerinden kafayla uzaklaştırdı. Ronaldo’nun bu kurtarışı Kartal’ın direniş gücünü artıran en büyük faktördü. İlk yarı boyunca Beşiktaş kalesine yüklenen Dinamo Kiev bu pozisyonun dışında fazla üretken olamadı. 
     İkinci yarıda taktiğinde değişiklik yapmayan Beşiktaş, 48.dakikada yine kalesinde tehlike yaşadı. Leko’nun şutu, Cordoba’da kaldı. 
     İkinci kader anı yine bize göre 64. dakikaydı. Kartal’ın kalesinde büyük karambol yaşandı. Diago vurdu, Cordoba tokatladı, dönen topa bu kez Leko sert vurdu, Zago çizgi üzerinde ayak koydu. Devreye Shatskikh girdi, sağ çarprazdan sert vurdu, altı pasta Cordoba topu üstten kornere tokatladı. 
     Beşiktaş da zaman zaman rakip alana indi, ancak savunmada disiplini elden bırakmadı. 89. dakikada Diago ceza alanı dışından şutladı, top Cordoba’da kaldı. Uzatma dakikalarında topu iyi çeviren Beşiktaş, dördüncü tura kanat çırparken, Lucescu’nun akıllı taktiğiyle Dinamo Kiev’i 90 dakika adeta uyuttu. 
     
Luce’ye polis engeliRumen teknik adam, maç sonunda basın toplantısı yapacağı bölüme güvenlik gerekçesiyle sokulmadı 
     DİNAMO Kiev zaferinin ardından Teknik Direktör Mircea Lucescu, mutluluk ile kızgınlığı bir arada yaşadı. Rumen teknik adam, basın toplantısını yapacağı bölüme güvenlik gerekçesiyle emniyet güçleri tarafından sokulmadı. Bir süre bekleyen Lucescu, anlamsız tavrın devam etmesi üzerine sinirlendi ve basın toplantısını yapmadan staddan ayrıldı. 
     LUCESCU, Kiev’in soğuk havasından şikayetçi oldu. Rumen hoca, "Konuşmanın bile zor olduğu bu şartlar altında her şey istediğimiz gibiydi. Böyle havaya alışık değiliz. Savunma ağırlıklı bir oyun çıkarmak zorundaydım. Cordoba harikaydı. Zeki, disiplinli ve hırslıydılar. Oyuncularımı tebrik ediyorum. İstediklerim oldu" diye konuştu. 
     
Rekor prim      DİNAMO Kiev karşısında tura adını yazdıran Beşiktaşlı futbolculara, Başkan Serdar Bilgili ve yöneticiler rekor prim verme kararı aldı. Galatasaray zaferi sonrasında 15’er bin dolar alan Siyah - Beyazlı oyunculara, UEFA Kupası’na gösterilen süper performans nedeniyle 40’ar bin dolar ödeneceği bildirildi. 
     
Kuralar çekiliyor      UEFA Kupası’ndaki temsilcilerimiz Beşiktaş ve Denizlispor’un dördüncü turdaki rakipleri ve çeyrek finale çıkmaları durumunda oynayacakları muhtemel rakipleri bugün İsviçre’nin Nyon kentindeki UEFA Merkez Bürosu’nda çekilecek kura çekimi ile belirlenecek. TSİ 13.00’te başlayacak kuralarda her iki temsilcimiz de seribaşı olmadığından muhtemelen güçlü rakiplerle eşleşecekler. UEFA Kupası’nda dördüncü tur maçları 20 - 27 Şubat’ta, çeyrek final karşılaşmaları ise 13 - 20 Mart’ta oynanacak. 
     
     1. Torba 
     Lazio İta. 
     Liverpool İng. 
     Panathinaikos Yun. 
     AEK Yun. 
     Porto Por. 
     H.Berlin Alm. 
     Boavista Por. - P.S.G. Fra. 
     Stuttgart Alm. 
     
     2. Torba 
     W.Krakow Pol. 
     Auxerre Fra. 
     Slavia Prag Çek. 
     Celtic İskç. 
     Malaga İsp. 
     Anderlecht Bel. 
     Beşiktaş 
     Denizlispor 
     
     UEFA’da dün gece 
     Panathinaikos Yun. - Liberec Çek. 1 - 0 2-2 
     Fulham İng. - H.Berlin 
     Alm. 0 - 0 1-2 
     Auxerre Fra. - R.Betis 
     İsp. 2 - 0 0-1 
     Anderlecht Bel. - Bordeaux Fra. 2 - 2 2-0 
     Slavia Prag Çek. - PAOK Yun. 4 - 0 0-1 
     Maccabi Haifa İsr. - AEK Yun. 1 - 4 0-4 
     Stuttgart Alm. - Brugge Bel. 1 - 0 2-1 
     Lazio İta. - Sturm Graz 
     Avs. 0 - 1 3-1 
     Liverpool İng. - Vitesse 
     Hol. 1 - 0 1-0 
     Celta Vigo İsp. - Celtic 
     İskç. 2 - 1 0-1 
     Leeds Utd. İng. - Malaga İsp. 1 - 2 0-0 
     Lens Fra. - Porto 
     Por. 1 - 0 0-3 
     



 SPOR 



























</TEXT>
</DOC>
