<DOC>
<DOCNO> 111446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/yazar/pulur.html </URL>
<DATE> 2002/10/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Seçime doğru ibretlik afişler... 
</HEADLINE>
<TEXT>

     BUGÜNLERDE yolunuz, Beyoğlu’na İstiklal Caddesi’ne düşerse, "Garanti Sanat Galerisi"ndeki "Türkiye’de Seçim Afişleri" sergisini gezin. 
     Hele siyasi hafızanız kuvvetliyse, yaşınız da elveriyorsa, bu duvar afişleri size çok şeyi hatırlatacaktır. 
     
     BİZİM hiç unutamadığımız seçim afişi, 1950’li yıllarda duvarları kapsıyordu bir el, avuç içi size dönük, üstünde bir yazı 
     "YETER SÖZ MİLLETİNDİR." 
     27 yıllık, tek parti CHP iktidarına, Demokrat Parti’nin tepkisiydi... 
     Tepki etkisini gösterdi ve millet, 14 Mayıs 1950’de "yeter" dedi de acaba söz millete geçti mi 
     
     ÇOK kişi "Bööyük Türkiye" lafını Demirel’in lafı sanır. 
     Hayır, 1954 seçimlerinde, Başbakan Menderes afişte elini uzatmış işaret parmağıyla halkı uyarıyor 
     "Büyük Türkiye için desteğinizi istiyorum." 
     1957 seçimi, Demokrat Parti’nin "Görülmemiş kalkınma ve nurlu ufukları"nın adeta iflasıydı, CHP’nin afişleri durumu anlatıyordu 
     "Traktörü öküzle çekiyoruz." 
     İkinci afişte "yoklar" sıralanıyordu 
     "Nal mıhı, kalsiyum, penisilin, kahve, et, lastik, yedek parça, gözlük camı, yay, mürekkep, defter, cam, inşaat malzemesi" 
     Ve yoklar listesinin son maddesi 
     "Demokrasi." 
     H l da öyle değil mi 
     Demokrat Parti de, kendisini savunuyor, CHP, şehirdeki "yokları" sıralarken, onlar da asıl seçmenleri, köylüyü uyarıyorlar 
     "Onların ucuzluk dedikleri, senin mahsulünü ucuza almaktır." 
     Aldanmıyorsak, "insan hakları" ilkesi ilk defa seçim afişlerine çıkıyor Hürriyet Partisi "6-7 Eylül’e karşı insan hakları" diyor ve seçimi kaybediyor. 
     
     1965’te CHP’nin sloganı "milli petrolöken, Adalet Partisi ana davalarının "su ve yol" olduğunu söylüyor. 
     İlk defa da bu seçimde değişik bir afiş, Türkiye İşçi Partisi afişi çarklı ve bayraklı 
     "Köylüye toprak Herkese iş... Göz nuru Alın teri." 
     
     1973 seçimine Türkiye sol - sağ kavgasıyla giriyor, Başbuğ Türkeş’in partisi MHP’nin afişi 
     "Kızıl eşkıyayı MHP ezer." 
     Erbakan’ın, "Anahtarlı" MSP’sinin afişi 
     "Denenmiş denenmez Solcuya, renksize aldanma." 
     
     1977 seçiminin en güzel ve anlamlı afişi CHP’nin... 
     Bir tarafta beyaz güvercinler, karşısında kara silahlar 
     "Silah gidecek, barış gelecek." 
     
     EĞER vaktiniz olursa, yolunuz düşerse 27 Ekim’e kadar açık olan pazar hariç bu sergiyi gezin, tam seçim arifesinde faydalı olur. 
     Eğer elinizde, sergide olmayan afişler varsa, onları da, ya Tarih Vakfı’na bağışlayın, ya da kopyasının alınmasına izin verin. 
     
     







Kabaramazsın kel Fatma, annen güzel sen çirkin... 


Gel de utanma... 


Kömür havzasında durum 


Bir meslek büyüğü kitap yazınca... 


Köpeğinin gölgesi olmak 


Ne okumalı 


Öğretim üyelerinin maaşları 68 


Ben seni unutmak için sevmedim... 


Seçime doğru ibretlik afişler... 


Pandora’nın kutusu 


Moralinizi bozmak istemem, ama... 


Liberal aydınların konuşma çöplüğü 


İçkalpakçı Çıkmazı 


Yoksa bunların hepsi yalan mı 


</TEXT>
</DOC>
