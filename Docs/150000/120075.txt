<DOC>
<DOCNO> 120075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/magazin/mag02.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Adnan Şenses’e mafya’ şakası 
</HEADLINE>
<TEXT>

     ALİ'CE 
Ali Eyüboğlu 

     Adnan Şenses’in Neden Saçların Beyazlamış Arkadaş’la fırtına gibi estiği günler... Gazinoya gelenler her gece Şenses’e şarkıyı defalarca söyletmektedir. Şenses, işte böyle bir gecede, ağır masa’lardan birinin önünde çömelip istekte bulunan hatırlı müşteri’ için şarkıyı söylemeye başlar. Şarkıyı, mikrofonla birlikte bütün vücudunu da sallayarak kendinden geçmiş halde yorumlayan Şenses, bir yandan da masadan ikram edilen rakıları da fondip yapmaktadır. Masadaki kabadayılardan birinin gözü, kendini şarkıya kaptıran Şenses’in ayakkabılarına takılır. O, saçların neden beyazladığını anlatana kadar kabadayı, ayakkabıların bağını birbirine düğümler. Birkaç saniye sonra her şeyden habersiz Şenses, alkış ve tezahüratlara reveransla’ karşılık verip başka bir masaya gitmek ister... Ama bağcıkları birbirine bağlı olduğu için yere kapaklanır... Flaşlar peş peşe patlar, olay gazetelere Şenses’in rakıyı fondip yaparken ki fotoğraflarıyla Komalık oldu, yere yıkıldı’ diye yansır. 
     



 MAGAZİN 












</TEXT>
</DOC>
