<DOC>
<DOCNO> 128439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/siyaset/siy10.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanadoğlu’ndan türban’ takibi 
</HEADLINE>
<TEXT>

     GÖKÇER TAHİNCİOĞLU Ankara 

     Yargıtay Başsavcısı Sabih Kanadoğlu, bazı siyasi partilerin seçim öncesi ve sonrası faaliyetlerinin takibe alındığını belirterek "Eylemlerinize dikkat edin, kapatılırsınız" dedi. 
     Kanadoğlu açıklamasında, siyasi partilerin propaganda dönemi ve sonrasındaki faaliyetlerinin Başsavcılık Soruşturma Bürosu’nca incelendiğini bildirerek, "Cumhuriyetin değiştirilemez ve değiştirilmesi teklif edilemez niteliklerine ve devletin bölünmez bütünlüğüne aykırı eylemlerin saptanması halinde, Anayasa’nın 68 ve 69. maddeleri uyarınca işlem yapılacağını" vurguladı. 
     Kanadoğlu’nun SP mitinglerine katılan Necmettin Erbakan’la, DEHAP’ın miting kasetlerini istediği, AKP ile ilgili bilgi ve belge de topladığı belirtildi. Yargıtay kaynakları, Kanadoğlu’nun Erbakan ile SP’lilerin, açıklamalarında "türbana sahip çıkacak tek partinin kendileri" olduğunu ifade etmesi üzerine SP’yi takibe aldığını kaydetti. 
     



 SİYASET 


















</TEXT>
</DOC>
