<DOC>
<DOCNO> 102315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/dunya/dun02.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı general açıkladı 
</HEADLINE>
<TEXT>
Afganistan’a yerleşeceğiz 
     DIŞ HABERLER SERVİSİ 

     Amerikan askerlerinin, Afganistan’ın yeniden bir "terörist eğitim kampına" dönüşmesini engellemek için bu ülkede yıllarca kalabileceği açıklandı. 
     Şu an Afganistan’dan da sorumlu olan Körfez’deki Amerikan kuvvetlerinin komutanı General Tommy Franks, ABD Savunma Bakanlığı’nda Pentagon , ABD Savunma Bakanı Donald Rumsfeld ile birlikte düzenlediği basın toplantısında, ABD olarak pek çok ülkede ordular arası ilişkilerinin bulunduğunu, dolayısıyla bazı kimselerin "Amerikan ordusunun Afganistan’da çok uzun zaman kalacağını" söylemelerinin kendisini şaşırtmadığını belirterek, "Kuşkusuz kalacağız" dedi. 
     Franks, ordunun Afganistan’da yıllarca kalacağı yönündeki bir Amerikalı yetkilinin değerlendirmesine katılıp katılmadığının sorulması üzerine, "Bu konuda hemfikirim" dedi. 
     ABD birliklerinin Afganistan’daki görevinin aşamaları hakkında bilgi veren Rumsfeld ise, şu anki aşamada Taliban ve El Kaide güçlerinin büyük gruplar halinde yeniden toplanmalarının engellenmeye çalışıldığını söyledi. 
     Son safhanın, "Afgan hükümetinin kendi güvenliğini kendisi sağlayabilecek konuma gelmesi" olacağını belirten Rumsfeld, "Oraya, tekrar bir terörist eğitim kampına dönüşmesi için girmedik. Bunun tekrar olmaması için girdik" diye konuştu. 
     



 DÜNYA 











</TEXT>
</DOC>
