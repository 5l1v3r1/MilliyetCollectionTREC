<DOC>
<DOCNO> 109559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sontur13.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP, Hazine yardımı almak için yeniden başvurdu... 
</HEADLINE>
<TEXT>

     Yeni Türkiye Partisi YTP , Hazine yardımı almak için yeniden başvuruda bulundu. 
     Alınan bilgiye göre, Hazine Müsteşarlığı, Maliye Bakanlığı ve Yüksek Seçim Kurulu'na başvuruda bulunan YTP, talebini geçmiş yıllardaki örneklere dayandırdı. 
     Geçmişte bazı partilerin kendileriyle aynı durumda olmasına karşılık yardım aldığı belirtilen başvuruda, YTP'nin durumunun yeniden değerlendirilmesi gerektiği kaydedildi. 
     YTP yöneticileri, bu başvuruya kısa sürede yanıt beklediklerini belirterek, ''Bu kez olumlu yanıt alacakları'' görüşünü savundular. 
     Hazine yardımı alamayan YTP'nin, seçim çalışmalarında kullanacağı afiş, poster ve bayrak basımını durdurduğu, il örgütlerine sınırlı sayıda afiş, poster ve bayrak gönderdiği ifade edildi. 
     





</TEXT>
</DOC>
