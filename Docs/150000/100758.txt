<DOC>
<DOCNO> 100758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko20.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine "3. kredi dilimi 12 Ağustos'ta hesaplara geçecek" 
</HEADLINE>
<TEXT>

     Hazine Müsteşarlığı, Uluslararası Para Fonu'ndan IMF gelecek yaklaşık 1.1 milyar dolar tutarındaki 3. kredi diliminin 12 Ağustos 2002 tarihinde hesaplara gireceğini bildirdi. 
     Hazine Müsteşarlığı'ndan yapılan açıklamada, Uluslararası Para Fonu IMF İcra Direktörleri Kurulu'nun dün yaptığı toplantıda, Stand-by programının 3. gözden geçirilmesini onaylandığını hatırlatıldı. 
     Açıklamada, IMF Başkanı Horst Köhler'in İcra Direktörleri Kurulu toplantısından sonra yaptığı açıklamaya yer verilerek, Köhler'in yakın zamanlarda piyasalarda meydana gelen gelişmelerin, programın sıkı bir şekilde uygulanmasının ve başarıya ulaşmasının önemini ortaya koyduğunu ifade ettiği kaydedildi. 
     Hazine'nin açıklamasında, şöyle denildi 
     ''Köhler kamu maliyesi politikaları uygulamasında kaydedilen etkileyici başarıların, ekonomik politikaların kredibilitesini artırdığını ve borcun uzun vadede sürdürülebilirliğini güçlendirdiğini belirtmiş olup, kamu maliyesi alanındaki başarılı uygulamanın kesintisiz devamının ekonomik dış şoklara karşı direncinin artırılmasında ve kamu borcunun yönetilebilir kalmasında önemli rol oynayacağını ifade etmiştir. 
     Köhler, dolaysız vergilere ilişkin reform planının 2003 yılında olabildiğince uygulanması, vergi idaresinin güçlendirilmesi, üretken olmayan harcamaların azaltılması, kamu mali yönetim reformu ve kamu iktisadi teşebbüslerinin yeniden yapılandırılması gibi hususlarda ilerleme kaydedilmesinin önemine dikkat çekmiştir. 
     Merkez Bankası'nın dalgalı kur rejimine geçişteki, enflasyon ve enflasyon beklentilerindeki düşüş sağlamasındaki başarısına dikkat çeken Köhler, mali sektör reformunda kaydedilen etkileyici ilerlemeden bahsederek öncelikler arasında Tasarruf Mevduatı Sigorta Fonu TMSF bankalarının, bir an evvel çözüme kavuşturulmasının yer aldığını bildirmiştir.'' 
     





</TEXT>
</DOC>
