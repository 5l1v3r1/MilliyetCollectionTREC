<DOC>
<DOCNO> 125216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo01.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Altın Top" Ronaldo'nun... 
</HEADLINE>
<TEXT>

     Fransa'nın France Football dergisi tarafından her yıl düzenlenen yarışmasında bu yıl , Avrupa'da yılın futbolcusu olarak, İspanya'nın Real Madrid takımında oynayan Brezilyalı Ronaldo seçildi. 
     Dünya Kupası finalinde Brezilya adına Almanya'ya iki gol atan ve şampiyonanın en çok gol atan oyuncusu olan 26 yaşındaki Ronaldo, dergi tarafından daha önce de yılın futbolcusu seçilmiş ve altın top ödülünü almıştı. 
     Derginin düzenlediği yarışmada, ikinci kez ödül alan 8 futbolcu arasında yer almayı başaran Ronaldo, layık görülmesi halinde, sonuçları yarın açıklanacak olan Uluslararası Futbol Federasyonları Birliği FİFA Dünyada Yılın Oyuncusu ödülünü de üçüncü kez alma başarısını gösterecek. 
     Derginin, Avrupa'da yılın futbolcusu seçiminde, yine Real Madrid'de oynayan Roberto Carlos ikinci, Alman kaleci Oliver Kahn üçüncü, Real Madrid'in orta sahasındaki Fransız futbolcusu Zinedine Zidane dördüncü ve Bayern Münih'de forma giyen Michael Ballack beşinci sırada yer aldı. 
     Fransız futbolcu Michel Platini, Hollandalı forvet Marco van Basten ve Johan Cruyff, altın top ödülünü üç kez alan futbolcular olarak tarihe geçmişlerdi. 
     





</TEXT>
</DOC>
