<DOC>
<DOCNO> 149255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/spo02.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TARİHİ BULUŞMA 
</HEADLINE>
<TEXT>

Fenerbahçe Başkanı Aziz Yıldırım, pazartesi günü eski başkanlar ile bir araya gelecek. Ali Şen'in de katılacağı toplantıda alınması gereken tedbirler tek tek masaya yatırılacak 
     YALÇIN TÜRK 

     Buzlar eriyor 
     TARİHİNİN en sıkıntılı dönemlerinden birini yaşayan Fenerbahçe'de Başkan Aziz Yıldırım sorunlara çözüm bulmak için tarihi bir adım attı. Muhalefetin eleştiri yağmuruna tuttuğu Yıldırım, eski başkanlarla pazartesi günü bir araya gelme kararı aldı. Başta Ali Şen olmak üzere tüm davetlilerin, Aziz Yıldırım'ın bu tarihi çağrısına olumlu yanıt verdiği dile getirildi. 
     
     Erzik de davetli 
     UEFA Asbaşkanı Şenes Erzik'in yanısıra Futbol Federasyonu eski Başkanı Abdullah Kiğılı'nın da bu acil kriz toplantısına katılacağı açıklandı. Rahatsız olduğunu dile getiren eski Başkan Faruk Ilgaz'ın ise affını istediği öğrenildi. Yıldırım'ın toplantıda bundan sonra neler yapılması gerektiği konusunda görüş alıp, önerileri dinleyeceği ifade edildi. 
     
'Yanlış yapıyor'      FUTBOL Şube Sorumlusu Sadettin Saran, kimseye haber vermeden kulüpten ayrılan Serhat'ı eleştirdi. Saran, "Tavırları, herhangi bir yaklaşımda bulunmaması camiada hoş karşılanmıyor. İşlerin menajeriyle halledilmesini istiyor" dedi. Saran, teknik direktör konusunun da bir hafta içinde netlik kazanacağını açıkladı. 
     
Güney'den seminer Fenerbahçe'nin genel koordinatörü hedeflerini şemalarla basına anlattı, iki aylık geçiş dönemi projesi hazırladı 
     YUSUF KOBAL 

     'Asla ihanet edemem' 
     OĞUZ Çetin'in istifasıyla birlikte sezon sonuna kadar geçiçi olarak Fenerbahçe Teknik Direktörlüğü'ne gelen Tamer Güney, dün detaylı bir basın toplantısı yaptı. Sarı - Lacivertliler için geçiş dönemi projesi hazırladığını belirten Güney, "Kondisyon ve moral - motivasyon en üst seviyede olmalı. Gençlere şans vereceğim. Aksi takdirde ihanet etmiş olurum" dedi. 
     
     'Böylesini görmedim' 
     GÖREVE gelince şaşırtıcı bir tablo ile karşılaştığını da açıklayan Güney, "12 futbolcu üst düzeyde güce sahip, ama takım başarısız. 30 yıllık spor hayatımda bu kadar moral düşüklüğüne rastlamadım. Sorun oyuncuların da ifade ettiği maç kaybetme korkusu. Hepsine kaybedecek bir şey olmadığını ve keyifle futbol oynamalarını söyledim. Başarı için herşey var" diye konuştu. 
     
Gençler alarmı      FENERBAHÇE, Gençlerbirliği maçının hazırlıklarını dün yaptığı tek idmanla sürdürdü. Serhat dışında tam takım çalışan Sarı - Lacivertliler'de futbolcuların neşeli olduğu gözlendi. Ceyhun tek başına şut çalışması yaptı. Öte yandan mentor Turgay Biçer istifa etti. Biçer, "Yemek hazırlandı, ancak pişmeden ocağın üzerinden alındı. Zamanla çalışmalarımız anlaşılacak" dedi. 
     


SPOR 




























</TEXT>
</DOC>
