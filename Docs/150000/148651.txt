<DOC>
<DOCNO> 148651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/son/sonspo27.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor'u 7 bin 500 taraftar destekledi 
</HEADLINE>
<TEXT>

     Türkiye Kupası yarı finalinde Çaykur Rizespor ile Gençlerbirliği arasındaki karşılaşmaya taraftarlar çok fazla ilgi göstermedi. 
     Rize Atatürk Stadı'nda yapılan karşılaşmada, yaklaşık 7 bin 500 taraftar Çaykur Rizespor'u desteklerken, Gençlerbirliği taraftarları tribünde yer almadı. 
     Geçen hafta Kayserispor ile Çaykur Rizespor arasında yapılan maçın ardından saldırıya uğrayan AK Parti Rize Milletvekili Abdülkadir Kart ile Çaykur Rizespor Kulübü Başkanı Ekrem Cengiz'e taraftarlar sevgi gösterisinde bulundu. 
     Çaykur Rizespor'da, teknik direktör Hikmet Karaman tarafından ilk 11'de görev verilmeyen golcu oyuncu Yunus, yedek kulübesinde yer aldı. 
     Gençlerbirliği'nde de geçen haftaki Malatyaspor maçında görev yapmayan Deniz, Çaykur Rizespor maçında Mustafa Gürsel'in yerine ilk 11'de sahaya çıktı. 
     
     DOSTLUK GÖSTERİLERİ 
     Karşılaşmayı birlikte izleyen Gençlerbirliği Kulübü Başkanı İlhan Cavcav ile Çaykur Rizespor Kulübü Başkanı Ekrem Cengiz, maç öncesinde birbirlerine çiçek verdi. 
     Çaykur Rizespor Teknik Direktörü Hikmet Karaman ile Gençlerbirliği Teknik Direktörü Ersun Yanal, birbirleriyle tokalaşarak, başarılar diledi. 
     AK Parti Rize Milletvekili İmdat Sütlüoğlu da karşılaşmayı izleyenler arasında yer aldı. 
     





</TEXT>
</DOC>
