<DOC>
<DOCNO> 123189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur04.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Her 45 kişiden birinin soyadı Yılmaz 
</HEADLINE>
<TEXT>

     Dursun ve Ayhan, kadınlar ve erkeklerde en çok kullanılan ortak isimleri oluşturuyor. 
     Nüfus ve Vatandaşlık Genel Müdürlüğü'nün internet sayfasında yer alan istatistiklerden derlenen bilgiye göre, Türkiye'de 119 bin 946 erkek ve 24 bin 238 kadın, Dursun ismini taşıyor. 128 bin 903 erkek ve 14 bin 472 kadın Ayhan, 117 bin 350 erkek ve 23 bin 655 kadın ise İsmet adıyla nüfusa kayıtlı. 
     Nüfus ve Vatandaşlık Genel Müdürlüğü verilerine göre, 59 bin 908 erkek ve 8 bin 823 kadın Cihan, 50 bin 971 erkek ve 61 bin 714 kadın Deniz, 11 bin 775 erkek ve 28 bin 910 kadın Durdu, 7 bin 464 erkek ve 17 bin 878 kadın Elvan, 6 bin 235 erkek ve 8 bin 437 kadın Ergül, 5 bin 720 erkek ve 7 bin 441 kadın Ferhan, 62 bin 429 erkek ve 5 bin 7 kadın Fikret, 10 bin 363 erkek ve 22 bin 361 kadın Günay ismini taşıyor. 
     Güner'i 6 bin 639 erkek ve 19 bin 454 kadın, Güngör'ü 13 bin 548 erkek ve 8 bin 341 kadın, Hidayet'i 28 bin 369 erkek ve 17 bin 820 kadın, İlkay'ı 9 bin 529 erkek ve 16 bin 693 kadın, Hikmet'i 70 bin 807 erkek ve 32 bin 165 kadın, Kamuran'ı 9 bin 291 erkek ve 7 bin 332 kadın, ortak isim olarak kullanıyor. 
     Ayrıca, 10 bin 194 erkek ve 5 bin 549 kadın Mukadder, 80 bin 580 erkek ve 6 bin 57 kadın Özgür, 5 bin 685 erkek ve 5 bin 430 kadın Pınar, 7 bin 48 erkek ve 30 bin 57 kadın ise Şahin ismi ile kayıtlarda yer alıyor. 
     Ortak isimlerden Ayhan, Cihan, Dursun, Fikret, Güngör, Hikmet, İsmet, Kamuran, Mukadder ve Özgür erkeklerde Deniz, Durdu, Elvan, Ergül, Ferhan, Günay, Güner, İlkay ve Şahin kadınlarda çok kullanılırken, Pınar ismini taşıyan erkek ve kadın sayısı birbirine paralellik gösteriyor. 
     
     SOYADLARI 
     İstatistiklere göre, Türkiye'de bir milyon 508 bin 846 kişinin soyadı Yılmaz. Diğer bir ifade ile 45 kişiden birisi Yılmaz soyadını taşıyor. 
     En çok kullanılan soyadları arasında, 1 milyon 38 bin 8 kişi Kaya, 973 bin 133 kişiyle Demir, 875 bin 848 kişiyle Şahin ve 841 bin 971 kişiyle de Çelik, ilk sıralarda bulunuyor. 
     





</TEXT>
</DOC>
