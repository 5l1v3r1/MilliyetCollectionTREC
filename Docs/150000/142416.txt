<DOC>
<DOCNO> 142416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/yazar/zbirand.html </URL>
<DATE> 2003/03/13/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs'ı Rumlara hediye ediyoruz... 
</HEADLINE>
<TEXT>

     Ancak, bazı gerçekleri de görelim. 
     Bu gerçeklerden biri, Kıbrıs'ın tamamını bedavadan Rumlara hediye ettiğimizdir. Karşılığında hçbir ödün alamadık, hiçbir avantaj sağlayamadık. Tam aksine, Türkiye'nin AB'ye tam üyeliği müzakerelerinin 2004 Aralığında başlamasını tehlikeye attığımız gibi, AB tarafından "işgalci" olarak suçlanacağımızın ilk işaretleri alındı. 
     Kıbrıs'ta çözüm bulunamadığı ve 16 Nisan'a kadar da bulunamayacağından dolayı, 17 Nisan günü Kıbrıs, Avrupa Birliğine tam üye olacak. İşin en kötü yanı Kıbrıs'ın tümünü Rum lider Papadopulos temsil edecek. Hem Güney, hem de Kuzey Kıbrıs'ın hukuki sahibi sayılacak. Bizler, Kuzey'i fiilen kontrolümüzün altında tutacağız, ancak bu durumda da işgalci olmakla suçlanacağız. Zaten şimdiden açıkça söylemeye dahi başladılar. 
     "Ne olacak yani, AB'nin Ordusu mu var Gelip bizi Ada'nın kuzeyinden mi atacaklar " diye sorabilirsiniz. 
     Hayır, AB Türk ordusunu Ada'dan atmaya kalkmaz. Sadece " eğer katılma müzakerelerine başlamak istiyorsanız, Kıbrıs'tan çıkın" der. 
     İşin daha da kötü yanı, Türkiye'nin karşısındaki AB masasında artık Kıbrıs'lı Rumlar da oturacaklar. Yanıt bekleyen ve bizi çok güç duruma sokacak soru Resmen tanımadığımız Rumlarla nasıl müzakere edeceğiz 
     Özetlemek gerekirse, bugün karar alamadığımız için, erteleme yoluna gittik. Kendimizi kıskaca soktuk. 2004 yılı içinde, "ya Kıbrıs, ya Avrupa Birliği" ikilemi ile karşı karşıya kalacağız. 
     Yunanistan ve Kıbrıs'lı Rumlar, istediklerini elde edene kadar direnecekler. Türkiye ile müzakerelerin açılmasını engelleyecekler. Üstelik, tam üye oldukları için istedikleri çözüm formülünü kabul ettirmeye çalışacaklar. 
     O zaman ne yapacağız 
     Kıbrıs uğruna, AB'yi mi feda edeceğiz, yoksa AB uğruna Kıbrıs'ta, bugünkü Annan planının çok daha gerisinde bir çözümü mü kabul edeceğiz 
     Türkiye vizyonsuz liderler sayesinde elindeki kartları birer birer kaybetti. Önce 12 Aralık Kopenhag doruğunda, ardından şimdi... Kartların tümü gitmedi, ancak önemli bölümü kaybedildi. 
     Bakalım kim haklı çıkacak 
     Hepimiz buradayız ve göreceğiz. 
     Haklı çıkmamayı çok tercih ederim. 
     
     
     
TAYYİP'Lİ AKP FARKLI MI OLACAK      Tayyip Erdoğan dağları taşları, tüm suni engelleri aştı ve sandıktan çıkan oylarla ülkenin kaderine hükmedecek bir noktaya geldi. 
     Doğrudur, sandık bir yanlışı düzeltti. 
     Zorlamalarla bir yere varılamayacağını artık anlamamız gerekiyor. Eğer resim tehlikeye girer, lider veya parti laik sisteme ters tutuma girerse, bunun cezalanması ve engellenmesi suni davalar veya MGK vasıtasıyla olmamalı. Bizler, Sivil Toplum Örgütleri hep birlikte ayaklanmalı ve gereken dersi vermeliyiz. 
     Tayyip Erdoğan, işte bu yanlışı düzeltti. 
     O, artık başbakan. 
     Hem partisini, hem ülkenin direksiyonunu eline alacak. 
     Şimdi çok kimsenin sorduğu bir soru var AKP hükümet edebilecek mi 
     Bu soru son derece yerinde. Zira AKP, dört aylık performansı ile kartondan kaplan görüntüsü verdi. Hükümet olamadı. Karar veremedi. 
     Tezkere konusunda öylesine tutarsız davrandılar ki, sonunda ne yaptıklarını kendileri dahi anlayamadılar. 
     Kıbrıs konusunda da, yine kararsızlıkları sonucu Türkiye elindeki fırsatları değerlendiremedi. 
     Genel izlenim, Asker'in, "tezkere geçmeli" demesi üzerine, AKP'nin 2 inci tezkerenin hazırlıklarına başladığı, Asker'in "Kıbrıs'ta Annan planı kabul edilmemeli" demesiyle, AKP'nin tutum değiştirdiği ve çözümü engellediği şeklinde... 
     IMF'e karşı olduklarını söylediler, sonunda IMF ne dediyse kabul ettiler. 
     İşte bütün bu nedenlerle insanlar soruyor 
     Tayyip Erdoğan'lı AKP farklı mı olacak Söylediklerini yapacak mı Yapamayacaklarını söylemekten vaz geçecek mi 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Kötü senaryo 


Hamaset edebiyatı ve tuvalet standardı 


Şarkılı mesaj.. 


Teker teker gelin 


Tayyip Erdoğan’ı bekleyen sınav... 


Peki, ya Çankaya’da ne olacak 


İşgal 


Faiz - dışı fazla bu yıl da tutmayabilir 


Bu bakanlık hiç olmadı, ama şimdi kurulmalı 


Başka yol yok mu 


Denktaş Türkiye’nin yolunu tıkadı 


Halimize gülenler... 


Gül’den sonra Erdoğan 


Neden kalkınmış tek Müslüman ülke yok 8 


İlk iş günü kurtarmak olacak 


ABD merkezde yeni isim stokluyor 


</TEXT>
</DOC>
