<DOC>
<DOCNO> 113557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko07a.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon muhasebesi 2003 yılında başlıyor 
</HEADLINE>
<TEXT>

Enflasyon muhasebesi, son üç yılın enflasyon toplamı yüzde 100’ü geçerse uygulanacak 
     Yıllardır tartışma konusu olan enflasyon muhasebesi için ön hazırlıklar tamamlandı. Gelir ve kurumlar vergisi mükellefleri, son üç yılda toptan fiyat endeksindeki artışın yüzde 100’ü aşması halinde mali tablolarında enflasyon düzeltmesi yapabilecek. Uygulamanın 2003 yılında başlaması bekleniyor. 
     Gelirler Genel Müdürlüğü’nde oluşturulan özel komisyonun hazırladığı ve Vergi Usul, Gelir ve Kurumlar Vergisi Kanunlarında değişiklik öngören 14 maddelik taslak, önümüzdeki günlerde özel sektör temsilcileriyle son kez ele alınacak. 
     Seçimlerin ardından yeni hükümetin önüne konulacak kanun taslağı, en geç yeni yılın ilk aylarında yasalaşıp, uygulamaya girecek. 
     Taslakta enflasyon düzeltmesinin kapsamı, Kazançlarını bilanço esasına göre tespit eden gelir veya kurumlar vergisi mükellefleri son 36 ayda fiyat endeksinde meydana gelen artışın yüzde 100’ü aşması halinde, içinde bulunulan dönemin mali tablolarını enflasyon düzeltmesine tabi tutarlar’ olarak çizildi. 
     Taslağa konulan geçici bir maddeye göre de, yüzde 100 oranının hesaplanmasında, uygulamanın başladığı yıldan önceki 2 yılın fiyat endeksindeki artışlar da dikkate alınacak. 
     
     Bu muhasebe olmadı’ 
     Taslağı değerlendiren vergi uzmanları, getirilen yüzde 100 enflasyon oranı şartının, program hedeflerinin gerçekleşmesi halinde, enflasyon muhasebesinin hiç bir zaman uygulanmayacağı anlamına geldiğini belirtti. 
     Uzmanlar, "Bu yıl enflasyon hedefi yüzde 35. Önümüzdeki yıl 20, sonra daha da düşecek. Böyle giderse üç yıl toplamda yüzde 100 olmayacak. O zaman enflasyon muhasebesi de uygulanmayacak. Ayrıca mevcut sistemdeki yeniden değerleme değer artış fonu gibi unsurların dışında önemli bir şey de getirmiyor" yorumunu yaptı. 
     
Üç yılın enflasyonu yüzde 100'ü aşarsa...      Son 36 ayda fiyat endeksinde meydana gelen artışın yüzde 100'ü aşması halinde, mali tablolarda enflasyon düzeltmesi yapacak. 
     Bakanlar Kurulu, bu oranı yüzde 35'e kadar indirmeye ya da tekrar kanuni seviyesine yükseltmeye yetkili olacak. 
     Düzeltme farkları, kurumlarda sermayeye ilave dışında başka bir hesaba nakledilirse vergi matrahının tespitinde dikkate alınacak. 
     Farklar, gelir vergisinde başka bir hesaba aktarılamayacak. Bu yapılırsa ya da sermayeye ilave edilirse, işletmeden çekilen değer olarak kabul edilecek. 
     Maliye, mükellef grupları, aktif toplamlar ve cirolar itibarıyle toplulaştırılmış yöntemler uygulayabilecek. 
     Mallar, maliyet bedeliyle değerlenecek. Değerleme günündeki bedelleri, yüzde 10 ve daha fazla bir düşüş göstermezse emsal bedel ölçüsü tatbik edilecek. 
     Maliye, 1 Ocak 2003 öncesi takvim yıllarına ait olmak üzere, hesaplanan TEFE endeksine göre parasal olmayan kalemler için düzeltme katsayıları ilan edecek. 
     2003 yılına ilişkin geçici vergi dönemlerinde enflasyon düzeltmesi yapılması isteğe bağlı bulunacak. 
     



 EKONOMİ 























</TEXT>
</DOC>
