<DOC>
<DOCNO> 141049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo25.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, Gaziantep'e puan umuduyla gitti... 
</HEADLINE>
<TEXT>

     Adanaspor, yarın deplasmanda Gaziantepspor ile yapacağı maça, puan umuduyla hareket etti. 
     Teknik direktör Yılmaz Vural, kafilenin Gaziantep'e hareketinden öncesi yaptığı açıklamada, Gaziantepspor'un ligin üst sıraları için mücadele eden bir ekip olduğuna dikkati çekti. Takımda sakat ve cezalı oyuncuların bulunduğunu ifade eden Vural, ''Ancak herşeye rağmen bu maçtan mutlaka puan almalıyız. Gaziantepspor karşısında alacağımız başarılı sonuçla yeni bir başlanğıç yapmak istiyoruz'' dedi. 
     Vural, takımda Ümit'in kırmızı kart cezalısı, Simeanov, Mehmet Ali ve Halilagiç'in ise sakat olduğunu bildirdi. 
     Bu arada genç kaleci Serkan Kırıntılı'nın 11 ve 13 Mart tarihlerinde İstanbul'da Rusya ile karşılaşacak olan A Genç Milli Takım'ın kampına çağrıldığı bildirildi. 
     





</TEXT>
</DOC>
