<DOC>
<DOCNO> 116369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun38.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı çift evlerine giren hırsızlara şeker ikram etti 
</HEADLINE>
<TEXT>

     Fransa'da dün kutlanan ''cadılar bayramı''nda yaşlı bir çift, evlerine giren hırsızları, bu özel gün dolayısıyla gelen ziyaretçiler zannederek, onlara şeker ve balkabağı çorbası sundu. 
     Polis yaptığı açıklamada, olayın, ''cadılar bayramı'' dolayısıyla çocukların özel giysileriyle şeker istemek için evlerin kapısını çaldığı bir saatte meydana geldiğini belirterek, yaşlı çiftin hırsızları karşılarında görünce önce şeker ikram ettiğini, daha sonra da içmekte oldukları balkabağı çorbalarını paylaşma teklifinde bulunduklarını kaydetti. 
     Polis, hırsızların kısa süreli bir şaşkınlığın ardından ''orada şeker için değil para için bulunduklarını'' söylediklerini ve ardından tehditle gasp ettikleri mallarla yaşlı çiftin otomobilini de alarak kaçmayı başardıklarını açıkladı. 
     





</TEXT>
</DOC>
