<DOC>
<DOCNO> 100628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/ekonomi/eko05.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Top top Karzai kumaşı satıyorlar 
</HEADLINE>
<TEXT>

Afganistan Devlet Başkanı Hamid Karzai’nin giyim tarzı moda olunca, Bursalı Saydam Tekstil ünlü modaevlerine Afgan kumaşı’ üretmeye başladı 
     ŞULE YÜCEBIYIK 

     Her şey İtalyan moda devi Gucci’nin bir beyanatı ile başladı "Bu yıl dünya modasını Karzai belirleyecek." Gucci, Afganistan’da Taliban rejiminin devrilmesinden sonra iktidara gelen Devlet Başkanı Hamid Karzai’nin farklı giyim stilini çok beğenmişti. Gucci’nin ardından dünya moda devleri ve ünlü tasarımcılar "etnik giysileri" yeni moda trendi olarak görüp, çizgilerini bu trende göre belirlediler. 
     Bu durumdan, Türk tekstilcileri de faydalandı. Bursa’da kurulu bulunan ve Marks Spencer, GAP, Next, Laura Ashley, Zara gibi markalara doğrudan kumaş ihracatı yapan Saydam Tekstil, üretimini yeni trende uydurmakta gecikmedi. 
     Saydam Tekstil Yönetim Kurulu Başkan Yardımcısı Serdar Saydam, Gucci’nin bu açıklamasından sonra üretim kalıplarını etnik modaya uygun bir şekilde değiştirdiklerini, Avrupa’ya gönderdikleri numuneler sayesinde de yoğun "Afgan kumaşı" siparişi aldıklarını belirtiyor. 
     
     İhracatlarını artırdılar 
     İtalya’da Prada, Gucci, Armani gibi moda devleri için çalışan bir dizayn firmasıyla anlaştıklarını söyleyen Saydam, bu firmanın yaptığı bağlantılar sayesinde ünlü modaevlerine kumaş ihraç ettiklerini ifade etti. 
     Saydam, bu trendi erken fark etmeleri sayesinde, 70’e yakın büyük firmaya ihracat yapmaya başladıklarını, toplam ihracatlarını 17 milyon dolardan 20 milyon dolara çıkardıklarını sözlerine ekledi. 
     
Modayı siyaset belirliyor’      Serdar Saydam, dünya modasındaki trendlerin artık uluslararası siyasetteki gelişmeler tarafından belirlediğini ifade ediyor. 11 Eylül saldırılarının modada bir "Afgan teması" yarattığını belirten Saydam, 2003 - 2004 yıllarında bu trendin geçerli olacağını söyledi. Saydam’a göre gelecek yılın en önemli trendlerinden biri de Hindistan motifleri. 
     



 EKONOMİ 
















</TEXT>
</DOC>
