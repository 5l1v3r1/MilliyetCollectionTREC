<DOC>
<DOCNO> 111913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/ekonomi/eko03.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Araziden 308 trilyon yerine 18 trilyon geldi 
</HEADLINE>
<TEXT>

Devlet, Hazine arazilerinin satışından son bir yılda 308.6 trilyon bekliyordu. Ancak sadece 18.8 trilyonluk satış yapılabildi 
     Seçim öncesi hemen hemen bütün siyasi partilerin açıkladıkları seçim bildirgelerinde yer alan ve kamu açıklarının kapatılmasında en önemli kaynaklardan biri olarak gösterilen Hazine arazileri alıcı bulamıyor. 
     Devletin resmi rakamlarına göre, son 10 yılda 654.6 trilyon liralık Hazine arazisi satışı gerçekleştirilebildi. Bu satışın yıllar itibariyle ortalama dolar kuruyla karşılığı da 839.7 milyon dolar olarak hesaplandı. 
     
     Özel yasa bile çıktı 
     Son krizin ardından hükümet, Hazine arazilerinin özel bir yasa ile satışı için harekete geçti. Bu yasayla büyük kentlerin merkezlerinde halen kamunun kullanımında olan rantı yüksek yerlerin yanı sıra Sultanbeyli, Ümraniye gibi üzerinde ilçeler kurulan orman alanı dışına çıkarılmış yerlerin de satışı öngörüldü. Ancak Anayasa Mahkemesi, orman alanı dışına çıkarılmış yerlerin satışına ilişkin hükmü iptal etti. 
     Son bir yılda Ankara, İstanbul, İzmir, Antalya, Kocaeli, Konya, Sakarya, Samsun ve Karaman’da 194 parça arazi satışa çıkarıldı. Ancak satılabilen arazi sayısı 50’de kaldı. Devlet, 308.6 trilyon beklediği Hazine arazisi satışlarından da bu dönemde sadece 18.8 trilyon elde edebildi. 
     



 EKONOMİ 

















</TEXT>
</DOC>
