<DOC>
<DOCNO> 103512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yazar/altan.html </URL>
<DATE> 2002/08/23/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Hoppaaa... 
</HEADLINE>
<TEXT>

     Ressam Edip Hakkı, ne demek istediğini 3 - 5 sözcükle, cümlesiz anlatanlardandı... Ve genellikle de, 3 - 5 sözcükle meramını anlattıktan sonra, sol yumruğunun üstüne sağ avucunu vurur 
     - Hoppaaa, derdi. 
     Örneğin tablolarını bir bankaya satmak için Çallı’yla Ankara’ya geldiklerinde, öğlenleyin İbrahim Çallı’yla Karpiç lokantasında buluşacaklarını 
     - Öğlenleyin Çallı’yla Karpiç’te, diye açıkladıktan sonra sol elinin yumruğu üstüne sağ avucunu vurur 
     - Hoppaaa, derdi. 
     TV haberlerinde Kemal Derviş’in verdiği kararı dinlerken, Edip Hakkı’yı hatırladım sol yumruğumun üstüne sağ avucumu vurarak mırıldandım 
     - Hoppaaa... 
     
     Türkiye’nin üstünde dış dinamiklerin hiç etkisi yokmuş gibi, aşırı bir yerelliğin içinde, birtakım öngörüler yapmakla günleri geçirir gideriz buralarda... 
     "Nizam - ı Cedit", "Tanzimat", "II. Meşrutiyet" ve "Cumhuriyet dönemlerinde nasıl özenmişsek bizde de "gazete", "nesir edebiyatı", "tiyatro", "frak, silindir şapka, jaketatay, smoking", "opera" olmasına bugün de özeniyoruz, bizde de "sol kanatlı, sağ kanatlı bir demokrasi" olmasına... Hem de, "onlar - biz" ayrımından bir türlü kurtulamadan... 
     
     Hiç kuşkunuz olmasın, Türkiye kendi kendini değiştiremese de 21. yüzyıl, Türkiye’yi kesinkes değiştirecektir. 
     Ve Türkiye’den, AB kriterlerinin gerçekten uygulandığı adam başına ulusal geliri 10 bin doları aşan İslam profilli ve bikini özgürlüklü yeni bir model oluşturulacaktır. 1 milyar 300 milyonluk İslam aleminin de özeneceği bir model... 
     
     Tüm Dünya Yahudisi, Katoliği, Protestanı, Ortodoksu, Budisti ile 21. yüzyılın küreselleşme sürecini oluştururken sadece 1 milyarı aşkın İslamın, bunun dışında kalmakta yine inatlaşması ve "onlar - biz" ayrımını sürdürmesi artık mümkün değildir. 
     Ve bunun da yeni bir model olarak öncülüğüne Türkiye uygun görülmüştür. 
     
     Şimdi kalıyor Türkiye’nin, üstlenmek zorunda olduğu tarihi misyonla ne kadar zamanda hemhal olacağı... 
     Yüzlerce yıllık "kulluk" koşullanmaları "mesleksizlik", "anadilinin yazı’ boyutundan kopukluk", "Hazine’den geçinenlere göre biçimlenmiş oligarşik yapı", "bilimci, ressam, heykelci, mimar, müzisyen, yazar ve yaratıcılar kadrosunun mülki ve askeri erkan yanında fasarya kişiler sayılması" koşullanmalarını, arıtmak kolay değil... 
     Hele bir de buna, Soğuk Savaş yıllarından kalma hipnozlar eklendiğinde ve "Türk’e Türk propagandası" hala sürüp gittiğinde... Henüz tarihsel boyutlu bir "özeleştiri"ye dahi geçilemediğinde... 
     
     Bütün bunlara karşın Türkiye yine de, kendi yarattığı çöplüklerden çıkma rotasında... 
     3 Kasım seçimleri olsa da rota değişmeyecektir, ertelense de... 
     Seçimlerde kimler iktidar olursa olsun, değişmeyecektir rota... 
     Sorun sadece, 21. yüzyıl rotası üstüne oturmanın 10 yılda mı, 20 yılda mı, 30 yılda mı olacağında... 
     
     Önce 5 yıla kadar kimbilir kimler kaybolacak siyasal ekranlardan... 
     Sonra kimbilir kimlerin, yerden alıp gökte yemek megalomanlıklarının şişkinlikleri pörsüyecek... 
     Ve yavaş yavaş ekonomik bilinç de, hukuksal bilinç de, tarihsel bilinç de kristalleşmeye başlayacak... 
     Şimdi biliyorum ne kadar kişi 
     - Bize ne 10 yıl sonrasından, 20 yıl sonrasından, demede... 
     Evet ama, 10 yıl önce, 20 yıl önce neden hiç düşünmediniz 2002’nin ortasında nasıl bir durumda olacağınızı 
     Ne geçmişi, ne geleceği hiç önemsemeden günü gününe yaşamaya kalkmanın da, bir bedeli yok mu acaba 
     
     Güncel siyasete gelince... 
     17 Ekim 1917 günü, "şartlı refleks"i gün yüzüne çıkaran ünlü bilgin Pavlov, bir çeyrek saat geç gelen asistanına sormuş 
     - Neden geç kaldınız 
     - Rusya’da ihtilal oldu efendim... 
     - Size ne bundan 
     
     Ekonomi, parti ve siyasetçi iradelerine göre, değişik değişik uygulanabilecek bir mekanizma olmaktan çıkmakta ve evrenselleşmektedir hem de saydamlaşarak... 
     Türkiye’ye de yılda 20 milyar dolarlık global sermaye akmaya başlamadıkça "yaşam kalitesi" açısından yeryüzünde 87. sıraya düşmüş olmaktan kurtulmak kolay değil... 
     Ne var ki, insanlık kötüye gitmez Türkiye de gitmez. Enseyi karartmayın. 
     
     







Merkez sağ, AKP ve CHP 


Hoppaaa... 


Ekonomi masası 


Yeni hükümet söylentileri var’ 


Kayıt soygunu üniversiteye de sıçradı 


Siyasette sosyoloji gerek 


Lobi yapma zamanı 


Derviş, Baykal, Cem ve Raşomon gerçeği.. 


Gazetecilik hik yeleri 


Derviş’li CHP seçeneği 


CHP’li Derviş’e Baykal’lı yorum ve tepki 


Ortalamanın faşizmi ve Makbule 


Seviyeli birliktelik 


</TEXT>
</DOC>
