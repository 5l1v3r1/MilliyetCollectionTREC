<DOC>
<DOCNO> 119328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/spor/spo01.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen’in gönlü ferah 
</HEADLINE>
<TEXT>

Beşiktaş’ın tecrübeli yıldızı, Altay maçında oynamamasının handikap olmayacağını savundu, "Bensiz de rahat kazanırlar" yorumunu yaptı 
     Büyük özveri 
     SAĞ üst adalesindeki çekme nedeniyle Altay karşılaşmasının kadrosundan çıkarılan Sergen Yalçın, Beşiktaş için yokluğunun sorun olmayacağını söyledi. Sakatlığına rağmen UEFA Kupası’nda Alaves maçında büyük bir özveri göstererek, ilk yarıda forma giyen süper solak, "Oynayacak durumda değildim. Ama yine de arkadaşlarımı yalnız bırakmak istemedim. Bu yüzden bekleneni tam olarak veremedim" dedi. 
     
     Endişe duymuyor 
     ADANASPOR maçına kadar sakatlığının izlerinin tamamen silinmesini beklediğini kaydeden Sergen, "Bir aksilik olmazsa, bu maçta tam kapasite ile sahada olacağım" ifadesini kullandı. Altay’ı yenecekleri konusunda kuşku taşımayan Sergen, şöyle devam etti "Güçlü bir kadromuz var. Takım için önemli bir oyuncuyum. Ama arkadaşlarım bensiz de rahatlıkla galip gelecek kapasitedeler. Endişem yok." 
     
İzmir çıkarması      BEŞİKTAŞ, dün sabah Ümraniye’de yaptığı idmanla hazırlıklarını tamamlayarak, öğleden sonra İzmir’e uçtu. Siyah - Beyazlılar’ı İzmir’de çoşkulu bir taraftar grubu karşıladı. İstanbul’a gitmek üzere terminalde bekleyen 12 kişilik Japon turist de tezahüratlara katıldı. Öte yandan Altay yönetimi, güvenlik gerekçesiyle Atatürk Stadı’nda sadece kapalı tribünün tamamını taraftarına ayırdı. İzmir ekibinin teknik patronu Ümit Turmuş sakat olmamalarına rağmen Ümit İnal, Mehmet Zengin, Buba, Effa ve Serkan Demir’i kadroya almadı. 
     
Ahmet alarmı      UEFA Kupası’nda İlhan’ın cezalı durumuna düşmesinden sonra Dinamo Kiev maçları için gözler Ahmet Dursun’a çevrildi. Almanya’da Bayern Münih’in doktoru Wolfarth’a tedavi olan Ahmet’in durumu hakkında teknik heyet geniş bir rapor istedi. Bu oyuncunun 28 Kasım’da İstanbul’daki maça yetişmesi için seferberlik ilan edildi. 
     
Lucescu emin      RUMEN teknik adam, Altay karşılaşmasının zor geçeceğini bildiklerini, ama kazanacaklarını iddia etti. Mircea Lucescu, "Rakibimiz ligin alt sıralarından kurtulmak ve moral bulmak için olağanüstü bir motivasyonla sahaya çıkacak. Ancak takıma gerekli uyarıları yaptım. İstanbul’a üç puanla döneceğiz" diye konuştu. 
     



 SPOR 

























</TEXT>
</DOC>
