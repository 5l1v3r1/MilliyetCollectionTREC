<DOC>
<DOCNO> 118410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/sondun04.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarayı bırakamamanın sebebi ortaya çıktı... 
</HEADLINE>
<TEXT>

     Amerikan bilim adamları, bazı insanların sigarayı bırakamamasının nedeninin, değişime uğramış bir gen olabileceğini açıkladılar. 
     Pharmacogenetics dergisinde yayımlanan makaleye göre, Philadelphia Üniversitesi'nde görevli bilim adamı Caryn Lerman ve ekibi, sigarayı bırakmak isteyen 426 tiryaki üzerinde araştırma yaptılar. 
     Sigarayı bırakmakta çok zorluk çeken bazı katılımcılardaki bir genin değişime uğradığını tespit eden bilim adamları, bu genin normalde nikotinin beyinde parçalanmasından sorumlu bir enzimin yapı planını içerdiğini söylediler. 
     Sigarayı bırakmakta zorlanan kişilerde ise bu genin değişime uğradığını ve nikotinin daha yavaş parçalandığını belirten bilim adamları, bu yüzden beyinde kısa süreli nikotin birikmesi gözlemlendiğini kaydettiler. 
     Lerman, sigara tiryakisinin beyindeki yüksek orandaki nikotine çok çabuk alıştığına dikkati çekerek, tiryakinin bu nedenle sigarayı bırakmakta zorlandığını tahmin ettiklerini söyledi. 
     





</TEXT>
</DOC>
