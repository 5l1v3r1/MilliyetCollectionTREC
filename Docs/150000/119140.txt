<DOC>
<DOCNO> 119140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sontur27.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Sezer atamayı yarın yapabilir" 
</HEADLINE>
<TEXT>

     AK Parti Genel Başkanı Recep Tayyip Erdoğan, başbakan atamasıyla ilgili olarak, ''Sayın Cumhurbaşkanı, ıkladığı gibi yarın atamayı yapabilir'' dedi. 
     Erdoğan, beraberinde Genel Başkan Yardımcısı Abdulkadir Aksu ve bazı milletvekilleriyle Gençlik Parkı'nda ATO'nun kurduğu iftar çadırında vatandaşlarla birlikte oruç açtı. 
     Erdoğan, çadıra gelişinde, gazetecilerin Sezer'in Başbakan görevlendirmesini yarın yapacağı şeklindeki açıklamasının hatırlatılması üzerine, ''Hayırlı bir gelişme. İnşallah öyle olur'' dedi. 
     Atamanın yarın olabileceğini ifade eden Erdoğan, birkaç gün içinde de kabinenin kurularak hükümetin işbaşı yapacağını bildirdi. 
     Erdoğan, mercimek çorbası, haşlama tavuk, pilav ve tatlıdan oluşan iftar mönüsünü kendisi aldı. Erdoğan'ın bir süre sohbet ettiği vatandaşlar, ''Başbakan Erdoğan'' diye slogan attılar. 
     





</TEXT>
</DOC>
