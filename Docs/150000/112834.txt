<DOC>
<DOCNO> 112834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/yasam/yas07.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemeğin iyisi benden sorulur 
</HEADLINE>
<TEXT>

     Modern yaşamın gereği 
     DÜNYACA ünlü gıda markası Knorr’un, yaptırdığı tüketici anketleri, Türk kadınının yemek yaparken lezzet kriterini ilk sıraya yerleştirdiğini ortaya çıkardı. Ancak Türk kadını, artık modern yaşamın gerekleri doğrultusunda ev lezzetinden feragat etmeden mutfakta daha az kalmak ve sevdiklerine daha çok vakit ayırmak istiyor. Bunun için de aynı ev lezzetini daha pratik ve sağlıklı çözümlerle elde etmenin yollarını arıyor. 
     
     Acil durumlar için 
     ANKETLERDEN çıkan çarpıcı bir sonuç da, Türk kadınının en lezzetli ve doğal yemekleri hala kendisinin pişirdiğine inanması. Ancak kadınların büyük çoğunluğu acil durumlarda en azından kendi yemeklerinin lezzetine yaklaşan pratik çözümlerin de elinin altında olmasını şart koşuyor. Pratik olma ihtiyacına cevap olarak, kadınların yüzde 90’ı evde hazır çorbayı kullandığını ya da acil durumlar için bulundurduğunu söylüyor. 
     



 YAŞAM 


















</TEXT>
</DOC>
