<DOC>
<DOCNO> 119490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/yazar/akyol.html </URL>
<DATE> 2002/11/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İslamın sol yorumu 
</HEADLINE>
<TEXT>

     İSLAMİYAT dergisinin "İslamın Sol Yorumu" konulu son sayısı fevkalade önemli... İsteme adresi Mediha Eldem Sok. 41 12, 06420, Kızılay Ankara www.islamiyatdergisi.com 
     Dergiye göre Türkiye’de İslam’ın sağ’ denilen yorumu etkili... 
     "İslamın sol yorumu"nu benimseyen Leiden Üniversitesi profesörlerinden Nasr Hamid Ebu Zeyd’e göre İslam tarihinde ve düşüncesinde bir "sağ, yani gelenekçi ve muhafazakar" ve "sol, yani akılcı, özgürlükçü ilerlemeci" akımlar, mezhepler, tavırlar vardır. Fakat sol İslamcılar bu tasnifi benimsese de sağcılar benimsemiyor. Sf. 22 
     Ebu Zeyd, İslam düşünce tarihinde "Mutezile" denilen rasyonalist akımdan başlayarak "İslam sosyalizm"ini savunanlara kadar çok sayıda örnekler veriyor. 
     Marksist kökenli Mısırlı sol İslamcı’ akademisyen ve düşünür Hasan Hanefi ise, sosyalizmin çökmesinden sonra bu akımı "Aydınlanmacı İslam" adıyla savunuyor. Sf. 37 vd. 
     Doç. İlhami Güner, bu fikirleri irdeliyor. Sf. 155 vd 
     
     CHP’Lİ ilahiyatçı Yaşar Nuri Öztürk’ün "sosyal demokrat" olarak nitelediği Mısırlı merhum Prof. Seyyid Kutub hakkında Doç. Dr. Yasin Aktay’ın 25 sayfalık makalesi, "yorumbilim" hermeneutik metodunun mükemmel bir örneği. 
     Kutub Amerika’da sosyoloji okurken İsrail zulmünün kapitalizm ABD tarafından nasıl desteklendiğini, sosyalizmin de Sovyetler karşı çıkmadığını görmüş ve "bunların dışında bir yol" arayışıyla İslamı ekonomik ve siyasi bir sistem olarak düşünmeye yönelmiş. 
     Diktatör Nasır rejimi tarafından fikir suçlusu olarak idam edilen Kutub, "İslamda Sosyal Adalet" kitabıyla çok etkili olmuştur. 
     Metod bakımından, Kutub "metin merkezli"dir Dini metinlerin yorumunu esas alır, olgulara ona göre bakar. Mesela Hz. Peygamber’in milliyetçilik ve sosyalistlik yapmadığını anlatır ama o çağlarda zaten milliyetçiliğin, sosyalizmin, liberalizmin vs. söz konusu olamayacağını, bunların son iki asrın, sanayi çağının eseri olduğunu dikkate almaz. 
     Bu bakımdan, "akademik tezlerden beklenilecek bir disiplin veya tutarlıktan çok uzaktır." Sf. 58 
     Bana göre, Y. N. Öztürk’ün "bütün peygamberler sosyal demokrattı" demesi de aynı şekilde bilim dışı bir politik heyecan ifadesidir. 
     
     METODUN ne kadar önemli olduğunu böylece belirttikten sonra, dergiden bazı konu başlıkları 
     Ertuğrul Cesur, "Ali Şeriati Allahperest Sosyalist" yazısında İran devriminin sol İslam’ kanadının ideoloğunu anlatıyor. 
     Erhan Perşembe "Nurettin Topçu’da Müslüman Anadolu Sosyalizmi Düşüncesi", farklı bir Anadolu solu’nu tanıtıyor bize. 
     Oğuz Şaban Duman "Sultan Galiev’de Medeniyet Tartışmaları, Milliyetçilik, Sosyalizm ve Din" burada Galiev’le Atatürk’ün benzeyen ve benzemeyen yönleri tartışmaya değer konulardır. 
     Mehmet Emin Özafşar "Sıbai ve İslam Sosyalizm Adlı Kitabı Üzerine", Suriyeli Müslüman Kardeşler hareketinin Müslüman sosyalist düşünürü... 
     Böyle değerli birçok bilimsel makale... 
     Sağcı, solcu herkese hararetle tavsiye ederim İslamiyat’ın bu sayısını, hatta her sayısını... 
     
     







İslamın sol yorumu 


Maskeci 


İki başlı yönetim olmaz 


Yeni başbakan, eski sorun... 


Yeni bir döneme girerken... 


Falcı gibi yorumcu düşünceye saygı bu mu 


AKP’nin yol haritası 


Boş ver savaşı, dizilere takıl 


Derviş’in misyonunu AKP mi üstleniyor 


</TEXT>
</DOC>
