<DOC>
<DOCNO> 141188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yazar/guclu.html </URL>
<DATE> 2003/03/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Önlük, ödev ve çantasız eğitim 
</HEADLINE>
<TEXT>

     Yeni projesi daha önce de açıkladığı gibi okullarda serbest kıyafet ve çantasız eğitim. Yani her şeyin okulda yapılıp bittiği ödevsiz eğitim. Gerekçesi de şu 
     Çocuklar, kas ve kemik yapılarını engelleyecek çanta ve diğer gereçleri taşımayacak. Çocukların aşrı ödevden kurtarılarak ailesi ve arkadaşlarıyla daha çok birlikte vakit geçirmesi sağlanacak. 
     Daha önce pilot olarak ilköğretim 1, 2 ve 3’üncü sınıflarda uygulanan projenin yaygınlaştırılmasını, yukarıdaki hedeflere bakıldığında kim istemez ki Sanki hayata geçmesi pek kolay olmayacak. 
     Çantasız, ödevsiz ya da başka bir ad altında bu projeyi halen uygulayan okullara baktığımızda projenin artıları kadar eksileri de olduğunu görüyoruz. Her şeyden önce, ödevsizlikten arta kalan zamanının arkadaşlarıyla oyun ya da ailesiyle sohbet yerine televizyon veya bilgisayar başında geçiriyor. Bu da çoğu zaman aileleri sistemin, doğru bir sistem olup olmadığı konusunda kuşkulara düşürüyor. 
     Aslında pilot uygulamadan elde edilen veriler çerçevesinde yeni bir şekil verilse devamında yarar var. Örneğin çocukların televizyon izlemelerinin önüne geçemiyorsak en azından izledikleri programların kalitesini artırabilir, izledikleri film, dizi ya da maçların kritiğini isteyerek yazma ve konuşma yeteneklerini geliştirebiliriz. 
     
Önlük ve pantolon      Hatırlayacaksınız geçen yıl pantolon konusu günlerce tartışılmıştı. Sonunda bir önceki Bakan Necdet Tekin’in talimatıyla kabul edildi. Öğrenciler de aşırıya kaçmamak koşuluyla öğretmenleri gibi pantolon giyebilecekti. Nitekim giymeye de başladılar. Öyle korkulduğu gibi kıyamet de kopmadı. 
     Önlük konusu ne zaman gündeme gelse, ki yıllardır gelir, hemen tepkiler başlar. Zengin fakir edebiyatı yapılır. Öküzün altında buzağı aranır. 
     Siyah önlükten kısıtlı da olsa renkli önlüğe geçiş, rahmetli Avni Akyol döneminde olmuştu. Kendisine bu yöndeki istekleri hatırlattığımızda söz vermiş ama ancak siyahtan griye, laciverte, kısmen de bordo ve maviye geçilebildi. Çünkü önlük sektörü neredeyse istenmeyen adam ilan edecekti. Kısmen de haklıydılar ama işin çapını öylesine büyüttüler ki iş zıvanadan çıktı. 
     Gerekçeleri şuydu Önlük sektörü de tıpkı kitap sektörü gibi gelecek yılın hazırlıklarını ve stoklarını bir yıl önceden yapar. Yani 2003 - 2004 öğretim yılının önlük ve kitap stokları şimdiden hazır. Durum böyle iken kalkıp ben serbest kıyafet getiriyorum ya da önlüklerin rengini değiştiriyorum dediğinizde kıyameti koparıyorlar. Sanıyorum şimdi de aynı manzara ile karşılaşacağız. Benzeri tepkiler gelmeye başladı bile. 
     Mumcu’nun talihsizliği hep zamanın az, yapılacak işlerin ise çokluğundan kaynaklanıyor. Kısa zamanda çok iş yapacağım derken de işler YÖK yasasında olduğu gibi arapsaçına dönüşüyor. 
     Özetin özeti Özgür nesiller istiyorsak, elbette onlara fazlasıyla özgürlükler tanıyalım. Ama getirilerini, götürülerini ve zamanlamayı en ayrıntısına kadar hesaplayarak. Yoksa yarardan çok zarar getiriyor. Buna çok şahit olduk. 
     
     







Kürtler ve asker 


Savaş şarkıları ve dağ başında bir kokoreççi... 


Yarım doktor.. 


Baykal ve tezkere 


Çok parçalı iktidar oyunu 


Önlük, ödev ve çantasız eğitim 


Bunları söylemek Başbakanın göreviydi 


Kim bu adam, kim 


1914 şartları 


Neden kalkınmış tek Müslüman ülke yok 7 


Kötü’ ve daha kötü’ 


Kömür varken gaza para ödüyoruz 


</TEXT>
</DOC>
