<DOC>
<DOCNO> 127057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo13.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin golcüleri suskun... 
</HEADLINE>
<TEXT>

     Birinci Futbol Ligi tarihinde Galatasaray'ın hemen ardından, 12 kez ''gol kralı'' çıkaran Fenerbahçe'nin son 7 sezondur bu yarışta, golcülerinden yana şansı yok. 
     Fenerbahçe'de 1994-95 sezonundan bu yana hiçbir futbolcu ''gol krallığı''na adını yazdıramadı. 
     Söz konusu sezonda attığı 27 golle sarı-lacivertli takımın son ''kralı'' olan Aykut Kocaman'dan sonra, Fenerbahçe'de geride kalan 7 sezonda takımda en fazla gol atan oyuncu 1996-97 sezonundaki performansıyla attığı 24 ve 1995-96 sezonunda attığı 23 golle Elvir Boliç oldu. Bu futbolcuların ardından 18'er golle 1998-99 sezonunda Elvir Baliç ve 1999-2000 sezonunda da Rumen futbolcu Viorel Moldovan geliyor. 
     Bu süre içinde ''gol krallığı''na en fazla yaklaşan isim Baliç olurken, 1998-99 sezonunda 19 golle ''kral'' olan Galatasaraylı Hakan Şükür'ün ardından, 18 golle 2. sırada yer almıştı. 
     
     WASHINGTON'A ''NAZAR'' DEĞDİ 

     Bu sezon ise takımın en golcü futbolcusu Washington, şimdiye dek attığı 9 golle Galatasaraylı Arif Erdem ile ''gol krallığı'' sıralamasında 3. sırada yer alıyor. 
     Kalp damarlarından geçirdiği rahatsızlık nedeniyle tedavi olan sarı-lacivertli futbolcunun spor yaşamının sürüp sürmeyeceği ise etmeyeceği henüz belli değil. 
     

     
</TEXT>
</DOC>
