<DOC>
<DOCNO> 127890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/spor/spo08.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
JAPONLAR yakın takipte 
</HEADLINE>
<TEXT>

     CEMAL ERSEN 

     Holigan önlemi 
     2002 Dünya Futbol Şampiyonası’nı G.Kore ile ortaklaşa düzenleyecek Japonya, emniyet ve istihbarat çalışmaları çerçevesinde, Emniyet Genel Müdürlüğü’nden Türkiye’de stadlara girişi yasaklanan şahısların isimlerini talep etti. Dünya Kupası’nın güvenliği ile ilgili Türk yetkililerle temasa geçen ve ortak çalışma planı öneren Japon emniyeti, saha olaylarına karışan kişilerin ülkeye girişlerine izin verilmeyeceğini bildirdi. 
     
     Emniyet iş başında 
     EMNİYET Genel Müdürlüğü sayıları 892 olarak belirlenen Türk holiganlarının, Dünya Kupası’nı izlemek için iki ülkeye gönderilmemesi konusunda Japonlar’a teminat verdiler. Ayrıca kurulacak Türk istihbarat ekibi Japonya ve G.Kore’de incelemelerde bulunarak, Milli Takım’ın ve Türk taraftarların güvenliğini sağlayacak. Bu arada Japonya’nın Ankara Büyükelçiliği de, Türk medyasında çıkan futbol olaylarını yakın izliyor. 
     



 SPOR 





















</TEXT>
</DOC>
