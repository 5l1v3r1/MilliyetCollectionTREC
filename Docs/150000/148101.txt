<DOC>
<DOCNO> 148101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sondun49.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD zırhlı araçları Bağdat'ta Başkanlık Sarayı önünde... 
</HEADLINE>
<TEXT>

     Bağdat'ta bugün çok şiddetli çatışmalara sahne olan başkanlık saraylarından birinin önünde en az üç adet Amerikan zırhlı aracı bulunduğu bildirildi. 
     Bölgedeki AFP muhabiri, Amerikan zırhlılarının yerel saatle 16.00 TSİ 15.00 sularında saray karşısında mevzilendiğini gördüğünü bildirdi. 
     Muhabir, zırhlıların Dicle kıyısındaki bazı binaları top ateşi altına aldıklarını, araçların birinden inen askerlerin girdikleri bir binayı havaya uçurduklarını, büyük bir gümbürtünün ardından havai fişek patlamalarını andırır şekilde peş peşe patlamalar duyulduğunu kaydetti. 
     Havaya uçurulan yapının, cephanelik olabileceği belirtildi. 
     Amerikan-İngiliz uçaklarının da alçak uçuşlara başladıkları ve motor gürültülerinin yerden çok net şekilde duyulduğu bildirildi. 
     





</TEXT>
</DOC>
