<DOC>
<DOCNO> 120581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/yasam/yas06.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaycı önüne geleni canavar’ yapmış 
</HEADLINE>
<TEXT>

214 kişiye sahte ehliyet veren sürücü kursu çaycısı kendini şöyle savundu Şeytana uydum bir kere...’ 
     ALİYE ÇETİNKAYA Konya DHA 

     Çaycı olarak çalıştığı sürücü kursunda diploması olmayan kişilere sahte diploma ve belge düzenleyerek ehliyet almalarını sağlayan Ali Aydın’ın önceki gün h kim karşısındaydı. 
     Selçuklu’daki Tekin Sürücü Kursu’nda iki yıl boyunca sahte diploma ve belgeler düzenleyerek sürücü belgesi verilmesini sağlayan Aydın, olayın ortaya çıkması üzerine izini kaybettirmişti. Ancak, iki yıldır süren toplam 216 sanıklı davada hakkında gıyabi tutuklama kararı bulunan Aydın, bir ay önce yakalanıp cezaevine gönderildi. 
     113 yıl ağır hapis cezası istemiyle dün mahkemeye çıkan Aydın, belgeler üzerinde nasıl değişiklik yaptığını ve karşılığında ne kadar para aldığını anlattı. Aydın, "Ekonomik kriz nedeniyle aldığım para yetmeyince bu yola başvurdum. Diploması olmayanlara ehliyet verdiğimi tanıdıklara söyleyince, herkes beni buldu. Pişmanım fakat mecburdum" dedi. 
     Mahkeme, tek tutuklu sanık Aydın’ın tutukluluk halinin devamına karar vererek duruşmayı erteledi. 
     



 YAŞAM 
























</TEXT>
</DOC>
