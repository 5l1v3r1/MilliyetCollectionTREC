<DOC>
<DOCNO> 143555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/spo01.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE’DEN MESAJ 
</HEADLINE>
<TEXT>

Beşiktaş Teknik Direktörü, Lazio’nun taktiği ve etkili silahlarına karşı önlem alacaklarını ifade etti, "Ancak tur için tribün desteği şart" dedi 
     ORHAN YILDIRIM 

     Taktikleri klasik’ 
     BEŞİKTAŞ Teknik Direktörü Lucescu, Lazio maçı öncesinde çarpıcı açıklamalar yaptı. İtalyan ekibinin klasik kontratak taktiği uygulayacağını belirten Rumen hoca, "Tehlikeli oldukları nokta kornerler ve hava topları. İlk maçta bunu durdurduk. Herkes Lopez ve Chiesa boş alan bulursa baş ağırıtır’ diyor. Her problemin bir çözümü vardır. Önlemimizi alırız" diye konuştu. 
     
     Taraftar önemli’ 
     YARI final eşiğine gelene kadar büyük işler başardıklarını hatırlatan Lucescu, taraftarlara çağrı yaptı. Rumen hoca şunları söyledi "Elediğimiz takımlar birbirinden güçlüydü. Daha iyisini yapmak istiyoruz. Bunu da taraftar desteği olmadan yapamayız. Slaiva maçında, sabırlı, hiç susmayan ve ateşleyen bir taraftar topluluğu vardı. Son düdüğe kadar onlardan aynı şeyi bekliyoruz." 
     
     Tuzağa düşmeyiz’ 
     LUCESCU, Lazio’nun savaş nedeniyle İstanbul’a gelmek istemediği yolundaki iddiaların kendilerini ilgilendirmediğini söyledi. Tecrübeli hoca, "İtalyan basını yazacak bir şeyler arıyor. Huzur bozmak istiyorlar. Amaçları bizim konsantrasyonumuzu dağıtmak. Daha önce de Juventus bu taktiği yapmıştı. Tuzağa düşmeyeceğiz. Bizim aklımız futbola çalışır. İşimize bakıyoruz" dedi. 
     
     Onlar çocuklarım’ 
     İBRAHİM’İN sakatlığının takımın dengesini bozduğunu da ifade eden Lucescu, mazeretlerin arkasına sığınmayacaklarını açıkladı. Beşiktaş’ın hocası sözlerini şöyle noktaladı "Futbolcularımla sorunum olduğu iddia edildi. Onlara bağırdım ileri sürüldü. En güzel cevabı Ankaragücü maçında verdiler. Onlar benim çocuklarım. Etle kemik gibi olduk." 
     
Kapılar kapandıBeşiktaş, Lazio maçı için Ümraniye’de kampa girdi. Mircea Lucescu oyuncularına gol çalıştırdı 
     Gözler Lazio’da 
     UEFA Kupası Çeyrek Final rövanş maçında yarın Lazio’yu ağırlayacak olan Beşiktaş, kritik karşılaşma için Ümraniye Tesisleri’nde kapıları kapattı. Arkadaşlarına destek olmak isteyen Zago, Bayram ve Tümer de bu karşılaşmada forma giyemeyecek olmalarına karşın takımla birlikte kampa girdi. Kartal, maç saatine kadar Lazio’nun maç kasetlerini izleyip, taktiksel hazırlık yapacak. 
     
     Golcülere ilgi 
     TEKNİK Direktör Mircea Lucescu, antrenmanda İlhan Mansız, Ahmet Dursun, Sergen ve Pancu’ya özel gol çalışması yaptırdı. Rumen teknik adamın, Sergen ile Pancu’yu bu ikiliye yakın oynatması dikkat çekti. Öte yandan 1 - 0’lık Beşiktaş galibiyetinde uzatmaya gidecek olan karşılaşma öncesinde Siyah - Beyazlı futbolcuların penaltı vuruşu çalışmaması gözlerden kaçmadı. 
     
İbrahim kadroda      GÖZTEPE maçından bu yana sakatlığı nedeniyle forma şansı bulamayan İbrahim’in Lazio karşılaşmasının kadrosuna alınacağı açıklandı. Soğuk algınlığı geçiren Pascal Nouma dün takımla birlikte antermana çıktı. Yıldız futbolcunun maça yetişeceği açıklandı. Tümer’in ise fizik kondisyon açısından eksikleri bulunması nedeniyle forma giyemeyeceği bildirildi. 
     
Maçın hakemi İngiliz Poll      UEFA, Beşiktaş - Lazio rövanşını İngiliz hakem Graham Poll’ün yöneteceğini açıkladı. Tecrübeli hakem, daha önce üç Avrupa Kupası maçımızda görev yapmıştı. Poll’ün yönettiği karşılaşmalarda Fenerbahçe, S.Bükreş’e 2 - 1 yenilirken, Galatasaray A.Madrid’i 2 - 1’lik skorla geçmiş, Bologna ile de 1 - 1 berabere kalmıştı. İngiliz hakemin yardımcılıklarını P.Sharp ve G.Turner yapacak. 
     
Bilgili’den Ankara turu      BAŞKAN Serdar Bilgili ve yönetim kurulu üyeleri, Gençlik ve Spor Genel Müdür vekili Mehmet Atalay’ı dün makamında ziyaret etti. Bilgili’nin Atalay’dan İnönü Stadı’nın bazı bölümlerinde tadilat yapabilmek için onay istediği ve şeref tribününden daha fazla hak talep ettiği bildirildi. Başkan’ın, kira borçlarını zamanında ödeyeceklerini de garanti ettiği öğrenildi. 
     
Kartal tura uçar      BEŞİKTAŞ’IN yıldızı Sergen Yalçın, Lazio’yu eleyeceklerini ve yarı finale kalacaklarını iddia etti. İtalyan ekibiyle zorlu bir 90 dakika oynayacaklarını hatırlatan tecrübeli futbolcu, "Zor olacak ama, turu atlayan ve yarı finale kalan biz olacağız. Bu tarihi rövanş maçında dikkatli olacağız. Oyun disiplinimizi sonuna kadar korumak zorundayız" diye konuştu. 
     UEFA Kupası’nda zorlu maçlar oynadıklarını da hatırlatan Sergen, "Buraya kadar kolay gelmedik. Şu ana kadar rakiplerimiz içinde en güçlüsü Slavia Prag’dı. Turu atlarken çok zorlandık. Lazio, Slavia Prag’dan daha iyi takım değil. İlk etapta bir golü bulmak zorundayız" dedi. Başarılı oyuncu, taraftarları da 90 dakika desteğe ve sabırlı olmaya davet etti. 
     



 SPOR 


























</TEXT>
</DOC>
