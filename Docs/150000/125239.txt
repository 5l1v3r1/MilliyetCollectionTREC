<DOC>
<DOCNO> 125239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo24.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Sivasspor maçına hazır... 
</HEADLINE>
<TEXT>

     Trabzonspor, Türkiye Kupası 3. kademesinde Sivasspor ile yarın kendi sahasında yapacağı maçın hazırlıklarını basına kapalı çalışmayla tamamladı. 
     Taktik bir antrenman gerçekleştiren bordo-mavili takımda, kart cezalısı Serkan Kılıç ile sakatlıkları bulunan Macit ve Erdinç, Sivasspor maçında forma giyemeyecek. 
     Karadeniz ekibinin yarınki karşılaşmaya, Pektoviç, Mustafa Yalçınkaya, Oumar, Erman, Somers, Hüseyin, Aurelio, Erman, Gökdeniz, Fatih ve Mehmet Yılmaz ilk 11'i ile çıkması bekleniyor. 
     
     BUSHAJ YOLCU 
     Trabzonspor'un geçen sezon ortasında İstanbulspor'dan transfer ettiği Bushaj, Teknik Direktör Samet Aybaba'dan izin alarak transfer görüşmesi yapmak için bordo-mavili takımdan ayrıldı. 
     Bushaj'ın menajeri Saffet Sancaklı, Teknik Direktör Samet Aybaba'nın forvet oyuncusunu takımda düşünmediğini belirterek, ''Bushaj'ın Trabzonspor'da 1 yılı dolduğu için bu futbolcu yurtiçine de transfer yapabiliyor. Ocak ayında bu konuya değerlendireceğiz'' dedi. 
     Öte yandan, bordo-mavili kulübün yeni seçilen yönetim kurulunun yarın bir toplantı yapacağı bildirildi. 
     





</TEXT>
</DOC>
