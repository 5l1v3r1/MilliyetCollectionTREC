<DOC>
<DOCNO> 108090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/soneko15.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde dönem faizi 15 oldu... 
</HEADLINE>
<TEXT>

     Hazine'nin bugün düzenlediği, 3 ayda bir kupon ödemeli tahvil ihalesine 578.9 trilyon liralık teklif geldi. 
     İhalede 374.7 trilyon liralık nominal satış gerçekleşirken, net satış tutarı ise 382.2 trilyon lira oldu. 
     Tahvil ihalesinde, dönemsel faiz yüzde 15 olarak belirlendi. İhalede kamuya 456.6 trilyon liralık net satış gerçekleşti. 
     Tahvillerin geri ödemesi 11 Ağustos 2004 tarihinde yapılacak. Söz konusu senet, 28 Ağustos 2002 ihraç tarihli, 11 Ağustos 2004 vadeli değişken faizli devlet tahvilinin yeniden ihracı oldu. 
     Bu arada, değişken faizli tahvilin, 13 Kasım'daki ilk kupon ödemesindeki faiz oranı yüzde 14.25 olarak belirlendi. 
     Hazine dün, bugünkü tahvil ihalesinin kupon ödemesinde referans teşkil etmek üzere, 3 ay vadeli bono ihalesi düzenlemiş ve bu ihalede bileşik faiz yüzde 59.14 olmuştu. 
     Hazine'nin 3 ay vadeli bono ihalesine, 1 katrilyon 659 trilyon liralık teklif gelmiş, ihalede 1 katrilyon 495.3 trilyon liralık nominal satış gerçekleşmişti. 
     İhaledeki net satış tutarı 1 katrilyon 331.1 trilyon lira olarak gerçekleşirken, basit faiz yüzde 49.27 olmuştu. 
     





</TEXT>
</DOC>
