<DOC>
<DOCNO> 147843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yasam/ayas.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte SARS kalkanı’ 
</HEADLINE>
<TEXT>

Uzmanlardan, dünyada paniğe yol açan gizemli zatürree virüsüne karşı dört altın öneri 1 Çin’e gitmeyin 2 Bol C vitamini ve sıvı alın 3 Ellerinizi yıkayın 4 Öpüşmeyin 
     AYŞEGÜL AYDOĞAN İstanbul 

     Uzakdoğu’dan çıkıp tüm dünyayı paniğe sürükleyen SARS tehlikesi, hızla yayılmaya devam ediyor. Hastalığa yakalanan ve ölenlerin sayısı her geçen gün artarken, SARS’a neden olan virüsün ne olduğu h l bilinmiyor. 
     Bugüne kadar Uzakdoğu’dan Kanada’ya tüm dünyada 2 bin 309 kişide görülen ve 82 kişinin de ölümüne neden olan hastalıkla ilgili Amerikalı bilim adamları SARS’ın gen haritasını çıkarmak için çalışmalarını son aşamaya getirdi. 
     
     Üç haftası kaldı 
     Bilim adamları, SARS’ın kesin tanısına yönelik laboratuvar tetkiğinin 3 hafta içinde bulunabileceğini, sonra da aşısının geliştirilebileceğini müjdeledi. Dünya Sağlık Örgütü ve uzmanlar da, SARS’a karşı öncelikle Çin’e gitmemeyi önerirken, diğer uyarılarını da şöyle sıraladı 
     "Ellerinizi sık sık yıkayın, vücut direncini artırmaya yönelik bol C vitamini, bol sıvı ve sebze - meyve tüketin, aksırırken ağzını kapatın, öpüşmeyin, fırsat buldukça dinlenin." 
     
A’dan Z’ye SARS sendromu      Dünya Sağlık Örgütü Hudut ve Sahiller Sağlık Genel Müdürlüğü uzmanlarıyla, Prof. Dr. Recep Öztürk ve Dr. Ayşe F. Baturalp’e, SARS virüsüyle ilgili bilinenleri ve son gelişmeleri sorduk 
SARS’ın belirtileri nedir 
     38 dereceden yüksek ateş, öksürük, soluk almada güçlük, baş ağrısı, kas güçsüzlüğü, kas ağrısı, iştah kaybı, titreme, ishal. 
     
SARS’ın etkeni nedir 
     Virüsü kesin saptanamadı. Dünya Sağlık Örgütü’ne göre, hastalığa neden olan virüsün Paramyxoviridae’ kabakulak virüsünün de içinde bulunduğu grup ya da Coronavirüs’ nezle ve soğuk algınlığı virüs grubu ailesine ait olabileceği belirtiliyor. 
     
Nasıl bulaşır 
     Hasta kişiden yayılan tükürük damlacıkları ile ya da bulaşık eşyalara dokunan ellerin ağız, burun ve gözlere götürülmesiyle bulaşıyor. Kötü beslenme hastalığa yakalanma riskini artırıyor. 
     
Hastalık ne zaman ortaya çıkar 
     Virüs bulaştıktan 2 - 10 gün sonra belirtiler görülüyor. 
     
Tedavisi var mı 
     Virüsü henüz tespit edilemediğinden tedavisi de yok. Bilinen, antibiyotiklerin etkisiz kaldığı. Yoğun bakım ünitelerinde solunum desteği verilerek kortizon ve antiviral ilaçlar kullanılıyor. Serum ve vitamin desteği veriliyor. 
     
Kurtulanlar nasıl tedavi edildi 
     Tedavi görenlerin tümünün SARS olup olmadığı dahi kesin değil. Vietnam Hanoi’deki bazı hastalar iyi bir bakımla yoğun bakımdan çıkmayı başardı. SARS, kişide diyabet, kalp, akciğer hastalıkları varsa ölümcül oluyor. Erken teşhis kurtarıcı oluyor. 
     
Müdahalede ne yapılmalı 
     Hasta veya şüpheli vaka hastanede ayrı bölümde tutulmalı. Sağlık çalışanları, hasta ile yakın temasta filtreli maske takmalı, eldiven, galoş giymeli. 
     
SARS virüsünün kesin tanımı ne zaman yapılacak 
     Sebep olan etkene yönelik tanımlama için 17 Mart’ta uluslararası çok merkezli bir araştırma projesi başlatıldı.10 ülkenin en iyi 11 laboratuvarı, SARS virusüyle ilgili ayrıntılı bilgi bulmaya çalışıyor. Büyük olasılıkla ABD’li bilim adamları önümüzdeki hafta SARS’ın gen haritasını çıkaracak. Sonraki üç hafta içinde de kesin tanı için laboratuvar tetkikleri geliştirilecek. 
     
Ölüm yüzdesi yüksek mi 
     Herkesi öldürmüyor. Hastalığa bağlı ölüm yüzde 5 civarında. Bugüne kadar ölen vakaların büyük bir kısmı sağlık görevlileri, hastane çalışanları veya hastaların yakınları. Tehlikesi kolay bulaşıp hızlı yayılması ve bugüne kadar bilinmeyen bir hastalık olması. 
     
Seyahat güvenli mi 
     WHO, hastalığın birçok ülkeye yayılmasını önlemek için Çin, Hong Kong ve Çin’in Guangdong eyaletine seyahatlerin ertelenmesini önerdi. 
     
Türkiye’de SARS vakası var mı 
     Sağlık Bakanlığı açıklamasına göre şu an için yok. WHO’nun önerileriyle hastalık ile ilgili Hudut Sahiller ve Sağlık Genel Müdürlüğü, havaalanları ve diğer ülke girişlerinde gerekli önlemleri aldı. 
     
Bioterörizm sonucu olabilir mi 
     Bu yönde hiçbir işaret yok. 
     


YAŞAM 


















</TEXT>
</DOC>
