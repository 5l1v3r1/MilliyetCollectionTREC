<DOC>
<DOCNO> 105879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sondun11.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton, iki Almanya'nın birleşme kutlamalarına katılacak... 
</HEADLINE>
<TEXT>

     İki Almanya'nın birleşmesinin yıldönümü dolayısıyla başkent Berlin'de 3 Ekim'de düzenlenecek kutlamalara, eski ABD Başkanı Bill Clinton'ın da katılacağı bildirildi. 
     Berlin Eyaleti Başbakanı Klaus Wowereit, Clinton'ın, Almanya'nın birleşmesine büyük katkı sağladığına dikkati çekerek, ''Clinton bu ziyareti ile önemli bir mesaj vermek istiyor'' dedi. 
     Berlin eyaletinin, Federal Eyalet Temsilciler Meclisi'nin Bundesrat dönem başkanlığını yürütmesi nedeniyle bu yıl başkent Berlin'de düzenlenecek kutlamalara, SSCB'nin son Devlet Başkanı Mihail Gorbaçov'un da katılması bekleniyor. 
     Berliner Dom adlı kilisede bir ayin ile başlayacak kutlama programı, Cumhurbaşkanı Johannes Rau'nun da katılacağı törenle devam edecek. 
     Bu yılki kutlamaların en önemli yanı ise yaklaşık 1,5 yıldan bu yana bir örtünün altında restore edilen ve birleşmenin sembolü olarak gösterilen tarihi Brandenburg kapısının 3 Ekim'de törenle yeniden açılacak olması. 
     Alman modacı ve sanatçı Willy Bogner 60 , 3 Ekim akşamı bir balonla kapının üzerine gelerek bir kancayla örtüyü kapının üzerinden kaldıracak. Tanınmış tenör Jose Carreras da bir konser verecek. 
     Brandenburg kapısının her iki yanındaki ana caddelerde düzenlenecek çeşitli eğlencelere yaklaşık 1 milyon kişinin katılması bekleniyor. 
     





</TEXT>
</DOC>
