<DOC>
<DOCNO> 123342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/soneko15.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğrudan gelir desteği ödemeleri... 
</HEADLINE>
<TEXT>

     Yozgat'ta, Şeker Bayramı öncesinde başlayan ''Doğrudan Gelir Desteği'' ödemelerinin çiftçilere dağıtımına devam ediliyor. 
     İldeki Ziraat Bankası şubesi çiftçilerin ödemelerinin bir an önce yapılabilmesi ve izdihamı önlemek amacıyla Pazar günü olmasına rağmen bugün de açıldı. 
     Alınan bilgiye göre, Yozgat'ta ''Doğrudan Gelir Desteği'' almaya hak kazanan toplam 8 bin 860 çiftçiden 2 bin 99 çiftçiye ödemeleri Bayram öncesinde yapılırken, bugün bin 292 çiftçinin daha parası ödenecek. Geriye kalan 5 bin 469 çiftçinin ödemelerinin yapılmasına yarından itibaren devam edilecek. 
     Bu arada, Ziraat Bankası önünde bugün sabahın erken saatlerinden itibaren çiftçiler kalabalık oluşturdu. Polis izdihamı önlemek ve kapkaç olaylarının yaşanmaması için Banka ve çevresinde geniş güvenlik önlemleri aldı. 
     





</TEXT>
</DOC>
