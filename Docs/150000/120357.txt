<DOC>
<DOCNO> 120357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/yasam/yas08a.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Obezlerden Mc Donald’s için dava 
</HEADLINE>
<TEXT>

     New York’ta McDonald’s firmasının ürettiği aşırı yağlı ve yüksek kalorili yiyecekleri sürekli yiyerek obez aşırı şişman hale gelen 8 çocuk, firma hakkında dava açtı. Manhattan Mahkemesi’nde 8 çocuk ve aileleri adına dava açan avukat Samuel Hirsch, "McDonald’s firmasının Amerika’da aşırı şişman çocuklardan oluşan bir kuşak yarattığını ve sattığı yiyeceklerin çocukları sağlıksız yapacağı gerçeğini gizlediğini" savundu. 
     
     181 kiloluk çocuk 
     Davacı çocuklar arasında bulunan ve şimdiden 181 kilogram gelen Jazlin Bradley, "kimsenin kendilerine her gün ısmarladıkları Big Mac, patates kızartması ve sütlü içecek gibi yiyeceklerin aşırı yağlı ve kalorili olduğunu ve kendilerini şişmanlatacağını söylemediğini" belirtti. Basında çıkan haberlere göre, McDonald’s ürünü Big Mac’lerin her bir porsiyonunda 34 gram yağ, 85 mg kolesterol bulunuyor ve her porsiyon 590 kalori veriyor. 
     



 YAŞAM 


























</TEXT>
</DOC>
