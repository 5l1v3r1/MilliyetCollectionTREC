<DOC>
<DOCNO> 112184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yazar/pulur.html </URL>
<DATE> 2002/10/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bütün kabahat bizde" şarkısını söyleyenler... 
</HEADLINE>
<TEXT>

     RAHMETLİ bir başyazarımız vardı, pek saftı, bilenler, tanıyanlar anlatırdı 
     "Odadaki elektrik düğmesini gösterip, şimdi, buna basınca elektrik yanacak, etraf aydınlanacak, desen, hayretle bir yaaa çekerdi ki, sanki ilk defa duymuş, ya da görmüş gibi " 
     
     BİRAZ abartılı da olsa, çoğumuz ona benzedik... 
     Mesela, Avrupa’nın bizi almayacağı belli, bahane üstüne bahane çıkarıyor, tarih vermiyor. 
     Bunu duyunca, bir şaşırıyoruz ki, değmeyin gitsin 
     Öyle ya, Kopenhag kıstaslarına uymuşuz, yasalar çıkarmışız, idamı kaldırmışız, Kürtçe yayına da, öğrenime de izin vermişiz, daha ne istiyorlar 
     
     HALKIN çoğunluğu, böyle uyutulmak isteniyor... 
     Oysa oyunun farkında olanlar var ama, onların sesi de adeta gürültüye gidiyor. 
     Bunlardan biri de Büyükelçi Gündüz Aktan bakın ne diyor 
     "Medyada birçok etkin kalem, Kopenhag siyasi kıstaslarının AB’nin istediği biçimde yerine getirmemiz halinde mutlaka üye olacağımızı sanmaya devam ediyor. Üyeliğimizle ilgili bırakın nüfus, coğrafi mevkii, ekonomik düzey gibi maddi güçlükleri, din ve kültür farkı ya da önyargılar gibi çok önemli psikolojik engellerin mevcudiyetini aklına getirmiyor." Radikal 7.10.2002 
     
     HELE hele Kıbrıs... 
     Biz istediğimiz kadar "Kıbrıs sorunu çözülmeden, Güney Kıbrıs yani Rumlar, AB’ye üye olamazlar" diyelim - pek de diyebildiğimiz yok ya - adamlar Türkiye’ye tarih vermiyor ama, Güney Kıbrıs’ı AB’ye alacaklarını Brüksel’den duyuruyorlar. 
     
     BİZ ne yapıyoruz 
     "Bütün kabahat bizde " şarkısını söylüyoruz. 
     Tayyip Erdoğan’ın, seçime girmesini yasaklamasaydık, televizyonları kapatmasaydık, diyoruz. 
     Elbette bu yapılanlar, Avrupa ölçülerine sığmıyor, hele hele "TKP’nin mitingini sessiz yaptırmak" gibi bir acayipliği nereye sığdırabilirsiniz ki 
     Ama bütün bunlar yapılmasa da, adamlar bize tarih verecekler miydi 
     
     ŞİMDİ bazıları diyecekler ki 
     "İşte İspanya, teröre bulaşan partiyi kapattı, kimsenin gık’ı çıkmadı " 
     Tabii çıkmaz 
     Onun göğsünde asılı durana baksanıza, haç var, istavroz var, sende ise hilal 
     Şimdilik pek ağızlarına almadıkları "Avrupa, bir Hıristiyan kulübüdür" lafını unuttuklarını mı sanıyorsunuz... 
     Meşhur İtalyan kadın yazar Oriana Fallaci’nin, "11 eylül" saldırısından sonra "Onlar bizi bitirmeden, biz İslam’ı Avrupa’dan kovalım " lafını da unuttunuz mu 
     
     







Hangi Avrupa 


Bak maşallah, aferin... 


Vali Pataki... 


Fiskos siyaseti 


"AB’siz evet, işkenceyle asla " 


Ucuz şöhretin bedeli 


İstanbul buluşmaları 


Siyasi dart 


Irak savaşının dünyaya zararı da büyük olacak 


Kararı belirleyecek siyasal etkenler 


İstediğim tek şey şeffaf’ ihale... 


Ne olacak şu aracı kurumların hali 


"Bütün kabahat bizde" şarkısını söyleyenler... 


Kaf Dağı’ndaki üyelik 


Amerikan TV’lerinden Bush’a sansür 


Yap-işlet’ ya devret ya devretme 


Nihayet Mavi Akım 


</TEXT>
</DOC>
