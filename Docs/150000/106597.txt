<DOC>
<DOCNO> 106597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo29.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Ümit Kayıhan ile anlaşamadı... 
</HEADLINE>
<TEXT>

     Birinci Süper Futbol Ligi ekiplerinden Göztepe, teknik direktör Ümit Kayıhan ile parasal konularda anlaşamadı. 
     Asbaşkan Levent Ürkmez, yaptığı yazılı açıklamada, teknik direktör Ali Osman Renklibay'ın istifasının ardından, taraftarın lehine tezahürat yaptığı teknik direktör Ümit Kayıhan ile masaya oturduklarını bildirdi. 
     Görüşmede Kayıhan'ın futbolcuların transfer taksitlerinin ödenmesi ve devre arasında takımın 3 oyuncu ile takviye edilmesi yönündeki taleplerini olumlu karşıladıklarını belirten Ürkmez, şöyle dedi 
     ''Kendisi için 120 milyar lira nakit para, 20 milyar lira maaş ve tam prim, yardımcı antrenörü için de 40 milyar lira peşin, 2 milyar lira maaş ve tam prim istedi. Biz, 2 milyar lira maaş ve tam primi kabul ettik, ancak peşinat konusunu ayrıca kendisiyle görüşeceğimizi söyledik. Ayrıca yeğeninin de yardımcı antrenör olmasını istedi, kabul etmedik. Kendisi de ısrarcı olmadı. 
     Hesapladık ve Ümit Kayıhan'ın bize maliyetinin brüt 600 milyar liraya ulaştığını gördük. Bu rakamın yüzde 75'ine varan bir teklif sunduk. Pazarlık dahi yapmadan, toplantıyı terk etti.'' Kayıhan'ın tavrının kendilerini ''üzdüğünü'' kaydeden Ürkmez, ''Kendisinden böyle bir şey beklemiyorduk. Ümit Kayıhan'ın kulübün durumunu bildiğini sanıyorduk. Yüzde 90 anlaşacağımızı umduğumuz için alternatif isimler üzerinde hiç durmamıştık. Şimdi yeniden başka adaylarla görüşmelere başlayacağız. Durumu camianın takdirine bırakıyoruz'' dedi. 
     





</TEXT>
</DOC>
