<DOC>
<DOCNO> 101619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun31.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum gazetesi Alithia "Akdeniz yine İngiltere'nin oluyor" 
</HEADLINE>
<TEXT>

     Kıbrıs Rum kesiminde yayımlanan Alithia gazetesi, ''AB'nin Malta ve Kıbrıs'ı Rum kesimi da içine alarak genişlemesiyle, İngilizlerin kendi Enosis'lerini hayata geçirmiş olacaklarını'' belirtti. 
     Danimarkalı Profesör Hans Hange'nin bir gazete yayımlanan ''Akdeniz yine İngiltere'nin oluyor'' makalesine dikkat çeken Alithia, Hange'nin şu görüşlerine yer verdi 
     ''Türkler, Kıbrıs'ın AB üyeliğiyle, Kıbrıslı Rumların uzun sürede Yunanistan ile birlikte Enosis hedefinin gerçekleştirildiği yönünde endişe edebilir. Ancak gerçek Enosis tamamen farklıdır. AB'nin, Malta ve Kıbrıs'ı da içine alarak genişlemesi, özünde İngiltere'nin Akdeniz'deki iki eski sömürgesiyle birleşmesi demektir.'' ''İngiltere'nin Malta'yı 1814'te askeri amaçlarla Fransızlardan, Kıbrıs'ı ise 1878'de Osmanlı İmparatorluğu'ndan satın aldığı'' belirtilen makalede, ''Kıbrıs ve Malta AB'ye girerse, İngiltere'nin Avrupa'da sahip olduğu tüm sömürgeleri İrlanda, Cebelitarık, Malta ve Kıbrıs, imparatorluğa geri dönmüş olacak. Bu şekilde İngilizler kendi Enosis'lerini gerçekleştirmiş olacak. AB de, İngiliz üslerinin yardımıyla Akdeniz'i denetleyebilecek'' görüşü savunuldu. 
     





</TEXT>
</DOC>
