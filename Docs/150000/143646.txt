<DOC>
<DOCNO> 143646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/son/soneko09.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak petrollerinin tam kapasite çalışabilmesi için 2 yıl gerekli 
</HEADLINE>
<TEXT>

     ABD önderliğinde muhtemel bir operasyonun ardından, Irak petrollerinin, yeniden tam kapasite çalışabilmesi için iki yıla ihtiyaç olduğu belirtildi. 
     Wood Mackenzie uluslararası petrol danışmanlığından Martin Purvis, iki yıllık bir rehabilitasyon sürecinin ardından, 2005 yılına kadar, Irak'ın günlük petrol üretiminin üç milyon varile ulaşabileceğini kaydetti. 
     Purvis, Suudi Arabistan'ın ardından, dünyanın ikinci büyük petrol rezervine sahip olan Irak'ın, petrol üretiminin, 2012 yılına kadar, günlük 6 milyon varile ulaşabileceğini belirtti. 
     Irak'ın petrol rezervlerinin sadece birkaçının işletildiğini belirten Purvis, daha birçok dokunulmamış rezerv sahasının bulunduğunu kaydetti. 
     Deutsche Bank'ın petrol analistlerinden J.J. Traynor ise muhtemel bir savaşın ardından, petrol tesislerinni zarar görmesi ihtimaline karşı, Irak'a ilk gelecek olan petrol şirketlerinin, büyük bir ihtimalle, Halliburton Schlumberger gibi hizmet ağırlıklı şirketler olacağını kaydetti. 
     





</TEXT>
</DOC>
