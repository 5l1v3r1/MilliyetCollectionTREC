<DOC>
<DOCNO> 146854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sontur06.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız kaçırmaya gitti, hastanelik oldu... 
</HEADLINE>
<TEXT>

     Kütahya'nın Simav İlçesi'nde bir kişi, kaçırmak istediği eski nişanlısının annesi tarafından bıçakla yaralandı. 
     Alınan bilgiye göre, Gökçeler Köyü'nde oturan Süleyman G. 24 , ailelerinin anlaşmazlığı yüzünden ayrıldığı eski nişanlısı Nurdan B'yi 18 kaçırmak için evine gitti. 
     Kızının kaçırıldığını fark eden anne Elmas B. 66 , Süleyman G'ye engel olmak istedi. Yaşanan arbede sırasında, anne Elmas B'nin ekmek bıçağıyla başından yaraladığı Süleyman G, Uşak Devlet Hastanesi'nde tedavi altına alındı. 
     Anne Elmas B, jandarma tarafından gözaltına alınırken, olayla ilgili soruşturmanın sürdüğü bildirildi. 
     





</TEXT>
</DOC>
