<DOC>
<DOCNO> 114303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/dunya/dun01.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina’nın mührü kadınların elinde 
</HEADLINE>
<TEXT>

Seçimi kazanan sağcı Belediye Başkanı Dora ile solcu Vali Fofi’nin ilk sınavı 2004 Olimpiyatları 
     YORGO KIRBAKİ Atina 

     Atinalılar, ilk kez siyasi eğilimlerini bir kenara iterek yönetim mühürünü kadınlara teslim etti. Yunanistan başkentinin belediye başkanlığı ile valilik koltuğunda artık kadınlar oturuyor. 
     Yerel seçimlerin önceki gün yapılan ikinci turunda, ana muhalefet partisi Yeni Demokrasi’nin ND Atina belediye başkanı adayı Dora Bakoyani yüzde 60.6 oranında oy toplayarak rekor kırdı. Zaferinin ardından bir açıklama yapan Bakoyani, "Atinalılar ile şeref mukavelesi imzalıyorum. Tüm Atinalıların belediye başkanı olacağım. Seçim öncesi ne vaat ettiysem yerine getireceğim" dedi. 
     
     Sirtakili kutlama 
     Atina Belediyesi’nde üst üste 5. seçim yenilgisine uğrayan iktidar partisi PASOK ise, bölge valiliği seçiminden zaferle çıktı. PASOK’un Atina bölge valisi adayı Fofi Yenimata yüzde 56.4 oranında oy aldı. Yenimata’nın ilk açıklaması, "Herkesin yardımına ihtiyacım var. Sorunlara birlikte göğüs gereceğiz" şeklinde oldu. Sağcısı, solcusu tüm Atinalılar kadınların zaferini coşkuyla kutladı. İki kadın yönetici ilk ciddi sınavlarını 2004 Olimpiyatları için verecek. 
     
Fofi Yenimata Motosiklet tutkunu      Atina’nın yeni kadın valisi Fofi Yenimata, PASOK’un kurucularından Yorgos Yenimatas’ın kızı. Babasını 9 yıl önce kaybettiğinde partinin gençlik kolları üyesiydi. 2000’deki genel seçimleri için milletvekilliği önerildiğinde ilk tepkisi, "Acaba babamı utandırır mıyım " oldu. Evli ve 4 yaşında bir kız annesi olan Fofi’yi sık sık jeanle görmek mümkün. Ayrıca bir motosiklet tutkunu. 
     
Dora Bakoyani Gece hayatına düşkün      Dora, babası Konstantinos Miçotakis 1990’da iktidara geldiğinde adeta "gölge başbakan" oldu. 
     İstanbul hayranı, 48 yaşında ama h l alımlı ve her zaman şık. Atina’nın gündüzünden çok gecesini seviyor. Atina’nın yeni belediye başkanı, "Gece bana aittir. İyi bir yemek, tatlı bir müzik, hoş sohbet. Bazen dost evlerinde düzenlenen partilere de gider, keyfe gelince de kalkıp oynarım" diyor. 
     



 DÜNYA 











</TEXT>
</DOC>
