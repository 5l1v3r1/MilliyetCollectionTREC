<DOC>
<DOCNO> 129641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/ekonomi/eko03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu, Moskova İktisat’ı aldı 
</HEADLINE>
<TEXT>

Zorlu Holding’in sahibi olduğu Denizbank, Tasarruf Mevduatı Sigorta Fonu’na alınan İktisat Bankası’nın Moskova’da bulunan bankasını 1 milyon 200 bin dolara satın aldı 
     KADİFE ŞAHİN 

     Zorlu Grubu bankası Denizbank’ın, Tasarruf Mevduatı Sigorta Fonu Fon kapsamında bulunan Erol Atsoy’un eski sahibi olduğu İktisat Bankası’nın Moskova’daki bankasını Bankacılık Düzenleme ve Denetleme Kurumu’ndan BDDK , 1 milyon 200 bin dolara satın aldığı öğrenildi. 
     Daha önce Fon yönetiminde bulunan Tarişbank ve Esbank Viyana’yı da satın alan Denizbank’ın İktisat Moskova’ya talebini olumlu değerlendiren BDDK’nın satışı birkaç gün içinde onaylaması bekleniyor. 
     Denizbank, 30 personeli bulunan ve İktisat Bankası’nın Fon’a alınmasıyla birlikte atıl olan Moskova İktisat Bankası’nı aktif bir konuma getirmeyi hedefliyor. Şu anda 170 şubesi olan Denizbank’ın 232 milyon dolarlık özvarlığı ve konsolide bazda 2.3 milyar dolar aktif büyüklüğü bulunuyor. 
     
Kartta maksimum güvenlik sağladı      Denizbank, kredi kartında dolandırıcılığı önlemede güvenilir bir sistem olan EMV standardına geçen Türkiye’deki ilk banka oldu. 
     Sistem hakkında bilgi veren Denizbank Genel Müdürü Hakan Ateş, tüm bankaların güvenlik açısından 2005 yılına kadar EMV sistemine geçmeleri gerektiğini bildirdi. 
     Ateş, sistemin dışında kalacak bankaların ciddi maliyetlerle karşılaşacaklarını söyledi. Dolandırıcılığın da artık globelleştiğini belirten MasterCard Avrasya Bölgesi Genel Müdürü Özlem İmece ise Türkiye’nin kart sahtek rlığındaki yıllık kaybının 10 - 15 milyon dolar olduğunu bildirdi. 
     



 EKONOMİ 




















</TEXT>
</DOC>
