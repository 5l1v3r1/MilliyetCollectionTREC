<DOC>
<DOCNO> 136460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sonspo02.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye liglerinin en çok galibiyet alan takımı Beşiktaş... 
</HEADLINE>
<TEXT>

     Türkiye Ligleri'nde şu ana kadar yapılan maçlarda yenilgiyle tanışmayan ekipler Beşiktaş ile Şanlıurfaspor oldu. 
     Birinci Süper Lig'in yenilgisiz lideri Beşiktaş, 19 maçta, 14 galibiyet, 5 beraberlik elde ederken, İkinci Futbol Ligi B Kategorisi C Grubu'nda ikinci sırada bulunan Şanlıurfaspor ise 17 maçta, 11 galibiyet ve 6 beraberlik aldı. 
     Liglerde, Beşiktaş 14 ile en fazla galibiyete imza atan takım olurken, Üçüncü Futbol Ligi 5. Grup takımlarından Kırklarelispor henüz galibiyetle tanışamadı. Kırklarelispor ayrıca, yaptığı 16 karşılaşmayı da kaybederken, 8 gol atıp, 61 golü de ağlarında gördü. 
     
     GOLCÜLER 
     Birinci süper Lig'de başkentin şampiyonluk mücadelesi veren ekibi Gençlerbirliği attığı 50 golle en golcü ekip olurken, İkinci Futbol Ligi B Kategorisi C Grubu takımlarından Kayseri Erciyesspor, oynadığı 17 mücadelede, attığı 45 golle bu ekibi izledi. 
     
     KALESİNİ GOLE KAPATANLAR 
     İkinci Lig'in başarılı ekibi Şanlıurfaspor, kalesinde gördüğü 7 golle en az gol yiyen takım oldu. Güneydoğu ekibini 8 golle Giresunspor ile 9'ar golle de Beşiktaş ve Üçüncü Lig 1. Grup takımlarından Nusaybin Demirspor izliyor. 
     
     EN AZ GOL ATANLAR 
     Türkiye Ligleri'nde en az gol atan takımlar sıralamasında, Üçüncü Lig 2. Grup ekiplerinden Çarşambaspor rakip ağlara gönderdiği 6 golle başı çekiyor. Bu ekibi, yine Üçüncü Lig'den 8 golle Kırklarelispor ve 9 golle Dalaman Kağıtspor takımları takip etti. 
     
     BERABERLİKLER 
     İkinci Futbol Ligi A Kategorisi'nde yer alan Yimpaş Yozgatspor, yaptığı 19 maçta, 9 ile liglerin en fazla berabere kalan takımı oldu. 
     
     EN ÇOK YENİLENLER 
     Birinci Süper Lig'in dibine demir atan Kocaelispor ve İkinci Futbol Ligi B Kategorisi A Grubu takımlarında Kütahyaspor 14 ile en fazla yenilgiyle tanışan ekipler. 
     
     EN FAZLA GOL YİYENLER 
     Liglerde en fazla golü filelerinde gören ekipler arasında 61 golle Kırklarelispor ilk sırada yer alıyor. 56 golle yine bir Üçüncü lig ekibi Ağrıspor bu takımın ardından geliyor. 
     NOT Sezon başında ligden çekilen Kayseri Elektrikspor ve Konya Mobellaspor ile son 2 maçına çıkmayan Silopi Cudispor değerlendirmelere alınmamıştır. 
     





</TEXT>
</DOC>
