<DOC>
<DOCNO> 108299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/18/son/sonspo09.html </URL>
<DATE> 2002/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, FIFA sıralamasında 7. sıraya yükseldi 
</HEADLINE>
<TEXT>

     Dünya Futbol Federasyonları Birliği'nin FIFA yaptığı dünya klasmanı sıralamasında Türkiye, 4 sıra yükselerek, 721 puanla 7. sıraya çıktı. 
     Klasmanda, Brezilya 858 puanla ilk sırada yer alırken, Fransa ve İspanya 774 puanla 2. sırayı paylaştı. Bu ülkeleri 770 puanla Almanya izledi. 
     Avrupa Şampiyonası Eleme Grubu'nda, Türkiye'nin rakipleri arasında yer alan İngiltere, 2 sıra gerileyerek, 718 puanla 9. sıraya indi. Diğer rakiplerden Slovakya, 563 puanla 45. sıradaki yerini korurken, 90. sırada yer alan Makedonya 456 puanla bir sıra yükseldi. Grubun zayıf ekibi Liechtenstein ise 3 sıra yükselerek, 250 puanla 147. sırada kendisine yer buldu. 
     FIFA Dünya Klasmanında 203. ve son sırayı ise topladığı 9 puanla Okyanusya'da ada ülkesi Montserrat aldı. 
     
     TÜRKİYE, AVRUPA SIRALAMASINDA DA DÖRDÜNCÜ 
     Dünya Kupası'nda elde ettiği başarılarla büyük bir çıkışa geçen Türkiye, Avrupa sıralamasında ise 4. sıraya kadar yükseldi. 
     Avrupa sıralamasında ilk sırayı ise Fransa ve İspanya alırken, bu ülkeleri Almanya izledi. 
     İngiltere bu sıralamada da 5. sırada kalarak, yine Türkiye'nin altında kendisine yer buldu. Gruptaki diğer rakipler Slovakya 22, Makedonya 38. ve Liechtenstein 50. sırada bulunuyor. 
     San Marino ise Avrupa sıralamasında son sırada yer alan ülke oldu. 
     





</TEXT>
</DOC>
