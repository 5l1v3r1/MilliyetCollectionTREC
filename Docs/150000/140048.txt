<DOC>
<DOCNO> 140048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/yazar/guclu.html </URL>
<DATE> 2003/03/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YEK Başkanı kim olacak 
</HEADLINE>
<TEXT>

     Şimdi asıl merak edilen konu onun yerine koltuğa kimin oturacağı. Her ne kadar yetkileri azaltılsa da anayasal bir kurum olarak YEK devlet protokolünün hep en ön sırasında yer alacak. Bu yüzden meraklısı çok. 
     Milli Eğitim Bakanı Erkan Mumcu’nun gerçekleştirmeye çalıştığı yeni yasal düzenleme, çok zor gözüküyor ama eğer gerçekleşmeyecek gibi olursa, düşünülen isim Boğaziçi Üniversitesi eski Rektörü Prof. Dr. Üstün Ergüder. Bize gelen duyumlar bu yönde. 
     Taslak ile ilgili hafta sonu çalışmalarında baş katılımcı o. Görüşlerine önem verilen ve vitrin için düşünülen en ideal isim olarak öne çıkıyor. 
     Gerçi şark kurnazlığı ile toplantıya katılan diğer bazı isimlere de gönlümüzden geçen başkan adayı sizsiniz diye mavi boncuk dağıtılmış ama ağırlıklı isim Ergüder. Çünkü toplumun etkin kesimleri ile sıcak diyaloğu var. Vitrine konduğu zaman da bırakın tepki çekmeyi, artı puan kazandırır gözüyle bakılıyor. Yani amaç üniversitelere sağlayacağı katkıdan çok, kamuoyunun tansiyonunu düşürecek bir ismi o koltuğa oturtmak. 
     Peki ya Ergüder, üniversitelere ne kazandırır O ayrı bir yazı konusu olacak. Çünkü onunla ilgili de anlatacağımız çok şeyler var. 
     Hocanın vitrini dolduracağı kesin. Ama ya arka bahçe. İşte o, ne kadar umurunda olur Çok tartışılır... 
     Umut dağıtmayı, uzlaşmacı görünmeyi, çok şey biliyor izlenimi yaratmayı, tüm kesimleri haklı göstermeyi ve daha pek çok şeyi, çok iyi biliyor. Yani tam vitrin adamı. Bu yüzden AKP’nin ona dört elle sarılması boşuna değil. 
     Zaten onların aradığı da vitrini dolduracak böylesi bir isim. Gerisini kendileri yaparlar... 
     Şu an için bir şeyler konuşmak ya da koltuk dağıtmak için çok erken değil mi diyenler çıkabilir. Haklılar. Ama kulislerde konuşulanlar bunlar. Bizim işimiz de olup bitenleri olabildiğince yakından izleyip sizlere aktarmak. Sonrası size kalmış... 
     Mumcu’nun danışmanları gibi tasarı danışmanları da tartışma konusu. Geniş bir yelpazeyi kapsamadığı kesin. Birkaç rektör dışında ortak noktaları YÖK’e karşı olmaları. Bu yüzden tasarının tepki yasasına dönüşmesi ihtimali yüksek. Umarız sağduyu h kim gelir ve atölye çalışmaları sonucu ortaya çıkan taslak da tartışma konusu olmaz... 
     Bu arada YÖK’e karşı olanlar ile destekleyenler arasında ilginç güç birlikleri oluşuyor. Hükümet elindeki avantajları kullanırken, YÖK ve üniversiteler de kamuoyunu kendilerinin yanına çekmek için yoğun bir çaba içerisindeler. 
     İki tarafı ortak bir noktada birleştirecek güvenilir bir hakeme ihtiyaç var. Bu Cumhurbaşkanı Sezer olabilirdi ama geri duruyor. Aslında üniversiteler üzerinde çok etkili bir isim de 9. Cumhurbaşkanı Demirel. Üniversiteler kendisine sıcak bakar ama AKP ne düşünür bilmiyorum Ya da kamuoyunda ağırlığı olan sivil toplum örgütleri bu işe soyunabilirler ki, onlar da şimdilik olup biteni izlemekle yetiniyorlar. 
     Özetin özeti Herkes bir şeylerin ya da birilerini kullanmanın peşinde. Üniversitelerin temel sorunları ise maalesef kimsenin umurunda değil. YÖK Yasası en kısa zamanda elbette değişmeli. Ama çıkacak yasa da tıpkı şimdiki gibi çıktığı ilk günden itibaren tartışma konusu olmamalı... 
     
     







Öörö ööö... Öörö ööö... Öörö ööö... 


Strateji önerisi... 


Meclis’in kararı ve anlamı 


Bağdat’tan Saddam Hüseyin’li bir anı... 


ABD ve TBMM 


Washington’a soğuk duş 


"Geldikleri gibi giderler " 


YEK Başkanı kim olacak 


Kıssadan hisse... 


Savaşa ret 


Neden kalkınmış tek Müslüman ülke yok 4 


İnsana bir "şeyhler" olur 


İşiniz zor 


Senaryo tutmazsa ne olacak 


Kurtlar sofrasında bir Türk Arif Mardin 


UND’de kılıçlar çekildi 


</TEXT>
</DOC>
