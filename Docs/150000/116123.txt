<DOC>
<DOCNO> 116123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yazar/sazak.html </URL>
<DATE> 2002/10/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezer kimi atayacak 
</HEADLINE>
<TEXT>

     Cumhurbaşkanı Ahmet Necdet Sezer’in Çankaya Köşkü’ndeki 29 Ekim resepsiyonunda AKP’nin seçimden birinci çıkması halinde Başbakan kim olacak ’ sorusuna verdiği yanıt anlamlıydı 
     Başbakan adayını Cumhurbaşkanı belirlemeyecek de, milletvekili olmayan bir genel başkan mı seçecek ’ 
     Böylece Türkiye’nin seçimin ertesi günü’, hatta 3 Kasım gecesinden itibaren tartışmaya başlayacağı anayasal sorun’ Sezer’in gündemine de taşınmış oldu. 
     Anayasa Mahkemesi’nin, Çankaya’nın bu çıkışının ardından AKP hakkındaki kapatılma davasını cumaya ön incelemeye’ alması ve Erdoğan’la ilgili tedbir’ isteğini karara bağlayacak olması dikkat çekicidir. 
     Ancak bütün bu süreç, AKP’nin seçimden iktidar çoğunluğu’ elde ederek çıkması halinde başbakan adayının’ bu partiden atanmasını engellemez. Sezer’in hukukçu kimliğinin yanı sıra, demokrasiye bağlılığı ve 1950’den bu yana oluşan çok partili seçim gelenekleri, hükümet kuruluşunda önceliği seçimden birinci çıkan partiye tanıyor. O partinin kimi başbakan adayı göstereceği’ ise yetkili kurullarının işidir. 
     Sorun medyada da tartışılıyor. 
     CNN Türk’te seçimden AKP - CHP koalisyonu çıkması halinde Erdoğan’ın başbakanlığı Baykal’a bırakabileceği’ne ilişkin varsayımdan söz edilince bu olasılığa itiraz ettik. 
     Ertesi gün de, AKP Genel Başkan Yardımcısı Abdullah Gül ile konuşarak AKP yönetiminin böyle bir senaryo’yu aklından bile geçirmediğini yazdık. 
     Nazlı Ilıcak, Yeni Şafak’taki sütununda Gül’le yaptığım ve virgülüne dokunmadan yayımladığım’ görüşmeyi tümüyle çarpıtarak Deniz Baykal’ı başbakan yapma uğraşı’ olarak yorumlamış. Ilıcak’ın bu yoruma dayanak olarak Tuzla’da Deniz Baykal - Aydın Doğan görüşmesinden söz etmesi de ayrıca yanıltıcıdır. 
     Nitekim Show TV’de Altan Öymen, Nazlı Ilıcak ve Mehmet Barlas’ın katıldıkları Politika Kazanı’nda Baykal meselesi yine kez çarpıtılınca Öymen itiraz ediyor. 25 yıldır ödünsüz sürdürdüğümüz gazetecilik tarzımıza kefil oluyor. Aydın Bey ilerleyen saatlerde canlı yayın’a katılarak, Ilıcak’ın gerçek dışı yorumlarına yanıt veriyor. 
     Nazlı Ilıcak, Doğan Grubu gazeteleri ve Aydın Doğan düşmanlığını artık meslek hastalığı’ haline getirdiği için bizimle ilgili yorumları da sağlıklı’ olmaktan uzaktır. Abdullah Gül’le yaptığımız söyleşinin mesajının ne anlama geldiğini Ilıcak’la aynı gazetede yazan Fehmi Koru’nun AKP lideri Erdoğan’la çıktığı seçim gezisindeki izlenimlerinden aktaralım 
     "Günlük gazeteleri beraberce gözden geçirirken, AK Parti lideri, Derya Sazak’ın o günkü yazısına da vakit ayırdı. Milliyet yazarı en doğruyu yapmış ve bazı çevrelerde konuşulan senaryoyu Abdullah Gül’e açmış, ondan aldığı nazik cevabını sütununa taşımıştı... Gül, Demokrasi geleneğinde böyle şey olur mu ’ demekle yetinmiş." 
     Bizce de olmaz. Aksini düşünüyor olsaydık, Gül’ü aramaz, Baykal ile konuşurduk 
     CHP, Deniz Bey’i Başbakan yapacaksa’ tek yol, seçimi kazanmasıdır. 
     
     







Çankaya ve AKP 


Galatasaray’ın tek golü ve düşündürdükleri... 


Cumhuriyetçiler 


Zıtlaşmak yerine... 


Sezer, Tayyip Erdoğan, yeni başbakan 


Simit satan başbakan adayları .. 


AKP’nin başbakan formülü 


Meclis Başkanı bir komünist 


Yanlış izlenimler 


Rusya ile ilişkilerde sıkıntı... 


AKP kendine sormalı Halk ne istiyor 


Bir kitabın başına gelenler... 


Sezer kimi atayacak 


Evde ansızın 2 koca karga peydahlansa... 


Seçilince insan değişiyor 


4 Kasım’da AKP’nin modeli hazır 


</TEXT>
</DOC>
