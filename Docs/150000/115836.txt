<DOC>
<DOCNO> 115836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/ekonomi/aeko.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklinin zammı basamağına göre 
</HEADLINE>
<TEXT>

Bakan Masum Türker, memurlara yapılan artışın SSK ve Bağ - Kur emeklilerinin tümüne aynı oranda yansımayacağını belirterek, "Zam herkese kendi basamağına göre verilecek" dedi 
     EKONOMİ SERVİSİ 

     Devlet Bakanı Masum Türker emekli maaşlarındaki artışla ilgili soruyu yanıtlarken, "Devletin bir bakanı olarak 200 milyonla geçinmenin zor olduğunu söylüyorum" dedi. 
     Memur ve memur emeklilerinin maaşlarına yapılan 75 milyon liralık brüt zammın SSK ve Bağ - Kur emeklilerine aralık ayından itibaren yansıtılacağını anımsatan Türker, bunun için finansmanın bütçede sosyal güvenlik ödenekleri içinde yer aldığını belirtti. 
     Türker, NTV’de katıldığı bir programda, "Kararnamenin Hazine’nin bağlı olduğu Devlet Bakanlığı tarafından hazırlanmasının nedeni ise burada bir açık olursa Hazine’nin yardım etmesidir" dedi. 
     Yapılacak zammın herkese aynı oranda verilmesinin söz konusu olmadığını söyleyen Türker, "Herkese kendi basamağına göre verilecek" dedi. 
     
     Oral’dan faksla imza 
     Bu arada Maliye Bakanı Sümer Oral, memur emekli aylıklarındaki artışın SSK ve Bağ - Kur emeklileri aylıklarına aynen yansıtılması için hazırlanan kararnameyi, Manisa’nın Ahmetli İlçesi’nde imzaladı. 
     Manisa ve ilçelerindeki gazisini sürdüren Oral, Ahmetli Belediyesi’ne ziyaret sırasında Bakanlar Kurulu’nda imzaya açılan kararnameyi imzalayarak faksla Ankara’ya yolladı. 
     
Faiz borcu 2 ayda 8 katrilyon azaldı      KONYA DHA 

     Ekonomiden sorumlu Devlet Bakanı Masum Türker, son iki ayda enflasyonun yüzde 7 oranında düşürerek Türkiye’nin faiz borcundan 8 katrilyon lira eksilttiğini söyledi. Konya’da Esnaf ve Sanatkarlar Odaları Birliği üyeleri ile önceki gün bir araya gelen Türker, "Göreve geldiğimde son referans faizi yüzde 61’di, şimdi 55.5’e düştü. Bu da faiz borcumuzun 8 katrilyon lira düştüğünü gösterir’’ dedi. 
     
     



 EKONOMİ 





















</TEXT>
</DOC>
