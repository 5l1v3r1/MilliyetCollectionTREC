<DOC>
<DOCNO> 125021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo19.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Amatör küme...Futbolcular, hakemi sahanın ortasında dövdü 
</HEADLINE>
<TEXT>

     Aydın'ın Sultanhisar İlçesi'nde oynanan 1. Amatör Küme maçında, kırmızı kart gören futbolcu, takım kaptanı ile birlikte maçın orta hakemini saha ortasında dövdü. 
     Alınan bilgiye göre, Sultanhisarspor ile Kuyuluspor arasında yapılan Aydın 1. Amatör Küme maçının 76. dakikasında, Sultanhisarspor'un 3-2 üstünlüğü varken, maçın orta hakemi Recep Subakan, rakip oyuncuya sert müdahalede bulunduğu gerekçesiyle Kuyuluspor'dan Halil Şentürk'e kırmızı kart gösterdi. 
     Karara itiraz eden Şentürk, takım kaptanı Engin Sivrikaya ile birlikte maçın hakemini saha ortasında feci şekilde dövdü. Maç, çıkan olaylar nedeniyle tatil edildi. 
     Polisin güçlükle yatıştırdığı olayda, hakem Recep Subakan hayatı tehlike arzemetmeyecek şekilde yaralanırken, iki futbolcu gözaltına alındı. 
     Olayla ilgili soruşturmanın sürdüğü bildirildi. 
     





</TEXT>
</DOC>
