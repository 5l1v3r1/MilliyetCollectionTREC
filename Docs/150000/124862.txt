<DOC>
<DOCNO> 124862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/dunya/tur.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Yalnız Kurt’ Raduyev öldü      CENK BAŞLAMIŞ Moskova 

     Rusya’ya karşı düzenlediği eylemler nedeniyle ömür boyu hapis cezasına çarptırılan "Yalnız Kurt" lakaplı Çeçen komutan Salman Raduyev geçirdiği rahatsızlık sonucu öldü. 
     Raduyev’in tutulduğu Perm kentindeki cezaevinde önceki gün rahatsızlanarak hastaneye kaldırıldığı, ancak kurtarılmadığı açıklandı. Raduyev’in ölümüyle ilgili soruşturmanın sürdüğü, ilk belirlemelere göre iç kanama sonucu hayatını kaybettiği açıklandı. 35 yaşındaki Raduyev, Çeçenistan’ın ilk Başkanı Cahar Dudayev’in damadıydı. 
     Adını, 1996’da Dağıstan’da düzenlediği rehin alma eylemiyle duyuran Raduyev’in aldığı yaralar sonucu akli dengesinin bozulduğu söylentisi yayılmıştı. 12 Mart 2000’de Rus gizli servisinin düzenlediği operasyonla Moskova’ya getirilen Raduyev, terörizm suçundan ömür boyu hapis cezasına çarptırılmıştı. 
     
     
     



 DÜNYA 












</TEXT>
</DOC>
