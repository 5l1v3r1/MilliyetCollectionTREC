<DOC>
<DOCNO> 114311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/ekonomi/eko05.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa, faizi düşüren yabancıları konuşuyor 
</HEADLINE>
<TEXT>

Geçen hafta başlayan faiz düşüşünün arkasında Deutsche Bank’ın yanı sıra, Moore Global Investment adlı ABD’li bir fonla, yine ABD kökenli bir banka var 
     SONGÜL HATISARU - EVRİM ERGİN 

     Hazine’nin dün yaptığı üç ay vadeli referans bono ihalesinde faizin yüzde 55.5’e gerilemesi bono piyasasında bir hafta önce başlayan düşüşün de sürmesine neden oldu. 
     2 Temmuz 2003 tarihli bononun faizi dün de 1.68 puan düşerek yüzde 64.04’e indi. 10 Ekim’de yüzde 72.15 düzeyinde bulunan bononun faizindeki düşüş bu süre içinde 8 puanı aştı. 
     
     300 milyon dolarlık alım 
     Piyasalar bonoda geçen hafta başlayan yabancı alımlarının başında ABD kökenli Moore Global İnvestment fonu ve ABD kökenli bir yatırım bankasının geldiğini konuşuyor. Piyasa yorumcularına göre, Moore Global Investment’ın yaptığı alım bu yabancı bankayla beraber 300 milyon doları buldu. 
     Türkiye’de aracı kurumlarla çalışan ve İMKB’ye de yatırım yapan Moore Global Investment’in uzun vadeli işlem yapan bir yatırım fonu olduğu belirtiliyor. 
     Yatırım fonları bono piyasasına girdiklerinde genelde arkalarından takipçi olarak tabir edilen fonların da alıma geçtiği bilindiğinden faizlerdeki düşüşün ivme kazanması beklenebilir. 
     
Fonun adı Hong Kong’da spekülasyona karıştı      Moore Global Investment adı 2000’de Hong Kong’da finans piyasalarıyla ilgili hazırlanan bir raporda ortaya çıktı. Raporda bu fonun, 1998 Asya krizinde Quantum Fonu’nun yöneticisi George Soros’la birlikte hareket ettiği tespiti yer aldı. Rapora göre bu fon ve Soros, Hong Kong Borsası’nda vadeli işlemler piyasasında yaptığı alım - satımlarla endeksin 1000 puanlık her düşüşünde 4 milyar Hong Kong doları kazandı. Ayrıca kısa süreli alım satım yaparak borsada şok dalgalanmalara neden oldular ve 2 günlük takas süresinden yararlanıp açığa satış yaptılar. 
     
Alımları iyi niyetli yorumlayanlar da var      Kimi piyasa oyuncuları ise alımların arkasında bıyıklı yabancılar olarak adlandırılan Türkler’in değil, gerçekten Türkiye’ye güvenen yabancıların olduğunu söylüyor. İşte bu tezin savunucularının söylemleri 

</TEXT>
</DOC>
