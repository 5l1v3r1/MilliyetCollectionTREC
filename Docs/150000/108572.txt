<DOC>
<DOCNO> 108572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/guncel/gun02.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana takılın yeter’ 
</HEADLINE>
<TEXT>

Bakırköy pazarında seçim turuna çıkan Işıkara, halka "Depremden korkmayın. Takılın bana, hallederiz. Siyasi irade verilsin yeter" dedi 
     ASLI ÖKTENER İstanbul 

     Ağzından çıkan tek bir kelimeyle vatandaşı sokağa dökebilen, her lafı can kulağıyla dinlenen deprem uzmanı Prof. Dr. Ahmet Mete Işıkara, dün siyasetçi olarak sahaya indi. ANAP 3. bölge 3. sıradan milletvekili adayı olan Işıkara, aday olduğu bölgede ilk siyasi gezisini Bakırköy Yenimahalle’deki semt pazarına yaptı. Bunun için saat 11.00’de Bakırköy Atrium önünde basın mensuplarıyla buluştu. Ancak acemi siyasetçi Işıkara, yaklaşık bir kilometrelik pazarın yeni kurulduğu saatleri tercih edince, kalabalığı yakalayamadı. Tenha pazarı görünce erken geldiğini anlayan Işıkara, "Ben başladığım işi bitiririm" diyerek yoluna devam etti. 
     
     BİRAZ LAF ÖĞRETİN’ 
     Esnaf Işıkara’yı önce "Hoş Geldin Deprem Baba" diye karşıladı, sonra da "Deprem var mı baba ", "Umarız Meclis’teki depremi de düzeltirsin", "Ne işiniz var sizin siyasette Oraya gidenler değişiyor hocam" diye devam etti. Kimisi de "Eğer millete deprem var’ dersen sana oy vermezler, yok’ dersen oyları toplarsın" diye akıl verdi. Gezi sırasında acemiliğini kendisi de fark eden Işıkara, gazetecilere dönerek, "Ya çocuklar bana biraz siyasetçi lafları öğretsenize" diye de yardım istedi. Işıkara, iki esnafın, "Deprem Baba geldi, deprem geldi, tutun tezg hları sallanıyor" diyerek tezg hlarını sallamasına çok güldü. 
     Işıkara, "Takılın bana halledeceğiz o işi. Korkmanız gereken bir şey yok. Yalan yok, deprem olacak. Gerekli önlemler alınırsa İstanbul depremden az hasarla kurtulacaktır. Siyasi bir iradeyle yola çıktım. Amacım deprem gerçeğini vatandaşlarımıza öğretmek" dedi. Işıkara’nın pazar turu, çevresini saran ANAP’lı kadın üyelerin broşür dağıtmasıyla son buldu. Aracını sokağın sonuna getiremeyen Işıkara, çaresiz otomobilinin olduğu yere yürüdü. İlk seçim gezisi onu çok yormuşa benziyordu. 
     
Şans oyunları kaynak olabilir’      Pazar gezisi sonrası bir açıklama yapan Ahmet Mete Işıkara, "Depremi az zararla atlatmamız mümkün. Yeter ki o siyasi irade bana verilsin. Kazanırsam İstanbul en az hasarla depremi atlatacak" dedi. Işıkara, projelerine ilişkin olarak da "Türkiye Afet Yönetim Müsteşarlığı oluşturulacak. Sivil toplum kuruluşları, meslek odalarıyla ortak platform yaratacağız. Şans oyunlarını da yeni bir kaynak olarak düşünüyoruz" diye konuştu. 
     



 GÜNCEL 




















</TEXT>
</DOC>
