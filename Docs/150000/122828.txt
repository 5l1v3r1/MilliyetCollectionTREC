<DOC>
<DOCNO> 122828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/yazar/pulur.html </URL>
<DATE> 2002/12/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayramlık... 
</HEADLINE>
<TEXT>

     RAMAZAN Bayramı’nda, zengin yoksul fark etmez, mutlaka şeker ikram edilir, zaten bayramın bir adı da "Şeker Bayramı"dır. 
     Biz de sizin bayramınızı kutlarken, şekerliğe, şeker değil, köşemize Bektaşi fıkraları koyduk, birer tane alın, afiyet olsun... 
     
     BEKTAŞİ bayram namazı öncesi vaaz dinliyormuş, hoca, "Cehennem yedi kattır " diye söze başlayınca, Bektaşi’nin canı sıkılmış, "Bayram günü buna ne gerek var " derken hoca devam etmiş 
     "Birinci katta beynamazlar, yani namaz kılmayanlar, ikinci katta küfürbazlar, üçüncü katta kumarbazlar yanacaklar " 
     Bektaşi atılmış 
     "Uzatma Yakmayan katı var mı, sen ondan haber ver " 
     
     BEKTAŞİ teravih namazında bir köy camiine güçlükle yetişmiş, imam kendine göre namaz kıldırıyor, cahil, namazın sonunda selam verince Bektaşi yanına sokulmuş 
     "Aleyküm selam " 
     İmam kızmış 
     "Sana ne oluyor be adam, ben melaikelere selam veriyorum " 
     "Ben de onlardanım, meleklerdenim " 
     Hoca kızmış 
     "Git başımdan sen nasıl melek olursun, defol " 
     "Kızma yahu Senin gibi hocanın benim gibi meleği olur " 
     
     ULEMADAN biri anlatıyormuş 
     "Allah kainatın rızkını, dört hisseye ayırmış, ulemaya teslim etmiştir, ulema da bunlardan birini sağ eliyle, ikincisini sol eliyle, üçüncüsünü de ağzıyla tutup, dördüncü hisseyi de bölüp halka dağıtmıştır " deyince Bektaşi lafa karışır 
     "O hissede dahi, hepsinin gözü kalmıştır " 
     
     BEKTAŞİ’ye sormuşlar 
     "Allah her şeye kadir midir " 
     "Elbette ona ne şüphe." 
     "Dikiş iğnesinin gözünden, bir deveyi geçire bilir mi " 
     "İsterse geçirir " 
     "Nasıl geçirir " 
     "Ya deveyi küçültür, ya iğnenin deliğini büyütür " 
     
     BETAŞİ ramazanda camiye gitmiş, bakmış herkes ellerini açmış, dua ediyor, Allah’tan bir şeyler istiyor. 
     O da ellerini açıp duaya başlamış 
     "Yarabbi, öyle sık sık, bunlar gibi günde beş defa evine gelip seni rahatsız etmem, şu borcumu ödeyecek parayı ver bir daha gelmem " 
     
     BEKTAŞİ her cenazenin arkasından "Yuh olsun gidene " dermiş, bir gün hastalanmış, durumu ağır, konu komşu gelmişler, münasebetsizin biri "Baba erenler, her gidenin arkasından, yuh olsun gidene derdin, galiba şimdi sen gidiyorsun " deyince, Bektaşi ağzının payını vermiş 
     "Bundan böyle de kalana yuh olsun " 
     
     







Pazarlıklar, hassas dengeler 


"Dışarda bayram, bayram bize mahrem..." 


Baykal’dan destek 


Bayramların tadı, tuzu, şekeri... 


AB’den Yaşamsal evet’ 


Her dört liradan biri batmış durumda 


Topal demokrasiye muhalefet cephesi 


Karar kesin olmadan... 


Hayat, ileriye doğru yaşanır 


Bayramlık... 


Üç cephede savaş 


Bayramdan sonra bitap düşebiliriz 


Yalçınbayır Ticari sır kavramı kalkacak 


The Ramazan Festival’ 


</TEXT>
</DOC>
