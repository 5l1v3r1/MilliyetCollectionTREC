<DOC>
<DOCNO> 105357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur19.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'yi kazanan tek dersten başarısız öğrencilere ek sınav... 
</HEADLINE>
<TEXT>

     Milli Eğitim Bakanı Necdet Tekin, 2002 Öğrenci Seçme Sınavı ÖSS sonuçlarına göre bir yükseköğretim programını kazanan ancak tek dersten başarısızlık nedeniyle mezun olamayan öğrencilere bir sınav hakkı daha tanındığını bildirdi. 
     Tekin, yaptığı yazılı açıklamada, tek dersten başarısız olan ve bir yükseköğretim programını kazanan öğrencilerin, tek ders sınavlarının 10 Eylül Salı günü yapılacağını belirtti. 
     Bir yükseköğretim programını kazanan ancak tek dersten başarısızlık nedeniyle mezun olamayan öğrenciler için ek bir sınav yapılmasını öngören genelgenin illere gönderildiğini kaydeden Tekin, ''Bu sınavlarda başarılı olan öğrencilerin diplomaları, yükseköğretim kurumlarına kayıtların başlayacağı 12 Eylül 2002 tarihine kadar düzenlenecektir. Öğrencilerimizin, sınav olanağını en iyi şekilde değerlendirmelerini ve başarılı olmalarını diliyorum'' dedi. 
     





</TEXT>
</DOC>
