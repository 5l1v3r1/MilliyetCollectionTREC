<DOC>
<DOCNO> 129684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/spor/spo03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KENDİNİZE GELİN 
</HEADLINE>
<TEXT>

Galatasaray Teknik Direktörü Fatih Terim, İspanya kampında futbolcularına patladı, "Zahmet edip koşmayın. Benden ne farkınız var, olduğunuz yerde duruyorsunuz" yorumunu yaptı 
     CÜNEYT KARAKAYA 

     Kulakları çekti 
     GALATASARAY Teknik Direktörü Fatih Terim, İspanya kampında her geçen gün çalışma temposunu artırdığı gibi, uyarılarını da sertleştiriyor. Dün yapılan antrenmanda oyuncularının performansını beğenmeyen tecrübeli teknik adam, sert ifadeler kullandı. Balic’i "Dört toptan üçünü doğru yere gönderemiyorsun" diye eleştiren Terim, Ayhan’a ise, "Sekiz top kaybettin bu nasıl iş " şeklinde bağırdı. 
     
     Forvete uyarı 
     FABİO Pinto, Hasan Şaş ve Balic’in çift kale maç sırasında ağır hareketlerine kızan Galatasaray Teknik Direktörü, üç futbolcuya da sert çıkıştı. Fatih Terim, "Fabio, Hasan, Balic... Zahmet edip koşmayın siz tamam mı Benden ne farkınız var ki, olduğunuz yerde duruyorsunuz. Arkadaşlar ne yapıyorsunuz Burası Galatasaray takımı. Kendinize gelin" uyarısını yaptı. 
     
     Koşu cezası 
     TERİM bu konuşmaların ardından sinirlerine hakim olamayarak futbolculara idmanı bıraktırdı ve La Quinta tesislerinde bulunan yedi sahanın etrafını dört kez koşturdu. Futbolcular her turdan sonra durma eğilimine girdikçe, tecrübeli hoca tempo artırdı ve çalışmayı bu yoğunlukta bitirdi. Terim’in yapılan hatalar nedeniyle oldukça kızgın olduğu gözlendi. 
     
     Terim’den inciler 

</TEXT>
</DOC>
