<DOC>
<DOCNO> 114298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur39.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Küskünler pes etti 
</HEADLINE>
<TEXT>

     Küskünlerin önde gelen isimlerinden YTP Amasya Milletvekili Gönül Saray Alphan, seçim kararının iptali yönünde ellerinden geleni yaptıklarını, bundan sonra bir girişimde bulunmalarının söz konusu olmayacağını söyledi. 
     Alphan, Anayasa Mahkemesi'nin TBMM'nin tatile girme kararının iptali ve yürürlüğün durdurulması istemiyle açılan davaya ilişkin olarak verdiği "Konunun görev alanlarına girmediği" yönündeki kararını "Hukukun siyasallaşmasının yeni bir belirtisi" diye değerlendirdi. 
     TBMM'deki oylamanın Anayasa'ya aykırı olduğunu savunan Alphan, "Biz Türkiye'nin bir hukuk devleti olduğu düşüncesiyle bu başvuruyu yaptık. Türkiye'de hukukun siyasallaştığının son belirtisi olan bu karar, hukuk ve demokrasi açısından üzüntüsü verici" dedi. 
     Alphan, seçim kararının iptali yönünde ellerinden geleni yaptıklarını, bundan sonra bir girişimde bulunmalarının söz konusu olmayacağını da bildirdi. 
     





</TEXT>
</DOC>
