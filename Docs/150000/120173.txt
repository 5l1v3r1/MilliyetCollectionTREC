<DOC>
<DOCNO> 120173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun31.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılar ve Kıbrıslı rumlar Annan'ın planına karşı... 
</HEADLINE>
<TEXT>

     Yunanistan ile Kıbrıs Rum Kesimi'nde yapılan bir kamuoyu araştırmasının, Yunanlıların yüzde .8'i ile Kıbrıslı Rumların yüzde 71'inin, BM Genel Sekreteri Kofi Annan'ın sunduğu plana karşı çıktıklarını gösterdiği bildirildi. 
     Atina'da yayımlanan Elefteros Tipos gazetesinde yer alan, ALCO- Symmetron araştırma şirketi tarafından 18-19 Kasım'da Atina ile çevresinde, 15 ila 18 Kasım'da ise Kıbrıs Rum Kesimi'nde yapılan araştırma, Yunan halkının yüzde 55.4, Kıbrıslı Rumların ise yüzde 74'ünün planın kalıcı olamayacağına inandıklarını ortaya koydu. 
     Yunanlıların yüzde 37.9'u planın kalıcı olacağına inanırken, Kıbrıslı Rum katılımcıların yüzde 24'ü planın kalıcılığına inandıklarını belirtti. 
     Öte yandan, ''Annan'ın planı hakkında ne kadar bilgiye sahipsiniz '' sorusuna Yunanlı katılımcıların yüzde 51.9'u ''az'' derken, yüzde 4.7'lik kesim, ''planı çok iyi bildiğini'' kaydetti. 
     Yunanlıların yüzde 32.4'ü plan hakkındaki bilgisinin ''iyi'' düzeyde olduğunu belirtirken, ''hiç bilgisi'' olmadığını kaydedenlerin oranı yüzde 11 olarak saptandı. 
     





</TEXT>
</DOC>
