<DOC>
<DOCNO> 127627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/29/son/sonspo14.html </URL>
<DATE> 2002/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Akyel, Uludağ'da kavgaya karıştı... 
</HEADLINE>
<TEXT>

     Fenerbahçe'nin milli futbolcusu Fatih Akyel, tatilini geçirdiği Uludağ'da bir kavgaya karıştı. 
     Alınan bilgiye göre, Kervansaray Otel'de kalan Fatih Akyel, eşi Şirin ile dün gece saat 03.00 sıralarında Oteller Bölgesi'nde gezerken, Cantekin Kesmen 17 ile tartışmaya başladı. Kesmen'in dayısı Gün Altan'ın da karıştığı tartışma, kısa sürede kavgaya dönüştü. 
     Fatih Akyel, Cantekin Kesmen ve Gün Altan, kavgayı ayıran jandarma ekipleri tarafından Uludağ Jandarma Karakolu'na götürüldü. Burada birbirlerinden şikayetçi olmayan taraflar, ifadelerinin alınmasının ardından serbest bırakıldı. 
     Akyel'in, kavganın Cantekin Kesmen'in kendisine küfür etmesinden dolayı çıktığını söylediği, Kesmen'in ise Fenerbahçeli futbolcunun, taktığı sarı-kırmızı renkli kaşkol nedeniyle ters ters bakarak, küfür etmesinin ardından, kendisini dövdüğünü öne sürdüğü öğrenildi. 
     





</TEXT>
</DOC>
