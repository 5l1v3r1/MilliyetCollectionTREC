<DOC>
<DOCNO> 140440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/siyaset/asiy.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’de kılıçlar çekildi 
</HEADLINE>
<TEXT>

AKP MKYK toplantısında Bakan Başesgioğlu, hükümetin istifa edip yeniden güvenoyu almasını, Bakan Mumcu ret oyu verenlerin disipline sevkini istedi. Fırat ise, "Disipline sevk yok" dedi... 
     ABDULLAH KARAKUŞ Ankara 

     Hükümete yetki tezkeresinin 100’e yakın iktidar milletvekilinin oyuyla reddedilmesi, AKP’de sert tartışmalara neden oldu. Önceki gün toplanan Merkez Karar ve Yürütme Kurulu’nda MKYK ve dün devam eden tartışmalarda Çalışma ve Sosyal Güvenlik Bakanı Murat Başesgioğlu, hükümetin istifa edip yeniden güvenoyu alması gerektiğini söyledi. Milli Eğitim Bakanı Erkan Mumcu ise, ret oyu verenlerin disiplin kuruluna sevkini istedi. Genel Başkan Recep Tayyip Erdoğan da tepkilere "Olan oldu. Bundan sonra ne yapabiliriz, ona bakalım" karşılığını verdi. 
     
     Yol mu bozuk, şöför mü hatalı 
     Erdoğan, birçok milletvekilinin duygusal davrandığını belirterek, şöyle konuştu "Türkiye’nin menfaatlerini iyi düşünmeleri gerekirdi. Böyle yapmamaları gerekirdi. Bir yol kazası atlattık. Fakat bu çok büyük bir kaza değildi. Ufak tefek sıyrıklarla atlattık. Yol mu bozuktu, şoför mü hatalıydı, bunu tartışmak yerine artık bundan sonra ne yapacağız, buna bakalım." Milli Savunma Bakanı Vecdi Gönül, tezkerenin bir an önce yeniden getirilmesini istedi. Birçok üyeyse, tezkerenin hemen getirilmesinin yanlış olacağını savunarak, "Bu olursa ret cephesi partide bölünmeye neden olabilir. Grup kararı da ters tepebilir" diye konuştu. 
     
     Fırat Demokratik refleks 
     MKYK sonrası açıklama yapan Genel Başkan Yardımcısı Dengir Mir Mehmet Fırat ise, tezkereye ret oyu veren AKP’liler hakkında disiplin işlemi yapılmayacağını belirterek, "Erdoğan bunun demokratik bir refleks olduğunu söyledi. Demokratik reflekse işlem yapılmaz. İradeye saygı gösteriyoruz" dedi. 
     
Altı bakan hedefte      ÖNDER YILMAZ Ankara 

     AKP lideri Erdoğan’ın 9 Mart’ta Siirt’te yapılacak seçimden milletvekili olarak çıkması halinde yeni hükümet nisan ayı başından önce güvenoyu alabilecek. Erdoğan başbakanlığındaki kabinede Başbakan Yardımcısı Ertuğrul Yalçınbayır’ın yer almamasına kesin gözüyle bakılıyor. Erdoğan’ın memnun olmadığı bakanları listeye almayacağı ifade ediliyor. Buna göre, Kültür Bakanı Hüseyin Çelik, Devlet Bakanı Ali Babacan, Tarım Bakanı Sami Güçlü, Sağlık Bakanı Recep Akdağ, Turizm Bakanı Güldal Akşit’in yeni hükümette yer almayabileceği iddia ediliyor. Gül’ün Başbakan Yardımcılığı ve Dışişleri Bakanlığı görevini üstlenmesi halinde Yaşar Yakış’ın Dışişleri’nden başka bir göreve kaydırılacağı belirtiliyor. "Erdoğan’ın sağ kolu" olarak bilinen Ömer Çelik ve Grup Başkan Vekili Faruk Çelik’in de yeni kabineye alınabilecekleri kaydediliyor. 
     
Bülent Arınç tek tabanca      AKP’deki iki başlılık’, TBMM Başkanı Bülent Arınç’ın muhalif tavrı’yla üç başlı’ yapıya dönüştü. Arınç, daha işin başında TBMM Başkanlığı koltuğuna oturmak için Erdoğan ile çatışmaya girmiş ve inadına’ bu göreve geldiğini söylemişti. Tezkere oylamasındaki tavrından sonra çok sayıda milletvekili ve partiliden kutlama telefonları alan Arınç’ın "parti üstü" konumunu güçlendirmeye çalışması, AKP yönetimi ile gerginliği artırdı. Arınç, şu uygulamalarıyla dikkat çekti 

</TEXT>
</DOC>
