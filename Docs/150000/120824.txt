<DOC>
<DOCNO> 120824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/dunya/dun02.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalabalık rekorunu Romanya’da kırdı 
</HEADLINE>
<TEXT>

     DIŞ HABERLER SERVİSİ 

     NATO’ya davet edilen Doğu Avrupa ülkelerini turlayan ABD Başkanı George W. Bush, Romanya’nın başkenti Bükreş’te ummadığı bir ilgiyle karşılaştı. Eşi Laura Bush ile birlikte yaptığı 4.5 saatlik ziyaret sırasında Devlet Başkanı İon İliescu ile görüşen Bush, Devrim Meydanı’nda onbinlerce kişilik kalabalığa seslendi. Hayatında ilk kez bu kadar büyük bir kalabalığa hitab eden Bush, bu sıra dışı deneyiminin tadını çıkarmaya çalıştı. Halkın büyük bir coşkuyla dinlediği Bush, konuşmasının en can alıcı bölümünde Irak lideri Saddam Hüseyin’i Romanya’nın devrilmesinden sonra idam edilen eski Devlet Başkanı Nikolay Çavuşesku’ya benzetti. Bush, Komünist Çavuşesku’nun yönetiminde on binlerce Rumen’in çektiği ıstırabın, Saddam Hüseyin gibi saldırgan diktatörlerin durdurulması gerektiğini ortaya koyduğunu belirtti. 
     



 DÜNYA 










</TEXT>
</DOC>
