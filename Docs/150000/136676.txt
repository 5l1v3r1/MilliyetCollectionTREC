<DOC>
<DOCNO> 136676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/spo01.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yenilmez 
</HEADLINE>
<TEXT>

KARTAL’IN Menajeri Sinan Engin, A’dan Z’ye herşeyi MİLLİYET’e anlattı. Siyah - Beyazlılar’ın dünyasını, futbolcular hakkındaki düşünceleri ve kapalı kapılar ardındaki gizli sırları... İşte Engin’in ağzından Kartal gerçeği 
     ORHAN YILDIRIM 

     Zago, Cordoba da bir yıldız ama bir Ortega değiller. Ama onun da oynadığı bir tane maç yok. Avrupa’da başarısı yok. İyi yetenek olmak yetmiyor. Önemli olan sahada göstereceği icraat. 
     Ronaldo bile gelse çok sıcak bakmazdık. Ronaldo gelse tribüne kimi çıkaracaksın Biz sadece takımı güçlendirmek için oyuncu aldık. 
     İlhan’ın rakip bir oyuncuya kasti tekme attığını gördünüz mü Hep tekme yiyor. Tribünden küfür yiyor. İlhan artık dünyanın bir ucunda tanınıyor. O şovmen değil. Biraz yapmacık olsaydı belirli bir kesim onu çok severdi. 
     Daum haftanın 4 günü burada olmadığı için ben mecburen onun boşluğunu doldurmak zorunda kalıyordum. Yine sorun olursa ortaya çıkarım. Benim amacım Lucescu’yu en iyi bir ortamda çalıştırmak. Artık öne çıkmama gerek yok. 
     Sergen boş bırakmaya gelmez. Onu günde 20 defa arıyorum. Bazen kafasını kırmak geliyor içimdem. Beşiktaş’ta teknik adamlık yapacak biri. Bana göre 10 kilo fazlası var. Bunları verse amaca daha çabuk gideriz. Önünden yemeği, akşamları odasında elinden çekirdeği alıyorum. Oğlum gibi üstüne titriyorum. 
     Matematiksel olarak bitmediği sürece, 4 hafta kala 10 puan da önde olsak bu iş bitti demem. Fenerbahçe ligden tamamen kopmadı ama işi zor. 
     İbrahim, Trabzon maçından sonra taraftar ile sorun yaşandı. Kapalıdan küfür ediliyordu. Amigoları çağırıp rahat bırakın dedik. Şu an Beşiktaş’ın en çok sevilen oyuncusu. Canını dişine takan biri. Artık sıfıra inip orta bile yapıyor 
     Bana Oğulcan’ın düğünü mü, Beşiktaş’ın şampiyonluğumu desen takımın şampiyonluğu derim. Çünkü Beşiktaş’ın 3. büyüklüğü tartışılıyordu. Fener’i 2 kez, Galatasaray’ı evinde yendik. Demek ki büyük takımız. 
     Başarının temeli yukarıdan geliyor. Başkan Serdar Bilgili çok iyi bir ekibi var. Beşiktaş’ın tarihinde bu kadar yüksek paraların gününde ödendiği başka bir dönem daha yoktur. 
     Yönetimle aramda sorun olsa bile ortası bulunuyor. İkilem pek olmuyor. Bazen bulunmasa da Başkan devreye girip, işi çözüyor. 
     Futbol olarak Lucescu ile daha çok konuşuyoruz. Kendisinden çok şey öğreniyorum. Çok zeki. Tavla oynarken 4 el sonrasını düşünüyor. Tek yenildiğim kişi. Ama hoca gönül insanı. 
     Bundan sonra teknik patronluk düşünüyorum. Yani teknik menajerlik sistemi... Transfer yapacak, kulübü tamamen çekip çevirecek... Beşiktaş’ta bu şansı vereceklerini sanmıyorum. Şu an zaten Lucescu var. 
     UEFA ligden çok daha önemli. Prag’ı elersek bu kupayı alırız. Bu şampiyonluktan da daha önemli. 
     Futbolcular yenilmeyi düşünmüyorlar. Kötü olsalar da nasıl olsa kazanırız, nasıl olsa atarız mantığı var. Bu takım yenilmez. 
     Pancu’yu tanımak lazım. O bir lord, paşa, İngiliz asilzadesi gibi. Zago zaten kalite ve tecrübe abidesi anlatmaya gerek yok. Oscar da onlardan geri kalır yanı yok. Nouma bunların arasında hırçınlık yapamaz utanır. Pascal şimdi İlhan’a "sakin ol" diyor. 
     En çok Tayfur ve Tümer’e kızıyorum Çok cimriler. İtalya’ya gittiler kaban alın dedim. Bana gidip pazardan markası bile olmayan bir tane gömlek almışlar. Onlara, benim tipimdeki İtalyanlar donuyor mu dedim. 
     Ali Eren çok kılıbık. Eşinden ödü kopuyor. Tayfur ve Tümer hanımlarının yanında konuşamaz bile, esas duruşta dururlar. Lucescu’yu da unutamak lazım. O en kılıbığı 
     Galatasaray maçında 1-1 olacak diye çok korktum. 
     Uğur olarak kaşkol takarım. Abdest almadan sahaya çıkmam. 
     
TÜMER 5 hafta yok      Nazar değdi 
     MİLLİ Takım’a uzun bir aradan sonra yeniden çağrılan Beşiktaş’ın tecrübeli orta saha oyuncularından Tümer’e nazar değdi. Ukranya maçının ilk yarısında bir hava topu mücadelesinde sakatlanan ve dün MR’ı çekilen Siyah - Beyazlı futbolcunun karın adalesinde küçük bir yırtık olduğu ve beş hafta süreyle sahalardan uzak kalacağı belirtildi. 
     
     Ödem oluştu 
     SAKATLIĞI nedeniyle zorunlu olarak oyundan alınan Tümer’in karın adalesinin yapışma noktasında aşırı zorlanma ve gerilmenin getirdiği ödem oluştuğu ifade edildi. Yıldız oyuncunun üç hafta süreyle takım çalışmalarına katılamayacağı kaydedildi. Beşiktaşlı futbolcunun bu sakatlığı Siyah - Beyazlı teknik heyette de üzüntü yarattı. 
     
Pancu’ya izin      ROMANYA Milli Takımı formasıyla önceki gün Slovakya maçına çıkan Pancu’ya izin verildi. Teknik direktör Iordanescu, Rusya ile oynanacak maç için jest yaptı, yurt dışında görev yapan futbolcularını takımlarına gönderdi. Böylece Beşiktaş’ın yıldızı, İstanbulspor maçına kadar hem dinlenip, hem de çalışma fırsatı bulacak. 
     
Cordoba dönüyor      MEKSİKA maçı için Kolombiya Milli Takımı’na giden Oscar Cordoba bugün Türkiye’ye geliyor. 0-0 sona eren karşılaşmada görev alan Beşiktaş’ın başarılı file bekçisinin 17.00’de İstanbul’da olacağı açıklandı. Takıma katılacak olan Cordoba’nın İstanbulspor karşısında oynayıp oynamayacağına teknik direktör Mircea Lucescu karar verecek. 
     
Kartal işi sıkı tutuyor      BEŞİKTAŞ, İstanbulspor maçı hazırlıklarına dün basına kapalı yapılan antrenmanla devam etti. Şampiyonluk yolunda darbe almamak için işi sıkı tutan Teknik Direktör Lucescu, çift kalelerde futbolcularına çeşitli uyarıda bulunurken, geçen haftayı yenilgiyle kapayan rakiplerinin hafife alınmaması gerektiğini ifade etti. Çalışmaya milli takımdan henüz dönmeyen Oscar Cordoba katılmadı. 
     



 SPOR 
























</TEXT>
</DOC>
