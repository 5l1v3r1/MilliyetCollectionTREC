<DOC>
<DOCNO> 118704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sontur11.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
''Ağalık filmleri'' korunma duygusunu tatmin ediyor 
</HEADLINE>
<TEXT>

     Özellikle dar gelirli ailelerde, sosyal sorunlarını gidereceği, kendisini himaye altına alarak bütün ihtiyaçlarını karşılayacağı düşünülen "ağa" tipi kişi beklentisinin, son aylarda birbiri ardına yayınlanan ve ana teması "ağa" olan dizi filmlerin daha fazla izlenmesine yol açtı. 
     Selçuk Üniversitesi Fen-Edebiyat Fakültesi Sosyoloji Bölüm Başkanı Doç. Dr. Şahin Filiz, Türk milletinin geçmişten bu yana her zaman devletin himayesi ve koruması altında bulunduğunu ve bunun bir alışkanlık haline geldiğini söyledi. 
     Filiz, son yıllarda deprem, ardından ekonomik kriz gibi sorunlar nedeniyle halkın kendisiyle ilgilenecek, ihtiyaçlarını karşılayacak, sorunlarını giderecek bir arayış içine girdiğini belirtti. 
     Yaşanan sorunların üstesinden gelemeyen ve koruma altına alınmasını isteyen kişilerin "ağa"lığın ön plana çıktığı dizi filmlere yoğunlaştığını vurgulayan Filiz, "Kırık Ayna, Berivan, Asmalı Konak, Zerda, Aşkına Eşkıya, Kınalı Kar gibi ağalık filmlerinin kahramanları, emrinde çalışan kişilere bağırıp, çağırıyor, buna karşın onları koruyor ve her türlü ihtiyaçlarını karşılıyorlar. Bu ortamda elbette kişiler bu tür dizilerde kendilerini, özlem duydukları ortamı buluyorlar" dedi. 
     





</TEXT>
</DOC>
