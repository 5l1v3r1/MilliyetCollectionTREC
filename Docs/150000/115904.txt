<DOC>
<DOCNO> 115904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/yasam/yas07.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın müezzin 
</HEADLINE>
<TEXT>

Sinop’ta evli bir müezzin, eşi ve iki çocuğunu bırakıp yine evli olan komşu kadın ve çocuğuyla ortadan kayboldu... 
     EMİN ADIGÜZEL Durağan DHA 

     Sinop’un Durağan ilçesinde görev yapan müezzin Mustafa Sarı 35 ile evli komşusu Ayşe Akay’ın 24 ortadan kaybolması, ilçeyi karıştırdı. 
     İddiaya göre, İsmail Bey Camii müezzini evli ve iki çocuk babası Sarı ile yine evli ve bir çocuk annesi Akay arasında yakınlaşma oldu. Sarı, Akay ve küçük kızı, 40 gün önce birlikte kaçtı. Ayşe Akay’ın kocası Hüseyin Akay da, sekiz yıllık eşi ve çocuğunun müezzinle kaybolduğunu iddia ederek, savcılığa suç duyurusunda bulundu. Akay, eşi ile 3 yaşındaki kızı Zeynep Sultan’la birlikte, biriktirdiği 3 bin 200 dolar ile 6 altın bileziğin de ortadan kaybolduğunu söyledi. 
     
     Kızımı bulun yeter’ 
     Eşiyle arasında en küçük sorun olmadığını ileri süren Akay, "Müftülük müezzinin izinli olduğunu söyledi. Artık o kadını istemiyorum. Kızımı istiyorum. Bir din adamı nasıl böyle bir şey yapar " dedi. 
     İlçe Müftüsü Alaaddin Karaarslan ise, hakkında idari izin olmadan ilçeyi terk etmek ve üç gün mazeretsiz göreve gelmemekten soruşturma açtıkları Müezzin Mustafa Sarı’yı açığa aldıklarını belirtti. Müftü Karaarslan, "Kadın kaçırma iddiası ise henüz araştırılıyor" diye konuştu. Müezzin Sarı’nın ailesi de, bu olay üzerine kısa süre önce ilçeyi terk etti. 
     
     
     



 YAŞAM 



















</TEXT>
</DOC>
