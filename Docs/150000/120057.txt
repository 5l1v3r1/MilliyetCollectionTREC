<DOC>
<DOCNO> 120057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/dunya/dun05.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu rüzg ra kapılmadı 
</HEADLINE>
<TEXT>

     GÜVEN ÖZALP Brüksel 

     AKP lideri Recep Tayyip Erdoğan, Avrupa Birliği AB başkentlerine düzenlediği tur çerçevesinde şu ana kadar ziyaret ettiği altı başkentten de olumlu mesajlar almayı başardı. Ancak bu kuralın AB Komisyonu nezdinde işlediğini söylemek için oldukça erken. AB Komisyonu Başkanı Romano Prodi’yle bir araya gelen Erdoğan "Kopenhag’da tarih istiyoruz" derken Prodi, "Karar almak yetmez, uygulamayı görelim" tezini yineledi. AB Komisyonu’nun Genişlemeden Sorumlu Üyesi Günter Verheugen ise, daha ılımlı bir çizgideydi. 
     
     Prodi Karar almak yetmiyor 
     Prodi - Erdoğan görüşmesi planlandığı gibi ikili düzeyde gerçekleşmedi. Toplantıya Verheugen de katıldı. Görüşmede Prodi’nin yaklaşımı, "Komisyon, Türkiye tarafından kaydedilen gelişmelere büyük değer veriyor. Ancak sadece karar almak yetmez bunun uygulanmasını da görmek gerekir" şeklinde belirginleşti. 
     Erdoğan, görüşme sonrasında gerçekleştirilen basın toplantısında, "Umarım bundan sonraki temaslarda da alacağımız sonuçlarla Kopenhag Zirvesi, AB’de yeni bir dönemin başlamasına vesile olur" diye konuştu. 
     
     Verheugen daha ılımlı 
     Daha sonra akşam yemeğinde bir araya gelen Erdoğan - Verheugen ikilisinin ana konularını "tarih", AGSP ve Kıbrıs oluşturdu. Erdoğan, "Netice almaya mecburuz" derken, Verheugen, Türkiye’yle mümkün olan en iyi işbirliğini yapmak istediklerini belirterek, "Türkiye’nin önünde süreci tamamlamak için eşsiz bir fırsat var" diye konuştu. "Zamana ihtiyacımız var" diyen Verheugen, "Başarılı bir stratejimiz var bunu sürdürmeliyiz. Türkiye üye olabilir ve olacaktır ancak kendisi isterse" seklinde konuştu. Komisyon’un AB liderleri arasında oluşan "Türkiye rüzgarı"nın etkisine henüz kapılmadığı bu iki görüşmeyle de ortaya çıksa da genel havanın son derece olumlu olduğu AB yetkilileri tarafından da yadsınmıyor. 
     
     Bir gaf daha 
     Bu arada Erdoğan’ın Brüksel ziyareti dikkat çekici detaylara da ev sahipliği yaptı. Erdoğan, Prodi’ye, ünvanını karıştırarak, "AB Konseyi Başkanı" diye hitap etti. Prodi’nin Erdoğan’a en üst düzeyde protokol uygulaması da dikkat çekti. Erdoğan’a, "Ermeni soykırımını tanıyacak msınız " diye soruldu. Erdoğan’ın yanıtı ise, "Öncelikle soykırım var mı yok mu , onun cevabı bulunmalı" şeklinde oldu. 
     



 DÜNYA 













</TEXT>
</DOC>
