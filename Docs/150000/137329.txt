<DOC>
<DOCNO> 137329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sonspo06.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadettin Saran, Tuncay ve Serhat'a sahip çıktı... 
</HEADLINE>
<TEXT>

     Fenerbahçe Kulübü Futbol Şube Sorumlusu Sadettin Saran, Ankaragücü beraberliğinden sonra gece hayatları olduğu ileri sürülerek eleştirilen genç futbolcular Tuncay ve Serhat'a sahip çıktı. 
     Saran, bu iki futbolcu hakkında asılsız karalamalar yapıldığını ileri sürerek, ''Bir iki maç kötü oynadılar diye ellerinde hiçbir delil olmadan, Tuncay ve Serhat hakkında gece hayatları olduğu şeklinde asılsız iddialarla karalamalar yapılıyor. Futbolcularımız yıpratılmaya çalışılıyor'' dedi. 
     Bu iki genç futbolcunun aileleri ve camiaya karşı mahçup edildiğini dile getiren Sadettin Saran, konuşmasını şöyle tamamladı 
     ''Tamamen yanlış bilgilerle bu iki futbolcumuzu karalamak doğru değil. Ben ikisine de kefilim. Dünyanın en iyi futbolcuları arasında gösterilen Ronaldo, Figo ve Zidane bile her maç iyi oynamıyor. Serhat ve Tuncay gibi genç oyunculara bir maç kötü oynadılar diye bu yakıştırmaları yapmak çok yanlış'' diye konuştu. 
     





</TEXT>
</DOC>
