<DOC>
<DOCNO> 114070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/soneko06.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de en fazla tanınan marka ve firmalar... 
</HEADLINE>
<TEXT>

     Türkiye'de en fazla bilinen marka ve firmalar sıralamasında Arçelik, ilk sırayı alırken, spor ürünleriyle daha çok gençlere ve sporseverlere seslenen Adidas, marka sıralamasında ikinci sıraya yükseldi. 
     ACNielsen'ın her yıl hazırladığı marka bilinirliği raporu ''Markalar 2001''in sonuçları açıklandı. 
     Toplam 78 ürün kategorisinde yapılan ve Türkiye'deki tüketicilerin akıllarına ilk gelen markaların sorgulandığı rapora göre, Arçelik 8 yıl boyunca liderliği kimselere kaptırmayarak, ilk akla gelen firma oldu. 
     Adidas ise geçen yıla göre bilinirliğini yüzde 100'e yakın arttırarak, ikinci sıraya yerleşti ve yıllardır elektronik ve beyaz eşya markalarının elinde bulunan ilk dört sırayı delmeyi başardı. 
     Nike'ın da ilk 10 markanın arasına girmesi, spor malzemelerinde marka bilinirliğinin çok ciddi bir adım attığını gösterdi. 
     Krizin etkisini fazlasıyla hisseden elektronik ve beyaz eşya pazarında tüm markaların bilinirliğinde bir düşüş gözlenirken, hızlı tüketim ürünlerinin bilinirliğindeki artış, ''Pınar''ın bu yıl ''İlk 10 Marka'' listesine girişiyle destek buldu. 
     Arçelik, 'İlk 10 Firma' bilinirliğinde de 2001 yılını lider kapatırken, Koç, bir sıra yukarı çıkarak Sabancı ile birlikte ikinciliğe ortak oldu. Beymen, CarrefourSA, Adidas ve Vakko ise listeye ilk kez girenler firmalar arasında yerini aldı. 
     





</TEXT>
</DOC>
