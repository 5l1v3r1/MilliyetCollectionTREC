<DOC>
<DOCNO> 123748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/soneko16.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 79 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 78.55 puan artışla 1. seansı 12,782.33 puandan tamamladı. Hisse senetleri ortalama yüzde 0.62 prim yaptı. 
     Seans, 45.53 puan düşüşle 12,658.25 puan seviyesinden açıldı. Satıcılı açılışın ardından toparlanan endeks 12,700 puanın üstüne çıktı. Daha sonra 12,700-12,800 aralığındaki banda sıkışan endeks, seansın ilk yarısını 99.17 puan artışlaa 12,802.95 puandan geçti. Endeks dar banttaki seyrini seans sonuna kadar sürdürdü ve 12,782.33 puandan kapandı. 
     Endeks, seans içinde en düşük 12,507.47 puana gerilerken, en yüksek değer olarak da 12,839.61 puanı gördü. 
     Seans kapanışında mali endeks 86.00 puan artışla 16,117.65 puana, sanayi endeksi 100.92 puan artışla 12,141.97 puana ve hizmetler endeksi 34.15 puan artışla 8,178.17 puana yükseldi. 
     Böylece önceki kapanışa göre mali grup hisseler ortalama yüzde 0.54, sanayi grubu hisseleri ortalama yüzde 0.84 ve hizmetler grubu hisseleri ortalama yüzde 0.42 oranında değer kazandı. 
     İşlem gören toplam 280 hisse senedinden 108'i değer kazanırken, 61'i değer yitirdi. 111 hissenin fiyatında ise değişiklik olmadı. 
     Seansta, 177 trilyon 649 milyar 153 milyon liralık işlem hacmi oluştu. 
     Doğan Holding, Tüpraş, İş Bankası C , İhlas Holding ve Erdemir en yoğun işlem gören hisseler oldu. 
     Borsa uzmanları, AB ile ilgili toplantının yaklaşmasının piyasalarda yatay ve hacimsiz seansların izlenmesine neden olduğunu vurgulayarak, Kopenhag Zirvesi'nden olumlu veya olumsuz bir haber çıkması ve Irak ile ilgili yaşanacak gelişmelerin piyasayı etkileyeceğini, bu konularda yaşanacak gelişmelere göre piyasanın yönünü belirleyeceğini ifade ediyorlar. 
     





</TEXT>
</DOC>
