<DOC>
<DOCNO> 110919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yasam/yas07.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocam dövse de BOŞANMAM 
</HEADLINE>
<TEXT>

İki kadından biri psikolojik ya da fiziksel şiddete uğruyor. Bu kadınların yüzde 49.7’si, "ekonomik durumum iyi olsa bile boşanmam" diyor... 
     NESLİHAN CUYAR İstanbul 

     ULUDAĞ Üniversitesi Sağlık Yüksek Okulu Ebelik Bölüm Başkanı Prof. Dr. Nilüfer Ergin ve Prof. Dr. Nazan Bilgel, Bursa’da yaşayan 506 kadınla anket yoluyla bir çalışma yaptı. Buna göre kadın evliyse eşinin, bekarsa anne-babası ya da nişanlısının şiddetine maruz kalıyor. Katılımcı kadınların yüzde 59’una şiddet uygulandığı belirlenirken, yüzde 82.4’ünün evli, yüzde 8.8’inin bek r olduğuna dikkat çekildi. 
     
     Birinci neden maddi sıkıntı 
     ŞİDDET fiziksel olarak dayak, saldırma, tokat psikolojik olarak da aşağılama, hor görme, değer vermeme ve isim takma olarak baş gösteriyor. Kadınların yüzde 45.5’i hem psikolojik hem fiziksel şiddete uğrarken, yüzde 14.5’i fiziksel, yüzde 33.6’sı psikolojik saldırıya uğradığını ifade ediyor. Şiddet nedenleri arasında yüzde 18.9’la maddi sıkıntı ilk sırayı alıyor. Bunu alkol ve tarafların aileleri izliyor. 
     
     Şiddeti kabulleniyorlar 
     KADINLARIN yüzde 43.8’i şiddeti kabullenirken, yüzde 26.6’sı karşılık veriyor. Yüzde 8.1’i ise şiddet karşısında evi terk ettiğini söylüyor. Şiddet görmesine rağmen, "ekonomik durumu iyi olsa bile boşanmayacaklarını" söyleyen kadınların oranının yüzde 49.7 olması dikkat çekiyor. 
     



 YAŞAM 




















</TEXT>
</DOC>
