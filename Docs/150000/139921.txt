<DOC>
<DOCNO> 139921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo07.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk pilot Serkan Yazıcı'nın otomobili yandı 
</HEADLINE>
<TEXT>

     Antalya - Dünya Ralli Şampiyonası'nın 3. ayağı olan Türkiye Rallisi'ne WRC sınıfı bir otomobille katılan tek Türk pilot olan Serkan Yazıcı, otomobilinin yanması sonucu şampiyonadan elendi. 
     Dünya Ralli Şampiyonası'nın 3. ayağında Ford Hazırkat Rally Team'in hazırladığı Ford Focus WRC ile katılan Serkan Yazıcı-Can Okan ikilisi, bugün yapılan Myra 1 etabında otomobillerinin yanması sonucu parkuru tamamlayamayarak yarış dışı kaldı. Şampiyonanın start alığı ilk günden itibaren çeşitli sorunlar yaşayan ikili, bugün koşulan Phaselis 2 etabında 19'unculuğa dek yükselmişti. 
     Ford Hazırkart Rally Team Direktörü Serdar Bostancı, otomobilde çıkan yangından dolayı pilotların herhangi bir zarar görmediğini belirterek, "Bu kadar şanssızlıklarla dolu bir yarış olamaz. Pilotlarımızın başına her tür olay geldi. Süspansiyon ve şanzıman sorunları yaşadık. Bugün atağa geçmiştik ki otomobilimiz yandı. Üzgünüz" diye konuştu. 
     





</TEXT>
</DOC>
