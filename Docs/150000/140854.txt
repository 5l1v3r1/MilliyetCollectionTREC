<DOC>
<DOCNO> 140854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur17.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkondan evine girdiği kadına tecavüze kalkıştı... 
</HEADLINE>
<TEXT>

     Eskişehir'de, balkondan evine girdiği kadına bıçak zoruyla tecavüz girişiminde bulunan kişi, tutuklandı. 
     Alınan bilgiye göre, Yeşiltepe Mahallesi Gülüm Sokak'ta müstakil bir evde oturan Nazlı K. 30 , eşinin evde olmadığı sırada zilin çalması üzerine camdan baktığında, tanımadığı bir kişiyi gördü ve kapıyı açmadı. 
     Evin salonunda çocuğuyla birlikte oturan Nazlı K, kilitli olmayan balkon kapısından içeri giren Mustafa Kahraman 52 ile karşılaştı. 
     Aşırı alkollü Mustafa Kahraman'ın, bıçakla tehdit ederek ilişkiye zorladığı Nazlı K, çocuğuyla birlikte evden kaçmayı başararak polise ihbarda bulundu. 
     Olay yerine gelen emniyet güçleri, evden çıkmaya çalışan Mustafa Kahraman'ı yakalayarak gözaltına aldı. 
     Muayenesinde 280 promil alkollü olduğu belirlenen Mustafa Kahraman, Emniyet'teki ifadesinin ardından çıkarıldığı mahkemece tutuklanarak cezaevine gönderildi. 
     





</TEXT>
</DOC>
