<DOC>
<DOCNO> 107518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/siyaset/siy05.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’a AKP sorusu 
</HEADLINE>
<TEXT>

CHP lideri, AB elçilerinin "AKP ile koalisyon yapar mısınız " sorusuna, "Tek başına iktidar istiyorum" dedi 
     EZELHAN ÜSTÜNKAYA Ankara 

     CHP Genel Başkanı Deniz Baykal, dün AB elçilerinin "AKP ile koalisyon yapar mısınız " sorusuyla karşılaştı. Baykal’ın da "Atatürk’ün kurduğu CHP’nin AKP ile ortaklık yapabileceğini düşünüyor musunuz " dediği bildirildi. 
     Büyükelçilerle dün bir araya gelen Baykal’a, "AKP ile koalisyon yapar mısınız , Seçimi erteletme girişimleri başarılı olur mu , Seçim sonrası Türkiye’de nasıl bir tablo ortaya çıkar " soruları yöneltildi. Baykal’ın, "Türkiye iki merkezli siyasi yapılanmaya doğru gidiyor. Yapılanmanın bir tarafında anayasa ve anayasal kurumlarla barışık CHP var. Çabam, CHP’nin tek başına iktidarı için" dediği öğrenildi. Baykal, kamuoyunun ve Cumhurbaşkanı’nın seçimin yapılmasından yana olduğunu söyledi. Baykal, büyükelçilere, Türkiye’nin bir an önce AB’ye üye olarak kabul edilmesi gerektiğini vurguladı. 
     



 SİYASET 
















</TEXT>
</DOC>
