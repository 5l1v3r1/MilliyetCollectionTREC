<DOC>
<DOCNO> 128220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/spor/spo07.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Ulusoy’un Ada garantisi 
</HEADLINE>
<TEXT>

Futbol Federasyonu Başkanı, İngiltere’yi deplasmanda devireceklerini dile getirdi 
     Yeni yıl sözü 
     FUTBOL Federasyonu Başkanı Haluk Ulusoy, Avrupa Şampiyonası Grup Elemeleri’nde İngiltere ile oynayacağımız maç için iddialı konuştu. Ulusoy, yeni yılda en büyük beklentilerinden birinin Ada’dan zaferle dönmek olduğunu açıkladı. Futbol Federasyonu Başkanı, "Hepimiz buna inandık. İlk hedefimiz grup lideri olarak şampiyonaya katılmak, daha sonra da şampiyonluk" dedi. 
     
     Geçmişi sildik’ 
     TÜRK futbolunun yıllarca sahadan boynu bükük ayrıldığını da açıklayan Ulusoy, "Bu tabloları artık geride bıraktık" dedi. Ulusoy sözlerini şöyle noktaladı "2002 yılında Türk futbolu büyük bir çıkış yaşadı. Dünya üçüncüsü olmamız gerçekten büyük bir başarı. Artık daha büyük hedeflerimiz var. Türk futbolcuları tüm dünyada birer isim oldular. Bunu korumalıyız." 
     



 SPOR 

























</TEXT>
</DOC>
