<DOC>
<DOCNO> 141077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur13.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzurevinde kanlı tartışma... 
</HEADLINE>
<TEXT>

     Tokat Huzurevi'nde kalan 2 yaşlı arasında çıkan tartışmada, yaşlılardan biri bıçakla ağır yaralandı. 
     Tokat Huzurevi'nde kalan Mehmet Aru 64 ve Hasan Güney 63 arasında henüz bilinmeyen bir sebeple tartışma çıktı. 
     Tartışmanın büyümesi üzerine Aru, eline geçirdiği bıçakla Güney'e saldırdı. Göğüs ve bacaklarından aldığı bıçak darbeleriyle ağır yaralanan Güney, huzurevi görevlileri tarafından Tokat Dr. Cevdet Aykan Hastanesi'ne kaldırıldı. 
     İşi ve kalacak yeri olmaması nedeniyle Eski Tokat Valisi Mehmet Gündoğdu tarafından huzurevine yerleştirildiği öğrenilen Güney'in sağlık durumunun ciddiyetini koruduğunu belirten yetkililer, Mehmet Aru'nun gözaltına alındığını, olayla ilgili soruşturmanın sürdürüldüğünü bildirdiler. 
     





</TEXT>
</DOC>
