<DOC>
<DOCNO> 104153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yasam/ayas.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya savaş ya da kaç 
</HEADLINE>
<TEXT>

Kimimiz modern hayatın hediyesi stres’le yaşamaya alıştık, hatta bağımlısı olduk Kimimizse ya varlığını ink r ediyor ya da kaçmaya çalışıyor. Ama nereye kadar... 
     STRESİ NASIL YENERİM - 1 
AYŞEGÜL AYDOĞAN 

     Başlarken... 
     Stresi, bir "kabus" olmaktan çıkarıp, hayatımızda "belli bir dozda" tutmak, ondan olumsuz etkilenmemek elimizde mi Kendimizi onun pençesine bırakmak kaderciliğine nasıl son verebiliriz Onu kendi tarafımıza nasıl çekeriz Düşman bildiğimiz stresi dost olarak kazanmanın yolları... İşte tüm bu soruların yanıtlarını bu dizimizde bulacaksınız. 
     
     Hastalıkların davetiyesi 
     Uzmanlar stresi, "Organizmanın bedensel ve ruhsal sınırlarının tehdit edilmesi ve zorlanmasıyla ortaya çıkan bir durum" diye tanımlıyor. Günümüzde stres, sağlık sorunlarının en büyük nedenlerinden. Hem psikolojimizi, hem davranışlarımızı etkileyen stresin kaçınılmaz sonuçlarından biri bedensel hastalıklar... 
     Stresle birlikte vücuttaki değişiklikler kendini hemen gösterir. Ve eğer stres uzun süreli olursa bu etkiler kronikleşip, vücuda zarar verir hale gelir. 
     Stres girildiğinde beynin vücuda "Savaş veya kaç" mesajı verdiğini belirten İstanbul Cerrahi Hastanesi Beslenme ve Diyet Uzmanı Dr. Yasemin Bradley, bu mesajın içeriğini de şöyle anlattı "İnsanoğlunun genlerinde bulunan bir mesaj var tehlike anında gönderilen 'savaş veya kaç’ mesajı. Strese girdiğinizde beyin, tüm vücuda bu mesajı gönderiyor ve tehlikeden korunmak için vücutta 7 ana değişiklik meydana geliyor. Bunları şöyle sıralayabiliriz... 

</TEXT>
</DOC>
