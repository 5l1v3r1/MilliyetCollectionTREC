<DOC>
<DOCNO> 109776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/sontur28.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Travel Channel, Türkiye'yi tanıtacak... 
</HEADLINE>
<TEXT>

     Dünyanın önde gelen turizm televizyon kanallarından ''Travel Channel''in, Türkiye'nin tanıtımını yapmak üzere, İstanbul, Antalya ve Kapadokya'da çekimler yapacağı bildirildi. 
     Travel Channel ekibinin önce İstanbul'da Ayasofya, Sultanahmet Camii, Çemberlitaş Hamamı, Hipodrom, Ortaköy, Nişantaşı, Taksim, Galata Kulesi, Sirkeci İstasyonu, Şehir Surları, Topkapı Sarayı, Haliç, Kariye Camii, Yerebatan Sarayı, Dolmabahçe Sarayı, Kapalıçarşı, Mısır Çarşısı ile Boğaz'ın bazı bölgelerinde çekim yapacak. Ekip daha sonra da Kapadokya, Antalya ve Kalkan'da gerçekleştirilecek. Kaymaklı, Göreme, Ürgüp, Ihlara Vadisi ve Uçhisar'ı görüntüleyecek. Balon turuyla Kapadokya ve bölgesi üzerinde hava çekimleri gerçekleştirecek olan ekip, ardından Antalya'da Xanthos, Patara, Kalkan ve Saklıkent'te çalışacak ve bölgede tekne turu ile denizden çekimler yapacak. 
     Türkiye'yi tüm dünyaya tanıtacak olan Travel Channel kanalı, 25 ülkede 9 dilde yayın yapıyor. Bu televizyon kanalı daha önce de Marmaris, Kuşadası ve Bodrum'da çekimler yapmıştı. 
     





</TEXT>
</DOC>
