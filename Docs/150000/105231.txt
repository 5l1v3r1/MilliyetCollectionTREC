<DOC>
<DOCNO> 105231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/spor/yture.html </URL>
<DATE> 2002/09/02/ </DATE>
<TIME>  </TIME>
<AUTHOR> GÖKHAN TÜRE  </AUTHOR>
<HEADLINE>
Zoru severiz 
</HEADLINE>
<TEXT>

     Basketbol Milli Takımımız’ı, hayal kırıklığıyla geçen ilk turun ardından ikinci raundda oldukça zorlu bir etap bekliyor. 
     Brezilya ve Porto Riko karşısında ilk turda alınan yenilgiler ikinci raundda başımızı çok ağrıtacak. Oyuncularımızın ufak bir direnç farkıyla kazanabileceği bu iki büyük kaybın telafisi oldukça zor. Çünkü turnuvanın en formda ekiplerinden İspanya, son Dünya Şampiyonu Yugoslavya ve Kanada’yı deviren Angola bizi bu ilk turda yenildiğimiz iki ekipten daha fazla zorlayacak. Yine de Ay - Yıldızlı ekibimizin müthiş teknik potansiyeli, kaderi değiştirebilecek oyuncu sayısının fazlalığı çeyrek finali mucize olmaktan çıkarıyor. İlk turun aksine biraz daha ciddiyet, iyi motivasyon, direnç ve hırs ile her üç takımı da yenebilecek güce sahibiz. 
     Tabii burada yine en önemlisi bugün A Grubu’nun birincisi İspanya ile oynayacağımız ilk maçı kazanmak. Gruptaki tüm dengeleri değiştirebilecek bu sonuç Milli Takımımız’ın önünü de açacaktır. 
     



 SPOR 





























</TEXT>
</DOC>
