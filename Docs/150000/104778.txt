<DOC>
<DOCNO> 104778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/yasam/yas10.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporcu değil sapık 
</HEADLINE>
<TEXT>

Siirt Jetpa’nın eski futbolcusu, liseli erkek öğrenciye defalarca tecavüz etti ve şantaj yaparak para istedi 
     ELVAN EZBER İstanbul 

     Siirt Jetpaspor’un eski futbolcusu Cemal Öztürk 23 , erkek lise öğrencisi A.Y.’ye 15 tecavüz ettiği ve çıplak fotoğraflarını çekip şantajla para istediği iddiasıyla tutuklandı. 
     A.Y.’nin ailesinin şik yeti üzerine Asayiş Şube Müdürlüğü’ne bağlı ekipler operasyon başlattı. Çektiği uygunsuz resimler karşılığında A.Y. ile 200 dolar karşılığında anlaştığı öne sürülen Öztürk, buluşma yerine gelen polis tarafından Erenköy’de yakalandı. Öztürk’ün, A.Y. ile 6 ay önce tanıştığı ve tehditle defalarca tecavüz ettiği iddia edildi. Öztürk’ün daha sonra A.Y.’nin uygunsuz fotoğraflarını çektiği, bunları internette yayınlayacağını söyleyerek şantaj yaptığı öne sürüldü. 
     Bugüne kadar her şantajda A.Y.’den 200 ile 300 milyon lira para sızdırdığı belirtilen Öztürk’ün son olarak 200 dolar para istediği bildirildi. Mardinspor Kulübü ile görüşen ve transfer için haber beklediği belirtilen Öztürk tutuklanarak cezaevine gönderildi. 
     



 YAŞAM 























</TEXT>
</DOC>
