<DOC>
<DOCNO> 103654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/guncel/gun04.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de kobay Türkler 
</HEADLINE>
<TEXT>

İlaç denemelerine katılmak için izin alınması gerekiyor 
     YILDIZ YAZICIOĞLU Ankara 

     Sağlık Bakanı Osman Durmuş, ABD’deki MD Anderson Kanser Merkezi’nde 42 Türk hastanın bir ilacın denenmesinde kobay olarak kullanılmasıyla ilgili olayı açıkladı. Durmuş, Ankara Üniversitesi’nde de benzer bir olayın olduğunu ve savcılığın soruşturma açtığını söyledi. 
     Durmuş, 1997 - 2001 yılları arasında Türkiye’den 42 hastanın MD Anderson Kanser Merkezi’nde tedavi gördüğünü saptadıklarını belirtti. ABD’deki sağlık ataşesiyle irtibatta olduklarını kaydeden Durmuş, şöyle konuştu "Konuyu detaylarıyla incelettiriyoruz. Türkiye’de etik kurullarımız var. Deneysel mahiyetteki bu tür şeyler için hem hasta hem etik kurul kararı, onayı olması gerekiyor. Hasta veya etik kurul onayı olmadan yapılan deneyler hakkında yargıya suç duyurusunda bulunuyoruz." 
     A.Ü. Tıp Fakültesi Dekanı Prof. Tümer Çorapçıoğlu ise Türkiye’deki olayın ABD’den farklı ve ruhsatlı bir ilacın söz konusu olduğunu belirtti. 
     



 GÜNCEL 




















</TEXT>
</DOC>
