<DOC>
<DOCNO> 145138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/guncel/gun07.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Esirlere İslami kurallar geçerli’ 
</HEADLINE>
<TEXT>

Irak Dışişleri Bakanı Naci Sabri, "Esirler, İslamın emrettiği gibi tutuluyor" dedi 
     Savaşın dördüncü gününde Amerikalı askerlerin Irak’ın eline esir düşmesi ardından Bağdat TV’sinden teşhir edelmesine kızan ABD ve İngiltere’nin Cenevre Konvansiyonu’nu hatırlatmasına Irak’tan yanıt geldi "Esirlerle iligili önce İslami kurallar, sonra Cenevre Anlaşması." 
     Konuyla ilgili açıklamada bulunan Irak Dışişleri Bakanı Naci Sabri, ülkesinin önce İslam dininin emrettiklerine, sonra da sadece Cenevre Sözleşmesi’ne saygı duyacağını söyledi. Sabri, "Bizler, her şeyden önce İslamın emrettiklerine saygı duyarız. Bizler, iyi Müslümanlarız. Esirler, İslamın emrettiği değerlere göre muamele görür" dedi. 
     
İslami kurallar nedir      Uludağ İlahiyat Fakültesi İslam Hukuku Anabilim Dalı Başkanı Prof. Dr. Hamdi Döndüren, İslam’da savaş esirlerine nasıl davranılacağını şöyle açıkladı "Esirler için dört uygulama var. Karşı taraf esirleri öldürüyorsa öldürme olabilir. Onun dışında, karşılıklı anlaşarak esirler değişilir. Para karşılığı ya da parasız serbest bırakılır. Esirlere kötü muamele yapılmaz, her türlü işkence yasaktır. Kadınsa, kadının ırzı güvence altına alınır, korkutulmaz. Esirleri canlı kalkan yapmak da doğru değil." 
     


GÜNCEL 

























</TEXT>
</DOC>
