<DOC>
<DOCNO> 145504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/soneko09.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono faizleri yüzde 63.82'ye geriledi... 
</HEADLINE>
<TEXT>

     İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli, bugün valörlü tahvilin basit getirisi saat 10 05 itibariyle yüzde 62.80'e, bileşik getirisi yüzde 63.82'ye geriledi. 
     Bu kağıdın bileşik getirisinde dünkü aynı gün valörlü işlemlerin kapanışına göre 8.03 puanlık önemli bir düşüş yaşandı. Faizler bu düşüşün ardından savaşın başlangıcından önceki seviyelerine yaklaşmış oldu. 19 Mart günü kapanışta 3 Mart 2004 vadeli tahvilin bileşik getirisi yüzde 64.84 düzeyinde bulunuyordu. Daha sonraki günlerde ise bu seviyelerin üstünde bir seyir izlenmişti. 
     Dün piyasa kapanışında bu kağıdın aynı gün valörlü işlemlerinde basit getiri yüzde 70.64, bileşik getiri ise yüzde 71.85 olarak belirlenmişti. 
     
     DOLAR KOTASYONLARI 
     Bankalararası dolar kotasyonlarında alışta en düşük fiyat 1 milyon 687 bin lira, en yüksek 1 milyon 694 bin lira, satışta en düşük fiyat 1 milyon 698 bin lira, en yüksek fiyat 1 milyon 702 lira düzeyinde bulunuyor. 
     
     PARİTE 
     Uluslararası piyasalarda euro-dolar paritesi 1.0630, sterlin-dolar paritesi 1,5720, yen-dolar paritesi ise 120.21 düzeyinde seyrediyor. 
     




</TEXT>
</DOC>
