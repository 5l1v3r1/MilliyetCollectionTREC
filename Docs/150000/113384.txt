<DOC>
<DOCNO> 113384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/spor/aspo.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜLE OYNAYA 5 - 0 
</HEADLINE>
<TEXT>

Milli Takımımız, Liechtenstein’a ders verdi, İngiltere’nin puan kaybettiği grupta liderliğini perçinledi. Okan, Ümit, İlhan Mansız ve Serhat 2 bize farkı getirdi 
     MİLLİ Takımımız, Avrupa Şampiyonası Elemeleri’ndeki üçüncü maçından da zaferle ayrıldı, 2002 yılını büyük başarılarla noktaladı. Liechtenstein karşısında maça fırtına gibi başlayan Ay - Yıldızlı ekibimiz perdeyi 7’de Okan ile açtı. Milliler, 14’te Ümit ve 23’te İlhan ile ilk 45’te skoru 3 - 0 taşıdı. 
     İKİNCİ yarıda da Milli Takımımız etkiliydi. Liechtenstein’in geliştirdiği cılız akınları kaleci Rüştü engelledi. Maçın 79. dakikasında oyuna giren Serhat 3 dakika sonra golle buluştu. Tecrübeli futbolcu 90 1’de skoru belirleyen gole imzasını attı. Son dakikada Rüştü, Frick’in penaltısını kurtardı. 
     
Rekor gecesi      Milli Takım, 2002’yi süper başarılarla kapatırken, ilk kez üst üste dört resmi ve üst üste iki maçı kazandı. Ayrıca Şenol Güneş de, Terim’i solladı 
     A Milli Takımımız, Dünya üçüncülüğünden sonra Liechtenstein galibiyetle 2002’deki resmi programını tamamladı. Ekibimiz, zaferlerle süslediği bir yıl içinde, rekorları da birbirine kattı. Dünya Kupası’nda, G.Kore’yi 3 - 2 yendikten sonra, Slovakya 3 - 0 , Makedonya 2 - 1 ve Liechtenstein’i geçen Milli Takım, ilk kez üst üste dört resmi maçtan galip ayrıldı. Ayrıca üç gün arayla oynadığı iki maçı da ilk kez kazandı. 32 maçta 17. galibiyeti gören Şenol Güneş de, Fatih Terim’in başarısına ulaştı, 64 ortalama ile öne geçti. 
     ŞENOL Güneş oyuncularını övdü, "Hedefimize ulaştık. Üç maçta 9 puan almayı planlamıştık, bunu başardık" dedi. Farka ulaştıkları için mutlu olduğunu belirten Güneş, "Gollerin atılışı, hazırlanışı mükemmeldi. Futbolcularımı kutluyorum. Sadece şut yüzdemiz biraz eksikti. Keyif veren bir karşılaşma oldu. Liechtenstein da disiplinden kopmadı. Artık İngiltere’ye kilitlendik. Dört ay süreyle hazırlanacağız. İnşallah onları da yeneceğiz" ifadelerini kullandı. 
     
7. GRUP PUAN DURUMU TAKIMLAR O G B M A Y P Türkiye 3 3 0 0 10 1 9 İngiltere 2 1 1 0 4 3 4 Makedonya 3 0 2 1 4 5 2 Liechtenstein 2 0 1 1 1 6 1 Slovakya 2 0 0 2 1 5 0      
     29 Mart Liechtenstein - İngiltere, Makedonya - Slovakya 
     2 Nisan İngiltere - Türkiye, Slovakya - Liechtenstein 
     
     Maçın hakemi 
İyi yönetti      RUS hakem Boskokov tarafsız bir maç yönetti. Pozisyonları sürekli yakından izledi. Kartlarını doğru yerde kullandı. Ev sahibi avantajını kullanma ihtiyacı bile hissetmedi. Konuk ekibe çaldığı penaltıda haklıydı. İkinci vuruşa maça son verdiği için izin vermemekte yine haklıydı. 
     



 SPOR 




























</TEXT>
</DOC>
