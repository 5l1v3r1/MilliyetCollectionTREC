<DOC>
<DOCNO> 122540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sontur30.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar, yaşlı kadını yerde sürükledi... 
</HEADLINE>
<TEXT>

     İzmir'in Yenişehir Semti'nde, çantasını almak isteyen kapkaççıya direnen yaşlı kadın, yerde sürüklenerek yaralandı. 
     Alınan bilgiye göre, 16 yaşlarında olduğu sanılan kapkaççı, Gaziler Caddesi'nde kardeşi ile yürüyen Sıdıka Aydoğan'ın 68 omuzundaki çantasını almak istedi. Çantayı vermemek için direnen Aydoğan, yere düşmesine rağmen çantasını bırakmayınca, kapkaççı tarafından yerde sürüklendi. Kapkaççı, direnme ve çevredekilerin yardıma gelmesi üzerine çantayı alamadan kaçtı. 
     Omuzundan yaralanan Aydoğan, olay yerine gelen ambulans ile Alsancak Devlet Hastanesi'ne kaldırıldı. 
     Sıdıka Aydoğan'ı sağlık durumunun iyi olduğu belirtildi. 
     
     CEP TELEFONU ÇALAN KAPKAÇÇI YAKALANDI 
     Gaziler Caddesi'nde meydana gelen olayda ise, Trabzon'dan Yenişehir SSK Hastanesi'ndeki yakınını ziyarete gelen Yusuf Küçük 24 , Mezarlıklar Müdürlüğü önünde otobüse binmek üzere iken, cep telefonunu çalındığını fark etti. 
     Küçük, etrafına baktığında aniden kaçan Kasım Ü. adlı kişinin peşinden koşarak takip etmeye başladı. Bu sırada olay yerinden geçen Yunuslar Motosikletli Polis Timleri müdahalesi sonucu, Kasım Ü., cep telefonuyla yakalandı. 
     





</TEXT>
</DOC>
