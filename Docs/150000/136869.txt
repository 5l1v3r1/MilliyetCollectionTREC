<DOC>
<DOCNO> 136869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/bnba.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet üçledi 
</HEADLINE>
<TEXT>

     NBA’DE Merkez grubunda Indiana Pacers’ın en yakın takipçisi olan Detroit Pistons, sahasında konuk ettiği Orlando Magic’i, Tracy McGrady’nin 35 sayı, 11 ribaund ve 6 asistlik performansına karşın 98 - 88 yenmeyi başardı. Detroit böylece üstüste altıncı galibiyetini alırken, Mehmet 11 dakika görev yaptığı maçta 1 4 iki sayı, 1 1 serbest atış, 3 ribaund, 1 asist, 1 top kaybı ve 3 sayı ile oynadı. Detroit’de en skorer oyuncu 35 dakikaya 29 sayı sığdıran Richard Hamilton oldu. Clifford Robinson 18 sayı, 6 ribaund, Chauncey Billups 12 sayı, Ben Wallace 7 sayı, 18 ribaund ile mücadele ettiler. Günün diğer maçında ise Boston Celtics, Portland Trail Blazers’ı rakip sahada 100-92 yendi. 
     
     Okur’a övgü 
     DETROİT Pistons’da özellikle pivot Zeljko Rebreca’nın hastalığı yüzünden takımdan ayrı kalmasıyla oynama süreleri artan milli pivotumuz Mehmet Okur, başarılı performansıyla övgü almaya devam ediyor. Takım arkadaşı Jon Barry, Mehmet için, "Rebreca’nın ayrılmasından sonra Mehmet Okur’u kazanmaya başladık ve onunla daha güçlü hale geldik. Onun bu stili bana zevk veriyor. Mehmet her maç daha iyi oluyor" diye konuştu. Ben Wallace ise "Mehmet kesinlikle bizim anahtar oyuncularımızdan" yorumunu yaptı. 
     



 SPOR 
























</TEXT>
</DOC>
