<DOC>
<DOCNO> 135126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/guncel/agun.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Suç’ çocukları 
</HEADLINE>
<TEXT>

Okula gönderilmeyen çok sayıda çocuk, suç makinesine dönüştürülüyor. SHÇEK’e teslim edilen çocuklar, aynı gün çete üyeleri tarafından bin bir numarayla kaçırılıyor 
     SEMRA KARDEŞOĞLU İstanbul 

     İstanbul’da çok sayıda çocuğun kaderi, çetelerin ve ailelerinin elinde olumsuz yönde şekilleniyor. Yaşları 6-16 arasında değişen çocuklar yakalanınca devlet güvencesi altına alınıyor, ancak hemen hepsi aynı gün çeteler ve aileleri tarafından yurtlardan kaçırılıyor. 11 yaş üzeri olanlar hakkında açılan davaların dosyaları neredeyse boylarını geçmiş. İşte hik yeleri 
     
     BOMBA İHBARIYLA FİRAR 
     M. T. Kasımpaşa’da 9 çocuklu bir ailenin en küçük kızı. Babası ölmüş. Yapılan kemik muayenesinde 14 yaşında olduğu ortaya çıktı. 30’dan fazla hırsızlık olayına karıştı. Her seferinde Sosyal Hizmetler Çocuk Esirgeme Kurumu’na SHÇEK teslim edildi. Ve yine her seferinde yuvadan kaçtı. Kaldığı yurtta diğer çocukları hırsızlığa özendirdiği ortaya çıktı. Bir grup, kuruma hayır amacıyla geldiğini söyleyip M.T.’yi kaçırmak istedi. Bu başarılamayınca telefonla bomba ihbarı yapılarak yuva boşaltıldı, karmaşa yaratıldı. Bir başka firarında M.T. Mercedes’le ayrıldı. 
     Y.K. 1990’lı. Annesi cezaevinde. 29 kez hırsızlık suçuyla yakalandı. Her seferinde SHÇEK’e teslim edildi. Ama hep kaçtı. 
     F.Ş. 92 doğumlu. Hırsızlıktan de-falarca yakalandı. Kuruma teslim edildi. 
     G.A. 1996’lı. İlk kez 3 yaşında olmak üzere 7 kez hırsızlık yaptı. Kuruma teslim edildi. Kaçtı. 
     R.Ç. 1994 doğumlu. 7 yaşında hırsızlık yaparken yakalandı, kuruma teslim edildi, ancak aynı gün kaçtı. Beraberindeki İ.G. ile vücudunu jiletleyip görevlileri de tehdit etti. 
     G.Y. Adam öldürmekten 10 yaşında kurum korumasına verildi. Bu süre boyunca diğer çocukları tehdit etti. 
     
Rahat bırakmıyorlar’      İstanbul Vali Yardımcısı Mehmet Seyman yanda , konuyla ilgili şunları söyledi "Bu çocukların eğitim ve rehabilitasyonu-nun sağlanacağı nitelikte bir merkez yok. Mevcut kurumlar ev gibi. Çocuk geldiği gün kaçıyor. Birtakım kişiler çocukların kurumda kalmasını istemiyor. Bu çocuklar, diğer çocuklara da olumsuz örnek oluyor." Suçlu çocuklara yönelik bir merkez kuracaklarını söyleyen Seyman, "Güvenliği artırdık, aileleri de kontrol altında tutacağız. Çocukların okula gitmesi de sağlanacak. Bu kararları uygulamaya başladık" dedi. 
     



 GÜNCEL 



















</TEXT>
</DOC>
