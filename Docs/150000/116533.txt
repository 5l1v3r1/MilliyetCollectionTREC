<DOC>
<DOCNO> 116533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yazar/pulur.html </URL>
<DATE> 2002/11/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hüzün, huzur ve seçim... 
</HEADLINE>
<TEXT>

     CUMHURİYET Bayramı töreninde insan hüzünlenir mi Demek, hüzünlenebiliyormuş... 
     Son yıllarda, halk yürüyüşleri olmasa, Cumhuriyet Bayramı törenleri "tekdüze" haline geldi hep aynı biçimde sürüyor, tekrarlanıyor... 
     
     "ASLANLI Yolödan yürüyüş, Anıtkabir’e giriş, saygı duruşu, Cumhurbaşkanı’nın, Cumhuriyet’e ve Atatürk devrimlerine bağlılığı içeren birkaç cümleyi deftere yazışı, Meclis’te "mülki ve askeri erkan"ın katıldığı Cumhurbaşkanı’nı tebrikat, akşama fener alayı ve Çankaya Köşkü daveti... 
     
     BU yıl da program bundan farklı değildi, lakin bu "tekdüze" törenleri dahi televizyonda seyrederken yine de hüzünlendik, sanki içimizdeki bir duygu, bize "iyi seyret " diyordu 
     "Belki gelecek yıl ve yıllarda bunu bile göremeyeceksin bu beğenmediğin törenlerin bile özlemini çekersin " 
     Neden bu duyguya kapıldık 
     Neydi bizi bu kadar umutsuzlaştıran 
     Kim bilir 
     
     HANİ bu memleket hepimizin olmasa, bir kenara çekilip, hatta kıs kıs gülerek, adamın takiyyesine kananların haline bakıp, "Oh olsun " demek mümkün... 
     Ama bu memleket bizim, hepimizin, bu memleketin insanı aş istiyor, iş istiyor, okul istiyor, hastane istiyor, adalet istiyor ve hepsinden önemlisi huzur istiyor, başının ağrımayacağı günleri bekliyor. 
     Huzur böyle mi gelecek 
     İnsanlar böyle mi rahatlayacak, böyle mi şükredecek 
     Devletin en yüce makamıyla kavga ederek mi 
     Bugün Cumhurbaşkanı’yla, yarın kimle, kimlerle 
     Bu mu değişmiş 
     
     GÜNLERDEN beri herkes birbirine soruyor 
     "Kime oy vereceksin 
     Bunun cevabını yazmak yasak 
     Parti lideri devletin televizyonuna çıkıp, bana oy verin, diyecek, ama bizim "Şuna oy vereceğiz " diye yazmamız yasak 
     Kime oy vereceksin 
     Bu sorunun cevabı, önce, kimlere oy vermeyeceklerimizin bilinmesiyle kolaylaşır. 
     Oy vermeyecekleriniz sıra dışı olunca, kalanlar arasında seçiminizi yaparsınız. 
     
     DİYECEKSİNİZ ki, mecbur muyum 
     Evet, bu seçimde mecbursunuz, kafanıza uygun birine oy vereceksiniz, hatta barajı geçemeyeceğini bilseniz bile... 
     Gönlünüz istemese de, hele adayları görünce ileride "Elim kırılsaydı da, oy vermeseydim " diyeceğinizi bilseniz bile, oy vermelisiniz. 
     Peki, tercih nasıl olacak 
     Her Cumhuriyet Bayramı’nda Beşiktaş Belediyesi caddelere, bez afiş asar 
     "Cumhuriyet ve demokrasiyi seviyoruz." 
     İşte size tercih 
     Bu sıralamayı asla değiştirmeden. 
     
     







Cahil halk 


İsveç Pen Kulübü’nün bir "faşizm" senaryosu... 


Tiyatroya veda 


Ecevit’in Allah tarifi 


Kitapları elinize alıp okşayın 


Anketler utansın 


Seçim falı 


Öğrencilerin demokrasi sınavı 


Oyunun kuralları aynı... 


Gel gündüzle, gece olalım 


Hüzün, huzur ve seçim... 


Seçmen öncelikleri 


Yarın gece saat 01’de buluşalım 


Paranız varsa iş yürür 


Biraz moral 


Bayındır’ın Afganistan yaklaşımı 


</TEXT>
</DOC>
