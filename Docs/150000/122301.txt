<DOC>
<DOCNO> 122301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/soneko38.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FITCH Türkiye 2003'te en az 5.5 faiz dışı fazla vermeli 
</HEADLINE>
<TEXT>

     Uluslararası kredi derecelendirme kuruluşu Fitch, Türkiye'nin 2003 yılında gayrisafi milli hasılanın GSMH en az yüzde 5.5'i kadar faiz dışı fazla vermesi gerektiğini bildirdi. 
     Fitch tarafından yapılan açıklamada, Türkiye'de 3 Kasım tarihinde yapılan genel seçimin ardından yaşanan gelişmeler değerlendirildi. 
     Açıklamada, Ak Parti'nin seçimlerde büyük zafer kazanmasının güçlü beklentiler meydana getirdiği ifade edilerek, hükümetin içte ve yurt dışı piyasaların beklentilerinin gerçekleşmesi için büyük gayret göstermesi gerektiği bildirildi. 
     Avrupa Birliği AB ile Kıbrıs konusunun kısa vadede hükümetin önüne gelen siyasi sorunlar olduğu kaydedilen açıklamada, mali zorlukların önemli olduğu belirtildi. 
     Hükümetin 2003 yılında GSMH'nin en az yüzde 5.5'i oranında faiz dışı fazlaya ulaşması ve bunun bir süre sürdürülmesi gerektiği kaydedilen açıklamada, sürdürülemez borç dinamikleri üzerine endişelerin bitmesine karşın güvenin hala kırılgan olduğu üzerinde duruldu. 
     Faiz hadlerinde küçük bir artışın endişeleri yeniden ateşleyebileceği ifade edilen açıklamada, hükümetin bankacılık reformunu tamamlaması ekonomide yapısal reform çalışmalarına devam etmesi gerektiği kaydedildi. 
     





</TEXT>
</DOC>
