<DOC>
<DOCNO> 137092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun19.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
El Hayat Ladin, ABD ile savaşını sürdürmeye kararlı 
</HEADLINE>
<TEXT>

     Arap gazetesi El Hayat, El Kaide terör örgütü lideri Usame Bin Ladin'in, ABD karşıtı savaşına devam etmeye kararlı olduğunu söylediğini yazdı. 
     Haberi internet sitesinden alarak yayınlayan El Hayat, Bin Ladin'in kendisine ait olduğu ileri sürülen yeni bir bant kaydında Irak'tan sonra Suriye, İran, Mısır ve Sudan gibi bazı Arap ülkelerinin de Amerikan saldırısına hedef olacağını söylediğini belirtti. 
     ABD Başkanı George Bush'un, ''Çağın firavunu ve aptal'' olarak nitelendirildiği sitedeki haberi kullanan El Hayat, dakikalık bu bant kaydında, son yıllarda Amerikan hedeflerine yapılan saldırıların hatırlatıldığını ve Müslümanların ''Amerikalıları yenme olasılığı bulunduğuna ikna olmaya'' çağrıldığını kaydetti. 
     İnternette http groups.yahoo.com group abubanan message 1261'' adresinde kaydın tamamı yayınlandı. 
     Kasette, 1916'da Osmanlı İmparatorluğu'nu sona götüren Fransız-İngiliz anlaşmasına atıfta bulunan Bin Ladin ''Bu, aynı hedeflerle, aynı bayrak altında buluşan Bush ile İngiliz Başbakanı Tony Blair anlaşmasıdır, bu İslam ulusunu yıkmayı hedefleyen Haçlıların anlaşmasıdır'' dedi. 
     Irak'a yönelik tehditlerin, ''Büyük İsrail'' yaratılmasını kolaylaştırmak için bölgeyi parçalamak peşindeki ABD'nin geçici olmayan stratejik amaçları olduğunu belirten Bin Ladin, ''Büyük İsrail'in sınırları, Irak ve Mısır'ın büyük bir bölümüyle Suriye, Lübnan, Ürdün ve Filistin'in tamamını ve Suudi Arabistan topraklarının bir kısmını içine alıyor'' ifadesini kullandı. 
     





</TEXT>
</DOC>
