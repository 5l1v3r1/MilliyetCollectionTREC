<DOC>
<DOCNO> 132324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/spor/spo02.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ESKİLERİ DEĞİŞTİRİN 
</HEADLINE>
<TEXT>

Fenerium mağazaları bugünden itibaren elinde Revivo forması bulunan taraftarlara yüzde 50 indirimle yeni formalar verileceğini açıkladı 
     YALÇIN TÜRK 

     Figo örneği 
     GALATASARAY’A transfer olarak Fenerbahçe camiasının büyük tepkisini toplayan Haim Revivo için yönetim ilginç bir kampanya başlattı. Sarı - Lacivertli taraftarlar bugünden itibaren ellerindeki Revivo yazılı formalarını Fenerium mağazalarına getirerek yüzde 50 indirimle yeni formalar alabilecekler. Bu uygulamayı daha önce Real Madrid’e giden Luis Figo için Barcelona kulübü de yapmıştı. 
     
     Tam sileriz’ 
     FENERİUM’DAN sorumlu yönetici Murat Özaydınlı, "Sevdik mi kalbimize gömeriz, sildik mi tam sileriz" düşüncesi içinde böyle bir kampanyaya gittiklerini söyledi. Özaydınlı, "Formalar eski de olsa, yeni de olsa geri alınacak. Formalar isimsiz üretiliyor. Mağazalarda isteğe göre hemen üzerleri yazılacak. Elde kalan Revivo forması en fazla 200 - 300 tane" ifadesini kullandı. 
     
Washi ile köşe kapmaca      MEHMET ÇİFTÇİ 

     ABD’ye gitmemiş 
     FENERBAHÇE’NİN Brezilyalı futbolcusu Washington’un, ülkesinde basına yansıyan "ABD’den sağlık raporunu aldım, sağlamım. Yakında İstanbul’a gideceğim" açıklamasının gerçeği yansıtmadığı ve bu futbolcunun ABD’ye hiç gitmediği ortaya çıktı. Brezilyalı oyuncunun menajeri Guellermo Ricardo, Brezilyalı oyuncunun vize sorunu nedeniyle ABD’ye tedaviye gidemediğini doğruladı. 
     
     Menajeri suçladı 
     RİCARDO, Washington’un Brezilya’daki doktorlardan aldığı raporlarda futbol oynamasını engelleyici bir sağlık sorunu olmadığını vurgularken, Fenerbahçe’nin bilerek ilgisiz davrandığını öne sürdü. Sarı - Lacivertli kulübün, hastalığı nedeniyle ödemelerini durdurduğu Washington’un dönmesi halinde parasını vermek zorunda kalacağı, bu yüzden işi ağırdan aldığı iddia edildi. 
     
Transferde geri sayımRebrov ile Kemal’in transferi hafta sonuna kadar bitirilecek 
     TEKNİK Direktör Oğuz Çetin’in mutlaka alınmasını istediği Rebrov’un işinin hafta sonuna kadar bitirilmesi bekleniyor. Ukraynalı oyuncunun Fulham’a imza atmasını engelleyen Sadettin Saran, her konuda anlaştığı Rebrov’un bonservis ücretini biraz daha aşağıya çekmek için dün İngiltere’ye gitti. Gaziantepsporlu Kemal içinde çalışmalar devam ederken, Sadettin Saran cuma günü Celal Doğan ile bir kez daha masaya oturacak. 
     
Kaptan Ogün temkinli      ANTALYA kampında sakatlığı nedeniyle hazırlık maçlarında yer alamayan ve yoğun bir tedavi programı uygulayan kaptan Ogün, "Dört dörtlük olmadan sahaya çıkmam" diye konuştu. Tecrübeli oyuncu, "Artık acısız, sorunsuz oynamak istiyorum. Daha önceleri tam iyileşmeden forma giydim. Bu yüzden sakatlığım bir türlü geçmedi. Beşiktaş maçına kadar hazır duruma geleceğimi düşünüyorum" dedi. 
     
Oynarsam, coşarım’      SARI - Lacivertli takımın yeni yıldızı Semih, Antalya kampı dönüşü kendini Dereağzı Tesisleri’ne kapadı. Genç golcü, "Bana sürekli güvenen Oğuz hocama teşekkür ediyorum. Eğer 2 Şubat’taki Beşiktaş maçında bana görev verirse kendisini mahçup etmem. Ben hazırım. Hiç korkum yok. Oynarsam, coşacağım. Herkes beni konuşacak" ifadesini kullandı. 
     
Tatil bitti      İKİNCİ yarı hazırlıklarının ilk etabını Antalya’da tamamlayan Fenerbahçe bir günlük iznin ardından bugün Samandıra Tesisleri’nde yeniden işbaşı yapacak. Günü çift antrenmanla geçirecek olan Sarı - Lacivertli futbolcuları yoğun bir antrenman programı bekliyor. Teknik Direktör Oğuz Çetin’in özellikle taktik ağırlıklı çalışmalar yaptıracağı belirtildi. 
     



 SPOR 
























</TEXT>
</DOC>
