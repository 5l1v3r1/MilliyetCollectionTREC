<DOC>
<DOCNO> 125228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/sonspo13.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega bilmecesi... 
</HEADLINE>
<TEXT>

     Fenerbahçe'de sular bir türlü durulmuyor. Lorant'ın gönderilip Oğuz'un Teknik Direktörlüğe getirilmesinden sonra ilk deprem Revivo ile geldi. 
     Ancak büyük şok haber Arjantin'den ulaştı. Ortega'nın yanına bir futbolcu daha arama çalışmalarının sürdüğü sırada, Arjantin'den gelen haber kafaları karıştırdı. 
     "Ortega, tedavi olmak için gittiği ülkesinde menajeri Berroe ile eski kulübü River Plate'in başkanı Aguiler'in kapısını çaldı, "Bana acilen takım bulun" dedi" şeklindeki haber gündeme bomba gibi düştü. Ortega'nın bu dönüş isteği camiayı karıştırırken, Kulüp Yönetimi ''Ortega'nın Türkiye'ye dönmek istemediği haberi asılsız olup, kendisi perşembe günü İstanbul'da olacaktır'' açıklamasını yaptı. 
     Kulüp Başkanı Aziz Yıldırım'ın da hakkındaki suçlamalara yarın yapacağı basın toplantısıyla cevap vereceği belirtildi. 
     





</TEXT>
</DOC>
