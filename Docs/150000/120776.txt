<DOC>
<DOCNO> 120776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/soneko01.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GTO Genel Sekreteri Mesut Ölçal Gaziantep, GAP'ın lokomotifidir. 
</HEADLINE>
<TEXT>

     Gaziantep Ticaret Odası GTO Genel Sekreteri Mesut Ölçal, Gaziantep'in, GAP bölgesinin lokomotifi olduğunu söyledi. 
     Ölçal, yaptığı açıklamada, Gaziantep'in, Doğu ve Güneydoğu Anadolu bölgeleri ile diğer bölgeleri sosyo-ekonomik yönden kaynaştırma ve köprü işlevini yerine getirme çabası içerisinde olduğunu kaydetti. 
     Gaziantep'ın, Doğu ve Güneydoğu Anadolu bölgelerinin en büyük ve en önemli yerleşim merkezi konumunda olduğunu belirten Ölçal, ''Dolayısıyla bu bölgelerdeki ekonomik istikrarı en fazla etkileyen il de yine Gaziantep olmaktadır'' dedi. 
     Gaziantep'te akla gelebilen tüm sektörlerde büyük bir potansiyel olduğunu anlatan Ölçal, şöyle devam etti 
     ''Başta un, irmik, makarna, mercimek, bulgur, antepfıstığı işleme gibi gıda sektörü, pamuk, akrilik iplik, halı, battaniye, triko-örgü ve nakışdan oluşan tekstil sektörü, plastik ve mamülleri, pvc, polipropilen mamülleri, makine imalat sektörü, deri ve kimya, inşaat yan sanayi ve orman ürünleri gibi çok geniş bir yelpazeye yayılan üretim ve dağıtım ağı mevcuttur.'' Ölçal, Gaziantep'in Doğu ve Güneydoğu Anadolu bölgelerindeki 20 ili etkisi altında tutan bir ticaret merkezi olduğunu da sözlerine ekledi. 
     





</TEXT>
</DOC>
