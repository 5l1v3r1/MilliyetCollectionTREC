<DOC>
<DOCNO> 109389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/ekonomi/eko05.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, Erol Aksoy’un lüks arabalarını satıyor 
</HEADLINE>
<TEXT>

Bankacılık Düzenleme ve Denetleme Kurumu, yat ve değerli tablolarına el koyduğu İktisat Bankası’nın eski sahibi Erol Aksoy’un arabalarını satıyor 
     KADİFE ŞAHİN 

     Bankacılık Düzenleme ve Denetleme Kurumu BDDK Tasarruf Mevduatı Sigorta Fonu Tahsilat Dairesi, geçen aylarda yalı ve işyerlerine haciz gerçekleştirerek değerli tablo, araba Rodos ve Fenerbahçe Limanı’ndaki yatlarına el koyduğu İktisat Bankası’nın eski sahibi Erol Aksoy’un lüks araçlarını pazar günü açık artırma ile satacak. 
     BDDK Tahsilat Dairesi, kamu adına haczedilen arabaları 6183 sayılı Kanun gereği açık artırma ve peşin para ile satışa çıkarıyor. Erol Aksoy ve eşine ait olan lüks arabalar, 29 Eylül Pazar günü saat 13.00’te Sanayi Caddesi, Vadi Sokak, NO 2 Yenibosna İstanbul adresinde satılacak. 
     Aralarında 1978 model Soverein Jaguar’dan Opel Vectra ve Volvo 960’ın bulunduğu araçların muhammen tahmin edilen bedelleri 50 milyardan 6 milyar liraya değişiyor. 
     BDDK Tahsilat Dairesi, pazar günü düzenlenecek açık artırmada açıkladığı fiyatların yüzde 75’inden aşağıda bir teklif verilmesi veya hiç alıcı çıkmaması halinde ikinci açık artırmayı aynı adreste 13 Ekim 2002 tarihinde saat 13.00’te yeniden düzenleyecek. 
     
Model Marka Muhammen Bedeli TL 2001 Pegueot 607 50.000.000.000 2000 Pegueot 206 15.000.000.000 1997 Opel Vectra 2.0 15.167.000.000 1996 Volvo 960 14.000.000.000 1993 Opel Vectra 1.8 6.167.000.000 1991 Discave V8.EFi 9.600.000.000 1978 Soverein Jaguar 16.000.000.000      
     



 EKONOMİ 


















</TEXT>
</DOC>
