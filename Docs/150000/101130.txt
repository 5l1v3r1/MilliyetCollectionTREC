<DOC>
<DOCNO> 101130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/asik.html </URL>
<DATE> 2002/08/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sol öldü mü 
</HEADLINE>
<TEXT>

     Solun bölünmesi - birleşmesi muhabbetinde... Hüseyin Ergün konuya bizim de katıldığımız şu teşhisi koyuyor 
     - Solun bölünmesi, uzunca bir süredir, esaslı bir ekseni olan fikir üretemeyişindendir. Fikir olmayınca insanlar "adamöların etrafında toplanıyorlar. Sanki, ne yapılması gerektiğinde herkes hemfikir. Mesele bir birleşmeye kalıyor. Birleşilen tek nokta da "Eyvah AKP geliyor..." 
     AKP geliyor diye birleşme olur mu, olursa hayır gelir mi 
     Dünya değişiyor, sanayi toplumu yerini bilgi toplumuna bırakıyor, Sovyet sistemi çöküyor, CHP barajı aşamıyor, DSP, ANAP’ın yedeğine giriyor hiç kimse solun esaslı bir fikri var mı diye bakmıyor. Hatta bazıları sol vurguyu iyice silin diye akıl veriyorlar. 
     Oysa bütün gelişmeler, özgürlük ve eşitlik olanaklarını güçlendiriyor sola müthiş yeni olanaklar sunuyor, program yapması ve uygulaması için. Bizim sol, bu olanakları ve fırsatları karşısına alıyor, fukaralık edebiyatına saplanıp kalıyor. Ya da istikbali sağlaşmakta arıyor... 
     
ODTÜ"lü adaylar...      Profesör Nuri Akkaş, ODTÜ’den siyasete girmek üzere 6 öğretim üyesinin istifa ettiğini bildiriyor... Lacileri çekmeye hazırlanan bu adaylar, Osman Coşkunoğlu, Celal Ferdi Gökçay, Yakup Kepenek, Mehmet Kıldır, Esen Faruk Özsan... Her birine siyasette başarılar... 
     
Savaşçıyız ezelden...      Ceyhun Savaş Almanya’dan soruyor... Alman Başbakanı Gerhard Schröder seçim öncesinde 
     "Irak’a karşı yapılan savaşın içinde Almanya’yı görmek istemiyorsanız oyunuzu bana verin" şeklinde bir açıklama yapmıştı... Ben şimdi oyumu Türkiye’de aynı açıklamayı yapan lidere vereceğim ama henüz böyle birisine rastlamadım. Olası bir Irak operasyonnda biz Almanya’ya göre çok daha vahim durumdayız ama bir lider çıkıp da - Irak’a karşı yapılan Savaş’ın içinde Türkiye’yi görmek istemiyorsanız oyunuzu bana verin - diyemiyor. Neden " Kim bilir Yoksa bizim liderler halka değil ABD’ye mi bağlı 
     
Erkekler çok sadık..      Eylül başında gösterime girecek "Unfaitful - Sadakatsiz" adlı filmin ön gösterimine izleyici olarak gelen 350 kişi arasında yapılan ankete göre... Kadınlar 20 - 25 yaş arasında yüzde 87 oranında sadakat yanlısı... Yaş ilerledikçe kadınlar sadakatin insan doğasına aykırı olduğu görüşüne yaklaşıyor. 40’ın üzerinde hanımlarda sadakate inanış sadece yüzde 20... Erkekler mi Yüzde 100 oranında sadakati savunmuşlar. Külliyen yalan tabii. Nitekim bazıları sinemaya sevgilisiyle gelmiş... 
     
     Tayyip Erdoğan "Değiştim demedim, geliştim" demiş. 
Malvarlığını kastediyor herhalde... 
Haldun Ertem 

Gül çabuk soldu      İsmail Cem YTP’yi kurarken "sosyal demokrat parti" olacağız demişti. Sağdan itirazlar geldi.. Ne yapıyorsun yahu sosyal demokrasinin oyu topu topu yüzde 30’dur, partinin geleceğini neden yüzde 30’a sıkıştırıyorsun dediler... 
     İsmail Cem nereden geldiğine bakmaksızın itirazları ciddiye aldı. Soldan kaçtı... Yardımcısı İstemihan Talay "Biz sol parti değiliz" sözleriyle soldan kaçışı hızlandırdı. İsmail Cem "Galiba demokratik soluz" diye kendi sosyal demokratlığını gırgıra bile aldı. Sonunda Süleyman Demirel’in gölgesindeki DTP bir adı da Demirel’e Tapanlar Partisi ile ittifak kararı alındı. Bir ihtimal örgütü var diye YTP lağvedilecek İsmail Cem ve arkadaşları DTP’nin şimsiyesi altına girecekler. Neye niyet nereye kısmet... 
     DTP’nin son seçimdeki oyu binde yarım idi Yüzde 0..58 .. Örgüt sağcı... Paylaşılamayan adam Mehmet Ali Bayar Türkiye’ye geldiğinden beri neden cuma namazı kıldığını izahtan öteye bir şey söylemiş değil. 
     Sosyal demokrasinin kitabını yazmış... Bir zamanlar CHP’de Yeni Sol programını hazırlamış... Sosyal Demokrat deyince akla gelen birkaç sağlam isimden biri olan Sevgili İsmail Cem, gide gide Demirel’e Tapanlar Partisi’nin yol arkadaşı oldu. Sağa adını yazdırdı. Yüzde 30 oyu beğenmedi... Barajın altına aday oldu. 
     "Sen yüzde 30’ların üzerinde oylara layıksın" diye onu sağa gönderenlerin de sesi sedası çıkmıyor şu sıralarda. Gelecekte aklına uyduğu kişilerin fena halde oyununa geldiğini düşünecek belki de Cem Sultan ama vakit geç olacak korkarız... 
     Oysa yapacağı neydi Kemal Derviş’le birlikte CHP’ye katılmak. Veya güçlü bir sosyal demokrat oluşumla bu cenahtaki yüzde 30 oyun yüzde 20’sine talip olmak... 
     Yetmez miydi 
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
