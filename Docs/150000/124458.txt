<DOC>
<DOCNO> 124458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo23.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, İzmir'de 3 puan arıyor... 
</HEADLINE>
<TEXT>

     Birinci Süper Futbol Ligi'nde geçen hafta tartışmalı bir golle Elazığspor'u yenerek kötü gidişine son veren İstanbulspor, İzmir deplasmanında da 3 puan arıyor. 
     Menajer Sinan Dinler, Altay ile zorlu bir maç yapacaklarını ifade ederek, ''Elazığspor maçındaki çıkışımızı İzmir'de de sürdürmek istiyoruz'' dedi. 
     Lige verilecek aradan önce önlerinde 2 önemli maç olduğunu belirten Dinler, ''Son haftalarda yapacağımız maçlar çok önemli. Önce Altay, sonra da Adanaspor ile karşılaşacağız. Bu 2 maçı da kazanıp, devre arasına iyi bir yerde girmeyi hedefliyoruz'' diye konuştu. 
     İstanbulspor'da, sakatlığı nedeniyle kadroya alınmayan Bekir'in dışında eksik futbolcu bulunmuyor. 
     Sarı-siyahlıların Altay karşısına şu muhtemel 11 ile çıkması bekleniyor 
     Haluk, İlker, Saffet, Deniz Uygar, Petkov, Mehmet Musa , Saidou, Selçuk, Güven, Fazlı, Cenk. 
     İzmir Atatürk Stadı'nda saat 13.30'da başlayacak maçı hakem Ali Uluyol yönetecek. 
     





</TEXT>
</DOC>
