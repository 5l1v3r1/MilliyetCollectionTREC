<DOC>
<DOCNO> 132999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/son/sontur34.html </URL>
<DATE> 2003/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Şahin "Seçimler iptal edilmez" 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Anayasa Mahkemesi'nin AK Parti Genel Başkanı Tayyip Erdoğan hakkında verdiği kararın, ''3 Kasım'da yapılan seçimleri iptal ettirecek bir sonuç doğurmayacağı kanısında'' olduğunu söyledi. 
     Şahin, Hak-İş'e gelişinde gazetecilerin Yüksek Seçim Kurulu'na YSK seçimlerin iptal edilmesine yönelik yapılan başvuralara ilişkin soruları yanıtladı. 
     Şahin, Anayasa Mahkemesi'nin kararlarının geriye yürümeyeceğini bildiğini ifade ederek, şöyle konuştu 
     ''O bakımdan, Anayasa Mahkemesi Başkan Vekili tarafından açıklanan kısa kararın böyle bir sonuç doğurmayacağı kanısındayım. Ama doğurabileceği düşüncesiyle yapılmış olan bu müracaatları saygı ile karşılıyorum. YSK bir yargı organıdır, yargıya intikal etmiş bütün konularda ben prensip olarak fazla değerlendirmede bulunmam. Anayasa Mahkemesi, bu kısa kararından sonra bu kararının ne anlama geldiğine ilişkin bir gerekçeli karar yayınlar ve bütün bu sonuçlar son bulur diye düşünüyorum.'' 
     





</TEXT>
</DOC>
