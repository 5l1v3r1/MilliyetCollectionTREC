<DOC>
<DOCNO> 107870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sondun10.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan kızı, babasının politikasını protesto için ülkeyi terketti 
</HEADLINE>
<TEXT>

     Avustralya Göçmen Bakanı Philip Ruddock'un kızı, babasının göçmenlere karşı izlediği politikayı protesto için ülkeyi terketti. 
     30 yaşındaki avukat Kirsty Ruddock, ABC televizyonunun kameralarına, göçmenlere uygulanan zorunlu ikameti aşağılayıcı bulduğunu belirtti. Bayan Ruddock, ''Üstelik bunda kendimi de suçlu hissediyorum çünkü, babamı ikna edemediğimi düşünüyorum...'' dedi. 
     Bakan kızı, ''Babamın bu konuda acımasız oluşu beni yıktı. Kamplardaki zorunlu ikamet sistemine tamamen karşıyım. Özellikle de çocukların durumunu babamla defalarca konuştuk, ama bunlar işe yaramadı'' diye konuştu. 
     Muhafazakar John Howard başkanlığındaki hükümette görev yapan Philip Ruddock'un göçmenlere karşı izlediği sert politika, bir yıl önce bir gemi dolusu kaçak mültecinin Avustralya'ya sığınmak istemesinden sonra yürürlüğe sokulmuştu. 
     





</TEXT>
</DOC>
