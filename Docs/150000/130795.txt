<DOC>
<DOCNO> 130795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sonspo09.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kondisyon ağırlıklı çalıştı... 
</HEADLINE>
<TEXT>

     Fenerbahçe 2. yarı hazırlıklarını Antalya'nın Belek beldesinde sürdürüyor. 
     Teknik sorumlu Oğuz Çetin yönetiminde bu sabah 1.5 saat süren bir antrenman yapan sarı-lacivertliler, kondisyon ağırlıklı çalıştılar. 
     Otelde tedavi ve kuvvet çalışması yapan Yusuf, Serhat ve İsmail antrenmana katılmazken, kaptan Ogün ve sırtında ağrılar olan kaleci Rüştü takımdan ayrı olarak hafif koşu yaptı. 
     Takımla birlikte çalışmalarını sürdüren Mirkoviç ise idmanın son bölümünde kondisyoner Stefano Moreno tarafından özel bir kuvvetlendirme çalışması yaptırıldı. 
     Antrenmanda, Oğuz Çetin ve yardımcı antrenör Nurettin Yıldız, kaleciler Oğuz ve Recep ile minyatür kale maç yaptı. 
     
     ORTEGA'YA ÖZEL PROGRAM 
     İlk çalışmasını dün yapan Arjantinli Ortega, bu sabah takımdan ayrı olarak ormanda kondisyoner Moreno ile birlikte kros yaptı. 
     Yarım saat süren krosun ardından Arjantinli yıldız oyuncu takımının otel sahasında yaptığı antrenmana katıldı. 
     Ortega, takımdan ayrı olarak yaptığı çalışmada kendisi için özel olarak hazırlanan idman programını uyguladı ve arkadaşlarından önce otele döndü. 
     





</TEXT>
</DOC>
