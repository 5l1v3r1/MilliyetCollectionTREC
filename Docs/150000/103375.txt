<DOC>
<DOCNO> 103375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/soneko31.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 9-16 Ağustos 2002 tarihleri arasındaki bir haftada 1 milyar 689 milyon dolar arttı. 
     Merkez Bankası'nın haftalık bültenine göre, 9 Ağustos'ta 23 milyar 150 milyon dolar olan bankanın döviz rezervleri, 16 Ağustos'da 24 milyar 839 milyon dolara yükseldi. 
     Öte yandan, bankalar ve özel finans kurumlarının ÖFK toplam döviz rezervleri 863 milyon dolar azalarak, 2 Ağustos itibariyle 12 milyar 825 milyon dolardan 11 milyar 963 milyon dolara indi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de, 2 Ağustos itibariyle bir haftalık süre içinde 1 milyar 26 milyon dolar azalma ile 37 milyar 445 milyon dolardan 36 milyar 419 milyon dolara geriledi. 
     





</TEXT>
</DOC>
