<DOC>
<DOCNO> 125325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/siyaset/siy03.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın memurlar için tesettür çizdirilmiş 
</HEADLINE>
<TEXT>

Refahyol döneminin İçişleri Bakanı Akşener, taslak çizimin MGK Genel Sekreteri İlhan Kılıç’a da sunulduğunu söyledi 
     AYDIN HASAN Ankara 

     Refahyol hükümeti döneminde İçişleri Bakanlığı’nda kadın memurlar için tesettür kıyafeti tarifinin yapıldığı ortaya çıktı. 
     Refahyol döneminin İçişleri Bakanı Meral Akşener, 28 Şubat kararları çerçevesinde 1997’nin bahar aylarında bakanlıkta bir dizi çalışma yaptıklarını söyledi. Akşener, dönemin MGK Genel Sekreteri İlhan Kılıç ve İçişleri Bakanlığı Müsteşarı Teoman Ünüsan ile yaptıkları görüşmede, kadın memurlar için tesettür kıyafeti üzerinde konuştuklarını anlattı. Akşener, "O zaman elimde kalemle yapılmış bir taslak çizim vardı. İlhan Paşa’nın buna bir itirazı olmadı" dedi. Bu konunun o dönemin gerginliği içinde ele alınamadığını ve MGK gündemine taşınamadığını belirten Akşener, "Askerlerden bir tepki yoktu. Ama sivillerin de etkisiyle ortam gerilince konu gündeme gelemedi" diye konuştu. Ünüsan ise, "Ayrıntıları unuttum. Akşener bana bir çizim göstermişti. İlhan Paşa’ya da göstermiş olabilir. Ama ciddi olarak bu konuda bir çalışma olmadı" dedi. 
     Akşener’in anlatımına göre, memur tesettürü şöyle olacaktı 

</TEXT>
</DOC>
