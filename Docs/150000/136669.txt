<DOC>
<DOCNO> 136669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/spor/aspo.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BU KAVGA BİZİ BOZAR 
</HEADLINE>
<TEXT>

Futbol Federasyonu Başkanı Haluk Ulusoy ile Milli Takımlar Teknik Direktörü Şenol Güneş arasındaki soğukluk oyuncular arasında da sıkıntı yarattı. Ay-Yıldızlı futbolcular, "Huzura ihtiyacımız var" dedi 
     BİLAL MEŞE 

     Son şans mı 
     MİLLİ Takım Teknik Direktörü Şenol Güneş ile Futbol Federasyonu arasında bir süre önce başlayan gerginlik tırmanıyor. Göreve geldiği günden bu yana Milli Takım’ı hiç bir zaman yalnız bırakmayan Başkan Haluk Ulusoy’un ilk kez Ay - Yıldızlı ekibin İstanbul’daki kampına gelmemesi, çeşitli yorumlara neden oldu. İngiltere maçının Şenol Güneş için son şans olduğu ileri sürüldü. Maçın kötü gitmesi halinde Güneş’in görevden alınacağı da iddia edildi 
     
     Futbolculardan sitem 
     BAŞBAKAN Abdullah Gül ile birlikte maç bitiminde soyunma odalarına inen Başkan Haluk Ulusoy’un kutlama sırasında teknik direktör Şenol Güneş’e soğuk davranması kafilede şaşkınlık yarattı. Ay - Yıldızlı futbolcuların uğurlamak için Adnan Menderes Havalimanı’na giden Ulusoy’u, "Ne oluyor Başkan Bugüne kadar kamplarda bizi hiç yalnız bırakmazdınız, hep yanımızda olurdunuz. Neredeyse bayram bitecek, yeni mi aklınıza geldik " diyerek sitem etmeleri dikkat çekti. 
     
     Huzurumuz kaçtı’ 
     FEDERASYON ile Güneş arasında başlayan soğuk savaşın Ay - Yıldızlı futbolcuları da olumsuz etkilediği kaydedildi. İzmir’den özel uçakla İstanbul’a gelen futbolcular, maçtan çok soğuk savaşı tartıştılar. Bazı milli oyuncular ise, "Ortada belirgin bir soğukluk var. Bu da doğrusu bizi olumsuz etkiliyor. Huzurumuz kaçtı. Bu sürtüşme başarılarımıza gölge düşürüyor. Biz iyi bir aileyiz ve huzura ihtiyacımız var" ifadelerini kullandı. 
     
Geleceğimiz aydınlık      NACİ YALINKILIÇ 

     Rüzg r geride kaldı’ 
     MİLLİ Takımlar Teknik Direktörü Şenol Güneş, gelecek için umutlu mesajlar verdi. Futbol Federasyonu Başkanı Haluk Ulusoy ile aralarındaki problemleri, "Bu rüzg r artık geride kaldı. Zaten önemli olan kişisel sorunlar değil, Milli Takım’dır. Ayrıca Güneş’in her gün hem battığı, hem de doğduğunu hatırlatırım. Yani geleceğimiz yine aydınlık olacak" şeklinde konuştu. 
     
     Ukrayna hafife alınmaz’ 
     ABD ve Dubai kamplarının iptal edilmesiyle planlanan çalışmayı yapamadıklarını söyleyen Şenol Güneş, Danimarka veya Portekiz ile oynamayı istediklerini, ancak bu maçların gerçekleşmediğini kaydetti. Güneş, "Bu maç da hafife alınmaz. Ukrayna’nın İngiltere gibi fizik gücüne dayalı oynadığı unutulmamalı" dedi, İngiltere’nin maç kasetini de izleyeceğini söyledi. 
     
Yenilere tam not      MİLLİ Takım Teknik Direktörü Şenol Güneş, Ukranya maçında şans verdiği yenileri beğendi. Mustafa Özkan, İbrahim, Deniz, Ahmet Yıldırım ve Tümer’in performanslarından memnun olduğunu belirten Güneş, "Ağır sahaya karşın iyi mücadele ettiler, güçlerini ortaya koydular. Geniş kadromuz var ve bu kadro içinden en iyilerini çıkarıp, İngiltere sınavına gideceğiz" dedi. 
     



 SPOR 
























</TEXT>
</DOC>
