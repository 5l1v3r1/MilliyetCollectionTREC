<DOC>
<DOCNO> 143094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/siyaset/siy01.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz kaynaklar’ geliyor 
</HEADLINE>
<TEXT>

İl Danışma Meclisi toplantısına katılan Başbakan Erdoğan ekonomi için yeni sürpriz kaynakların müjdesini verdi 
     MEHMET DEMİRKAYA İstanbul 

     AKP İstanbul İl Başkanlığı tarafından Mydonose Showland’de düzenlenen İl Danışma Meclisi toplantısına katılan Başbakan Recep Tayyip Erdoğan, "Dünyanın gözleri Türkiye’nin üzerindedir. Onun için Türkiye’nin toplumuyla, devletiyle çok güçlü olması gerekir" dedi. Erdoğan, "Herkesin üretime, istihdama, toplumsal barışa, bölgesel adalete katkı sağlaması gerekir" dedi. 
     
     Enflasyon düşecek 
     Erdoğan, yakın dönemde enflasyonun düşüş sürecinin devam etmesine yönelik politikaları kararlılıkla uygulayacağını dile getirdi. Kamu borç stokunun azaltılması ve özlenen hızlı ekonomik büyümeye ulaşılmasının vazgeçilmez öncelikleri olacağına dikkat çeken Erdoğan, "ekonomi için yeni sürpriz kaynaklar" hazırladıklarını belirtti. 
     Başbakan Erdoğan, "Gelirdeki şubat tahmini 400 trilyon artmıştır. 2003 bütçesi, yüzde 6.5 faiz dışı fazla hedefine uygun olarak hazırlanmıştır" diye konuştu. 



 SİYASET 












</TEXT>
</DOC>
