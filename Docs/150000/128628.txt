<DOC>
<DOCNO> 128628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur27.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Irak operasyonu sırasında 18 çadırkent kuracak 
</HEADLINE>
<TEXT>

     Başbakanlık Müsteşarı Fikret Üçcan'ın başkanlığında yapılan toplantıda, olası Irak operasyonu sonrasında meydana gelebilecek göç karşısında alınacak önlemler görüşüldü. 
     Başbakanlık Merkez Binası'nda saat 10.00'da başlayan ve yaklaşık 4.5 saat süren toplantıya, İçişleri Bakanlığı Müsteşarı Muzaffer Ecemiş'in yanı sıra Bölge Valisi Gökhan Aydıner, Diyarbakır Valisi Cemil Serhatlı, Batman Valisi İsa Parlak, Şırnak Valisi Hüseyin Başkaya, Mardin Valisi Temel Koçaklar, Hakkari Valisi Orhan Işın, Van Valisi Durmuş Koç ile Kızılay Genel Başkanı Ertan Gönen katıldı. 
     Toplantıda, ABD'nin olası müdahalesi sonrasında bölgeden Türkiye'ye yönelebilecek göç karşısında alınması gereken tedbirler değerlendirildi. 
     Sınır bölgesinde oluşturulacak 18 çadırkent ile ilgili hazırlıklar da toplantıda gözden geçirildi. 
     Valiler daha sonra İçişleri Bakanlığı'na geçerek, konuyla ilgili çalışmalarını burada sürdürdüler. 
     





</TEXT>
</DOC>
