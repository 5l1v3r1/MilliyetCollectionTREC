<DOC>
<DOCNO> 100292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/son/sondun22.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Shakira ölümden döndü... 
</HEADLINE>
<TEXT>

     Kolombiyalı şarkıcı Shakira'nın içinde bulunduğu helikopter, fırtına nedeniyle zorunlu iniş yaptı. 
     Alman Bild gazetesinin internet sayfasında yayımlanan habere göre, Shakira, helikopterle Dominik Cumhuriyeti'nin La Romana kentindeki villasına giderken fırtınaya yakalandı. 
     Karayip Denizi'ndeki Punta Cana adasından havalanan ve aniden çıkan fırtına nedeniyle şiddetli bir şekilde ''çalkalanan'' helikopterin, bir adadaki basketbol sahasına zorunlu iniş yaptığı belirtildi. 
     Haberde, Shakira'nın meslektaşları Aaliyah'ın bir yıl önce, Melanie Thornton'un ise 6 ay önce uçak kazalarında yaşamlarını yitirdikleri anımsatıldı. 
     
</TEXT>
</DOC>
