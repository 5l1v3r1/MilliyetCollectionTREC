<DOC>
<DOCNO> 138999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur10.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullarda, kar tatilleri ile doğan eksiklik nasıl tamamlanacak 
</HEADLINE>
<TEXT>

     İstanbul İl Milli Eğitim Müdürü Ömer Balıbey, İstanbul'da olumsuz hava koşulları nedeniyle eğitimde 5 iş gününün kayıp olduğunu belirterek, bunun telafi edileceğini bildirdi. 
     Kadıköy Halk Eğitim Merkezi'nde düzenlenen toplantı öncesinde gazetecilerin sorularını yanıtlayan Balıbey, İl Milli Eğitim Müdürlüğü'nün kötü hava şartları nedeniyle kesintiye uğrayan eğitim-öğretimin telafisi için çalışma başlattığını söyledi. Balıbey, şunları kaydetti 
     ''Bu çalışmalar, ikili eğitim yapan okullarımızda 10'ar dakikalık ders ilavesi, tekli eğitim yapılan okullarda ise eğitim öğretim bittikten sonra, yani okullar dağıldıktan sonra ders takviyesi şeklinde yapılacak. Bu telafi eğitimi okullarımızın daha rantabl çalışabildiği, hava koşullarının daha uygun olduğu nisan ayı içinde başlayacak. İstanbul'daki veli ve öğrenciler müsterih olsunlar. Olumsuz hava koşulları nedeniyle ara verilen eğitimdeki eksiklikler telafi edilecektir. Bu konuyla ilgili gerekli çalışmalar yapılmaktadır.'' Balıbey, ''Yarın okullar tatil edilecek mi '' sorusu üzerine, meteorolojik raporlara göre, okulların tatil edilip edilmeyeceğinin saat 19.00'da duyurulacağını bildirdi. 
     Bu saatte bir netlik olmaması durumunda Afet Yönetim Merkezi'ne gelen bilgilerin değerlendirileceğini ve duyurunun yarın sabah 05.00'te yapılacağını ifade eden Balıbey, bu durumda velilerin çocukları okula göndermeden önce televizyonları izlemeleri tavsiyesinde bulundu. 
     





</TEXT>
</DOC>
