<DOC>
<DOCNO> 102753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur01.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatağan Termik Santralında yangın... 
</HEADLINE>
<TEXT>

     Muğla'nın Yatağan İlçesi'nde bulunan Termik Santral'da enerji dağıtımını sağlayan trafolardan birinde patlama meydana geldi. 
     Muğla Valisi Hüseyin Aksoy, trafoda henüz belirlenemeyen bir nedenle aniden patlama meydana geldiğini ve yangın çıktığını söyledi. 
     Yangının patlayan tek trafoda devam ettiğini, itfaiyenin imkanlarıyla yangına müdahale edildiğini belirten Aksoy, ''Diğer taraflara sıçramış değil. Yangını bu noktada tutabilirsek, durum tehlike arz etmiyor'' dedi. 
     Patlamada ve sonrasında çıkan yangında yaralanan olmadığını bildiren Vali Aksoy, çalışmaların sürdüğünü, askeri birliklerden de yardım istendiğini dile getirdi. 
     Öte yandan, santralda alışan işçilerin yangın nedeniyle işi bıraktıkları ve söndürme çalışmalarına katıldıkları belirtildi. 
     





</TEXT>
</DOC>
