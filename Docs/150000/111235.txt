<DOC>
<DOCNO> 111235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/ekonomi/eko16.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş’a 5 milyon ton petrol ithalatı yetkisi 
</HEADLINE>
<TEXT>

     Bakanlar Kurulu, Tüpraş’a, Irak’tan petrol alınamaması sonucu oluşan petrol açığını kapatılması için uluslararası piyasadan serbest alım yetkisi verdi. Tüpraş 1 Eylül 2001 - 31 Aralık 2002 tarihleri arasında 5 milyon tona kadar hampetrol alacak. Teslim yöntemi ve taşımada kullanılacak gemilerin seçiminde de serbest bırakılan Tüpraş’ın geçen yıl sonuna kadar Irak’tan aldığı hampetrol miktarı, ithalatının yüzde 27’sini oluşturuyordu. Kerkük - Ceyhan boru hattından 2001 sonundan beri hampetrol alamayan, üretim kısılması nedeniyle OPEC ülkelerinden aldığı hampetrol miktarı da düşen Tüpraş’ın, Rusya’dan Ural menşeli hampetrole yöneldiği belirtildi. Tüpraş’ın bu şekilde normal prosedürün de dışına çıktığı kaydedildi. Ancak Resmi Gazete’de yayımlanan kararname ile işleyiş, hukuka uygun hale getirildi. 
     
     
     



 EKONOMİ 
























</TEXT>
</DOC>
