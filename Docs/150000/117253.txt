<DOC>
<DOCNO> 117253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/ekonomi/eko01.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK’yı kuruluş ve atama açısından yetersiz buluyoruz 
</HEADLINE>
<TEXT>

AKP Genel Başkan Yardımcısı Coşkun, Üst kurulların KİT haline gelmesini istemiyoruz. BDDK’ya atamalar Meclis’ten geçmeli, atama yöntemini değiştireceğiz, daha geniş katılım olmalı’ dedi 
     EKONOMİ SERVİSİ 

     AKP’nin ekonomiden sorumlu Genel Başkan Yardımcısı Ali Coşkun, Bankacılıt Düzenleme ve Denetleme Kurulu’na BDDK üye atanması yöntemini yetersiz bulduklarını ve değiştireceklerini söyledi. Seçim kampayasında da BDDK’nın Fon Bankaları’nı iyi yönetemediği’ eleştirileri getiren AKP’nin bu konudaki görüşlerini anlatan Coşkun, BDDK’ya atamaların Meclis’ten geçmesi gerektiğini söyledi. Coşkun, şunları söyledi 
     "BDDK yasası çıkarken muhalefet şerhimiz oldu. Bunları 6 - 7 ay sonra da Başbakan kurullar inisiyatifimizin dışına gitti, yönetilmiyoruz’ şikayetinde bulundu. Yasa değişiklik taslağı hazırladılar ama yetişmedi. Biz değiştireceğiz. Ama çok acelemiz yok, önümüzde bütçe, mali milat var, AB var... BDDK’nın son atamasının Meclis’te yapılması lazım. Bankalar Birliği, Maliye, Hazine ve TOBB temsil edilmeli. Bunlar adaylarını gösterecekler 3’er kişi, hükümet 2’ye, Meclis de 1’e indirecek. Atamaları Bakanlar Kurulu yapıyor ve altı yıl değişmiyor. TBMM gözetiminde, Sayıştay denetiminde olmasını istiyoruz. Üst kurulların, yeni üst kitler haline gelmesini istemiyoruz." 
     Üst kurullara karşı olmadıklarını, ancak kurulların oluşumu ve denetimi konusunda çok hassas olduklarını belirten Coşkun, "Hemen acele değil. Hiçbir kuruma ya da bürokratik çalışmaya peşinen müdahale etmek istemiyoruz. İleri dönemlerde de kurul oluşmasında daha geniş tabanlı bir temsili düşünüyoruz" dedi. 
     
     IMF müdahale etmesin 
     Tasarruf Mevduatı Sigorta Fonu’ndaki TMSF bankalarla ilgili olarak BDDK’nın çeşitli çalışmalar yaptığını anımsatan Coşkun, "Ancak arzu edilen sonucun alındığını zannetmiyorum. Herhangi bir sıkıntı yaratmadan daha sağlıklı çalışmasını arzu ediyoruz. En önemlisi de denetlenmesi" dedi. Coşkun, IMF ile yüzde 6.5’lik faiz dışı fazla konusunun sorun yaratmayacağını, hesaplarını yaptıklarını ve yüzde 6.5 faiz dışı fazlayı garanti edeceklerini söyledi. Coşkun, "Onun dışında IMF’nin içişlerimize müdahale etmesini arzu etmiyoruz" dedi. 
     
     İki üyelik boş 
     BDDK’da Bakanlar Kurulu tarafından atanması gereken iki makam boş duruyor. Ali Vefa Çelik’in istifası ile boşalan ikinci başkanlık ve Kemal Çevik’in istifasıyla boşalan üyelikler atama yapılmasını bekliyor. 
     
Güvence kademeli kalkacak’      İlk konularının yerel yönetimler reformu ve bakanlık sayısının 25 ya da daha altına düşürülmesi olduğunu, ekonominin yönetimini bir başbakan yardımcısı yönetiminde tek elde toplayacaklarını belirten Coşkun, mevduata güvence konusunda da şunları söyledi 
     "Bu, 3, 6 aylık ya da 1 yıllık şok tedbir olarak doğrudur ama devam edince devlet garantisi olduğu için piyasa tarzında gecekondu bankacılığı, holding bankacılığı aldı yürüdü. Mevduat garantisini şimdi kaldırmak çok yanlış olur. Ekonominin istikrara kavuşmasıyla kademeli olarak kaldıracağız. Gelişmiş ülkelerdeki ölçülerde garanti getireceğiz." 
     
     Enerjide KDV inecek 
     Enerjide yüzde 18’lik KDV oranını düşüreceklerini belirten Coşkun, "Kazanç vergisi tahakkuk etmediği için mali disiplin sağlanamıyor ve dolaylı vergilere başvuruluyor. Bunun çarpıcı örneğini enerjide görüyoruz. Elektrik ya da akaryakıtta bir birim maliyetin 4 katı vergi var. Enerji sektöründe KDV mutlak surette düşürülecek" dedi. 
     
Yap işlet projelerine garanti vereceğiz’      ANKARA ANKA 

     Ali Coşkun, yeni teknoloji gerektiren büyük yatırımlar için yap - işlet modelinin yaygınlaştırılacağını, Hazine’nin bu projelere garanti vereceğini söyledi. Coşkun, "Projenin durumuna göre vereceğiz. Özellikle enerji, telekom gibi teknolojik yatırımlarda verilecek. Gelişi güzel olmayacak" dedi. 
     Garanti talebi Hazine tarafından reddedildiği için iptal edilen 29 yap - işlet - devret YİD projesinin de yeniden değerlendirileceğini belirten Coşkun, "Bürokrasi memleketin önünü tıkıyor" dedi. 
     Bilindiği gibi Hazine özellikle kamu kurumları ve yerel yönetimler yurtdışından borçlanırken, kreditör kuruluşlara garanti veriyor. Ancak alan kuruluşlar borçları ödeyemeyince de kendisi ödüyor. 
     
     6.1 milyar dolar 
     Hazine’nin garantili dış borç stoku, Haziran 2002 itibariyle 6.1 milyar dolar. Ekonomik program bu konuda sınırlama öngördüğü için, Bütçe Tasarısı ve Borçlanma Kanunu’na limit konuldu. Buna göre Hazine 4.5 milyar dolarlık garanti limitini aşamayacak. Ayrıca bu projelerin önceden açıklanması ve bütçede gösterilmesi koşulu da getirildi. 
     
Refahyol Hükümeti’nin havuz’u geri geliyor      Coşkun, Refahyol döneminde uygulanan havuz sistemi’nin de gündemlerinde olduğunu belirtti. Coşkun bu konuda şunları söyledi 
     "Ekonomi yönetimi çok başlılıktan kurtarılacak. Buna havuz’ dersek Hoca’ya bağlantı yapılıyor. Bundan dolayı havuz diyemiyoruz ancak, buradaki koordinasyon devletin ödeme birimleri arasında uyumu ifade ediyor. Bunu programa biraz örtülü yazdık. Bir kurum parasını yüksek faizde değerlendiriyor. Diğeri yüksek faizle borçlanıyor. Bu çelişkiyi kaldırmak için koordinasyon yapacağız." 
     Bilindiği gibi Refahyol döneminde parası olan KİT’ler bu paralarını iç borçlanmada değerlendirerek faiz gelirleri sağlarken, parası olmayanlar da projeleri için piyasadan yüksek faizlerle borçlanıyorlardı. Hükümet, KİT paralarını ortak banka hesabında havuzda toplayarak, ihtiyacı olan KİT’lere kullandırmak istedi. Havuz’a belediyelerin kaynaklarının da aktarılması öngörüldü. Belediyeler dava açarak havuzdan kurtuldu. Havuz, hem KİT’lerden hem de hükümet ortağı DYP’den gelen itirazlar üzerine uygulamadan kaldırıldı. 
     



 EKONOMİ 




















</TEXT>
</DOC>
