<DOC>
<DOCNO> 139304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/guncel/gun08.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Utanç davası’nda tartışma 
</HEADLINE>
<TEXT>

Resmi görevi olan altı sanığın mahkeme tarafından tahliye edilmesi tartışma yarattı. 26 sanığın hukuki olarak aralarında fark olmadığını ileri süren avukatlar karara itiraz edecek 
     ÖZGÜR CEBE Diyarbakır DHA 
     
     Mardin’de iki kadın tarafından erkeklere pazarlanan N.Ç. 12 ile ilişkiye giren 26 erkekten altısının tahliye edilmesi tartışma yarattı. Dokuz sanığın savunmasını üstlenen üç avukat, hukuki olarak aralarında fark olmadığı halde müvekkillerinin tahliye edilmemesine itiraz edeceklerini bildirdi. Avukatlar, Kızıltepe Kaymakamlığı Yazı İşleri Müdürü Recep Sakız, Yüzbaşı Ersun Erdemir, Vakıflar Şube Müdürü Cuma Uras, Kızıltepe Mehmetçik İlköğretim Okulu Müdür Yardımcısı Ümit Ergin, Ziraat Bankası Mardin Şubesi Veznedarı Hamit Aydın ve memur Mehmet Seyitoğlu’nun adresleri belli diye tahliye edildiğini oysa tüm sanıkların adresinin belli olduğunu savundu. 
     
     Komisyon karşılığı 
     Okul hademesi Şeyhdavut Anuk ile Bayındırlık’ta çalışan Selman Aydın’ın da poliste verilen farklı ifade nedeniyle tahliye edilmediği anlaşıldı. N.Ç., polisteki ifadesinde Anuk ile Aydın’ın kendisine tecavüz ettiğini belirtti ancak mahkemede ikisi dışındaki sanıkların kendisi ile ilişkiye girdiğini söyledi. N.Ç., Anuk’un kendisini okuldaki görevlilere komisyon karşılığı sattığını ifade etti. 
     
     



 GÜNCEL 
















</TEXT>
</DOC>
