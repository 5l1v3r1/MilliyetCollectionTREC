<DOC>
<DOCNO> 139920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/son/sonspo06.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta kampa girdi... 
</HEADLINE>
<TEXT>

     Yenilgisiz lig liderliğini sürdüren Beşiktaş, Göztepe ile yarın İstanbul'da yapacağı lig maçı için kampa girdi. 
     Siyah-beyazlılar, öğle saatlerinde BJK Nevzat Demir Tesisleri'nde toplanarak kampa alındı. 
     Beşiktaş, hazırlıklarını bu akşam basına kapalı yapacağı idmanla tamamlayacak. 
     Siyah-beyazlılarda, Göztepe maçı öncesi Sergen kırmızı kart cezalısı, Ali Eren, Tümer ve Bayram'ın sakatlıkları ise sürüyor. Bu futbolcuların yanısıra Zafer ve Tamer de kamp kadrosuna alınmadı. 
     Bu arada teknik direktör Mircea Lucescu'nun, 7. yabancı olarak tribüne göndereceği oyuncuyu ise maç öncesinde belirlemesi bekleniyor. 
     Beşiktaş'ın, Göztepe karşısına, Cordoba, Tolga, Ronaldo, Zago, Maldarasanu, Tayfur, Pancu, Ahmet Yıldırım, İbrahim, Ahmet Dursun, İlhan muhtemel 11'iyle çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Hamza Mısır yönetecek. 
     





</TEXT>
</DOC>
