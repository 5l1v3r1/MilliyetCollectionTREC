<DOC>
<DOCNO> 107171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/okur.html </URL>
<DATE> 2002/09/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Öngörülebilir piyasa 
</HEADLINE>
<TEXT>

     Kıyamet gününe hazır olun Aday listeleri Yüksek Seçim Kurulu’na gönderildi. Listede kendisini göremeyenler neler yapacak Günlerce bunu konuşacağız. 
     Borsa, dolar, faiz piyasası gelişmeleri izleyecek. İyice heyecanlanacak. Sanki yeterince yüreğimiz hoplamıyor mu İşte salı günü ortada. Siyasetçi tutarsız olunca piyasa tepkisini vermeye devam ediyor. Oysa doğru yol belli siyaset kurumunun karar alma basiretsizliğini kırması gerekiyor. Nasıl olacak Güven vereceksiniz, tutarlı politika izleyeceksiniz, terazinin diğer kefesindeki sessiz çoğunluğu bir an bile aklınızdan silip atmayacaksınız. 3 Kasım seçimlerine yükselen iki parti olarak giren AKP ve CHP’nin bu konudaki tavrı ve duruşu piyasa için şu aşamada çok önemli. CHP, ekonominin dümeninde "Kemal Derviş" var diyor. Derviş, sosyal adaletten söz ediyor. Sosyal piyasa sentezini anlatıyor. Piyasa kendisine çok inanıyor. 
     Bankacılar, bir aydır AKP’de ekonomi kurmaylarıyla görüşme yapıyor. Tek tek kişileri tanımaya çalışıyor. AKP’nin Genel Başkan Yardımcısı Murat Mercan ve Ali Babacan, finansçıların en yakından takip ettiği iki isim olarak karşımıza çıkıyor. 
     
"Ak Anadolu" yarışı      Murat Mercan diyor ki, "Biz, piyasa ile kavga etmeyeceğiz. Öngörülebilir bir piyasa oluşturmaya çalışacağız." Kısacası Derviş’in piyasa solculuğunu, "sosyal liberal sentezle" geniş kitlelere biz aktaracağız yorumunu yapıyor. Sizin anlayacağınız, Derviş tavanda, AKP’nin kurmayları tabanda aynı söylemle seçmene seslenip oy isteyecek. AKP, kendi içinde bir Derviş sendromu yaratmamaya kararlı görünüyor. 
     AKP, 22 Eylül’de seçim beyannamesini açıklayacak. Ekonomi programını anlatacak. Teknoloji filosu güçlü, değişik bir seçim kampanyası yürütecek. Dünyada 4 adet olan iki TIR’ı devreye sokacak. TIR’lar 7 dakikada kurulup toplanacak. VİP salonları, data altyapısıyla herkesi şaşırtacak. TIR’ları üreten firma ismi sır. 
     Ancak bir sorun var. Yükselen iki parti AKP ve CHP, ekonomi programlarıyla yarışacaklar. Ama meydanlarda da yarış sürecek. Çünkü CHP’nin Hatay mitingini şenlendiren "Ak Anadolu" şarkısı AKP’nin de seçim marşı... Hal böyle olunca ne olacak Zaten olanlar olmuş. Uğur Işılak’ın "Ak Anadolu" şarkısının telif haklarını Divan Müzik’ten 7 ay önce satın alan AKP, konuyla ilgili olarak CHP’yi uyarmış.AKP’liler diyor ki "CHP’ye nezaketen bir süre verdik. Ama Hatay mitinginde de şarkıyı kullanınca avukatlarımız devreye girdi. İşi onlar takip ediyor." 
     AKP ile CHP, daha seçim yarışının başında karşı karşıya geliyor. Ve "Haydi Anadolu, Yol kardeş yolu, Edirne’den Kars’a, Haydi Anadolu, Ak Ak Ak..." Yorum size ait. 
     
     







Senaryolar... 


Kriz mıriz, hiiiç enseyi karartmayın... 


Metin Oktay... 


Son umut küsler... 


Dünyamızın değiştiği gün mü 11 Eylül 


Politikacılar bindikleri dalı kestiler 


Vaha’ ve Serap’ 


"Eylül darbesinden, ABD ne ölçüde sorumludur " 


Seçimler neden ertelenmesin 


11 Eylül Türkiye’yi nasıl etkiledi 


Kahire’de bir kadın, erkekler tuvaletine gitti 


Öngörülebilir piyasa 


Fuarın kapısına halıyı kim serdi 


CHP politbürosu Meclis’te 


Ey milletvekili, birinci vazifen... 


Mihneti zevk eyledik 


Mustafa Süzer Derviş’in k busu gibi 


</TEXT>
</DOC>
