<DOC>
<DOCNO> 128856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yasam/ayas.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm iki genci mutfakta aldı 
</HEADLINE>
<TEXT>

Pırıl pırıl iki genç, Tolga ve Emine, bir arkadaşlarının evinde yemek yapıyordu. Bir ara içerideki arkadaşları fenalaştı. Tüpten kuşkulanıp mutfağa koştuklarında, üniversiteli Tolga ve Emine için çok geçti.. 
     ŞAKiR AYDIN, GÜLAY FIRAT, MUSTAFA KURTARAN istanbul 

     İstanbul Vali Yardımcısı Şakir Özdikici’nin oğlu, İTÜ Gemi İnşaat Fakültesi 3. sınıf öğrencisi Tolga Özdikici ile Mimar Sinan Üniversitesi Mimarlık Bölümü 1. sınıf öğrencisi kız arkadaşı Emine Soysaldı, sinsi bir ölümün kurbanı oldu. 
     Önceki gece saat 00.30 sıralarında 155 Polis İmdat’a gelen ihbar üzerine Küçükçekmece İkitelli Göçmen Konutları’ndaki daireye giden polis, mutfakta Özdikici ile kız arkadaşı Soysaldı’nın cesetleriyle karşılaştı. Salonda yarı baygın bulunan Bilgisayar Mühendisliği öğrencisi Vedat Özkan, Yıldız Teknik Üniversitesi Matematik Bölümü öğrencisi Cem Onur Pal ve İÜ Tıp Fakültesi öğrencisi Ayşe Sevcan Bay, TEM Hospital’a kaldırıldı. 
     
     Ellerimiz uyuşmaya başladı...’ 
     Ölümden son anda kurtulan gençlerden Vedat Özkan, evin bir akrabasına ait olduğunu belirterek, polise verdiği ifadesinde şunları söyledi 
     "Bir gün önce sınavım olduğu için uykusuzdum. Eve gittim. Sonra Tolga ve Emine geldi. Mantı almışlardı. Uyuyacağımı söyleyip odama çekildim. Arkadaşımın bağırtılarıyla kalktım. Mutfağa gittiğimde ikisini ölmüş buldum." 
     Ayşe Sevcan Bay da, olayı şöyle anlattı 
     "Eve Cem Onur Pal’la gittik. Tolga ve Emine evdeydi. Bir süre k ğıt oynadık. Tolga ve Emine, mantı yapacaklarını söyleyerek mutfağa gittiler. Otururken ellerimiz uyuşmaya başladı, istifra ettik. Sonra uzun süre ses çıkmayan Emine ve Tolga’ya koştuk. Öldüklerini görünce polise haber verdik." 
     
     Büyük ihtimalle tüp zehirlenmesi’ 
     Olay sonrası evde incelemelerde bulunan polis ve Vali Yardımcısı Mehmet Seyman da, gençlerin tüpten sızan gazın kurbanı olduğunu sandıklarını açıkladı. 
     Vali Yardımcısı Seyman, "Zehirlenmeden şüpheleniyoruz. Talihsiz bir olay" derken, İstanbul Narkotik Şube Müdürü Nihat Kubuş ise gençlerin uyuşturucu kullanıp kullanmadıkları yönündeki bir soru üzerine de, "Evdeki incelemelerde enjektör veya uyuşturucu maddeye rastlanılmadı" diye konuştu. 
     Soruşturmayı yürüten Küçükçekmece Savcısı İsmail Karaboğa da, gıda ya da LPG tüpünden sızan gaz sonucu zehirlenme’ üzerinde durduklarını söyledi. Savcı Karaboğa, kesin ölüm nedenini otopsinin belirleyeceğini söylerken, gençlerin kaldırıldığı hastane yetkilileri ise, akşam mantı yendiği için gıda zehirlenmesi ihtimalinin zayıf olduğunu bildirdi. Adli Tıp’ın ön raporunda karbonmonoksit zehirlenmesi’ dediği kesin ölüm nedeni, son raporda yer alacak. 
     
Bütün hayatı acıyla doluydu      Emine’nin babası Birol Soysaldı, 1991’de akrabalarıyla Ankara’dan Kırşehir’e giderken trafik kazasında yaşamını yitirdi. 
     O sırada SHÇEK Bursa Çocuk Yuvası Müdürü olan baba Soysaldı’yla, Emine’nin eniştesi ve kuzeni de can verdi. Küçük yaşta babasız kalan Emine, geçen temmuz ayında bir başka trafik kazasıyla yeni bir acı yaşadı. Yakın akrabası Ebru Soysaldı’nın kına gecesinden dönüşte kaza oldu. Ebru Soysaldı’nın kardeşi Cenk Fırat ile müstakbel damadın kardeşi Alp Özen öldüler. 
     



 YAŞAM 















</TEXT>
</DOC>
