<DOC>
<DOCNO> 112730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/son/soneko02.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türker "Bakan olduğumdan beri yüklü dolar alan yok" 
</HEADLINE>
<TEXT>

     Devlet Bakanı Masum Türker, ''Bakan olduğumdan beri yüklü bir dolar alımı yapan yok'' dedi. 
     DSP İstanbul İl Başkanlığı önündeki ''Birlik ve Sevgi Anıtı''nın açılış törenine katılan Bakan Türker, daha sonra basın mensuplarının sorularını yanıtladı. 
     Bir gazetecinin ''dolarla oynayanları açıklayacağım'' şeklindeki sözlerini hatırlatması üzerine Türker, şunları söyledi 
     ''Bu açıklamayı daha önce de yapmıştım. Geçmişte dolarla yüklü bir şekilde oynayıp, spekülatif olarak yükseltenler vardı. Ben bakan olduktan sonra, bu tür oyun oynayanların açıklanacağını söylemiştim.'' Türker, ''Ne zaman açıklanacağı'' yolundaki soruya da, ''Hiç oynamadı ki... Ben bakan olduğumdan beri oynamadı. Ufak bir yerde olup geri dönüyor. Bakan olduğumdan beri yüklü bir dolar alımı yapan yok'' diye konuştu. 
     ''Spekülatif amaçlı olarak dolar alımı yapıp, Türk Lirası'nın değerini kaybettirmeye yönelik eskiden olduğu gibi bir olay yaşanmadığına'' dikkat çeken Bakan Türker, şunları kaydetti 
     ''Kriz dönemi için herkes merak ediyordu. Kimler aldı, kimler verdi Onlar o dönemin olguları. Bakanlığa geldikten sonra, Türk Lirası'nın normal seyri dışında zorlamayla, spekülatif amaçlarla oynamak isteyen varsa onlarla uğraşacağımızı, üstüne gideceğimizi açıkça söylemiştim.'' Devlet Bakanı Masum Türker, ''Geriye dönük bir çalışma olup olmayacağının'' sorulması üzerine de, ''Önemli olan geriye dönük bir çalışma değil, bu yönettiğimiz zaman. Bunun sorumluluğunu üstlenmek, bununla ilgili cezayı kabul eden bir bakan olunca, kimse spekülatif olarak fazla bir şey yapmıyor. Dikkat ederseniz ekonomi kendi seyrinde gidiyor'' dedi. 
     





</TEXT>
</DOC>
