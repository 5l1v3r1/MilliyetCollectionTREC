<DOC>
<DOCNO> 125050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur18.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ölüm orucu eylemcisi daha yaşamını yitirdi... 
</HEADLINE>
<TEXT>

     ''F'' tipi cezaevi uygulamasını protesto amacıyla ''ölüm orucu'' eylemi yapan Feride Harman, eyleminin 512. gününde öldü. 
     DHKP C terör örgütü adına çeşitli eylemlere katıldığı gerekçesiyle tutuklu olduğu Malatya Cezaevi'nde 512 gün önce ''ölüm orucu'' eylemine başlayan Harman, sağlık durumu kötüleşince önce hastaneye kaldırıldı ardından da tahliye edildi. 
     Buna rağmen Aksaray'daki bir evde eylemini sürdüren Harman, gece saatlerinde öldü. Harman'ın cesedi, gerekli işlemlerin yapılması amacıyla Adli Tıp Kurumu'na kaldırıldı. 
     Üyesi bulunduğu DHKP C terör örgütü adına Elazığ ve ilçelerinde çeşitli tarihlerde 2 kişinin öldürülmesi, yol kesme ile güvenlik güçleriyle silahlı çatışmaya girme eylemlerine katıldığı iddiasıyla Malatya 1 No'lu DGM'de yargılanan Feride Harman, 1999 yılında bu suçtan dolayı ömür boyu hapis cezasına çarptırılmıştı. 
     Cezaevinde ''ölüm orucu'' eylenine başladığı ve sağlık durumu kötüleştiği için Ankara Numune Hastanesi'ne sevk edilen Harman, 23 Ağustos 2002 tarihinde de buradan tahliye edilmişti. 
     





</TEXT>
</DOC>
