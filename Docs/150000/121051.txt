<DOC>
<DOCNO> 121051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/spor/spo07.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sudaş’tan gümüş 
</HEADLINE>
<TEXT>

     CEMAL ERSEN 

     75. Dünya Halter Şampiyonası’nda Bünyamin Sudaş’ın gümüş madalyası tesellimiz oldu. 105 kiloda podyuma çıkan haltercimiz silkmede ilk hakkında 230 kiloyu kaldırdı, ikinci ve üçüncü haklarında 235 kilonun altına giren Sudaş başarılı olamayınca dünya ikinciliğiyle yetindi. Haltercimiz bu ağırlığı kaldırabilmiş olsaydı silkmede 232.5 kiloyla birinciliği elde eden Bulgar Tsagaev ile toplamda 420 kiloya ulaşan Ukraynalı Gotfıd’i geçecek ve iki altın madalya kazanacaktı. 
     GÜNÜN en büyük sürprizi sabah seasında B kategorisinde yarışan Rus halterci Vlademir Smortchkov’dan geldi. Smortchkov, koparmadaki 197.5 kiloluk kaldırışıyla A kategorisindeki tüm rakiplerini geride bıraktı ve altın madalyayı kaptı. Haltercimiz Sudaş koparmada 185 kiloyla beşinci, toplam da ise 415 kiloyla dünya dördüncüsü oldu. Varşova’daki Dünya Halter Şampiyonası bugün yapılacak erkekler artı 105 kilo müsabakasıyla sona erecek. 
     



 SPOR 
























</TEXT>
</DOC>
