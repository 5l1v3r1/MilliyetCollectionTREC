<DOC>
<DOCNO> 109817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/siyaset/siy02.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
50 dokunulamaz’ yine listelerde .. 
</HEADLINE>
<TEXT>

Resmileşen kesin aday listelerinde, yıllardır işledikleri suçlardan yargılanamayan çok sayıda vekilin aday gösterildiği anlaşıldı 
     AYDIN HASAN, GÖKÇER TAHİNCİOĞLU 

     Siyasi partiler, dokunulmazlıkları olduğu için yıllardır işledikleri suçlardan yargılanamayan çok sayıda milletvekiline yine listelerin ön sıralarında yer verdi. 
     Meclis’e 21. dönemde, 239 dokunulmazlığın kaldırılmasına ilişkin fezleke geldi. Ancak, hiçbir milletvekiline dokunulamadı. 
     Dün Resmi Gazete’de yayımlanan kesin aday listelerinde, dokunulmazlıklarının kaldırılması istemiyle haklarında fezleke hazırlanan 60 kadar vekilden 50’sinin yeniden ön sıralardan aday gösterildiği ortaya çıktı. 
     Dokunulmazlığa kavuşma şansı verilen bu isimler arasında Ömer Vehbi Hatipoğlu SP , Şevkat Çetin, Cemal Enginyurt MHP , Fethullah Erbaş SP , Sedat Bucak DYP , Necati Albay DSP , Ataullah Hamidi ANAP , Mahfuz Güler AKP dikkati çekti. 
     
İşte zırh peşindekiler      Dokunulmazlık zırhına kavuşmak isteyen, ancak parti yönetimlerinin listeye almadığı isimler de bağımsız adaylığı tercih etti. Hakkında arama kararı bulunan Fadıl Akgündüz Siirt’ten, Papa ve İpekçi suikastları sanığı Oral Çelik Malatya’dan aday oldu. Tarihi eser kaçakçılığından cinayete azmettirmeye kadar hakkında bir dizi iddia bulunan Mustafa Bay-ram, Van’dan bağımsız adaylığı seçti. Siyaset yasağı getirilen Bekir Sobacı, bu yasağı bağımsız aday olarak aştı. Susurluk skandalıyla ilgili olarak dokunulmazlı-ğından dolayı yargılanamayan ve hakkında fezleke bulunan Mehmet Ağar da yine Elazığ’dan aday oldu. Vurgun operasyonunda adı geçen eski Müsteşar Ali Helvacı da, MHP Malatya 1. sıra adayı oldu. 
     
Mahkeme yolundalar      Listelere alınmayan ve haklarında fezleke olan az sayıdaki milletvekiline de yargı yolu açıldı. 3 Kasım’dan sonra işledikleri suçlardan dolayı yargı karşısına çıkacak olan bu vekiller arasında DYP’li Fevzi Şıhanlıoğlu’nun ölümüne sebebiyet verdiği gerekçesiyle ceza alan MHP’li Cahit Tekelioğlu, Yargıtay’ın kararı onaması halinde hapse girecek. 3 Kasım’dan sonra yargı karşısına çıkacak isimler arasında Nesrin Ünal MHP , Burhan Kara ANAP , Sebgedullah Seydaoğlu ANAP da bulunuyor. 
     
Kim, nasıl dokundurmak istiyor      CHP Dokunulmazlıkla ilgili Anayasa’nın 83. ve 100. maddeleri değişecek. Dokunulmazlık, adi suçlardan yargılanmanın önünde engel olamayacak, düşünce ve ifade özgürlüğüyle sınırlandırılacak. Bakanların siyasi iradeyle yargı önüne çıkarılmalarının engellenmesine son verilecek. 
     ANAP Milletvekili dokunulmazlığının kürsüyle sınırlandırılmasını istiyor. 
     DSP Dokunulmazlıkla ilgili Anayasa hükümle-rinin değiştirilmesi için girişimlerini sürdürecek. 
     AKP-SP Dokunulmazlıkların sınırlandırılmasına, "hukukun siyasallaşması ihtimali" nedeniyle karşı. 
     MHP Seçim bildirgesini açıklamadı. Ancak, dokunulmazlıkla ilgili olarak, "Milletin Vekilliği Sıfatıyla" bağdaşmayacak eylemlerin yargı denetimine tabi olması için gerekli düzenlemeleri çıkarmayı taahhüt edeceği belirtildi. 
     DYP Bildirgede dokunulmazlığın sınırlandırılmasına ilişkin bir vaade yer verilmedi. 
     



 SİYASET 















</TEXT>
</DOC>
