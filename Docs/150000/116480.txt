<DOC>
<DOCNO> 116480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/siyaset/asiy.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaktan kumandalı Başbakanlık olmaz 
</HEADLINE>
<TEXT>

Üsküdar mitinginde yine Erdoğan’a yüklenen CHP lideri, "Şimdi meçhul perde arkası güçler Türkiye’yi yönetmeye hazırlanıyor" dedi 
     SERHAT OĞUZ, ŞÜKRAN PAKKAN İstanbul 

     CHP Genel Başkanı Deniz Baykal, seçimlere iki gün kala başbakan adayını açıklamayan ve bu konuda Cumhurbaşkanı Ahmet Necdet Sezer’le polemiğe giren AKP Genel Başkanı Recep Tayyip Erdoğan’a tepki göstererek, "Uzaktan kumandalı başbakanlık dönemi, Türkiye’ye hoş geldin. Şimdi meçhul perde arkası güçler, Türkiye’yi yönetmeye hazırlanıyor" dedi. 
     CHP’nin mitingi için çeşitli semtlerden otobüslerle ve deniz motorlarıyla gelen partililer, Üsküdar Meydanı’nı saatler öncesinden doldurdular. Bazı partililer, reklam panoları ve ağaçlara çıkarak Baykal’ı bekledi. 
     Baykal, CHP’nin başbakan adayı, kadroları ve projeleri ile net bir şekilde seçime girdiğini, ancak AKP’nin h l başbakan adayını açıklamadığını belirtti. 
     Cumhurbaşkanı ile AKP arasında, başkanlık konusunda yaşanan polemiği hatırlatan Baykal, sözlerini şöyle sürdürdü "Daha bunlar iktidara gelmeden, Cumhurbaşkanı’yla kavga etmeye başladılar. Türkiye’nin kavgaya ihtiyacı var mı Günah değil mi bu millete Üstelik kiminle kavga ediyor, Türkiye Cumhuriyeti’nin şerefini, haysiyetini yansıtan en önemli noktadaki milletimizin temsilcisiyle. Daha dur, sen aday bile olmadan, milletin reisiyle kavga ediyorsun. Hem o milletin yüzde 85’inin güvenini, saygısını taşıyan, alçakgönüllü, mütevazı bir insan. Kırmızı ışıkta duruyor, kuyruğa giriyor. Her hafta sonu markete kendi alışverişine gidiyor. Nereden biliyorsun ’ diyorsanız, karşılaşıyoruz da oradan." 
     Baykal, AKP’li yöneticilerin "Atı alan Üsküdar’ı geçti" açıklamasına da tepki göstererek, "Oyları cebinde görenlere öyle bir tokat atın ki, dünyanın dört bucağından duyulsun. Hangi Üsküdar’ı geçmiş Üsküdar burada" diye konuştu. 
     



 SİYASET 

















</TEXT>
</DOC>
