<DOC>
<DOCNO> 113559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/ekonomi/eko08a.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük Gima Ankara’da 
</HEADLINE>
<TEXT>

2 milyon dolara mal olan ve Türkiye’nin en büyük Gima mağazası Armada Gima, Ankara Armada Alışveriş Merkezi’nde hizmete açıldı 
     ÖZLEM BAY Ankara 

     Türkiye’nin en yaygın ikinci süpermarket zinciri olan ve bu yıl 46. yılını kutlayan Gima, Ankara’da açtığı 12. mağzası ile mağaza sayısını 77’ye çıkardı. 28 Eylül’de Söğütözü’ndeki Armada Alışveriş Merkezi’nde hizmete giren Gima’nın açılış törenine Gima Yönetim Kurulu Başkanı Tunç Çapa, Gima Genel Müdürü Dengiz Pınar ve ünlü şovmen Mehmet Ali Erbil katıldı. 
     En büyük Gima olma özelliğini taşıyan ve 2 milyon dolara malolan Armada Gima, brüt 4300 metrekarelik bir alanda yüzlerce çeşit ürünü müşterilerle buluşturuyor. 
     Mağaza dışında internetten sen - al www. gima.com.tr ve 444 10 00 no’lu telefondan Alo Gima aracılığıyla çok kanallı alışveriş imkanı sunan Gima, CardFinans, Galaxy Card ve Finansbank kredi kartları sahiplerine 50 milyon lira’nın üzerindeki alışverişlerinde 2, 120 milyon lira’nın üzerindekilerde ise 3 taksit olanağı sağlıyor. İlk altı ayda internet üzerinden yapılan satışların 2 trilyon lirayı aştığını belirten Gima yetkilileri bu rakamın yıl sonunda 5 trilyona çıkmasını bekliyor. 
     
     Sıra Antalya’da 
     Gima Yönetim Kurulu Başkanı Tunç Çapa, Antalya başta olmak üzere Türkiye’nin farklı yerlerinde mağaza açmaya devam edeceklerini söyledi. Kriz döneminde Güneydoğu Anadolu ve Doğu Anadolu’ya 10 milyon doların üstünde yatırım yaptıkların belirten Tunç, süpermarketlerin küçük esnafı öldürdüğü görüşüne karşı çıktığını bildirdi. 
     
     
     
     



 EKONOMİ 























</TEXT>
</DOC>
