<DOC>
<DOCNO> 145612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/siyaset/siy02.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak’a girerseniz AB’yi unutun’ 
</HEADLINE>
<TEXT>

Verheugen, öTampon bölge sıkıntı yaratmaz " dedi 
     GÜVEN ÖZALP Brüksel 

     Avrupa Birliği AB , Türkiye’nin, Kuzey Irak’a girmesine ilişkin Ankara’dan verilen mesajlardan tatmin olduğunu ifade etse de, uyarılarını dün de sürdürdü. AB Komisyonu’nun Genişlemeden Sorumlu Üyesi Günter Verheugen, Kuzey Irak’a yönelik bir hareketin AB - Türkiye ilişkileri açısından ciddi sorunlar yaratacağını söyledi. 
     Türkiye’nin Kuzey Irak’a girmesinin "istenmeyen bir durum" olacağını iddia eden Verheugen, "Bu yönde bir adım atılırsa, bu, 2004’teki değerlendirme raporu için aklımızın bir köşesinde kalır" dedi. 
     
     "Kaybeden biz değiliz" 
     Verheugen, olası bir insani krizin önlenmesi için tampon bölge oluşturulmasının AB açısından sorun yaratmayacağının sinyalini de verdi. AB’nin çıkarının, Türkiye’yi yanında tutmak olduğunu vurgulayan Verheugen, "Geçen gün Türkiye’yi kim kaybetti ’ başlıklı bir yazı okudum. Türkiye’yi kaybedenin biz olmadığımızı söyleyebilirim" diye konuştu. 
     


SİYASET 

















</TEXT>
</DOC>
