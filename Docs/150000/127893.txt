<DOC>
<DOCNO> 127893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/yasam/ayas.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların onayından geçmeyen film sinemaya giremez... 
</HEADLINE>
<TEXT>
Olmayan sansürün kurulu onlar 
Türkiye’de gösterilecek her filme, bu komisyon karar veriyor. Ama son 15 yılda yasakladıkları tek Türk filmi Hemşo. O da, 16 yaşından küçüklere 
     ESRA KURT İstanbul 

     Türkiye’de, son 15 yılda aşırı erotik, ya da pornografik olmayan hiçbir Türk filmi yasaklanmadı. Sadece erotik içerikli üç film, Denetleme Kurulu’nca reddedildi, bir filmin de 16 yaşından küçüklere gösterilmesi yasaklandı. 
     Türkiye’de gösterime giren sinema, video filmi, VCD, ya da CD - ROM’lar, Kültür Bakanlığı İstanbul Telif Hakları ve Sinema Müdürlüğü’nün Galatasaray’daki binasında toplanan Alt Komisyon üyelerince izleniyor. Üyelere, 5 dil bilen Rus asıllı Viladimir Krasowski tercümanlık yapıyor. 15 yılda, binden fazla film izleyen Krasowski, "Buna rağmen yine sinemaya gidiyorum. Çünkü, sinemanın zevki başka" diyor. 
     
     Kıstas zaten belli 
     Komisyon üyesi Necip Sarıcı da Sinema Eseri Sahipleri Meslek Birliği’nden SESAM . 10 yıldır film izleyen Sarıcı, sansür kurulu’ olmadıklarını belirterek, eskiden Emniyet’ten, MİT’ten, asker ve polislerden oluşan ciddi bir sansür kurulu’ bulunduğunu, kendi komisyonlarının ise sivil toplum kuruluşu gibi kurulduğunun üzerini çiziyor. 
     Ve ardından da, Yılmaz Güney’in Yol’ filminin de, Kürdistan’ ibaresi kesilerek oynadığını hatırlatıyor. Türkiye Gazeteciler Cemiyeti temsilcisi olan 13 yıllık komisyon üyesi Doğan Şener de, yaptıkları işi şöyle anlatıyor 
     "Seks ile porno arasında fark var. Kıstaslar zaten bakanlıkca, devlet görüşü olarak zapta alınmış. Kıstaslara aykırılık gördüğümüzde, Denetleme Kurulu’na gönderiyoruz. Komisyon danışma kurulu’ gibi çalışıyor. Sansür kalktı.." 
     
     Sadece pornoya izin yok 
     Kültür Bakanlığı İstanbul Telif Hakları ve Sinema Müdürü Asaf Kocatürk de "Son 15 yıldır, aşırı erotik ya da porno içerikli olmayan hiçbir Türk filmi yasaklanmadı" dedi. Denetleme Kurulu, son 15 yıl içinde "Unutulmaz Aşklar", "Hayat Kadınları" ve "Kızım" filmlerini reddetti. "Hemşo" filminin, 16 yaşından küçüklere gösterilmesine ve icrasına izin verilmedi. Kurul 2000 yılında ise, "Doğma" yabancı video filmi , 10 adet yabancı VCD ile "Bediüzzaman" yerli CD - ROM’larını reddetti. Reddedilen filmlere ya da müzik eserlerine tescil ve işletme belgesi verilmiyor. 
     



 YAŞAM 















</TEXT>
</DOC>
