<DOC>
<DOCNO> 129634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/dunya/dun02.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair’den Bush’a Dünyayı korkutma 
</HEADLINE>
<TEXT>

     DIŞ HABERLER SERVİSİ 

     Olası bir Irak savaşında ABD’yle omuz omuza savaşacağını açıklayan İngiltere Başbakanı Tony Blair, yine de ABD Başkanı George W. Bush’u uyarmadan edemedi. Blair, İngiliz dış politikasıyla ilgili yaptığı son konuşmada, Bush’u, "uluslararası topluluğun korku ve endişelerini göz ardı etmemeye" çağırdı. 
     Küreselleşme sürecinde, karşılıklı bağımlılık ilişkisinin tek taraflı değil, iki yönlü işlemesi gerektiğine işaret eden İngiltere Başbakanı, ABD’nin dünyanın geri kalanının duygularını hiçe sayması ve tek başına hareket etmesi halinde, bunun öteki ülkeler tarafından, "adaletsizlik yapılıyor" diye algılanacağını ve öteki ülkelerin ABD’ye karşı yabancılaşacağını söyledi. 
     Blair, böyle bir durumda "ABD’nin köşeye sıkışacağı" uyarısında bulundu. Blair, ABD’nin başkalarıyla birlikte hareket etmeye özen göstermesi gerektiğinin altını çizdi. 
     



 DÜNYA 













</TEXT>
</DOC>
