<DOC>
<DOCNO> 101317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sonspo12.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 4 - Samsunspor 1 maç bitti 
</HEADLINE>
<TEXT>

     Geçen sezonun şampiyonu Galatasaray, Birinci Süper Futbol Ligi 2002-2003 sezonu ilk maçında, Samsunspor'u 4-1 mağlup etti. İlk haftada Galatasaray, ''3 büyükler'' içinde ilk haftayı 3 puanla kapatan tek takım oldu. 
     
     İlk yarı 

     4. dakikada Arif'in ceza alanı dışından vuruşunda, top kaleci Shorunmu'da kaldı. 
     9. dakikada Hasan'ın soldan ortasında, ceza alanı içinde yükselen Arif, kafayı vurdu. Ancak top auta çıktı. 
     15. dakikada soldan hareketlenen Ergün'ün mükemmel ortasında, iyi yükselen Ümit Karan, yakın mesafeden kafayla meşin yuvarlağı filelere gönderdi 1-0. 
     19. dakikada Ertuğrul'un pasında Mondragon ile Vedat anlaşmazlığında top, hamle yapan Sinan'ın önünde kaldı. Bu futbolcu, boş kaleye topu yuvarladı 1-1. 
     28. dakikada Felipe'nin sağdan kullandığı köşe atışında, ceza alanında yükselen Sarr'ın kafa vuruşunda, meşin yuvarlak üstten auta çıktı. 
     33. dakikada Felipe'nin ara pasıyla Arif, ortadan ceza alanına girdi. Samsunsporlu Ercan'ın bu futbolcuya yaptığı hareketi hakem Erol Ersoy, penaltı olarak değerlendirdi. Atışı kullanan Felipe, kaleci Shorunmu'yu ters köşeye yatırarak topu filelere gönderdi 2-1 
     43. dakikada Sarr'ın uzun pasıyla savunmadan sıyrılıp ceza alanına giren Ümit Karan, topu Shorunmu'nun uzanamayacağı biçimde güzel bir vuruşla filelere gönderdi 3-1 
     Karşılaşmanın ilk yarısı, Galatasaray'ın 3-1 üstünlüğüyle sona erdi. 
     
     İkinci Yarı 

     Galatasaray, ikinci yarıya Felipe'nin yerine Cihan'ı xx , Samsunspor da Jovanoski'nin yerine Murat İsmailoğlu'nu x alarak başladı. 
     48. dakikada sol kanatta çizgiye dek inen Hasan'ın ortasında, topu ceza alanı içinde kontrol eden Arif'in vuruşunda, meşin yuvarlak yandan auta çıktı. 
     53. dakikada Samsunsporlu Vural, sarı kart gördü. 
     56. dakikada Kenan'ın sert vuruşunda, kaleci Shorunmu'nun topu elle tutmasında hakem Erol Ersoy, geri pas uygulamasını yaparak, ceza alanı içinde endirekt serbest vuruş verdi. Atışı kullanan Ümit Karan, topu Arif'in önüne bıraktı. Bu futbolcunun sert vuruşunda, meşin yuvarlak adeta etten duvarı geçerek filelere gitti 4-1 
     59. dakikada Galatasaray'da Ergün, yerini Emre'ye xx bıraktı. 
     60. dakikada Ertuğrul'un uzun pasında Sinan, kafayla topu Murat İsmailoğlu'nun önüne bıraktı. Bu futbolcu, uygun durumda topu kaleci Mondragon'un solundan dışarı gönderdi. 
     61. dakikada Samsunspor'da, Ertuğrul'un yerine Serkan Dökme x , 71. dakikada da Musa'nın yerine Ertan x oyuna dahil oldu. 
     72. dakikada Samsunspor'da, Galatasaray ceza alanı önünde kazanılan serbest vuruşu kullanan Ercan, topu Vural'ın önüne bıraktı. Bu futbolcu, kötü bir vuruşla uygun pozisyonda topu yandan auta attı. 
     76. dakikada Galatasaray'da Hasan, yerini Baliç'e x bıraktı. 
     82. dakikada Arif'in ceza alanına gönderdiği topa Baliç'in kafa vuruşunda, meşin yuvarlak yandan az farkla dışarı çıktı. 
     Kalan dakikalarda başka gol olmadı ve karşılaşma Galatasaray'ın 4-1 üstünlüğüyle sona erdi. 
     





</TEXT>
</DOC>
