<DOC>
<DOCNO> 104657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/son/soneko37.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF "''Program tamamen yolunda gidiyor'' 
</HEADLINE>
<TEXT>

     Uluslararası Para Fonu IMF , Türkiye'nin ekonomik programının yolunda gittiğini ve programın gördüğü yaygın destekten dolayı seçim öncesinde siyasi partilerden bağlılık taahhüdü istenmesinin düşünülmediğini bildirdi. 
     IMF Dış İlişkiler Direktörü Tom Dawson, Washington'daki IMF merkezinde düzenlediği basın toplantısında, Türkiye'ye de değinerek, ''Program tamamen yolunda gidiyor'' dedi. 
     Dawson, seçim öncesinde partilerden ekonomik programa bağlılık taahhüdü isteyip, istemeyeceklerinin sorulması üzerine, buna gerek görmediklerini belirtti ve ''Programa Türkiye'de gayet yaygın bir destek var. Dolayasıyla taahhüde gerek yok. Ancak siyasiler program hakkında olumlu ifadeler kullandıklarında haliyle memnun oluyoruz. Seçimde seçmenlerin tercihleri ortaya çıkacak'' diye konuştu. 
     Washington'daki uluslararası finans çevreleri seçim döneminde IMF'nin Türkiye'deki durumla ilgili olarak genelde alçak bir profil çizmesinin beklendiğini belirtiyorlar. 
     





</TEXT>
</DOC>
