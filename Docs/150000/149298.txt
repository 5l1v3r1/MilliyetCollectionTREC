<DOC>
<DOCNO> 149298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun04.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD merkez komutanlığı Tikrit'te de büyük direniş beklemiyor 
</HEADLINE>
<TEXT>

     Bağdat'ın kuzeyinde kalan kesimde Musul ve Kerkük'ün çatışma olmadan düşmesinin ardından koalisyon güçlerinin yeni hedefi haline gelen Tikrit'te de büyük bir direniş beklenmiyor. 
     ABD Merkez Komutanlığı yetkililerinin AP'ye verdikleri bilgiye göre, Tikrit'te bulunan Cumhuriyet Muhafızları havadan bombalanıyor ve bu güçler ciddi bir direniş sergilemiyorlar. 
     Bu nedenle operasyon planlayıcıları, ''burasının da büyük bir çatışmaya girilmeksizin ele geçirileceği ihtimalinin giderek arttığını'' belirtiyorlar. Bu yetkililer, Tikrit'te birçok Irak askerinin daha şimdiden mevzilerini terk ederek kaçmış olduklarını bildiriyorlar. Washington'daki askeri kaynaklara göre de Tikrit'te ciddi bir Irak askeri gücü kalmadı. 
     Buna karşın Saddam'ın sadık yandaşlarından İzzet İbrahim El Duri'nin Tikrit'e füze yığınağı yapmış olduğunun tahmin edildiği, bu nedenle burada çatışmalar yaşanması ihtimalinin de bulunduğu kaydedildi. 
     





</TEXT>
</DOC>
