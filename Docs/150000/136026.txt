<DOC>
<DOCNO> 136026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/spor/spo01.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TEBRİK VE ÖDÜL 
</HEADLINE>
<TEXT>

Kocaelispor karşısında fark bulan Lucescu, "Emin adımlarla yolumuza ilerliyoruz" diyerek futbolcularını kutladı, bayram öncesi iki gün izin verdi 
     "Biraz oyundan düştük" 
     BEŞİKTAŞ Teknik Direktörü Mircea Lucescu, Kocaelispor karşısında farka ulaşan futbolcularını tebrik etti, zorlu maçlar öncesinde Siyah - Beyazlılar’a iki gün izin verdi. Körfez karşısında ilk golü bulduktan sonra biraz oyundan düştüklerini kabul eden Rumen çalıştırıcı, "Önemli olan galip gelmemizdi. Emin adımlarla yolumuza devam ediyoruz" dedi. 
     
     "Hataya zorladık" 
     "FORVETİMİZ sürekli markaj altında oynamasına rağmen farkı yakaladık. Markajdan iyi kurtulup Kocaelispor’u hataya zorladık" diyen Lucescu, rahatladıktan sonra iki yeni transferi oyuna aldığını açıkladı. Rumen çalıştırıcı, Galatasaray maçının ertelenmesini ise "Bunu onlara sormak gerekir" diye yorumladı. 
     
Kapalıyız’      10 maçta 8 gol 
     SEZON başında Galatasaray file bekçisi Mondragon ile kıyaslanan, ilk 10 maçta 8 gol yiyerek, Beşiktaşlılar’a, "Acaba hata mı yaptık" dedirten Oscar Cordoba, kalesini gole kapadı. En son Gençberbirliği ile oynanan karşılaşmanın 81. dakikasında Youla’nın attığı golü kalesinde gören Kolombiyalı file bekçisi, 459 dakikadır rakip forvete izin vermedi. 
     
     2 penaltı kurtardı 
     BEŞİKTAŞ’IN aleyhine verilen penaltılarda da Cordoba’nın üstünlüğü bulunuyor. Sadece ligin ilk haftasında Bursaspor ile oynanan karşılaşmada Okan’ın ceza vuruşuna engel olamayan Beşiktaş kalecisi, daha sonda Denizlispor ile oynanan kupa karşılaşmasında Yeşil - Siyahlılar’ın gol bulmasına olanak tanımadı. Kocaelispor karşısında dün de Nuri’nin vuruşunu dışarı çeldi. 
     
Forvette kardeş payıKartal’ın iki golcüsü İlhan Mansız ile Ahmet Dursun beşer gole ulaştı. Siyah - Beyazlılar bu sezonki en farklı skora imza attı 
     LİGDE yoluna emin adımlarla devam eden Beşiktaş’ın forvetteki iki etkili silahı İlhan Mansız ile Ahmet Dursun da gol sayılarını beşe çıkardı. Ahmet Dursun bu sezon ilk kez üst üste iki maçta fileleri havalandırmayı başarırken, son iki karşılaşmayı golsüz kapatan İlhan Mansız da Kocaelispor karşısında hem suskunluğunu bozdu, hem de 1 Mart 2002’de oynanan Yozgat maçından sonra ilk kez bir maçta iki gole imza attı. 
     BEŞİKTAŞ, 15 Aralık 2001 tarihinde Göztepe’yi deplasmanda 6-0 yendiği maçtan bu yana ilk kez dış sahada beş gole ulaştı. Siyah - Beyazlılar, ayrıca bu sezonki en farklı galibiyetini de aldı. Kartal 18 hafta boyunca rakiplerine en fazla üç gol atmış, bunların hepsi de iç saha maçlarında yaşanmıştı. Bu arada yeni transfer Giunti de ilk maçında golle tanışırken, oyuna girdikten bir kaç dakika sonra da ilk sarı kartını gördü. 
     
Şampiyon olacağız’      MALİ Genel Kurul’un açılış konuşmasını yapan Başkan Serdar Bilgili, takımının son dönemindeki başarılarından dolayı gururla kongre üyelerinin karşısına çıktığını belirtti. Bilgili, "Çıraklık dönemim bitti. Kulüpte dengeler yerine oturdu. Mali ve idari alanlardaki başarıları, sportif alanlardakilerle taçlandırmak istiyoruz. Bu sezon şampiyonluk hasretimiz kesinlikle bitecek" diye konuştu. 
     
Bütçe 27.5 trilyon      Yönetim ibra edildi 
     BEŞİKTAŞ Yönetim Kurulu, mali ve idari olarak ibra edildi. Lütfü Kırdar Kongre ve Sergi Sarayı’nda yapılan toplantıda kulüp yönetim kurulu mali ve idari bakımdan oybirliği ile ibra edildi. 293 üyenin oy kullandığı toplantıda Siyah-Beyazlılar’ın 2004 yılına kadar ödenmesi gereken 16 milyon 700 bin dolar borcu bulunduğu açıklandı. 
     
     Çoğunluk bankalara 
     ASBAŞKAN ve Mali İşler Sorumlusu Haşmet Bedii Kürüm, borcun 12 milyon 700 bin dolarının bankalara, 3 milyon 400 bin dolarının yöneticilere, 600 bin dolarının ise çeşitli kişilere olduğunu ifade etti. 2003 yılı tahmini bütçesi, şirketleşen profesyonel futbol katılmayarak, toplam 27 trilyon 436 milyar lira olarak açıklandı. 
     
UEFA’dan kutlama      AVRUPA Futbol Birliği UEFA , Beşiktaş’ın 100. yılıyla ilgili kutlama mesajı yayınladı. İnternet sitesinde Siyah - Beyazlılar’ı tebrik eden UEFA, Kartal’ın lig, kupa ve Avrupa’da başarılarının devam ettiğine dikkat çekti. 
     



 SPOR 




























</TEXT>
</DOC>
