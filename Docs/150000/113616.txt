<DOC>
<DOCNO> 113616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/spor/spo20.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Kulüpler perişanKüfür talimatı, federasyona 60 milyar lira gelir sağlarken, kulüplerin canını yaktı, 11 takımın ise sahası kapandı 
     AYŞE YEŞİN 

     İki maç seyircisiz 
     KÜFÜR talimatı Futbol Federasyonu’nu zengin, kulüpleri perişan etti. Kötü tezahürat ve küfürün önlenmesi amacıyla yürürlüğe giren talimat profesyonel liglerde 41 kulübün canını yakarken, Futbol Federasyonu’na da 60 milyar lira gelir sağladı. Ligde geride kalan haftalarda PFDK’ya sevk edilen 41 kulüpten 11 tanesine 2 maç seyircisiz, 15 maç kapama cezası verildi. 
     Ağır cezalar 
     FEDERASYON, Fenerbahçe ve Bursa’ya en ağır ceza olan seyircisiz oynamayı öngörürken, küfür ve saha olayları nedeniyle en çok canı yanan kulüp 3 maç kapama ile Adana Demir oldu. En çok para cezasını ise İstanbul, Trabzon ve Gaziantep maçlarındaki olaylar nedeniyle 6 milyar lira ile Beşiktaş aldı. Fenerbahçe’ye 3, Galatasaray’a da 1 milyar lira ceza kesildi. 
     
Danimarkalı Ümit Davala’ya hapis      DANİMARKA Milli Takımı’nın orta saha oyuncusu Stig Tofting, Ümit Davala’nın İzmir’de gerçekleştirdiği saldırının bir benzeri nedeniyle ülkesinde dört ay hapis cezası aldı. Tofting, Kopenhag’ta yemek yediği bir restoranda garsonlarla kavga etmiş ve fiziksel saldırıda bulunmuştu. Hırçın futbolcu 1999 yılında da benzer bir suçtan 20 gün hapis yatmıştı. 
     
Süper Nihat      NİHAT, İspanya’da Raul, Ronaldo, Kluivert, Tristan gibi golcüleri bile geride bıraktı. Modern futbolda hücum hattını, bir uzun bir kısa oyuncudan oluşturan teknik adamların bu şablonuna, İspanya’da en iyi örnek Kovaceviç - Nihat ikilisi olarak gösterildi. 
     
Hakemler torbada      TÜRK futbolunda geçtiğimiz sezon çok tartışılan hakem atamalarının kurayla yapılması konusu İtalya’da uygulamaya koyuldu. Dünya’nın en iyi hakemi Collina’ya torbadan, ilk üç haftada ligin yeni ekiplerinden Empoli’nin maçlarının çıkması ilginç bir rastlantı olurken, 4.haftada Roma’nın maçında görev yapması ünlü hocayı rahatlattı. 
     
     
Futbol gündemi      Alpay, kulübüyle yaşadığı sıkıntıyı, yanlış tercümeye bağladı. Yıldız oyuncu, teknik direktörü Graham Taylor’la yeniden görüşecek. 
     İngiltere maçında, taraftarlarının ve sahadaki sağlık görevlilerinin, İngiliz siyahi oyuncuları maymun sesi çıkararak taciz etmesi nedeniyle UEFA Slovakya’ya ağır ceza verecek. 
     Hapoel Tel Aviv’le Leeds arasındaki UEFA kupası maçı Floransa’da oynanacak. 
     Barcelona, Riquelme’nin Boca Juniors’da kalan 50’lik bonservis hakkını da satın aldı. 
     İnter Başkanı Moratti, Ronaldo’nun ilerleyen yıllarda İtalyan kulübüne dönmesinin sürpriz olmayacağını söyledi. 
     İrlanda Milli Takım Teknik Direktörü Mick McCarty, 2004 yılında görevi bırakacağını açıkladı. 
     
Gençler elendi      25. Avrupa A Gençler Futbol Şampiyonası elemelerinde mücadele eden 19 Yaş Altı Milli Takım, grup ikincisi olarak ikinci tura kalmayı başaramadı. Letonya’nın başkenti Riga’daki ilk maçında Hollanda ile 1-1 berabere kalıp, Finlandiya’yı 2-0 yenen Türkiye, Letonya’yı 2-0’la geçti. Böylece 4 puana ulaşan Türkiye, 7 puanlı Hollanda’nın ardından ikinci oldu. 
     
Kriz etkilemez      UEFA, Yunan futbolundaki krizin, Yunanistan’ın Türkiye ile 2008 Avrupa Şampiyonası’na ortak adaylığını etkilemeyeceğini açıkladı. Atina’da inceleme yapan UEFA heyetinin başında bulunan Mike Lee, şu anda Yunan futbolunda ne olup bittiğiyle ilgilenmediklerini, aday ülkelerin eşit ölçütlere sahip olup olmadıklarına ve stadların kalitesine baktıklarını söyledi. 
     
Denizli’den yalanlama      FENERBAHÇE’NİN eski teknik direktörü Mustafa Denizli, Olympiakos’tan teklif aldığı yönündeki haberleri yalanladı. Denizli, "Teklif gelse kamuoyu bunu önce benden duyar. Yunanistan’a işlerim nedeniyle gittim. İddialar yanlış" dedi. 
     
Seferoviç’e men cezası      UEFA Disiplin Kurulu, Hırvat Seferoviç’e Avrupa Kupaları’ndan bir yıl men cezası verdi. Hırvat oyuncunun Sarajevo’nun Newcastle ile oynadığı maçta doping yaptığı tespit edilmişti. FIFA’nın ceza vermesi de gündemde. 
     
Tokyo’da dostluk      2002 Dünya Kupası’na evsahipliği yapan ülkelerden Japonya, Tokyo’da oynanan dostluk maçında Jamaika ile 1 - 1 berabere kaldı. Yaklaşık 45 bin kişinin izlediği maçta golleri Ono ve Fuller kaydetti. 
     
Hentbolda Rum çilesi      A MİLLİ Takım ve Üsküdar Belediyesi’nin Rum takımlarıyla eşleşmesinin ardından Beşiktaş’a da kurada Rum ekibi çıktı. Siyah - Beyazlı yöneticiler, Cyprus College ile oynayacakları maçın başka bir ülkeye alınması için kolları sıvadı. 
     
Süreyya’ya onur ödülü      İSTANBUL Muharip Gaziler Derneği tarafından yılın sporcusu seçilen 1500 metre Avrupa Şampiyonu atlet Süreyya Ayhan’a plaket verildi. Ayhan, "Başarılarım benim için bir başlangıç. Ancak bir Süreyya Türkiye’ye yetmez" diye konuştu. 
     
Trabzon Belediye turu hedefliyor      HENTBOLDA Avrupa Çalenç Kupası 3. turunda İtalya’nın Torgglez Group Merano takımı ile eşleşen Trabzon Belediyesi Hentbol Takımı kuradan memnun. Antrenör Ali Bala, "Güçlü rakikimizi eleyip, bir üst tura çıkacağız" dedi. 
     
Boksçular kampa girdi      BAYAN Boks Milli Takımı, Antalya’da 21 - 27 Ekim tarihleri arasında düzenlenecek 2. Dünya Bayanlar Boks Şampiyonası’nın hazırlıklarına başladı. Altı gün sürecek şampiyonada 12 boksorümüz altın için ringe çıkacak. 
     
Karşıyaka’dan tesis atağı      KARŞIYAKA Belediyesi tarafından yapımı gerçekleştirilecek beş bin kişilik olimpik kapalı spor kompleksinin temeli törenle atıldı. Spor kompleksinin 2005’teki Dünya Üniversite Yaz Oyunları’na yetişeceği bildirildi. 
     
GSGM bütçesi      GENÇLİK ve Spor Genel Müdürlüğü’nün 2003 yılı mali bütçesi, 249 trilyon 791 milyar 500 milyon lira olarak belirlendi. Bütçede en fazla pay 87 trilyon 936 milyar 500 milyon lira ile transfer harcamalarına ayrıldı. 
     



 SPOR 































</TEXT>
</DOC>
