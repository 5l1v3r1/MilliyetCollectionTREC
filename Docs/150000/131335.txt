<DOC>
<DOCNO> 131335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/dunya/dun01.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, Beyaz Saray’ı çatlattı 
</HEADLINE>
<TEXT>

Güvercin’ Dışişleri Bakanı Powell, saldırı için ikinci BM kararı isterken, şahin’ Başkan Yardımcısı Cheney, "Uluslararası desteğe gerek yok’ diyor 
     DIŞ HABERLER SERVİSİ 

     ABD Başkanı George W. Bush yönetiminde Irak’a savaş açılması için uluslararası topluluğun desteğini alıp almama veya ne ölçüdeki bir desteğin yeterli olacağı konusunda ciddi görüş ayrılıkları ortaya çıktığı ileri sürüldü. 
     İngiliz "The Times" gazetesine göre, BM silah denetçilerinin geçtiğimiz kasım sonundan bu yana Irak’ta yaptıkları denetimlerde herhangi bir şey bulamaması, bu nedenle Avrupalı müttefiklerin BM’den askeri operasyon için ikinci bir karar çıkarılması yolundaki ısrarlı talepleri, Körfez bölgesine büyük bir yığınak yapan ABD yönetimini bundan sonra atılacak adım konusunda kamplara ayırdı. 
     ABD üst yönetim kademelerinde bugünlerde hararetli tartışmalara konu olan ve "ABD’nin tek başına harekete geçmesi için uluslararası topluluktan hangi oranda destek alınması gerekir " sorusuna yanıt oluşturan 3 ana görüş şöyle 

</TEXT>
</DOC>
