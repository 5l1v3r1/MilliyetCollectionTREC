<DOC>
<DOCNO> 141808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/soneko08.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 3 yıl içinde 38.9 milyar dolar dış borç ödeyecek... 
</HEADLINE>
<TEXT>

     İç borçların yanı sıra dış borç geri ödemeleri de Türkiye'yi zorluyor. Devlet, 3 yıl içinde toplam 38 milyar 903 milyon dolar dış borç geri ödemesinde bulunacak. 
     Maliye Bakanlığı verilerine göre, kamu bu yıl 7 milyar 115 milyon doları ana para, 3 milyar 602 milyon doları da faiz olmak üzere, 10 milyar 717 milyon dolar tutarında dış borç ödeyecek. 
     Önümüzdeki yıl ise 10 milyar 444 milyon doları ana para, 3 milyar 164 milyon doları da faiz olmak üzere devlet, 13 milyar 608 milyon dolar dış borç ödemek zorunda kalacak. 
     Kamunun borç faturası, 2005 yılında biraz daha yükselecek. 2005'de kamunun dış borç ana para ödemesi 12 milyar 100 milyon dolara çıkarken, faiz ödemeleri de, devlete 2 milyar 478 milyon dolar fatura çıkaracak. Böylece 2005'de toplam dış borç ödemesi 14 milyar 578 milyon dolar seviyesine ulaşacak. 
     Dış borç ödemelerinin yoğunlaştığı 2003, 2004 ve 2005 yıllarında devletin ödeyeceği toplam dış borç, 29 milyar 659 milyon doları ana para, 9 milyar 244 milyon doları da faiz olmak üzere 38 milyar 903 milyon dolar olacak. 
     
     82 MİLYAR DOLARLIK FATURA 
     Dış borç geri ödemeleri, 2006 yılından itibaren düşen bir seyir izleyecek. 
     Bu çerçevede kamu, mevcut stoklar ile önümüzdeki dönem 61 milyar 296 milyon Doları ana para, 19 milyar 994 milyon doları da faiz olmak üzere, 81 milyar 290 milyon dolarlık dış borç geri ödemesi yapacak. 
     Bu arada Türkiye'nin Eylül ayı sonu itibarıyle dış borç stoku 127.5 milyar dolar seviyesinde bulunuyor. 
     





</TEXT>
</DOC>
