<DOC>
<DOCNO> 143408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/soneko11.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT, işsizlik oranını 9.5'e indirmeye çalışıyor... 
</HEADLINE>
<TEXT>

     Sivil istihdamda, bu yıl, yüzde 2.4 oranında artış, işsiz sayısında ise yüzde 9.2 oranında azalma öngörülüyor. 
     Devlet Planlama Teşkilatı DPT ve Devlet İstatistik Enstitüsü DİE verilerini baz alarak yaptığı hesaplamalara göre, geçen yıl 22 milyon 824 bin kişi olan sivil işgücünün, yüzde 1.2 artışla, 23 milyon 95 bine çıkması bekleniyor. 
     Aynı dönemde sivil istihdamın ise 20 milyon 402 bin kişiden 20 milyon 896 bin kişiye çıkması planlanıyor. 
     Bunun 6 milyon 930 bininin tarım kesiminde, 3 milyon 970 bininin sanayide, 9 milyon 996 bininin ise hizmetlerde çalışması bekleniyor. 
     Bu yıl geçen yıla göre, tarımdaki istihdamda yüzde 0.2, sanayi istihdamında yüzde 3.1, hizmetler istihdamında ise yüzde 3.7 oranında artış bekleniyor. 
     İşsiz sayısının ise 2 milyon 422 bin kişiden, yüzde 9.2 oranında azalışla, 2 milyon 199 bin kişiye düşmesi hedefleniyor. 
     Öte yandan, 2002 yılında yüzde 10.6 olan işsizlik oranının da yüzde 9.5 seviyesine indirilmesi programlanıyor. 
     





</TEXT>
</DOC>
