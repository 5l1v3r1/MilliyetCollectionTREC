<DOC>
<DOCNO> 116309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/yasam/yas03.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rap’ yoluna gitti 
</HEADLINE>
<TEXT>

Rap’in ağır grubu’ Run-DMC’nin üyesi Jam Master Jay, stüdyoyu basan iki kişi tarafından tek kurşunla öldürüldü 
     DIŞ HABERLER SERVİSİ 

     Müzik dünyası önceki gece ABD’nin New York kentinde işlenen bir cinayetle kelimenin tam anlamıyla sarsıldı. Hip hop müziğin öncü topluluklarından Run - DMC üyesi Jam Master Jay, Queens’te gruba ait kayıt stüdyosunda öldürüldü. Stüdyoya giren iki kişi, gerçek adı Jason Mizell olan 37 yaşındaki DJ’i kafasına tek el ateş ederek öldürdü, bir kişiyi de yaralayıp kayıplara karıştı. 
     
     Nedeni bilinmiyor 
     Görgü tanıkları, hışımla stüdyoya giren iki kişinin ikinci kata çıktıklarını ardından da silah seslerinin duyulduğunu anlattı. Bacağından vurulan diğer kişi Urieco Rincon’un durumunun iyi olduğu bildirilirken, Queens polisi sözcüsü Detektif Robert Price, şu ana dek cinayetin nedenini çözemediklerini açıkladı. Rap müziğin oluşum sürecindeki en önemli topluluklardan biri olarak kabul edilen Run-DMC’nin diskcokeyi Jam Master’ın öldürülmesinin ardından, yüzlerce hayranı cinayetin işlendiği stüdyo önünde toplandı. 
     



 YAŞAM 



















</TEXT>
</DOC>
