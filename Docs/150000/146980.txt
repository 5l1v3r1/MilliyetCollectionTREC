<DOC>
<DOCNO> 146980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun13.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri Dicle'yi geçti, Bağdat'a ilerliyor.. 
</HEADLINE>
<TEXT>

     MSNBC ve Fox News, Amerikan deniz piyadelerinin Dicle nehrinde bir köprüyü ele geçirdiklerini duyurdular. Amerikan deniz piyadelerinin Dicle nehri üzerinde önemli bir köprüyü ve Kut ile Bağdat arasındaki karayolunun kontrolünü ele geçirdikleri bildirildi. 
     Üst düzey bir komutan, Reuters muhabirine yaptığı açıklamada, bunun Bağdat'a ilerlemek için ''ihtiyaç duydukları son büyük köprü'' olduğunu söyledi. 
     Komutan, ''Plan buydu ve başarılı oldu. Bugünkü büyük bir ilerleme. Tank çatışması hala devam ediyor'' dedi ve çatışmada kayıpları olmadığını bildirdi. 
     Komutan ayrıca, deniz piyadelerinin Kut'tan Bağdat'a giden, Dicle'nin kuzey kıyısındaki karayolunun kontrolünü ele geçirdiklerini söyledi. 
     Amerikan güçlerinin hangi köprüyü geçtikleri henüz bilinmiyor, ancak bunun şehrin içinde olduğu sanılmıyor. Kut'un 45 kilometre batısında büyük bir köprü bulunuyor. 
     





</TEXT>
</DOC>
