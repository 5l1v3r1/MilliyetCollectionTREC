<DOC>
<DOCNO> 140186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/guncel/gun11.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Gölü kefali korumaya alındı 
</HEADLINE>
<TEXT>

     ŞENOL DEMİRCİ İstanbul 

     Sodalı suda yaşayan dünyadaki tek balık türü olan Van Gölü’nün İnci Kefali chalcalburnus tarichi genetik korumaya alındı. 
     Benzer özellikte gölleri bulunan Çin Halk Cumhuriyeti’nin İnci Kefali’ne resmen talip olması üzerine harekete geçen akademisyenler, Tarım Bakanlığı’nı uyararak, Türkiye’ye özgü bu balık türü için koruma ve yurtdışına çıkış yasağı koydurdu. 
     Başta Çin olmak üzere bir çok ülkenin de sahip olmak istediği İnci Kefali’ni ulusal korumaya aldıran İstanbul Üniversitesi Su Ürünleri Fakültesi Dekanı Mehmet Salih Çelikkale’nin tek endişesi ise balık neslinin yanlış ve plansız avlanmalar nedeniyle tehlikede olması. Çelikkale, Van Gölü’nde Tarım Bakanlığı’nın yanlış uygulamaları ve plansız avcılık gibi sorunlarla mücadele ettiklerini kaydetti. 
     



 GÜNCEL 













</TEXT>
</DOC>
