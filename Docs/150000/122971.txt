<DOC>
<DOCNO> 122971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/yazar/tamer.html </URL>
<DATE> 2002/12/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
O Tayyip, Erdoğan başkası 
</HEADLINE>
<TEXT>

     AK Parti lideri Recep Tayyip Erdoğan’ın sağ kolu ve siyasi danışmanı Ömer Çelik’e Sabah gazetesi muhabiri hafta başında sormuş 
     "Birçok kişi Tayyip Erdoğan’a adıyla hitap etmeyi tercih ediyor. Tayyip Bey kızıyor mu " 
     Çelik’in yanıtı aynen şöyle 
     "Hayır, rahatsız değil. Tam tersine ben bundan rahatsızlık duyduğumu ve bunu değiştirmek için bir şey yapılması gerektiğini kendisine söylediğimde itiraz etti Medyada bunun köşe yazarları tarafından kullanılmasını saygısızlık olarak niteliyoruz, o ayrı mesele. Ama milletin gönlünden geçene karışmayın’ dedi. Bu hitabın sosyolojik ve psikolojik değerinin çok yüksek olduğunun farkındayım. Artık istesek de bunu değiştiremeyiz zaten. Halk Tayyip ismini seviyor." 
     
Erdoğan sıradan      Çelik’e bir itirafım olacak. Tayyip ismini sadece halk değil, galiba biz gazeteciler de seviyoruz. Katiyen saygısızlık ya da terbiyesizlik olarak değil, ama nedenini henüz tam da tarif edemeyeceğim iyi niyetli bir duyguyla, içimden ona her nedense Erdoğan değil de Tayyip demek geliyor. 
     Erdoğan herhangi biri olabilir. Hatta soyadından çok ön addır Amcamın oğlu Erdoğan’dı, ilkokuldaki sıra arkadaşım Erdoğan’dı. Asker ismini daha çok çağrıştırıyor. Erdoğan başlığını gördüğümde aradan birkaç salise geçmesi gerekiyor ki, onun Tayyip Erdoğan olduğunu algılayabileyim... Yoksa 2 adı olduğu için, Recep Tayyip diye diye, Tayyip’i belleğimize soyadı niyetine mi yerleştirdik Kim bilir, belki de öyledir. 
     
Terbiyesizlik mi      Mesleğimizin duayenlerinden Hakkı Devrim de 16 Kasım günü Radikal’deki köşesinde "Özür dileyerek bir rica Tayyip demekten vazgeçin" diyerek hepimizi uyarmıştı. İsmet, Süleyman ya da Adnan diyene rastlamadığını hatırlatan sevgili Hakkı Bey, "Ama Turgut diyenler oldu. Tansu diyenler oldu, şimdi de Tayyip diyenler var. Bunlar iyi niyetli değil. Bir sevgi, ayrı bir yere koyma, topluca benimseme falan da değil, düpedüz terbiyesizlik Siyaset ve devlet adamını, onu oraya getirenleri, toplumu, demokrasiyi, bütünüyle Türkiye’yi hedef alan apaçık bir saygısızlık. Böylece biline " diye yazmıştı. 
     
Kötü niyetim yok      Katiyen öyle değil. Hiçbir kötü niyetim yok. Zaten kötü niyetli davranılmasını gerektirecek herhangi bir icraat da henüz ortada yok. Kaldı ki benim bugüne kadar hiçbir parti liderine Çiller dahil fevkalade kızmış olsam da adıyla hitap etmek aklımın ucundan bile geçmedi. Çok garip ama, Tayyip Erdoğan’a ise soyadıyla hitap etmek fevkalade garibime gidiyor. Sadece Erdoğan diye yazdığımda, sanki Tayyip Bey’in üzerinde eğreti duruyor. 
     Recep, Hicri takvimin yedinci ayı. Tayyip de helal demekmiş. Ben Tayyip diye bir isim olduğunu, Recep Tayyip Erdoğan İstanbul Belediye Başkanlığı’na aday oluncaya kadar bilmiyordum. O günden bu yana başka Tayyip de tanımadım zaten. Belki farklı bir çevrede doğmuş ve yaşamış olsam, bugüne dek ismi Tayyip olan eşim - dostum da olur ve Tayyip ismi de benim için Erdoğan kadar sıradanlaşırdı... 
     
İsimler ele veriyor      Aslında isimlerimiz bizi ele veriyor. Ali Haydar ya da Hıdır’sak Aleviliği Eylem, Devrim ya da Sarp’sak 70’li yılların devrimci sol ruhunu, Berivan, Helin, Berşan ya da Azat’sak Kürt kimliğimizi seslendirmiş oluyoruz. İsimlerimiz hem köklerimizin nereden geldiğini, hem de nasıl bir siyasi ya da sosyal bir ortamın dönemin içine doğduğumuzu gösteriyor. 
     Tayyip ismi, özellikle farklı bir sosyal çevrenin insanları için fevkalade özgün. Belki de ikinci bir Tayyip tanımadığımızdan, Tayyip ismi sadece ona özel ve biricik olduğundan toplum gibi, halk gibi, bizler de Tayyip’i tercih ediyoruz. Zaten gazeteciler de toplumun bir parçası değil mi 
     Çelik’in ve Tayyip Bey’in, köşe yazarları açısından da bu konuyu yeniden değerlendirmelerinde yarar var. Belki halka tanıdıkları hoşgörüyü bizlerden de esirgemezler. 
     
     







İyiye gidiyoruz 


Sürprizli ama saydam bir döneme doğru 


Bayram keyfini yaşayamayan da var... 


Bayramlar ve ekonomi 


"Bütün kabahat bizim" hastalığı... 


Tehlikeli pazarlık 


O Tayyip, Erdoğan başkası 


Erkekler nasıl kurtulacak 


Mavi boncuk 


</TEXT>
</DOC>
