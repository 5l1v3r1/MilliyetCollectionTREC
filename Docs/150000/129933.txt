<DOC>
<DOCNO> 129933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yasam/yas04.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört üniversiteli yok yere ölüyordu 
</HEADLINE>
<TEXT>

Üç şehir eşkıyası, tanımadıkları dört üniversiteliyi ortada bir neden yokken yol ortasında bıçakladı 
     TAYLAN YILDIRIM DHA 

     İzmir’in Bornova ilçesinde kimliği belirsiz üç şehir eşkıyası, sokak ortasında biri kız, dört üniversite öğrencisini bıçaklayarak yaraladı. 
     Arkadaşlarıyla ders çalışan Ege Üniversitesi Ziraat Fakültesi öğrencisi Şerafettin Kaya 21 ve kız arkadaşı Ege Üniversitesi Fen Fakültesi Astronomi Bölümü öğrencisi Ezgi Aslan 21 , hava almak için 01.00 sıralarında apartmanın önüne çıktı. Tekrar eve döneceklerdi ki, kimliği belirsiz üç kişi kendilerine laf attı. 
     Onlar da karşılık verince, saldırganlar genç kızı yumruklamaya başladı. Olaya Şerafettin Kaya’nın müdahale etmesiyle bıçaklarını çeken şehir eşkıyaları, Kaya’yı sırtından, Ezgi Aslan’ı da göğsünden bıçakladı. Bağrışmalar üzerine dışarı fırlayan gençlerin aynı üniversiteden arkadaşları Utku Temur 20 , sol bacağından ve göğsünden, Fadıl İnceoğlu da 21 sağ kasığından bıçaklandı. 
     Olaydan sonra zanlılar sokak aralarına kaçarken, yaralılar hastaneye kaldırıldı. Temur, İnceoğlu ve Kaya’nın hayati tehlikelerinin bulunduğu, Aslan’ın ise durumunun iyi olduğu açıklandı. 
     



 YAŞAM 






















</TEXT>
</DOC>
