<DOC>
<DOCNO> 101719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sontur34.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak yüzünden 50 bin tavuk telef oldu... 
</HEADLINE>
<TEXT>

     Bolu'nun Mudurnu İlçesi'nde aşırı sıcaklar nedeniyle yaklaşık 50 bin tavuğun telef olduğu bildirildi. 
     Hüsamettindere, Uzunçak, Ilıca ve Koğucak köylerindeki kümeslerde beslenen etlik tavuklar, sıcak yüzünden telef olmaya başladı. 
     Tavuk yetiştiricileri, Mudurnu ve çevresinde 50 bine yakın tavuğun telef olduğunu belirterek, bağlı bulundukları firmalardan kendilerine yardımcı olmalarını beklediklerini söylediler. 
     Telef olan tavuklar traktör römorklarına yüklenerek köyün dışında açılan çukurlara gömülüyor. 
     Tavuk çiftliklerinin duvarını yıkarak havalandırma yapan Naciye Gökdemir 42 , ''Yıllardır tavukçuluk yapıyoruz. 7 bin kapasiteli kümesimizdeki 40 günlük tavuklardan 200 tanesi bir saatte öldü. Bunun üzerine duvarları yıkıp havalandırma yapmak zorunda kaldık'' dedi. 
     Gökdemir, duvarların yıkılması yüzünden tavukların, tilki ve kurtlara yem olacağı endişesi taşıdıklarını belirtti. 
     





</TEXT>
</DOC>
