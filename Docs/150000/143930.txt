<DOC>
<DOCNO> 143930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/soneko16.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar Kapalıçarşı'da 1 milyon 710 bin liraya geriledi... 
</HEADLINE>
<TEXT>

     ABD'nin Irak'a müdahalesinin ilk şokunu atlatan serbest döviz piyasasında fiyatlar geriledi. 
     Doların 1 milyon 730 bin, Euro'nun 1 milyon 835 bin liradan güne başladığı Kapalıçarşı piyasasında yaşanan yükseliş, Merkez Bankası ve Devlet Bakanı Ali Babacan'ın açıklamalarının ardından yerini düşüşe bıraktı. 
     1 milyon 738 bin lirayı gören dolar, daha sonra düşüşe geçerek saat 10.30 sıralarında 1 milyon 697-700 bin liradan alınıp 1 milyon 706-710 bin liradan satılıyor. 
     Euro ise 1 milyon 805 bin lira alış, 1 milyon 815 bin lira satış fiyatıyla işlem görüyor. 
     Yüksek hacimli döviz satışlarının gerçekleştiği Tahtakale piyasası da güne tedirgin başladı. 
     Altıncılar Sokak'daki ayaklı borsada dolar 1 milyon 703 bin, Euro 1 milyon 810 bin liradan alıcı buluyor. 
     Kapalıçarşı'da 24 ayar külçe altın 18 milyon 450 bin lira, Cumhuriyet altını 125 milyon liradan satılıyor. 
     Altın ve para piyasaları uzmanı Mehmet Ali Yıldırımtürk, ilk şokun atlatıldığını belirterek, açıklamalara göre piyasaların seyrini sürdüreceğini bildirdi. 
     Kapalıçaşı'daki döviz bürolarına bağlı olarak çalışan ayaklı borsa elemanları da önemli bir dalgalanma gözlenmediğini belirttiler. 
     





</TEXT>
</DOC>
