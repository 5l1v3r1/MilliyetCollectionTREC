<DOC>
<DOCNO> 139730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/sonspo26.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Basını Alınan galibiyetin başaktörü Mirsad Türkcan... 
</HEADLINE>
<TEXT>

     Basketbolda Erkekler Avrupa Ligi 2. tur ilk maçında Ülkerspor'u sahasında 84-79 yenen Montepaschi Siena takımında Mirsad Türkcan, İtalyan basınınca alınan galibiyetin başaktörü olarak gösterildi. 
     La Gazzetta dello Sport Gazetesi, ''Türkcan, Ford ve Kakiouzis üçlüsünün Ülkerspor'u yere seren üçlü olduğunu'' yazarak, 23 sayıyla oynayan Mirsad Türkcan'ın büyük bir maç çıkardığını bildirdi. 
     ''Türkcan, Ülkerspor'u kızdıran bir hareket yapıyor'' başlığını atan Corriere dello Sport Gazetesi de, Türk basketbolcunun saha içinde adeta şov yaparak kendi yurttaşlarına karşı Sienalı taraftarları peşinden süreklediğini yazdı. 
     Gazete, ''İlk başaktör Türkcan daha sonra da Ford'' yorumunda bulundu. Tutto Sport Gazetesi ise kullandığı ifadelerde, grubunda Panathinaikos'a göre daha az favori olmasına karşın Montepaschi Siena'nın Ülkerspor kaşısında aldığı galibiyetle bir dönüm noktası yaşayabileceğini ve Barcelona'da düzenlenecek olan ''Dörtlü Final''e katılmak için coşmaya başlayabileceği kaydetti. 
     Bu arada gazeteler, Ülkerspor'da en iyi oyuncu olarak Harun Erdenay'ı göstererek, ''durdurulamaz gibi geliyordu'' değerlendirmesinde bulundular. 
     





</TEXT>
</DOC>
