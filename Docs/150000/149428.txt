<DOC>
<DOCNO> 149428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/dunya/adun.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir At'ın görevi barışı kazanmak 
</HEADLINE>
<TEXT>

ABD 4. Piyade Tümeni'nin çok daha özel bir görevi var. Hem Irak ordusuna son darbeyi vuracak, hem de kentlere huzur getirecek. Irak'ın her alanda yeniden yapılanmasında da görev alacak 
     MİLLİYET CEPHEDE 
Ümit BEKTAŞ 

     Devrilen Saddam heykellerinin, el öpen Iraklıların görüntüleri, televizyon ekranından birer birer akıyor. Spiker "Şurası düştü, burası kontrol altına alındı" diyerek bir liste sıralıyor. Ben ve yanımdaki ABD'li yüzbaşıysa, gözlerimiz ekranda, sohbet ediyoruz. Yüzbaşı bana dönüyor ve "Medyaya göre Saddam heykelleri yıkıldı, iş bitti. Ama bize göre bitmedi. Savaş henüz başlıyor" diyor. 
     "Peki savaş ne zaman bitecek " diye sorduğumuzda, yüzbaşı şunları söylüyor 
     "Öncelikle bilinmeli ki, Bağdat'ta henüz tam bir güvenlik sağlanmadı. Askeri planlarda 15 sektöre bölünen kentte h l hiç girilmemiş sektörler var. Ve tabii diğer kentler. Öncelikle Irak'ın tamamında kontrol sağlanacak, sonra ikinci aşamaya gelinecek Irak'ın yeniden yapılandırılması. Bu yüzden savaş bitti ya da çabuk bitecek diyemem. Askerlerimizin yapması gereken çok şey var." 
     İliştirildiğimiz 4. Piyade Tümeni'nin, namı diğer Demir At'ın temel görevinin de bu olduğunu kaydediyor yüzbaşı 
     "Şu ana kadar Irak'a giren birliklerimiz Irak ordusuyla savaştı. Demir At'ın çok daha özel bir görevi var. Hem Irak ordusuna son darbeyi vuracak, hem de kentlere huzur getirecek. Irak'ın her alanda yeniden yapılanması sırasında görev alacak." 
     
     Türkiye'ye kızmıyoruz 
     Demir At'ın, Türkiye'nin kuzey cephesinin açılmasına izin vermemesi nedeniyle iki ay denizde kalması, planları hem değiştirmiş, hem geciktirmiş. Bu beklemenin özellikle askeri araçlara çok büyük zarar vereceğinden korkulmuş, ancak büyük bir sorun yaşanmamış. Bir subay, "Türkiye'ye kızgın mısınız " diye sorduğumuzda, "Hayır" diyor ve ekliyor 
     
     "Ama izin çıksaydı daha iyi olurdu." 
     Normandiya'ya ilk çıkan, Nazi Almanyası'nın kalesi Berlin'e ilk giren Demir At Irak'ta geride kaldı, ama belli ki çok daha zor bir görevi üstlendi Savaşı bitirip barışı kazanmak 
     


DÜNYA 












</TEXT>
</DOC>
