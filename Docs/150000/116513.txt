<DOC>
<DOCNO> 116513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yasam/yas02.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da yeni bir sapık mı 
</HEADLINE>
<TEXT>

11 yaşında bir öğrenciye tecavüze kalkışan sapık, küçük kızın bağırması üzerine kaçtı. Yöntem tanıdıktı ama sapığın eşgali bu kez biraz farklıydı 
     İSMAİL POLAT, M. AKİF ERDEM 

     Üsküdar Altunizade’deki Hafize Özal İlköğretim Okulu’nun önüne saat 11.30 sıralarında gelen sapık, 13 yaşındaki C.Y.’yi, "Babana vermen gereken emanet var, benimle gelip onu alır mısın" diyerek kandırdı. C.Y. ile birlikte yürüyerek, Validebağı Öğretmenevi’in yanındaki ormanlık alana götürdü. Sapığın "Üzerimizdeki elbiseleri çıkaracağız" diyerek soyunmaya başlaması üzerine C.Y. çığlık attı. Çığlıklar üzerine paniğe kapılan sapık, hızla olay yerinden kaçtı. Buradan bir kilometre yakındaki okuluna dönen C.Y. olayı öğretmenlerine anlattı. 
     
     Ümraniye sapığı mı 
     Kısıklı Karakolu’na götürülen C.Y.’nin verdiği eşgale göre, sapığın, kot pantolon ve beyaz tişört giydiği, sarışın, hafif top sakallı ve uzun boylu olduğu belirtildi. İfadesinin ardından gizlice karakoldan çıkarılan C.Y. evine götürüldü. 
     Polis, Anadolu yakasında 11 kız çocuğuna tecavüz eden "Ümraniye Sapığı"ndan şüpheleniyor. Bu olayın ardından, Ümraniye Sapığı’nı yakalamak için daha önce kurulan özel ekipler bölgeye dağıldı. Eski kurbanların verdiği eşgal uyarınca çizilen robot resimde, sapığın, siyah saçlı, kahverengi gözlü, esmer, 30 yaşlarında, yaklaşık 1.70 boyunda olduğunu hatırlatan yetkililer, yakalanmamak için saçını boyatmış ve sakal bırakmış olabileceği ihtimali üzerinde duruyor. 
     



 YAŞAM 




















</TEXT>
</DOC>
