<DOC>
<DOCNO> 139374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/sazak.html </URL>
<DATE> 2003/02/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Savaş tezkeresi 
</HEADLINE>
<TEXT>

     Hükümet aksini savunuyor olsa da, tezkere ABD’nin Irak’a saldırması halinde Türkiye’yi savaşın cephe ülkesi’ durumuna düşürecektir. 
     Ankara, birinci tezkereyle üs ve limanların genişletilmesine izin vermekle Amerikan askeri yığınağına yeşil ışık’ yakmış, Kuzey Irak müzakereleriyle de Saddam sonrası’ Irak’ın geleceğine taraf olmuştur. 
     Bugünkü tarihi oturumda daha ileri bir adımla, 62 bin ABD askerinin Türkiye’den Irak’a geçişine izin verilecek. 255 uçak ve 65 helikopter ise aynı yetki çerçevesinde İncirlik ve öteki üsleri kullanacaklar. 
     ABD gemileri, İskenderun Limanı’na yanaşmaya başladılar. 
     TBMM böylesine kritik bir ortamda toplanacak. 
     Ne yazık ki TBMM, ikinci tezkereyi de kapalı oturumda’ görüşmeye hazırlanıyor. 
     Türkiye’yi olası Irak savaşında taraf’ haline getiren bu kararın gizli toplantıda görüşülmesi, Anayasa’nın 92’nci maddesindeki uluslararası meşruiyet’ tartışması kadar önemli ihlal nedenidir. Ülkenin kaderini ilgilendiren savaş’ gibi yaşamsal bir karar halktan niye gizleniyor 
     Cumhurbaşkanı Ahmet Necdet Sezer’in, BM kararı olmaksızın ABD’nin Irak’a saldırmasına ortam hazırlamanın Anayasa’ya aykırı olduğu yönünde çekincesi var. 
     Genelkurmay’ın Kuzey Irak’la ilgili kaygıları sürüyor. 
     TBMM Başkanı Bülent Arınç, Tezkere Meclis’e gelmese daha iyi olur’ havasında. AKP Grubu’nda ciddi direnç var. Bakanlar, milletvekillerini ikna etmekte zorlanıyor. 
     CHP’nin yaklaşımı ise tezkerenin bölünerek’ sadece Türk askerlerin Kuzey Irak’a gönderilmesine izin verilmesi şeklinde. 
     Hükümet buna rağmen, tezkereyi kapalı’ toplantıda TBMM’den geçirmeye çalışıyor. 
     Tarihi karar bugün alınacak. 
     AKP, kendi tabanına savaşa karşıymış’ izlenimi vermeye çalışsa da Erdoğan ve Gül ABD’ye yeşil ışık’ yakmışlardı. 
     3 Kasım seçimleri ertesinde Paul Wolfowitz, Marc Grossman ikilisinin Ankara ziyaretinde, 12 Aralık öncesi Tayyip Erdoğan’ın Beyaz Saray ziyaretinde Bush yönetimi bu mesajı aldığı için Washington Ankara’ya bu kadar baskı yapabiliyor. Fransa ve Almanya’ya diş geçiremeyen ABD Başkanı Bush, Türkiye’den gelen iki bakana Yakış ve Babacan’a Beyler, ABD topraklarında yapacağınız bir şey yok. Ülkenize gidin ve bu tezkereyi Meclis’inizden geçirin’ diye fırça atabiliyor. 
     Hükümet, Bu bizim savaşımız değil’ diyerek güçlü kamuoyu desteğini arkasına alsaydı ve Irak politikasını at pazarlığına indirgemeseydi Türkiye bu kadar küçük düşürülmezdi. 
     Son umut TBMM’de... Dileriz Milletvekilleri bugün tezkereyi reddederek Washington’da kaybolan itibarı, Türkiye Cumhuriyeti’ne iade ederler. 
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
