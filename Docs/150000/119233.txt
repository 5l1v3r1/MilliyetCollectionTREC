<DOC>
<DOCNO> 119233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/yazar/theper.html </URL>
<DATE> 2002/11/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetim planı değişikliğe yetmiyor 
</HEADLINE>
<TEXT>

Apartmanımızın sığınağının bölünerek bir kısmının yönetim odası, bir kısmının da mescit olarak düzenlenmesi isteniliyor. Ben ve birkaç kat maliki de buna karşı çıkıyor. Toplantılarda yönetim planını değiştirmek için 4 5 oranında oyu bulamadılar, bu konuyu sonraki toplantıya ertelediler. Bu karar için 4 5 oy oranı yeterli midir 
N. B. - İstanbul 

     Yönetim planı bir binanın yönetim tarzını düzenler, yönetim planında değişiklik yapmak sureti ile yani 4 5 oranında oy sağlamak sureti ile proje değişikliği yapılamaz. Bildiğiniz gibi sığınak ortak yerlerdendir. Ortak yerlerin amacı dışında kullanılabilmesi için tüm bağımsız bölüm maliklerinin kabul oyu gerekir. Sizin binanızda yapılacak şey yönetim planı değişikliği ile sağlanamaz, proje tadilatını gerektirir, bunun için de tüm bağımsız bölüm maliklerinin kabulü lazımdır. Dikkat edin tüm bağımsız bölüm maliklerinin kabulü demek, toplantıya katılanların ittifak oyu demek değildir. Toplantıya katılmayanların da buna muvafakat etmesi şarttır. Ancak sizin olayınızda tüm kat maliklerinin rızasının da yeteceğini sanmıyorum zira binanızda sığınak bulunması gerekir. Mevzuata göre sığınağın tamamen kaldırılması uygun olmadığına göre zaten mevzuata aykırı proje değişikliği de yapamayacaksınız. Yani kararın bir başka toplantıya bıralmasının sonuca etkili olmadığını söyleyeyim. 
     
     
     







Türban ve CHP 


Sanal bir "asr "likten, saydam bir TC’ye doğru... 


Lojman resti... 


Türkiye, NATO ve AB 


Tarihsel eşikte tarihi görev... 


AKP ve 2 1 


Baba ile oğul 


Başbakan ve kritik bakanlıklar 


NATO ne kadar hazır 


Yeni slogan Dengeli popülizm’ 


Tüketicinin korunma palavrası... 


Yeni başbakan 


Laaayik Türkiye’de yemin töreni 


Yönetim planı değişikliğe yetmiyor 


</TEXT>
</DOC>
