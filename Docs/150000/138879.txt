<DOC>
<DOCNO> 138879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/yazar/akyol.html </URL>
<DATE> 2003/02/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP’nin ateşle imtihanı 
</HEADLINE>
<TEXT>

     "Bu hudut Antakya’nın güneyinden... doğuya doğru devam ederek Musul, Kerkük ve Süleymaniye’yi içine alır..." Söylev ve Demeçler, II, sf. 12 
     Üç yıl sonra, Milli Mücadele zafere ulaşmış, İsmet Paşa Lozan’da Musul ve Kerkük’ü içermeyen bir andlaşma imzalamıştır. 
     Misak-ı Milli’ye dahil olan Musul ve Kerkük dışarıda kaldığı için Meclis’te büyük tepki vardır. Gazi Paşa, gizli oturumda kürsüdedir 
     "Misak-ı Milli şu hat, bu hat diye hiçbir vakit hudut çizmemiştir. O hududu çizen şey, milletin menfaati ve yüksek heyetinizin kararıdır..." Gizli Celse Zabıtları, III, sf. 1318 
     Reel politik’tir bu... 
     Mustafa Kemal, Fevzi, İsmet, hatta muhalif’ Karabekir Paşa’lar aynı görüştedir Musul için askeri harekat, İngilizlerle harp demektir, ülkeye felaket getirir 
     Doğrusu yapılmış, bugünkü sınırlarımız çizilmiştir. 
     
     TÜRKİYE bugün de ahlaki ideallerle reel politik’ arasında bir tercihe zorlanıyor. 
     Üstelik Türkiye savaştan çok zarar görecek. Ancak Türkiye "ben yokum" dediği zaman daha çok zarar görecektir. 
     1991’de Körfez Savaşı’nda tek Türk askeri Irak’a girmedi, tek Amerikan askerini topraklarımızdan geçirmedik. Zarardan mı kurtulduk Dahası, "Kuzey Irak’ta otorite boşluğu" oluştu, orada güçlenen PKK 30 bin cana kıydı 
     Bugün, savaş önlenemezse... 
     Türkiye, Kuzey Irak’ta güvenliği sağlama, Irak’ın yeniden yapılandırılmasında söz sahibi olma ve ekonomide zararlarını olabildiğince tanzim etme imkanlarını aramak zorundadır. 
     Bunun da yolu, Türkiye’nin ABD’ye geçiş izni vermesi karşılığında, siyasi, askeri ve ekonomik konularda "çok iyi pazarlıklarla" güvenceler alması ve Irak’ın yapılandırılmasında söz sahibi olabilecek bir askeri gücü Kuzey Irak’a konuşlandırmasıdır. 
     Aksi halde, Amerika, Türkiye’siz operasyonu ağır silahlarla donatacağı peşmergelerle yapacak, yeni Irak ona göre şekillenecek, PKK da aradığı ortamı bulacaktır 
     
     TÜRKİYE bu hayati meselede uzaktaki bir ülke gibi ben yokum’ diyemez. Hangi politikayı tercih etsek çok ciddi riskler vardır. 
     Hükümet, Dışişleri ve Genelkurmay kılı kırk yarıyor. Görüşmeler bazen çok sertleşiyor. Ankara’ya gelen Amerikan Senato heyetinden bir senatör diyor ki 
     - Siz geçiş izni vermezseniz zayiatımız artar. Bir tek Amerikan gencinin ölmesinin sorumluluğunu alabilir misiniz 
     Başbakan Gül’ün Başdanışmanı Prof. Ahmet Davutoğlu, senatöre anında cevabı verir 
     - Sayın Senatör Sizin Körfez Savaşınız yüzünden bir değil, 30 bin gencimiz terörde can verdi Bunun sorumluluğunun bilincinde misiniz 
     Baştan beri hükümet ve Genelkurmay işi çok sıkı tutuyor. Yıllardan beri Bakanlar Kurulu bir konuyu böyle saatlerce tartışmamıştı. "Mümkün olan en iyi"yi sağlamadan yetki tezkeresi zaten Meclis’e gönderilmezdi. 
     Tarih AKP’yi ateşle imtihan ediyor AKP bir parti mi, dağınık bir yığın mı Hükümetine sahip çıkan bir parti mi, değil mi Daha önemlisi, AKP’nin reel politik’ vizyonu nedir 
     AKP milletvekillerinin tavrının ne olacağı sorusuna Grup Başkanvekili Salih Kapusuz dün şu cevabı verdi 
     "Salı sabahına kadar Türk tarafının isteklerini ABD kabul edip imzalamazsa tezkerenin geçmesi zordur." 
     
     







AKP’nin ateşle imtihanı 


Ortak kazığı... 


ABD’ye bakış 


Irak’tan iyimser senaryo çıkarmak 


Mönü 


Sayın AKP milletvekilleri 


Mumcu’nun taslağı şimdiden delik deşik 


At pazarlığı mı 


Kuzey Irak’ta yeni tehlike 


Gölge etme, başka ihsan istemem 


Anayasa 92 ve tezkere 


6 milyar dolarlık hibe başa bela mı 


Borç büyüyor 


Müteahhitler ABD’nin komutasında 


</TEXT>
</DOC>
