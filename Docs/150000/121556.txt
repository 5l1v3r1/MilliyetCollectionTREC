<DOC>
<DOCNO> 121556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun13.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenya'da İsrail hedeflerine çifte saldırı 
</HEADLINE>
<TEXT>

     Kenya'da, İsrail hedeflerine bu sabah düzenlenen saldırılarda, oteldeki ölü sayısı 11'e yükseldi. 
     Kenya polis sözcüsü Kimgori Mwangi, BBC'ye yaptığı açıklamada, İsrailli turistlerin kullandığı Paradise Oteli'ne bomba yüklü araçla düzenlenen saldırıda 6'sı Kenyalı ve bazıları İsrailli olmak üzere 11 kişinin öldüğünü açıkladı. 
     İsrail kaynakları, saldırıda ölen İsrailli sayısını 3 olarak duyurmuştu. 
     Bu arada, otelde çalışan İsrailli görgü tanığı Harun Hanel, sabah yerel saatle 08.00'de TSİ 07.00 meydana gelen patlamada, en az 20 İsrailli ve 7 Kenyalı'nın yaralandığını söyledi. 
     Otele yapılan saldırıyla aynı anda Kenya'dan havalanan bir İsrail yolcu uçağına füze saldırısı düzenlenmiş, bu saldırıda can kaybı olmamıştı. 
     İsrail'in Kenya'daki büyükelçisi, saldırıların arkasında El Kaide örgütü olduğuna inandıklarını açıklamıştı. 
     





</TEXT>
</DOC>
