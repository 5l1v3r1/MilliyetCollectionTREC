<DOC>
<DOCNO> 115345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/son/sontur51.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Uzaktan kumandalı başbakanlık olmaz... 
</HEADLINE>
<TEXT>

     CHP Genel Başkanı Deniz Baykal, AK Parti Genel Başkanı Recep Tayyip Erdoğan'a Konya'dan çağrıda bulunarak ''Türkiye'yi hukuki sıkıntıya sokma, derhal ayrıl. Siyasi yasak işini bırak, ben hallederim, önünü açarım ama sen hukuka, mahkeme kararına saygılı ol'' dedi. 
     Baykal, Konya'da Hükümet Meydanı'nda düzenlenen mitingde, AK Parti ve Genel Başkanı Erdoğan'ı hedef aldı. 
     Baykal, CHP dışındaki tüm partilerin milletvekili listelerinde sanıkların bulunduğunu ifade ederek, ''Bizden başka milletvekili dokunulmazlığını kaldırma sözü veren var mı Biz dokunulmazlıkları kaldıracağımızı söylüyoruz, onlar niye söyleyemiyorlar Bizim alnımız ak, ondan söylüyoruz. Bizim alnımız ak, peki onların neresi ak Herkesin bir ak tarafı olabilir, kiminin alnı ak olabilir, kiminin başka tarafı olabilir'' diye konuştu. 
     ''Biz çiğ yemedik, mikroplu bozuk yemedik, karnımız ağrımıyor'' diye devam eden Baykal, ''Onların karnı ağrıyorsa gitsin hastaneye yatsınlar. Niye iktidara geliyorlar Zaten bir tanesi karın ağrısından doktor raporu aldı'' dedi. 
     Konuşması sık sık ''Başbakan Baykal'' sloganlarıyla kesilen Baykal'ın, AK Parti ve Erdoğan'ı hedef alan sözleri sırasında alandakiler, ''Vur vur inlesin Tayyip dinlesin'' ve ''Türkiye laiktir, laik kalacak'' sloganları attılar. 
     
     ''UZAKTAN KUMANDALI BAŞBAKAN OLMAZ'' 
     Türkiye'nin sorunlarını güçlü, net, sağlam bir iktidarla aşabileceğini vurgulayan Baykal, sözlerini şöyle sürdürdü 
     ''Bu ortamda partilerden birinin genel başkanı, milletvekili olamıyor. Vatandaş size oy verirse kimi başbakan yapacaksınız Şapkanın içinden başbakan çıkmaz. Bu, halka saygıyla şeffaflıkla bağdaşır mı Neden milletten başbakanını saklıyorsun. Bak listelerinde bir sürü sanık var. Onlardan birini mi çıkaracaksın yoksa başbakan diye Genel başkanları partinin üyesi bile değil. Böyle şey olur mu 
     Uzaktan kumandalı başbakanlık olur mu İpler kimin elinde, davul kimin omzunda, tokmak kimin elinde belli olmayacak. Bu şekilde sorunlar çözülür mü Yazık, günah değil mi bu millete '' 
     
     ''DERHAL AYRIL'' 
     Erdoğan ile dün akşam bir televizyon programında yaptıkları tartışmayı anımsatan Baykal, şunları kaydetti 
     ''Kendisine söyledim. Türkiye'yi hukuki sıkıntıya sokma, derhal ayrıl dedim. Bize de 12 Eylül'den sonra '7 yıl bekle' dediler. Kaf Dağı'nın tepesine çık deseler, çıkardım. Millete hizmet için 7 yıl değil, 70 yıl da beklerim. Sen mahkeme kararını uygula, ben de senin siyasi haklardan mahrum bırakılmanı kabul etmiyorum. Mahkeme kararına saygılı ol, gereğini yap, gelir yasayı değiştiririz. Sonra seçilirsin. 
     Senin hakkında açılan 13-14 yolsuzluk davasından sakın ha bir tanesinden bile mahkum olmaya kalkma. O zaman seni ben de kurtaramam. Siyaset engelinden kurtarırım ama yolsuzluk engeliyle sakın karşıma çıkmaya kalkma. Sen şiir okudun diye siyasi yasak geldiyse bırak o işi ben hallederim, önünü açarım ama hukuka, mahkeme kararına saygılı ol.'' 
     
     ŞİKAYET ETME ZAMANI DEĞİL 
     Baykal, konuşmasında ekonomik sorunlara değinirken de artık şikayet etme zamanı olmadığını, çare söyleme zamanı olduğunu belirtti. 
     Ülkeyi iflasa götüren yanlışlıkların çıkış noktasında yolsuzlukların bulunduğunu kaydeden Baykal, bu nedenle milletvekili dokunulmazlığını sınırlamak istediklerini söyledi. 
     Baykal, ''Milletvekili listelerine bakıyorsunuz, adayların 4'te 1'i sanık. Savcılar arıyor. Seçimden sonra bir sanıklar parlamentosu mu çıkacak Sanıklar parlamentosu kanun yapacak, o kanunu kendine uygulamayacak, Anadolu'daki namuslu, dürüst insanlara uygulayacak. Böyle şey olur mu '' diye konuştu. 
     Baykal'dan önce, alandakilere seslenen CHP'nin milletvekili adayı Bayram Meral de ''CHP talanın, vurgunun karşısında Selçuklu Kalesi gibi dimdik duruyor. Beceriksiz, hortumcularla kol kola gezen siyasetçiler ülkeyi bu duruma getirdi'' dedi . 
     Meral, ''Baykal'ı kompradorların, hortumcuların yatlarında, köşklerinde hiç gördünüz mü Haktan, adaletten bahsedenlerin kimlerin helikopterleri ile dolaştığını, kimlerin köşklerine gittiğini herhalde izliyorsunuz. Şimdiye kadar kime oy verdiyseniz vermiş olun, bu defa Allah rızası için CHP'ye oy verin'' diye konuştu. 
     





</TEXT>
</DOC>
