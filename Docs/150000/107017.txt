<DOC>
<DOCNO> 107017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sonspo07.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Torino, Emre'yi almak istiyor... 
</HEADLINE>
<TEXT>

     İtalya'nın FC İnter takımında oynayan Emre Belözoğlu'na Torino kulübünden teklif götürüldüğü iddia edildi. 
     Tutto Sport gazetesinin bugün verdiği haberde, Torino kulübünün İnter'den Emre veya Farinos'u almayı düşlediği yazıldı. 
     Emre hakkında ''Çok iyi ayakları olan, çok akıllı, cesaretli, Türk Milli Takımı'nın gerçek lideri'' şeklinde sözler sarfeden Tutto Sport, 22 yaşındaki futbolcunun Torino'nun tam aradığı kişi olduğunu savundu. 
     Torino kenti gazetesi olması dolayısıyla Torino kulübüyle ilgili haberleri de en yakından izleyen gazete, Emre'nin kiralık istendiğini belirtti. 13 Eylül akşamı transfer pazarının sona ereceği İtalya'da, son gün transferlerin gerçekleşebileceği kaydediliyor. 
     Bu arada FC Juventus kulübünün Hollandalı Davids'i AS Roma'ya vermesinin maddi problemlerden dolayı şimdilik gerçekleştirilemeyecek durumda olmasının Emre'nin Juventus'a gitme olasılığını da dondurduğu söyleniyor. 
     





</TEXT>
</DOC>
