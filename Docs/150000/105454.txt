<DOC>
<DOCNO> 105454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/yazar/cemal.html </URL>
<DATE> 2002/09/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB, tarihi bir hata daha mı yapacak 
</HEADLINE>
<TEXT>

     Avrupa Birliği, üyelik müzakerelerine başlamak için Türkiye’nin haklı olarak talep ettiği bir tarih, bir takvim verecek mi 
     Hava olumsuz 
     AB’den yükselen sesler, aralık ayındaki Kopenhag Zirvesi’nde ipe un serecek bir kararın çıkacağına işaret ediyor. 
     Bu kesin mi 
     Bir başka deyişle 
     Avrupa Birliği, 1997’de Türkiye’nin adaylığını reddeden Lüksemburg Zirvesi’nden sonra Türkiye konusunda ikinci büyük yanlışını mı yapacak 
     Bugün için bu ihtimal var. 
     Ama kesin değil. 
     Bugünkü olumsuz hava, Türkiye’ye zirveden ille de hayır yanıtı çıkacak anlamını taşımıyor. Ağustos ayında AB uyum yasalarının bizim parlamentodan hiç beklenmedik biçimde geçmesi AB’yi şaşırttı. 
     Yani ezberlerini bozdu 
     Kafaları karıştı. 
     Şimdi bir yandan "Bu kadarı yetmez " diyerek Ankara’yla pazarlığı kızıştırıyorlar, baskı uyguluyorlar. Öbür yandan Türkiye’yi ne yapacaklarını düşünmek için zaman kazanıyorlar. 
     Bir söyledikleri var. 
     Bir de söylemedikleri. 
     Söyledikleri şöyle özetlenebilir 
     1 Siciliniz kötü... Geçmişte birçok sözünüzü tutmadınız. 2 O yüzden, yasal düzenlemeler çok iyi ama şimdi uygulamayı görmek istiyoruz. 3 Örneğin, Kürtçe radyo - televizyon ve Kürtçe dil eğitimi için gerekli yönetmelikleri de çıkarın, uygulamaya başlayın. 4 Bunun gibi, Türk Ceza Yasası’nda yapılan iyileştirmelerin uygulamada ne işe yaradığını göstermeye başlayın. 
     Açıkça söylemediklerine gelince 
     1 Kıbrıs... 2 Almanya ve Türkiye seçimleri... 3 Müslüman Türkiye’nin Avrupalı olmadığı, olamayacağı vs... 
     Lafı çok fazla uzatmak yersiz. 
     AB’nin bize açıkça söylediklerinde, söylemediklerinde haklı haksız yanlar var. Bunlar tartışılabilir. Türkiye’nin daha atacağı adımlar elbette var. 
     Ancak şimdi sorun bu değil. 
     Daha doğrusu, bir noktayı öncelikle vurgulamak lazım. AB’ye 13 aday ülke var. AB, Türkiye dışında bunların 12’siyle üyelik müzakeresi yapıyor. 
     Şimdi soru şu 
     AB, bu ülkelere müzakere tarihi verdiğinde, bunlarla müzakere masasına oturduğunda acaba bu ülkelerin hepsi Türkiye’den daha iyi durumda mıydılar Ekonomik ve siyasal kriterler açısından Türkiye onlardan geri miydi 
     Bilgiyle vicdana sahip herkes için bu sorunun yanıtı sır değildir. Onun için Kopenhag Zirvesi’nden Türkiye’ye kesin bir tarih çıkması, AB’nin yeni bir tarihsel hata işlemesini önler. 
     Türkiye’nin Avrupa’dan dışlanması, Avrupa’nın da Türkiye’nin de zararınadır. Avrupa’daki Türkiye karşıtlarıyla, Türkiye’deki Avrupa karşıtlarının elini güçlendirmek, bölgede barış ve istikrara hizmet etmez. 
     Unutmayın 
     11 Eylül dünyası’ndayız 
     Avrupa’da 10 milyon civarında Müslüman yaşıyor. 4.2 milyonu Fransa’da, 3.2 milyonu Almanya’da, 1.2 milyonu İngiltere’de. Almanya’da yaşayanların büyük çoğunluğu Türk... 
     Geçenlerde The Economist dergisi başyazısında İslam diniyle demokrasi ve modernliğin ilişkisini tartışıyor, İslam’da reform konusunu gündeme getiriyordu. Avrupa’daki Müslümanların bütünleşmesi için de Avrupa İslamı’ndan söz ediyordu. The Economist, Europe’s Muslims, 10 Ağustos 02, s. 11 
     Economist, Avrupa İslamı’na değinirken Anadolu İslamı’nı da zikredebilirdi. İslamla modernliğin uyuşabileceğini Türk modeli’yle daha inandırıcı, daha anlaşılır kılabilirdi başyazısında... 
     Yinelemekte yarar var 
     AB, dileriz, Lüksemburg 97 hatasını Kopenhag 02’de tekrarlamaz 
     
     







Siyasi fırtınalar 


Fiili iktidar... 


Kürtçe kurs başlıyor 


AB, tarihi bir hata daha mı yapacak 


1955 model kafalar 


AB’nin niyeti ne 


Kolay değil 30 yıl ayakta kalmak 


Derviş’in meşruiyet kaygısı 


Taksiye, şoförün dinini sorup da mı binsek 


8 milyon fındıkçı fiyat bekliyor 


Paraları çar çur ettiniz 


</TEXT>
</DOC>
