<DOC>
<DOCNO> 102068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/soneko32.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların kredi hacmi azaldı 
</HEADLINE>
<TEXT>

     Bankaların kredi hacmi bir haftada 1 katrilyon 494.1 trilyon lira azalırken, tasfiye olacak alacaklar 899.1 trilyon lira arttı. 
     Merkez Bankası verilerine göre, 26 Temmuz tarihi itibariyle 39 katrilyon 425.5 trilyon lira olan bankaların kredi hacmi, 2 Ağustos'ta 37 katrilyon 931.4 trilyon liraya indi. 
     Sistemdeki kredilerin 3 katrilyon 103.1 trilyon lirası mali kesime, 34 katrilyon 828.2 trilyon lirası da mali olmayan kesime ait bulunuyor. 
     Mali kesime verilen kredilerin 1 katrilyon 46.7 trilyon lirası mevduat bankaları, 1 katrilyon 306.4 trilyon lirası kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında, 260.1 trilyon lirasının Merkez Bankası, 30 katrilyon 297.8 trilyon lirasının mevduat bankaları, 4 katrilyon 270.2 trilyon lirasının da kalkınma ve yatırım bankaları kredilerinden oluştuğu görülüyor. 
     
     TASFİYE OLACAK ALACAKLAR 

     Bankaların tasfiye olacak alacakları ise bir haftada 899.1 trilyon lira arttı. 
     26 Temmuz'da 9 katrilyon 104.1 trilyon lira olan tasfiye olacak alacaklar, 2 Ağustos'ta 10 katrilyon 3.3 trilyon liraya çıktı. 
     Bu tarih itibariyle tasfiye olunacak alacakların 7 katrilyon 694.6 trilyon lirası TL, 2 katrilyon 308.6 trilyon lirası da döviz kredilerinden oluşuyor. 
     
     DEĞERLİ KAĞIT HESAPLARINDA DA AZALMA VAR 

     Bankaların menkul değerler cüzdanı toplamı, bir haftada net 1 katrilyon 353.8 trilyon lira azaldı. 
     Merkez Bankası verilerine göre, 26 Temmuz'da 24 katrilyon 542.4 trilyon lira olan menkul değerler cüzdanı, 2 Ağustos'ta 23 katrilyon 188.5 trilyon liraya indi. 
     Verilerine göre, mevduat bankalarının portföyünde 10 katrilyon 380.4 trilyon lirası TL, 12 katrilyon 294.4 trilyon lirası da yabancı para menkul değerlerinden olmak üzere, toplam 23 katrilyon 250 trilyon liralık değerli kağıt bulunuyor. 
     Mevduat bankalarındaki TL menkul değerlerin 4 katrilyon 133.2 trilyon lirası hazine bonosu, 6 katrilyon 30.1 trilyon lirası devlet tahvili, 172.1 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin 575.2 trilyon lirası yurtdışında bulunurken, yurtiçi yabancı para cinsinden değerler arasında 12 katrilyon 161.4 trilyon liralık da devlet tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 68.3 trilyon lirası TL, 212.5 trilyon lirası da yabancı para olmak üzere, toplam 284.6 trilyon lirayı buluyor. 
     Bu bankalardaki TL menkul değerler içinde 47.3 trilyon liralık hazine bonosu, 18.3 trilyon liralık devlet tahvili, 60 milyar liralık hisse senedi, yabancı para menkul değerler içinde de 211.7 trilyon liralık devlet tahvili yer alıyor. 
     
     DÖVİZ MEVDUAT HESAPLARI 188 MİLYON DOLAR AZALDI 

     Bankalardaki toplam döviz mevduat hesapları, bir haftada 188 milyon dolar azalarak 2 Ağustos itibarıyla 57 milyar 930 milyon geriledi. 
     Merkez Bankası'nın geçici verilerine göre, 26 Temmuz'da toplam döviz mevduat hesapları 58 milyar 118 milyon dolar idi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 66 milyon dolar artarak, 45 milyar 191 milyon dolara çıktı. 
     Yurtiçi döviz tevdiat hesapları DTH toplamı 75 milyon dolar artarak, 43 milyar 624 milyon dolar oldu. Yurtdışı DTH ise 9 milyon dolar düşerek, 1 milyar 567 milyon dolar olarak gerçekleşti. 
     Bankalararası interbankta döviz tevdiat hesapları ise 2 milyon dolar artarak, 537 milyon dolar oldu. 
     2-9 Ağustos 2002 tarihleri arasında, kredi mektuplu DTH ve süper döviz hesapları ise 11 milyon dolar artarak, 12 milyar 750 milyon dolara çıktı. 
     





</TEXT>
</DOC>
