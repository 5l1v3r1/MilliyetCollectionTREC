<DOC>
<DOCNO> 142212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/son/sondun24.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray danışmanı "Irak sorununu bitirme zamanı geldi" 
</HEADLINE>
<TEXT>

     ABD Başkanı George Bush'un Ulusal Güvenlik Danışmanı Condoleezza Rice, Irak sorununu ''bitirme zamanının geldiğini'' söyledi. 
     Rice, Amerikan NPR radyosuna verdiği demeçte, Irak lideri Saddam Hüseyin'in tamamen silahsızlanma ile savaş arasında tercih yapması için ''çok az zamanının'' kaldığını söyledi. 
     ''Buna hızla son vereceğiz. Bizim tutumumuz şu ki artık yeter, bunu bitirmenin zamanı'' diye konuşan Rice, İngiltere ve İspanya ile birlikte BM Güvenlik Konseyi'ne sundukları karar tasarısı konusunda destek sağlamak için bazı ödünler vermeye hazır olduklarını da belirtti. 
     Saddam Hüseyin'in kitle imha silahlarından arınmak için 12 yıllık bir zamana sahip olduğunu kaydeden Rice, sorunun, Irak'a daha fazla zaman verilmesi ya da denetçilerin sayısının artırılması olmadığını savundu. 
     





</TEXT>
</DOC>
