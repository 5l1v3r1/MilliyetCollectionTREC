<DOC>
<DOCNO> 132151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/uras.html </URL>
<DATE> 2003/01/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Banka kredisinin iki misli dış kredi 
</HEADLINE>
<TEXT>

     Öte yandan özel sektörün inanılamayacak büyüklükte dış kredi kullandığını gösteren rakamlar var. Bu rakamlara bakılınca, bankaların topladıkları mevduatla iç borcu finanse ettikleri, reel ekonominin ise dış krediyle ayakta kaldığı ve büyüdüğü gibi bir görünüm ortaya çıkıyor. Acaba bu görünüm ne ölçüde doğru 
     2002 yılı Eylül ayı sonu itibariyle dış borç stoku 127.4 milyar dolar. Bunun 14.0 milyar doları kısa vadeli, 113.4 milyar doları orta ve uzun vadeli borçlardan oluşuyor. 
     
KISA VADELİ BORÇLAR 5.7 Ticaret bankaları 7.8 Diğer sektörler 0.5 Merkez Bankası 14.0 Toplam kısa vadeli B      
ORTA VE UZUN VADELİ BORÇ 61.8 Kamu sektörü 7.8 Merkez Bankası 12.5 Almancıların mevduatı 31.3 Özel sektör 113.4 Toplam orta ve uzun vadeli B      
     Mevduat bankalarımız yurtdışından 5.7 milyar dolar kredi kullanıyor. Bu dövizleri müşterilerine kredi olarak kullandıramadıklarına göre, demek ki, tamamını iç borç kağıtlarına yatırıyor. 
     Toplam dış kredi rakamları arasında yer alan ve kısa vadeli dış borçlar bölümünde görülen 7.8 milyar dolar ile orta ve uzun vadeliler bölümünde görülen 31.3 milyar doları toplar isek, özel sektörün kısa, orta ve uzun vadeli olarak yurtdışından 39.1 milyar dolar kredi kullandığı ortaya çıkar. Türkiye’deki banka sisteminden sadece 19.5 milyar dolar kredi kullanan özel sektör yurtdışından bu büyüklükte kredi bulma ve krediyi kullanma imkanına sahip olabilir mi 
     Acaba dış borç stoku rakamlarında yer alan bu borç rakamlarının gerçek anlamı nedir Ben geçen hafta sonu Hazine Müsteşarlığı ve Merkez Bankası Genel Müdürlüğü uzmanlarını arayarak, bu soruyu cevaplamaya çalıştım. Ama cevap bulamadım. Vadeli ithalat işlemleri ile ilgili borçların ve satıcı firma kredilerinin, özel sektörün dış borç rakamlarını büyütmesi mümkündür. Ama ne olursa olsun, Türk özel sektörünün yurtiçinden sağladığı kredinin iki mislini yurtdışından bulabilecek durumda olması şaşırtıcıdır. 
     
     Düzeltme 
Kira gelirinden ödenecek vergi ile ilgili olarak dün bu sütunda yayımlanan yazıda milyon ve milyar ifadeleri karışmıştır. Kira geliri üzerinden ödenecek vergi oranları şöyledir İlk 3 milyar 800 milyon liralık gelirde vergi yüzde 10. Bunun üstüne eklenecek 5 milyar 700 milyon liranın vergisi yüzde 25, onun üzerine eklenecek 9 milyar 500 milyon lira için vergi oranı yüzde 30, onun üzerine eklenecek 28 milyar 500 milyon liralık dilimin vergi oranı yüzde 35, onun üzerine eklenecek 47 milyar 500 milyon liranın yüzde 40, 95 milyar lirayı aşan bölümlerin vergisi ise yüzde 45 oluyor. 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
