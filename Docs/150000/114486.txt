<DOC>
<DOCNO> 114486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur01.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te işçi servisi ile öğrenci servisi çarpıştı 5 ölü... 
</HEADLINE>
<TEXT>

     Gaziantep'te işçi ve öğrenci servislerinin çarpışması sonucu meydana gelen trafik kazasında 5 kişi hayatını kaybetti. 
     Yaralanan ve hastanelere kaldırılan 22 kişiden 3'ü öğrenci 5'inin sağlık durumu da ciddiyetini koruyor. 
     Güvenevler Mahallesi 39 nolu cadde ile İbrahimli Kavşağı arasında, Kilis'ten, Gaziantep Organize Sanayi Bölgesi'ndeki GÜLSAN Sentetik A.Ş'ye işçi getiren soyadı henüz belirlenemeyen Kemal adlı sürücünün kullandığı 79 AP 327 plakalı minibüs ile Bulvar Turizm'e ait Ramazan Yedikardeş yönetimindeki 27 YA 058 plakalı öğrenci servisi çarpıştı. 
     Kazada Ramazan Yedikardeş 32 , Mustafa Kaya 39 , Mehmet Filik 36 , Sait Özemre 37 ve kimliği henüz belirlenemeyen 45 yaşlarında bir kişi öldü. Yaralanan Onur Emre 11 , Nuri Koyuncu 40 , Mehmet Oylumlu 36 , Yusuf Tosun 37 , Mahir Uluçoban 43 , Esat Karakaya 32 , Yusuf Maraşlıoğlu 25 , İsmail Kurt 42 , Ali Porsuk 32 , Ahmet Can 39 , Hüseyin Kuş 42 , Mustafa Aslan 37 , Aladdin 27 ve Adem Bozkurt 27 , Abdülsettar İlbay 46 , Doğan Korkmaz 36 , Ömer Şahin 35 , Emel Emre 6 , Talat Bakar 7 , Yasemin Solak 13 , Kübra Kocabaş 12 ve soyadı henüz belirlenemeyen Ahmet 12 , çeşitli hastanelerde tedavi altına alındı. 
     Yaralılardan Aladdin ve Adem Bozkurt ile Yasemin Solak, Kübra Kocabaş ve Ahmet'in sağlık durumunun ciddiyetini koruduğu bildirildi. 
     Bu arada, kaza yerine giden polis otosu ile bir traktörün çarpışması sonucu 2 polis memuru yaralandı. 
     ''KAZA DEĞİL, VAHŞET''... 
     -VALİ ERHAN TANJU ''BU YOLUN YAPIMI BİTTİYSE NEDEN SİNYALİZASYON YOK, İNŞAATI DEVAM EDİYORSA NEDEN TRAFİĞE AÇILDI BU, KAZA DEĞİL VAHŞETTİR'' FOTOĞRAFLI 
     GAZİANTEP A.A - 22.10.2002 - Gaziantep Valisi Erhan Tanju, öğrenci ve işçi servislerinin çarpışması sonucu 6 kişinin öldüğü kavşakta, trafik sinyalizasyon sisteminin olmamasına tepki gösterdi. 
     Tanju, Vali Yardımcısı İsmail Korkmaz ve İl Emniyet Müdürü Ali Kalkan ile trafik kazasının meydana geldiği kavşakta inceleme yaptı, Devlet ve SSK Hastaneleri ile Sani Konukoğlu Tıp Merkezi'nde tedavi gören yaralıları ziyaret etti. 
     Trafik ekiplerinden kazaya ilişkin bilgi alan Tanju, şunları söyledi 
     ''Olay kaza değil, tam bir vahşet. İki servis aracının da çok hızlı olduğu anlaşılıyor. Yol yeni asfaltlanmış. Büyük ve işlek kavşak olmasına karşın sinyalizasyon yapılmamış. Yol inşaatı devam ediyorsa neden trafiğe açıldı İnşaat bittiyse neden sinyalizasyonu yok İl Trafik Komisyonu yarın hemen toplanıp, kontrolsuz tüm kavşakları saptayacak ve sinyalizasyon yapılması gerekenleri Büyükşehir Belediyesine bildirecek.'' Tanju, hastaneleri ziyaretleri sırasında da yaralıların tedavilerinin eksiksiz yapılmasını isteyerek, ''Sosyal güvencesi olmayanların tedavi giderlerini Valilik olarak karşılayacağız'' dedi. 
     Trafik ekiplerinin işçi ve öğrenci servislerini çok sık denetlemesi için Emniyet Müdürü Ali Kalkan'a talimat veren Tanju, özelikle öğrenci servisleri ile toplu taşım araçlarının sıkça denetlenmesini istedi. 
     





</TEXT>
</DOC>
