<DOC>
<DOCNO> 126225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo17.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı'nın Dubai kadrosu açıklandı... 
</HEADLINE>
<TEXT>

     A Milli Futbol Takımı'nın 5-7 Ocak tarihleri arasında Dubai'de katılacağı turnuvada mücadele edecek aday kadro belli oldu. 
     Futbol Federasyonu'ndan yapılan açıklamada, Milli Takımlar Teknik Direktörü Şenol Güneş'in, 12 yeni futbolcuyu aday kadroya çağırdığı bildirildi. 
     Tümer Metin ve Ahmet Yıldırım Beşiktaş , Deniz Barış Gençlerbirliği , İbrahim Toraman ve Kemal Aslan Gaziantepspor , Servet Çetin, Ali Tandoğan ve Mustafa Özkan Denizlispor , Orhan Ak Kocaelispor , Selçuk Şahin İstanbulspor ve Erol Bulut Panionios ilk kez aday kadroya çağrıldı. 
     Bu arada A Milli Takım'ın 20 Kasım'da İtalya ile yaptığı maçta Ümit Milli Takım'dan kadroya alınan Fenerbahçeli Tuncay Şanlı da ilk kez aday kadroda yer aldı. 
     Öte yandan yurtdışında çeşitli takımlarda forma giyen Okan Buruk, Emre Belözoğlu, Yıldıray Baştürk ve Nihat Kahveci gibi lejyoner futbocular, aday kadroya bu kez çağrılmadı. 
     
     ADAY KADRO 
     Milli Takımlar Teknik Direktörü Şenol Güneş tarafından belirlenen aday kadroda şu futbolcular yer alıyor 
     İlhan Mansız, Tümer Metin, Ahmet Yıldırım Beşiktaş , Hakan Ünsal, Hasan Şaş, Cihan Haspolatlı Galatasaray , Fatih Akyel, Tuncay Şanlı, Serhat Akın Fenerbahçe , Deniz Barış Gençlerbirliği , Ömer Çatkıç, İbrahim Toraman, Kemal Aslan Gaziantepspor , Fatih Tekke Trabzonspor , Zafer Özgültekin Ankaragücü , Servet Çetin, Ali Tandoğan, Mustafa Özkan Denizlispor , Orhan Ak Kocaelispor , Selçuk Şahin İstanbulspor , Alpay Özalan Aston Villa , Erol Bulut Panionios 
     
     2 OCAK PERŞEMBE GÜNÜ TOPLANACAKLAR 
     Milli takım aday kadrosunda yer alan futbolcular, 2 Ocak Perşembe günü İstanbul'da toplanacak. 
     Polat Renaissance Oteli'nde toplanacak milliler, aynı gün Florya Metin Oktay Tesisleri'nde ilk hazırlığını yapacak. 
     A Milli Futbol Takımı, 3 Ocak Cuma günü Dubai'ye hareket edecek. Dubai'de bir turnuvaya katılacak milli takım, ilk maçını 5 Ocak Pazar günü Belarus, 2. karşılaşmasını da 7 Ocak Salı günü Gana ile yapacak. Milli takım, 8 Ocak Çarşamba günü Türkiye'ye dönecek. 
     





</TEXT>
</DOC>
