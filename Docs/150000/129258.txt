<DOC>
<DOCNO> 129258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sondun11.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da soğuktan 4 kişi donarak öldü... 
</HEADLINE>
<TEXT>

     Rusya'nın başkenti Moskova'da, gece sıfırın altında 27 derece soğukta 4 kişi donarak öldü. 
     Ortodoks Noeli devam ederken ölen dört kişiyle birlikte, bu sonbahar ve kış aylarında Moskova'da donarak ölenlerin sayısı 233 oldu. 
     Genellikle evsiz ve alkoliklerin öldüğü dondurucu soğuklar üzerine açıklama yapan kentin hastane acil servisleri hekimleri, ölümlerin sarhoşken uykuya dalmaktan kaynaklandığını belirtti. Rusya'da alkolizm önemli bir toplumsal sorun. Evsiz insanların da tren ve metro istasyonları gibi kamu işletim mekanlarından dışlanması, onları tamamen çaresiz barınaksız durumda bırakıyor. 
     Moskova'da iki haftadır hava sıcaklığı mevsim normallerinin altında seyrediyor. 
     





</TEXT>
</DOC>
