<DOC>
<DOCNO> 148022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/spor/spo03.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırlı Canaydın 
</HEADLINE>
<TEXT>

Yöresel kıyafetleri giyip, halkın arasına karışan Galatasaray Başkanı, "Artık Taban Köyü’nün vatandaşıyım. Bursa’dan sonra ikinci ilim Diyarbakır" dedi 
     Yeni okul sözü 
     BAŞKANLIK koltuğuna oturduğu ilk hafta Diyarbakır deplasmanına giden ve burada verdiği sözü yerine getiren Galatasaray Başkanı Özhan Canaydın, dün Taban Köyü’nde yaptırdığı okulun açılışına katıldı. Köyde büyük bir coşkuyla karşılanan Canaydın, burada yöresel kıyafetler giydi, halkla kucaklaştı. Cim - Bom’un Başkanı, yolda önünü kesen Cumhuriyet Köyü halkına da okul sözü verdi. Sınıfları gezen Özhan Canaydın tahtaya "Şampiyon Galatasaray" diye yazdı. 
     
     "Ne mutlu bana" 
     ŞEHİRDE dört okul daha yaptıran Canaydın, "Bursalıyım ama ikinci ilim Diyarbakır’dır. Artık Taban Köyü’nün vatandaşıyım. Beni bundan sonra böyle görün. Kulübümün renklerini görmek, o renklerin altında hizmet veren bir okul açmak mutlulukların en büyüğüdür. Ancak bu okulları yaptırmak yetmiyor. Buraya malzeme yardımı için de elimden geleni yapacağım" dedi. Açılışa Cumhurbaşkanı Ahmet Necdet Sezer de faks gönderdi, Canaydın’a teşekkür etti. n CÜNEYT KARAKAYA 
     
Terim’in kafası şiştiDiyarbakır’da kartlar havada uçuştu. Tribünden atılan bir pil ve bozuk para Galatasaray Teknik Direktörü’nün başına isabet etti 
     Kırmızılar arka arkaya 
     GALATASARAY ile Diyarbakır’ın mücadelesi elektrikli bir havada geçti. 27. dakikada Hasan’ın Murat’a yaptığı hareketi centilmenlik dışı olarak gören Mustafa Çulcu, kırmızı kartla oyun dışında bıraktı. Ardından da 33. dakikada Cihan’ın boğazına sarılan Evren dışarı atıldı. Ayrıca Diyarbakır’dan Ömer ve Saffet sarı kart cezalısı oldu. İki futbolcu da Göztepe maçında oynamayacak. 
     
     3 nolu anonsu yaptırdı 
     HASAN’IN oyundan atılması, Fatih Terim’i de sinirlendirdi. Cim - Bom çalıştırıcısının kafasına bir pil ve bozuk para gelince kafasında şişlik oluştu. 4. hakem Ünsal Çimen’i iten Galatasaray çalıştırıcısı, tribünlerden atılan pet şişeleri de tekmeledi. Bu sırada Çulcu, kaleci antrenörü Eser Özaltındere’yi saha dışına attı. Ayrıca atılan cisimler nedeniyle 3 nolu anonsu yaptırdı. 
     
İki kayıp verdiler      DİYARBAKIRSPOR, karşılaşmanın hemen başlarında iki büyük şanssızlık yaşadı. Sakatlanan Cengizhan, 10. dakikada yerini Ergin’e bıraktı. Yeşil - Kırmızılı oyuncunun baldırında yırtık tespit edildi. Sol topuğunda ezilme meydana gelen Celalettin de 23. dakikada oyundan çıkmak zorunda kaldı. 
     
     


SPOR 





























</TEXT>
</DOC>
