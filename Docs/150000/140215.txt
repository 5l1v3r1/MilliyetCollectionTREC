<DOC>
<DOCNO> 140215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/spor/spo01.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA'NIN İNCİSİ 
</HEADLINE>
<TEXT>

Beşiktaş, 100. yılını İnönü’de görkemli bir törenle kutladı. Serdar Bilgili, "UEFA’da finale, ligde ve kupada şampiyonluğa yürüyen bir ekip olarak çok mutluyuz" dedi 
     İnönü’de bayram 
     BEŞİKTAŞ kuruluşunun 100. yılını coşkuyla kutladı. Şölen, 100. yıl belgeselinin gösterimiyle birlikte start aldı. Siyah - Beyazlılar tarihi ana stada kurulan dev saatle birlikte saniye saniye şahit oldu. Geri sayımın ardından 100. yıl meşalesini yaşayan en eski futbolcu olan Şeref Görkey ile birlikte Siyah - Beyazlılar’ın unutulmaz golcülerinden Feyyaz Uçar yaktı. 
     
     Başkan’ın onuru 
     TRİBÜNLERDE yakılan meşalelere, havai fişekler de eklenince görkemli bir tablo oluştu. 1.5 ton ağırlığındaki 9 katlı gerçek pastayı Serdar Bilgili kesti. Beşiktaş Başkanı, "Kulübümüz dürüstlüğü ve etik anlayışıyla spor kamuoyunda misyon üstlenmiştir" dedi. Önceki günlerde yaşamını yitiren eski futbolculardan Güven Önüt ve Erkan Yanardağ için 1 dakikalık saygı duruşu yapıldı. 
     
Efsaneler döndüKartal’ın tarihine damga vuran isimler İnönü’de buluştu. Gordon Milne, Dorde Miliç, Şekerbegoviç ve Stefan Kuntz gibi isimler şölene renk aktı 
     Gösteri maçı yaptılar 
     KUTLAMALARIN en ilgi çeken bölümü efsanelerin gösteri maçıydı. Karşılaşmada Miliç, Şekerbegoviç, Sanlı Sarıalioğlu, Mehmet Özdilek, Ahmet Özaçar, Vedat Okyar, Ali Gültiken, Suat Taştan, Davut Şahin, Ömer Gülen, Fethi Türkeş, Ekrem Karpat, Vedii Tosuncuk, Faruk Sağnak, Kaya Köstepen, Varol Ürkmez, Mehmet Ekşi, Necdet Ergün ve Feyyaz Uçar gibi isimler forma giydi. 
     
     Gordon Milne geldi 
     SİYAH - Beyazlı kulübün unutulmaz teknik direktörlerinden Gordon Milne de özel davetliler arasındaydı. Tribünlerden büyük ilgi gören İngiliz teknik adam, saha içine inerek birlikte çalıştığı eski oyuncularıyla hasret giderdi. Bilgili’nin özel davetlisi olan Futbol Federasyonu Başkanı Haluk Ulusoy ise, "Beşiktaş’ın bu yıl UEFA Kupası’nı alacağına inanıyorum" diye konuştu. 
     
Hüsnü Güreli CNN Türk’te      CNN Türk’ün beğeniyle izlenen spor programı Taraftaria bu hafta Beşiktaş 2. Başkanı Hüsnü Güreli’yi konuk edecek. İhsan Topaloğlu yönetiminde bu akşam 21.30’da ekranlara gelecek programda, haftanın maçları, tartışmaları pozisyonlar ve ilginç perde arkaları da yer alacak. 
     



 SPOR 






























</TEXT>
</DOC>
