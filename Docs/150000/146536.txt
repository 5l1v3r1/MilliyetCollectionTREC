<DOC>
<DOCNO> 146536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sondun33.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IKDP daha fazla ABD askeri bekliyor... 
</HEADLINE>
<TEXT>

     Irak Kürdistan Demokrat Partisi sözcüsü Hoşyar Zebari, çok yakında daha fazla Amerikan askerinin gelmesini beklediklerini söyledi. 
     Sözcü, Erbil'de düzenlediği basın toplantısında, kuzeydeki askeri operasyonların sınırlı şekilde sürdüğünü, ancak bunların büyük bir kısmının görünür olmadığını kaydetti. 
     Binlerce Amerikan askerinin çok yakında kuzeye gelmesini beklediğini belirten sözcü, bunu daha güçlü kuzey saldırılarının izlemesini umduğunu söyledi. 
     Zebari, bir kuzey cephesinin, Irak savaşında önemli bir gelişme olacağını ileri sürdü. 
     Sözcü Zebari, Dohuk kentinin güneyindeki Irak mevzilerinin boşaldığını da söyledi. Zebari, ''Dohuk'tan bize ulaşan bilgilere göre, Irak kuvvetleri 3-4 km kadar çekildiler, birçok mevziyi terk ettiler'' dedi. 
     Zebari'nin bu sözleri farklı kaynaklarca henüz doğrulanmadı. 
     IKDP yetkilisi, ''Iraklılar savunma hatlarını güçlendirmek ve büyük kentleri savunmak istiyorlar'' diye konuştu. 
     





</TEXT>
</DOC>
