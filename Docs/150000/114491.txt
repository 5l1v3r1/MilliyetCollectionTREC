<DOC>
<DOCNO> 114491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/son/sontur06.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşini sincap sanıp öldürdü... 
</HEADLINE>
<TEXT>

     Karaman'ın Ermenek İlçesi'nde bir öğretmen, kardeşini av tüfeğiyle vurarak öldürdü. 
     Edinilen bilgiye göre, Ermenek'in Güneyyurt Beldesi'nde öğretmenlik yapan Süleyman Burçaklı 42 , görev dönüşü geldiği Bağarası Mahallesi'ndeki evinde, kardeşi Hasan Ali Burçaklı'yı 40 av tüfeği ile öldürdü. 
     Olayı polise haber veren Süleyman Burçaklı, kardeşini kaza ile öldürdüğünü belirterek, Cumhuriyet Savcısı'na şu ifadeyi verdi 
     ''Görev dönüşü Ermenek'te bulunan evimize geldim. Ahırda bulunan hayvanlara bakmak için ayakkabı değiştirdiğim sırada evin dışından bir ses geldi. Sık sık sincaplar bu şekilde eve girdiğinden yine sincaplar var diye otomatik av tüfeği ile sesin geldiği yönde bulunan naylon ile kaplı pencereye ateş ettim. Ateş ettikten sonra bir ses duydum. Dışarıya çıkınca kardeşimi yerde vurulmuş olarak buldum.'' Yetkililer, Burçaklı'nın tutuklanarak cezaevine gönderildiğini bildirdiler. 
     





</TEXT>
</DOC>
