<DOC>
<DOCNO> 137439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/spor/spo01.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erteleme kavgası 
</HEADLINE>
<TEXT>

Beşiktaş, Diyarbakır maçının ertelenmesi için harekete geçti. Futbol Federasyonu, "Oynanacak tarih yok" diyerek buna yanaşmadı. Kararı Haluk Ulusoy verecek 
     BİLAL MEŞE 

     Karşı karşıya geldiler 
     UEFA Kupası’nda Slavia Prag mücadelesi ve ardından da Diyarbakır ile oynanacak karşılaşma, Beşiktaş ile Futbol Federasyonu’nu karşı karşıya getirdi. Siyah-Beyazlılar, hafta sonu oynayacakları mücadelenin ertelenmesini isterken, Futbol Federasyonu ise takvimde boşluk olmadığını gerekçe göstererek bunu yapamayacaklarını belirtti. 
     
     Çözüm bulunacak’ 
     BEŞİKTAŞ Menajeri Sinan Engin, geçmiş yıllarda diğer takımlar için bunun örneklerinin bulunduğunu belirterek, "Futbol Federasyonu’nun bu konuda anlayış göstereceğini biliyoruz. Gereken hassasiyeti bekliyoruz" diye konuştu. Tarih bulamayan Futbol Federasyonu yetkilileri ise topu Başkan Haluk Ulusoy’a attı. Bundan sonraki kararı Ulusoy verecek. 
     
SERGEN Küfürden değil tokattan atıldıHakem Serdar Tatlı ile gözlemcilerin raporlarında, Sergen’in Musa’ya tokat attığı için kırmızı kart gördüğü yazıldı 
     CEMAL ERSEN 

     İtiş-kakış sırasında 
     İSTANBULSPOR karşısında kırmızı kart gören Sergen Yalçın’ın küfürden değil, rakibine tokat atmaktan oyun dışı kaldığı belirlendi. İki takım oyuncuları arasında itiş - kakış sırasında İstanbulsporlu Musa’ya tokat attığı gerekçesiyle hakem Serdar Tatlı tarafından kırmızı kartla cezalandırılan yıldız oyuncunun bugün PFDK’ya sevk edileceği bildirildi. 
     
     Özür diledi 
     TATLI ve gözlemciler Sabri Çelik ile Haşim Gökalp’in raporlarına göre Disiplin Kurulu’na sevk edilecek olan Sergen’e azami 2 maç ceza geleceği öğrenildi. Bu arada maç sonrası Serdar Tatlı’dan özür dileyen futbolcunun bu davranışı da raporlara yansıdı. Siyah - Beyazlı futbolcu ise "Küfür de etmedim, tokat da atmadım" diyerek kendini savundu. 
     
Tatlı’ya iyi not      BEŞİKTAŞ - İstanbulspor maçının hakemi Serdar Tatlı, gözlemciler Sabri Çelik ve Haşim Gökalp tarafından talimatta öngörülen "iyi" değerlendirmesinin karşılığı 8’er puan aldı. Atmosferi yüksek maçta Tatlı’nın kararlarında isabetli, otoriter olduğu görüşüne varan gözlemciler, fizik kondüsyonu, disiplini ve oyun kurallarını yorumuyla tecrübeli hakemi başarılı buldu. 
     
Lucescu kurtardı      AYAĞINA aldığı darbeler Sergen’i kurtardı Ceza sistemi gereği kırmızı kart gördüğü için 5 bin dolar para cezası alması gereken futbolcuyu Lucescu kolladı. Rakibin tahrik ettiğini öne süren Rumen hoca, ceza verilmemesini istedi. Öte yandan sakatlığı nedeniyle özel egzersiz programı yapan futbolcunun Slavia karşısında oynamama riskinin bulunduğu belirtildi. 
     
İtalya’da bile böylesi yok’      KARTAL’IN Brescia’dan yeni transferi Giunti, İstanbulspor maçındaki sertliğe şaştı, kaldı. Rakibin çok agresif olduğunu söyleyen Siyah - Beyazlı futbolcu, "Bu sertlik İtalya’da bile yok" diye konuştu. Yedek kalmasını normal karşılayan Giunti, "Zamanla takıma gireceğim" dedi. 
     
Kartal’ın Slavia mesaisi      İSTANBULSPOR maçının ardından Slavia Prag ile oynanacak karşılaşmanın hazırlıklarına dün başlayan Beşiktaş’ta dünkü antrenmana sakatlıkları süren Tümer, Bayram ile hafif sorunları bulunan Ronaldo ve Zago katılmadı.Tolga ise izinli olarak yer almadı. Kampa bugün girecek olan Siyah-Beyazlılar, Çek Cumhuriyeti’ne yarın gidecek. Öte yandan maç günü havanın eksi 10 derecelerde olacağını tahmin eden Beşiktaş Yönetimi tüm futbolculara özel çorap ve eldiven yaptırıldı. 
     
Pascal Nouma özür diledi      BEŞİKTAŞ Teknik Direktörü Lucescu’nun, "Nouma artık toparlanması gerektiğini bilmeli" sözleri karşısında Pascal, Siyah - Beyazlılar’dan özür diledi. Fransız futbolcu, "Hoca tepki göstermekte haklı. Ancak İstanbulspor karşısında sanki maça değil, cehenneme girdim. Sahada oynamak değil, sadece oynatmamak için uğraşan bir rakip vardı. Kendimi toparlayıp bunları affettireceğim" diye konuştu. 
     
Cordoba’dan Göksel’e övgü      MEKSİKA ile oynanan milli maçta görev alan ve yol yorgunu olduğu gerekçesiyle kadroya alınmayan kaleci Cordoba, yerine görev yapan Göksel’e övgü yağdırdı. Genç file bekçisinin çok iyi bir karşılaşma çıkardığını söyleyen Kolombiyalı kaleci, "Göksel maça çok iyi konsantre oldu. Golde kontripiyede kaldı. Kendisini beklediğim gibi başarılı buldum" yorumunu yaptı. 
     
     



 SPOR 























</TEXT>
</DOC>
