<DOC>
<DOCNO> 139991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/guncel/gun03.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Sonuca herkes şapka çıkarmalı 
</HEADLINE>
<TEXT>

     TBMM Başkanı Bülent Arınç, oylama sonucuna ilişkin "Karar ret ya da kabul değildir. Bu karar önünde herkes şapka çıkarmalı. Burası TBMM’dir, başka yer değil. Meclis bundan sonra hayırlı işler yapmaya devam edecektir" dedi. 
     Arınç, Anayasa’nın 96. maddesine göre karar için yeterli sayının oylamaya katılanların salt çoğunluğu olması gerektiğini vurguladı. Arınç şöyle devam etti 
     "Salt çoğunluk 4 milletvekili olarak eksik bulundu. 268 olması gerekirken 264 kabul oyu çıktı.Salt çoğunluk temin edilemediği için bu konuda karar verilememiş oldu. Meclis’in kararını bütün dünya görmeli ve anlamalıdır. Bu kararın arkasında herkes durmalıdır. 
     Arınç, "ABD askerlerinin önemli bir bölümü Türkiye’de. Ne olacak " sorusuna ise "Bunlara hiç girmem. Big Brother bizi gözetliyor, bildiğim kadarıyla. Karar budur efendim. Bu karar önünde herkes şapka çıkarmalı. Hükümet de büyük bir anlayışla bu karara saygı duyduğunu ifade etmiştir" yanıtını verdi. 
     



 GÜNCEL 























</TEXT>
</DOC>
