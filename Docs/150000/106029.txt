<DOC>
<DOCNO> 106029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/akyol.html </URL>
<DATE> 2002/09/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Atatürk yaşasaydı .. 
</HEADLINE>
<TEXT>

     ASPENDOS Konseri hakkında Sezen Aksu’nun organizatörü Necati Akpınar diyor ki 
     "Atatürk yaşasaydı o da böyle bir kutlama yapardı " Milliyet, 1 Eylül 2002 
     Yaşarken niye "böyle" kutlamamış 
     Sanatçı Uğur Yücel’in sözleri de şöyle 
     "Eğer Atatürk o konserde olsaydı, rakı ve beyaz leblebisini önüne koyar, büyük bir keyifle izlerdi." Hürriyet 4 Eylül 2002 
     Kemalist milliyetçi Altemur Kılıç’ın yazdıkları ise bunların tam tersi 
     "Siz Atatürk’ü tanımamışsınız. O, etnik mozayiğin anti tezi, homojen bir Türk milleti idealinin vecizesi, Ne mutlu Türküm diyene’ konseptinin yaratıcısı idi ve böyle olmasını’ kesinlikle istemezdi. Buna yeltenenleri haydi oradan maskaralar’ diye kovduğunu duyar gibiyim." Türkiye, 1 Eylül 2002 
     Atatürk yaşasaydı o konser için ne düşünürdü Ekonomi için, NATO için, AB için, demokrasi, liberalizm, sosyalizm için ne düşünürdü 
     Bunun bir tek cevabı vardır Bilemeyiz 
     
     1968 yılında Ali Gevgilili, Ali Halil’ imzasıyla bir kitap yazmıştı. "Atatürkçü Dış Politika, NATO ve Türkiye" adlı bu kitapta, Atatürk’ün "yeryüzünün ilk ulusal kurtuluş savaşını vermiş, anti emperyalist ve anti kapitalist çağın ilk ışığını yakmış olduğunu" belirterek Ortak Pazar’a Avrupa Birliği’ne ve NATO’ya karşı çıkıyordu, Türkiye’nin Üçüncü Dünya’ya katılmasını savunuyordu Atatürkçülük adına 
     Gevgilili, o yıllarda moda olan Üçüncü Dünyacılığa, Atatürk külliyatından gerekçeler devşiriyordu aslında Bugün aynı görüşte olduğunu sanmıyorum. 
     Bugün "mausır medeniyet" diye Avrupa Birliği savunuluyor. 
     Atatürk kendisi yaşasaydı görüşleri hiç mi değişmezdi Değişir idiyse nasıl değişirdi İlhan Selçuk yönünde mi, Sami Selçuk yönünde mi 
     Mümtaz Soysal yönünde mi, Kemal Derviş yönünde mi 
     Konser olayı bir örnektir Herkes aslında "Atatürk yaşasaydı..." diyerek kendi görüşlerini dile getiriyor. Başka türlüsü imkansızdır zaten. 
     
     ALTEMUR Kılıç’ın haklı olduğu husus, Atatürk’ün "homojen", kendi deyimiyle "mütecanis bir Türk milleti" inşa etmek istediğidir. Milli Mücadele yıllarında ise Atatürk’ün söylemi farklıydı. 
     1920’lerdeki Atatürk’ün kendisi de mesela 1930’larda şartların değişeceğini ve "devletçilik, parti devleti" gibi doktrinleri savunacağını bilmiyordu. Bugün yaşasaydı nasıl düşüneceğini biz nasıl biliriz 
     Tabii Atatürk’ün bazı temel kavramları vardır Bağımsızlık, milliyetçilik, cumhuriyetçilik gibi... Ama bunlar kendi sağlığında bile değişik yorumlara konu olmuştu. 
     İki büyük savaş arası dönemin çoktan aşıldığı, uluslararası ekonomik, siyasi ve kültürel ilişkilerin ve Türkiye’nin toplumsal yapısının bambaşka bir niteliğe büründüğü günümüzde elbette daha liberal, çoğulcu ve açık toplum yönünde yeni yorumlar gelişecektir. 
     Doğrusu, Atatürk’ü bir doktrin babası, bir ideolog gibi değil, milli bir kahraman, devlet kurucusu ve bayrak gibi milli bir simge olarak görmek fikir ve icraatından "tarihi tecrübe" olarak, diğer tarihi tecrübelerle birlikte yararlanmak ve çağımızın verileriyle düşünmektir. 
     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
