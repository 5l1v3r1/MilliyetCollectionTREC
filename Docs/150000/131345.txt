<DOC>
<DOCNO> 131345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/ekonomi/eko05.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Borsası patlama yapacak 
</HEADLINE>
<TEXT>

Piyasalardaki ana riskin savaş ihtimali olduğunu savunan SSSB, iyimser savaş senaryosuna göre İMKB’de büyük bir ralli yaşanacağını öne sürdü 
     EKONOMİ SERVİSİ 

     Yatırım Bankası Schroder Salomon Smith Barney SSSB , gelişmekte olan ülke portföylerinde Türkiye için tavsiyesi değiştirerek, "piyasa ağırlığının üzerine çıkart" olarak yineledi. NTVMSNBC’nin haberine göre kuruluş, dün yayımlanan raporunda, kısa vadeli risklere rağmen, uzun vadede Türkiye’de büyük alım fırsatları yattığını savundu. Kuruluş, Türkiye’nin 2003 yılında gelişmekte olan piyasalar arasında "patlama" yapacak tek piyasa olduğunu belirtti. 
     
     Yükseliş beklentisi 
     SSSB, yıl sonunda İMKB Endeksi’nin 1 cent seviyesine yükselerek yüzde 60 artmasını beklediğini belirtti. Endeksin, yıl sonunda 20.000 puana ulaşacağını tahmin eden kuruluş, bunun Türk Lirası bazında yüzde 92 bir artış olduğunu ifade etti. 
     Piyasalar üzerindeki ana riskin savaş ihtimali olduğunu savunan yatırım bankası, tahmin ettikleri iyimser savaş senaryosunun gerçekleşmesi halinde, Türk piyasasında büyük bir ralli yaşanacağını ileri sürdü. Savaş olmaması durumunda ise Türk piyasasının çok hızlı bir ralli’ yapacağı da ifade edildi. Ancak, beklentiler dahilinde bulunmayan uzun ve genişleyen bir savaş halinde, bu senaryonun geçersiz olacağı ifade edildi. Raporda, özellikle gelecek iki ay içinde Irak’ta savaşın başlaması halinde, Türk piyasasında kısa vadede dalgalanmanın beklendiği ve bu süreçte kontrollü bir düşüş beklenebileceği vurgulandı. 
     
SSSB yükseliş tahminini 4 gerekçeye dayandırdı Irak’la savaşın kısa sürecek olması İstanbul Borsası’nda hisse senetlerinin ucuz olması Türkiye’de güçlü ekonomik canlanma Borç ve finansal göstergelerde olumluya gidiş      



 EKONOMİ 


















</TEXT>
</DOC>
