<DOC>
<DOCNO> 141842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/son/sonspo10.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da yüzler gülüyor... 
</HEADLINE>
<TEXT>

     Galatasaray, hafta sonunda İstanbulspor ile oynayacağı lig maçının hazırlıklarına, bir günlük izinin ardından yaptığı antrenmanla başladı. 
     Teknik Direktör Fatih Terim yönetiminde Florya Metin Oktay Tesisleri'nde gerçekleştirilen ve 1 saat 45 dakika süren idmanda futbolcular, tek pas çalışması ile koşunun ardından dar alanda çift kale maç oynadılar. 
     Çift kale maç oldukça neşeli geçerken, futbolcuların bir hayli hırslı ve istekli olmaları da dikkat çekti. Sarı-kırmızılı futbolcular, antrenmanda birbirinden güzel goller atarak teknik heyeti de memnun etti. 
     Antrenmana, sakatlıkları bulunan Xavier, Revivo ve Berkant katılmadı. 
     Galatasaray, akşam yapacağı idman ile İstanbulspor maçının hazırlıklarını sürdürecek. 
     





</TEXT>
</DOC>
