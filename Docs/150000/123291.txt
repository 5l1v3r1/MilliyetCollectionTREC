<DOC>
<DOCNO> 123291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/yazar/pulur.html </URL>
<DATE> 2002/12/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     KAPLAN’la öküz bir barda içiyorlarmış, biraz sonra kaplan müsaade istemiş "Geç oldu, ben eve gideyim " 
     Öküz bırakmamış 
     "Otur yahu, nereye gidiyorsun, amma korkaksın " 
     Bir kadeh daha içilmiş, kaplan yine izin istemiş 
     "Hadi bana eyvallah, evde hanım bekler " 
     Öküz, başını sallamış 
     "Amma kılıbıksın yahu, otur şuraya bir kadeh daha iç " 
     Kaplan son kadehi içtikten sonra, gitmeye kalkınca, öküz yine lafı çakmış 
     "Sen de amma korkaksın yahu, kadından bu kadar korkulur mu " 
     Kaplanın tepesi atmış 
     "Bana bak, öküz efendi, beni, evde, seninki gibi bir inek beklemiyor, kaplan bekliyor kaplan " 
     Kıssadan hisse... 
     Ona buna laf atıp, hava basanlar, gerçeği öğrenince akılları başlarına gelir. 
     
     HAYVANAT bahçesindeki aslanlardan biri ölmüş, işsiz dolaşan birine teklif etmişler 
     "Şu aslanın postunu giy, biraz dolaş, çocuklar seni aslan sansın " 
     Adam, postu giymiş, kafeste dolaşırken, bakmış, karşısında bir başka aslan geliyor, öleceğini anlamış 
     "Eşhedü en la..." der demez karşısındaki aslan tamamlamış 
     "Ve eşhedü en la..." 
     Kıssadan hisse... 
     Posta bakarak aldanmayın, nice aslan postuna bürünenler vardır, ki .. 
     
     TIPKI görmemişin, samur kürk giymesi gibi... 
     Herif üçk ğıtçının biri, bir zaman önce açlıktan nefesi kokarken, çalıp çırpmış, mal, mülk, para sahibi olmuş, sırtına da bir samur kürk geçirmiş... 
     Bir gün sırtında samur kürk, doğup büyüdüğü mahalleden geçerken, tanıdıklarından biriyle karşılaşmış, selam bile vermeden bir omuz atıp geçmiş... 
     Herifin geçmişini bilen adam arkasından bağırmış 
     "Bana bak, senin sırtındakinin asıl sahibi bile, hayvandı " 
     Kıssadan hisse... 
     Böyleleri çoktur, en çok da iktidarın el değiştirdiği dönemlerde ortaya çıkarlar, her meslekte bulunur. 
     
     KURT, ormanda dolaşırken dişi aslana rastlamış, laf atmış, sataşmış, taciz etmiş... 
     Dişi aslan, kurdun bu edepsizliğini kocasına söylemiş, Ormanlar Kralı, kurdun peşine adamlar salmış yakalatamamış, tilki akıl vermiş 
     "Siz ona makam verin, rütbe verin, hemen gelir " 
     Aslan, kurdu "orman müdürü" yaptığını herkese duyurmuş, "müdür" olduğunu duyan kurt da çıkagelince, yakalatmış, bütün hayvanları toplayıp, kurda dişi aslana sataşmanın, taciz etmenin ne demek olduğunu göstermiş... 
     Kurt perişan, yürüyemiyor, ağır ağır giderken, karga uçarak gelmiş 
     "Ulan müdür oldun, diye tavrın, tarzın, yürüyüşün, değişti " 
     Kıssadan hisse... 
     Siz her kasılanın, her mevki, makam kapanın, başına gelenleri bir bilseniz... 
     
     







Yuttum, yuttun, yuttu, yuttuk, yuttunuz, yuttular 


Satranç değil briç 


Günümüzde sekreter olmak zor iş 


Türk erkeği olmanın dayanılmaz hafifliği 


Kıssadan hisse... 


Avrupa’da Türkler 


İlköğretimde kantin mafyası ne işe yarar 


İç burkulmasında adres yanlışlığı 


Ortaklık mecburi değildir 


IMF ile ilişkilerde sürprizler olabilir mi 


Maksim eski Maksim olamaz 


Saunada Türkiye paneli 


</TEXT>
</DOC>
