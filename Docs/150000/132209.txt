<DOC>
<DOCNO> 132209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/soneko32.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 193.85 puan azalarak 10,570.40 puandan kapandı. 
     Hisse senetleri, ikinci seansta ortalama yüzde 1.80 oranında değer kaybetti. 
     İlk seanstaki 173.97 puanlık artış dikkate alındığında, borsa endeksi günün tamamında 19.88 puan geriledi. Hisse senetlerindeki günlük kayıp ise yüzde 0.19 oldu. 
     İMKB Ulusal-100 Endeksi 2. seansı, 1. seansa göre 193.85 puan düşüşle 10,570.40 puandan tamamladı. 
     2. seansta hisse senetlerinin ortalama değer kaybı yüzde 1.80 oldu. 
     Endeks, seansa 17.66 puan düşüşle 10,746.59 puan seviyesinde başladı. Seansın ilk yarısı da 191.63 puan düşüşle 10,572.62 puandan geçildi. Seans içinde en düşük 10,455.88 puanı gören endeks, bir önceki seansın kapanış değeri olan 10,764.25 puanın üstüne çıkmadı. 
     Borsa uzmanları, endeksin günü yatay bir kapanışla tamamladığına işaret ederek, piyasanın yarın da 10,500-10,600 aralığında tutunmayı deneyeceğini, bu seviyede tutunduğu takdirde bir kez daha yukarı yönde bir hareket denenebileceğini savunuyorlar. Uzmanlar, Irak olayı gündemde olduğu sürece piyasa üzerindeki baskıların da devam edeceğini kaydediyorlar. 
     Kapanışta mali endeks 291.24 puan düşüşle 12,978.12 puana, sanayi endeksi 147.44 puan düşüşle 10,215.19 puana, hizmetler endeksi 91.46 puan düşüşle 7,015.07 puana geriledi. 
     Böylece, ilk seansa göre mali grup hisseler ortalama yüzde 2.19, sanayi grubu hisseler ortalama 1.42, hizmetler grubu hisseler de yüzde 1.29 değer yitirdiler. 
     2. seansta işlem gören toplam 293 hisse senedinden 202'si değer yitirirken, 33 hisse senedi değer kazandı. 58 hissenin fiyatında ise değişiklik olmadı. 
     Seansta 138 trilyon 293 milyar 608 milyon liralık işlem hacmi kaydedildi. İki seanstaki işlem hacmi toplamı da 301 trilyon 960 milyar 164 milyon lira olarak belirlendi. 
     2. seansta, İş Bankası C, Turkcell, Sabancı Holding, Doğan Holding ve Kardemir D en yoğun işlem gören hisse senetleri olarak belirlendi. 
     





</TEXT>
</DOC>
