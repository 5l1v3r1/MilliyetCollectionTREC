<DOC>
<DOCNO> 128718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/04/yazar/akyol.html </URL>
<DATE> 2003/01/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Eleştirmek... 
</HEADLINE>
<TEXT>

     YAŞ kararları eleştirilip yargı denetimine tabi olması istenebilir mi Ya askeri lojmanların satılması Başsavcıyı, yargıyı, askeri, YÖK’ü eleştirmek doğru mudur 
     Türkiye’de devletçi’ çevreler bu tür eleştirilere şiddetli tepki gösteriyor. 
     Amerika, dünyanın en milliyetçi toplumlarından biri... Şimdi savaşa hazırlanıyor ve Noam Chomsky kendi devletinin politikalarını "emperyalist" diye suçluyor Kimse de "söyletmen, susturun " demiyor. 
     Dil bilgini Chomsky benim pek hazzetmediğim "radikal aydın" tipidir o başka... Ama tarih gösteriyor ki, "marjinal, ölçüsüz, ipe sapa gelmez" fikirlere bile ifade özgürlüğü tanınmalıdır. 
     Bir program olarak kabul edilemeyecek olan bu tür fikirler, yönetenler için uyarıcı olmaktadır. 
     Liberal Amerika’da, "muhalif aydınlar" milliyetçi halk çoğunluğunun Amerikan politikalarına verdiği desteği önleyememiş, ama yönetimleri daha dikkatli davranmaya zorlamışlardır. 
     
     BİZDE alışılmıştan farklı öneri ve eleştiriler bile tahammülsüzlükle karşılanıyor. 
     YAŞ kararlarının yargı denetimine tabi olmasını Sayın Ahmet Necdet Sezer de Anayasa Mahkemesi Başkanı iken savunmuyor muydu Başbakan Gül, hem kurumlar arasında çatışma yaratmadı, hem YAŞ kararlarına bu yönde şerh koydu "basiretli" davrandı. Ne var bunda 
     Askeri lojmanlar... Merkezi devletin 193 bin lojmanı var. 67 bini askerlere, 39 bini Milli Eğitim’e, 36 bini Emniyet’e, 19 bini Sağlık Bakanlığı’na ait... 
     Elbette özelliği olan hizmetler daha fazla lojman gerektirir. Ama yine de lojmanlarda eski devletçilik’ ölçüleriyle davranılmış ve yeni ekonomik disiplin içinde sayılarını bir ölçüde azaltmak gerekiyor olamaz mı 
     Burada hem hizmetlerin özelliğini hem yeni ekonomik disiplin anlayışını birlikte ele almak lazımdır. Başlattığı tartışmanın sonunda Meclis Başkanı Bülent Arınç da bu noktaya gelmiştir. 
     Lojmanları tartışan bir toplumda artık her kurum elbette eskisinden daha dikkatli davranır... İşte tartışmanın faydası... 
     Her şey ona göre... 
     
     MESELENİN temelinde bilim ve demokrasi anlayışımızdaki eksiklik var. Bilimi bir "mutlak pozitivist doğrular ilmihali" zannediyoruz. 
     Batı’da tartışılan bir felsefe olan Marksizm Doğu’da bir "itikat" haline gelmemiş miydi Bizde de resmi ideoloji kendisini "bilim ve akılcılıkla" özdeşleştirdi, kurumsal bir itikat haline geldi 
     Halbuki hür düşünceli Marksist Mehmet Ali Aybar’ın dediği gibi 
     "Demokrasi izafi hakikatlerin rejimidir, tıpkı ilim gibi..." 
     Liberal Karl Popper ile Von Hayek’in de temel felsefesi budur. 
     Demokraside çok değişik fikirlerin olması sadece sosyal realitenin karmaşıklığından değil, eski "pozitivist ilmihal"in yıkılmış, artık bilim felsefesinde de izafiliğin göreceliğin gerçerlik kazanmış olmasındandır. 
     Demokraside kararlara temel olan "ortak doğrular" tartışmalarla oluşan "çoğunluk kanaatleri"dir mutlak değil, değişebilir niteliktedir. 
     "Çoğunluğun sağduyusu"na güvenelim... 
     "Bırakınız eleştirsinler, bırakınız tartışsınlar..." 
     
     







Eleştirmek... 


21. yüzyılın, Ankara’ya ödün vermeyen muhalefeti 


Hacı Yatmaz... 


Emekliye zam 


Tayyip Denktaş, Firavun, Yahudi... 


Su 


Kaça gireriz savaşa 


YÖK yasası mutlaka değişmeli ama... 


Kıbrıs için yeni bir yaklaşım 


Ali Suat Ertosun’dan açıklama 


Evimizin içini kim temizleyecek 


Bizim "Barışötan anladığımız... 


Saddam sürgüne gider mi 


Madeni parayı kağıt paraya çeviren makine 


Yine mal rejimi 


Yeni mahsul sızma zeytinyağı piyasaya çıktı 


</TEXT>
</DOC>
