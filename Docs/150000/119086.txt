<DOC>
<DOCNO> 119086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/son/sonspo11.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... NBA Ligi'ne 3 maçla devam edildi... 
</HEADLINE>
<TEXT>

     ABD Profesyonel Basketbol Ligi'nde NBA , 3. hafta mücadelesine, bu sabaha karşı yapılan 3 maçla devam edildi. 
     Atlantik Grubu'nda zirveye oynayan takımlardan Orlando Magic, deplasmanda Los Angeles Clippers'ı 101-80 yenerek 9. maçında 6. galibiyetini alırken, konuk ekipte Tracy McGrady, 35 sayı ve 6 ribaunt, Grant Hill, 17 sayı ve 9 ribaunt, Pat Garrity de 14 sayıyla takımlarını galibiyete taşıyan isimler oldu. 
     Evsahibi ekipte ise Corey Maggette 16 sayı, Michael Olowokandi ise 16 sayı ve 6 ribauntluk performans gösterdi. 
     Washington Wizards'ın, evinde Utah Jazz'a 105-102 üstünlük sağladığı maçta Wizards'da, Jerry Stackhouse, 25 sayı, 7 ribaunt ve 6 asist, ünlü yıldız Michael Jordan, 19 sayı ve 6 ribaunt, Tyronn Lee de 18 sayı ve 5 asistle galibiyette başrolü oynadı. 
     Konuk ekipte ise ''postacı'' lakaplı ünlü forvet Karl Malone, 26 sayı ve 6 ribaunt, John Stockton, 17 sayı ve 11 asist, Matt Harpring, 15 sayı ve 6 ribaunt, Rus forvet Andrei Kirilenko da 14 sayı ve 7 ribauntla oynamalarına karşın yenilgiyi engelleyemedi. 
     Philadelphia 76'ers da kendi sahasında güçlü rakibi San Antonio Spurs'ı 99-94'lük skorla geçerken, ünlü yıldızı Allen Iverson'ın 37 sayı, 4 ribaunt ve 6 asistlik mükemmel performansıyla güldü. Evsahibi ekipte ayrıca Keith Van Horn, 21 sayı ve 9 ribaunt, Brian Skinner da 13 sayı ve 11 ribauntla galibiyete büyük katkı yaptı. 
     Spurs'da Tim Duncan'ın 29 sayı, 9 ribaunt, 5 asist ve 6 blok, Stephen Jackson'ın da 15 sayı ve 9 ribauntluk performansları galibiyete yetmedi. 
     Lige, yarın sabaha karşı yapılacak 11 maçla devam edilecek. 
     





</TEXT>
</DOC>
