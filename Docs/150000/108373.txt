<DOC>
<DOCNO> 108373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/guncel/agun.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı çabalıyor biz seyrediyoruz... 
</HEADLINE>
<TEXT>

L’Atalante gemisi, Marmara’da başladığı araştırma için, Türkiye’nin 1999’dan bu yana deprem çalışmalarına ayırdığı bütçenin tam 24 katını gözden çıkardı 
     ÖNAY YILMAZ İstanbul 

     İstanbul’u yakından etkileyen Marmara denizindeki fay, bizden çok Avrupalıları ilgilendiriyor. Türkiye, 1999’dan bugüne kadar deprem çalışmalarına toplam 42 bin 500 dolar yaklaşık 70 milyar lira ayırdı. Oysa L’Atalante gemisi, Marmara’da önceki gün başlayan ve 1 ay sürmesi planlanan araştırması için 1 milyon euro 1 trilyon 640 milyar lira harcayacak. 1999’dan sonra gelen 6 yabancı geminin yaptığı harcamanın toplamı ise 6 milyon euro 10 trilyon 200 milyar . 
     
     BU PARA NEYE YETER ’ 
     Marmara’daki çalışmaların maliyetinin çok yüksek olduğunu doğrulayan TÜBİTAK Marmara Araştırma Merkezi Başkanı Prof. Dr. Naci Görür, bu maliyetlerin Türkiye’yi etkilemediğini belirterek, "Biz sadece 42 bin 500 dolar harcadık. İtalyanlar ve özellikle Fransızların ilgisi takdire şayan. Türkiye ise kendi sorununa ilgisiz. Bizim deprem de 70 milyar TL dahil tüm deniz araştırmalarına ayırdığımız para sadece 450 milyar lira. Bu paraya tek bir ciddi araştırma dahi yapmanız mümkün değil" dedi. 
     Prof. Dr. Naci Görür, denizin altına fayları dinleyecek cihazlar ve kurulacak istasyonlar için 10 milyon dolar gibi bir para gerektiğini, ancak bugüne kadar bu paranın da henüz temin edilemediğini sözlerine ekledi. 
     
     Fransız uzman iddialı konuştu 
Depremin olacağı yeri size parmağımızla göstereceğiz...’      Marmara’daki deniz araştırmalarının yabancı koordinatörü olan ve L’Atalante gemisindeki ekibin başında yer alan Prof. Rolando Armijo, önceki gün İstanbul’a geldi. Prof. Dr. Aykut Barka’nın yakın arkadaşı olan Prof. Armijo, "Biz depremin olacağını 1999’dan önce biliyorduk" diyerek sözlerini şöyle sürdürdü "Marmara Denizi ve Adapazarı, deprem tehlikesi altındaydı. Deprem 1939’dan beri batıya göç ediyor. Bu göç 1999’da Marmara Denizi’nin doğusuna kadar geldi. Şimdi de Marmara Denizi’nde sismik bir boşluk var. Bu nedenle deprem orada da devam edecek. Zamanını bilmiyoruz. Ama şimdi depremin nerede olacağını parmağımızla gösterecek duruma geldik." 
     



 GÜNCEL 


















</TEXT>
</DOC>
