<DOC>
<DOCNO> 146309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/spor/aspo.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
100 DOPİNG 
</HEADLINE>
<TEXT>

Futbol Federasyonu Başkanı Haluk Ulusoy, 20’şer bin dolar olarak belirledikleri primin 40’ar bin dolara yükseldiğini söyledi, "Yetki bende. Sonuca göre rakam artabilir" dedi 
     BİLAL MEŞE 

     Kesenin ağzı açıldı 
     2004 Avrupa Şampiyonası elemelerinde 2 Nisan günü İngiltere ile kritik bir maç oynayacak A Milli Takım’a prim dopingi yapıldı. Futbol Federasyonu daha önce 20’şer bin dolar olarak açıkladığı miktarı iki katına çıkardı ve futbolculara galibiyet halinde 40’ar bin dolar dağıtılacağı açıklandı. Futbol Federasyonu Başkanı Haluk Ulusoy, "Yönetim bu konuda tüm yetkiyi bana bıraktı. Alacağımız sonuca göre rakam değişebilir" ifadesini kullandı. 
     
     Nazar değmesin’ 
     MİLLİ Takım’ın yanından bir dakika ayrılmayan ve adeta futbolcularla yatıp, kalkan Ulusoy, "Takımın havası beni çok umutlandırdı" dedi. Federasyon Başkanı, "Önemli olan bu olumlu atmosferin sahaya yansıması. Yansıyacağına da inanıyorum. O zaman İngiltere karşısında işimiz daha kolay olacak. Bu ekip çok büyük zorlukları aşararak bugünlere geldi. Hepsinin maşallahı var, Allah nazardan saklasın" diye konuştu. 
     
EN İYİ ORTA SAHA BİZDEMilli Takım’ın golcüsü İlhan Mansız, orta sahadaki yıldızların kazanılan başarılarda önemli bir pay sahibi olduğunu ifade etti 
     MEHMET DEMİRCAN 

     Yenilmeyiz’ 
     DÜNYA Kupası’nda yıldızı parlayan ve gittiği her ülkede büyük ilgiyle karşılaşan İlhan Mansız, İngiltere karşısında iyi oynayarak galip geleceklerini söyledi. Kazanmaktan başka bir düşünceleri bulunmadığını kaydeden İlhan Mansız, "Gücümüzü biliyoruz. Kazanamazsak bile kaybetmeyiz. Dünya’nın en iyi orta sahasına sahibiz. Başarılı olmamızda, gol atmamızda bu oyuncuların büyük rolü var" dedi. 
     
     Hepsi tecrübeli’ 
     MİLLİ Takım’da yer alan bütün oyuncuların kaliteli olduğunu da vurgulayan yıldız oyuncu, "Ancak tek tek bakıldığında orta sahamız inanılmaz güçlü. Zaten çoğunun yurtdışında oynaması tecrübelerini daha da artırıyor. Bu bizim en büyük avantajımız" diye konuştu. İlhan Mansız, İngiltere’nin son zamanlarda formsuz olmasının bir şeyi değiştirmeyeceğini belirtti, "Onlar her zaman ciddi bir rakip" ifadesini kullandı. 
     
Şenol Güneş’in taktiği hazırMilli Takım hocası, dörtlü savunma yapacak, orta sahayı kalabalık tutarak İngiltere’ye boş alan bırakmayacak 
     TAKTİK çalışmalarını büyük bir gizlilik içinde devam ettiren Teknik Direktör Şenol Güneş, İngiltere karşısına dörtlü defans bloku ile çıkmayı planlıyor. Tecrübeli çalıştırıcı sol kanat için Ergün, K.Hakan ve Ahmet Yıldırım arasında tercih yapacak. Güneş’in savunmada görev vermeyi düşündüğü Deniz’in sakatlığı ise teknik heyeti tedirgin ediyor. Genç oyuncu dünkü çalışmaya da çıkmadı. 
     ŞENOL Güneş, İngiltere’nin kanat akınlarını önleyebilmek için orta sahayı kalabalık tutacak. Hasan Şaş büyük bir olasılıkla yedek soyunacak. Bu arada Milli Takım futbolcularının lig havasından uzaklaşmaları ve İngiltere maçına odaklanmaları Şenol Güneş’in yüzünü güldürdü. Güneş, "İşimiz kolay olmayacak. Ne varki takımın havası ve futbolcuların motivasyonu bu zorluğu aşacak güçte" dedi. 
     
Çobanoğlu’na teklif      GELECEK sezon bambaşka bir Fenerbahçe oluşturmak için kolları sıvayan Sarı - Lacivertli yönetim, milli takımın başarılı menajeri Can Çobanoğlu’na teklif götürdü. Aziz Yıldırım ve arkadaşlarının, gelecek sezon Çobanoğlu ile çalışmak için yoğun baskı yaptıkları ifade edildi. Teklifi doğrulayan ancak şimdilik kararsız olan Çobanoğlu, "Ben profesyonelim. Bu tür öneriler her zaman yapılacaktır" dedi. 
     
Aytaç için başvuru      FUTBOL Federasyonu önceki gün hayata gözlerini yuman milli takımın eski futbolcularından Kadri Aytaç’a İngiltere maçında son görevini yapacak. Federasyon yetkilileri, Türk futbolunun unutulmaz isimlerinden olan Aytaç’a karşılaşma öncesi saygı duruşunda bulunulması için UEFA’ya başvurdu. Bu arada Aytaç’ın cenazesi bugün Şişli Camii’nde kılınacak öğle namazından sonra toprağa verilecek. 
     


SPOR 



























</TEXT>
</DOC>
