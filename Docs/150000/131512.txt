<DOC>
<DOCNO> 131512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sonspo19.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Tümer iddialı... 
</HEADLINE>
<TEXT>

     İstanbul - Beşiktaş'ın orta alan oyuncusu Tümer Metin, ligin ikinci yarısı için iddialı konuştu. 
     Gazetecilerin sorularını yanıtlayan Tümer, ligin ikinci yarısına 2 Şubat'ta Fenerbahçe ile yapacakları erteleme maçıyla başlayacaklarını belirterek, "Kadıköy'den alnımızın akıyla çıkacağımıza ve kaldığımız yerden devam edeceğimize inanıyorum" dedi. 
     2 Şubat'a kadar eksiklerini tamamlayıcaklarını ve Kadıköy'e puan için gideceklerini belirten Tümer, hedeflerinin Fenerbahçe'yi yenerek, ligin ikinci yarısına da yenilgisiz başlamak olduğunu söyledi. 
     Bir soru üzerine, sahada İlhan'ın üzerine çok gidildiğini anlatan Tümer, 2 yıl önce Pascal Nouma'ya yapılanların, şimdi de İlhan'a yapıldığını O'nun üstüne oynayıp, sinirlendirmeye çalışıldığını kaydetti. 
     Tümer, "İlhan ile konuştuk. Biraz daha sinirlerini kontrol etmeli" diye konuştu. 
     





</TEXT>
</DOC>
