<DOC>
<DOCNO> 136425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yazar/akyol.html </URL>
<DATE> 2003/02/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Stratejiler çatışıyor 
</HEADLINE>
<TEXT>

     Bu ahlaki’ iddiaların ötesinde, asıl faktör, "strateji"dir. 
     Başbakan Gül’ün strateji danışmanı Prof. Ahmet Davutoğlu, bugünkü Amerika - Avrupa çatışmasını, 11 Eylül teröründen bir hafta sonra öngörmüştü 
     19 Eylül 2001 günü bir TV kanalındaki konuşmasında Prof. Davutoğlu, 11 Eylül’ü izleyecek gelişmeleri üç stratejik aşamaya ayırıyordu 
     1 Psikolojik safha Teröre karşı öfke, intikam ve cezalandırma duygusu... ABD’nin kurduğu koalisyona Avrupa’nın da katılması... 
     2 Stratejik safha Bu aşamada, koalisyon çatlar. Çünkü ABD kendi stratejik değerlendirmesini yaparken, Fransızlar, Almanlar, Çinliler de artık kendi değerlendirmelerini yaparlar, çıkar farkları ortaya çıkar 
     3 Düzen kurma safhası Mevcut yeni dünya düzensizliği’nin yerine yeni güç dengelerinin uzun vadede oluşması... Küresel Bunalım, Küre Yayınları, sf. 76 
     
     BİLİM, öngörü sağlar İşte, Davutoğlu’nun iki sene önce öngördüğü "ikinci safha"yı yaşıyoruz İşte "koalisyon çatladı" ve ABD ile Fransız - Alman mihverinin strateji ihtilafları su yüzüne çıktı 
     NATO bile çatlatan bir şiddetle 
     ABD Savunma Bakanı Rumsfeld ile Alman Dışişleri Bakanı Fisher’in polemiklerindeki öfke bunun göstergesi 
     Önce Almanlarla Fransızlar beraberdi. ABD "sekiz Avrupa ülkesi"ni yanına alarak buna karşılık verdi. Almanya ve Fransa da Rusya ve Belçika’yla yeni bir koalisyon’ kurarak ABD’ye misilleme yaptı 
     Ortadoğu üzerine nüfuz savaşı 
     Saddam Kuveyt’i işgal ederek petrol imparatoru olmak isteyince buna Fransa ve Almanya da itiraz etmiş, hatta Fransa ABD yanında savaşa girmişti. Ama sonra, hem Almanya hem Fransa Saddam’la ilişki kurdular, ihaleler aldılar Sadece ihale değil tabii asıl önemli olan Ortadoğu stratejisi... 
     Bağdat’ta Amerika’nın adamı oturacağına, Amerika’yla çatışmalı ve Avrupa’ya muhtaç bir Saddam Paris ve Berlin için şayanı tercih’ gözüküyor 
     
     TÜRKİYE nerede duruyor Suriye’den yeni dönen Prof. Davutoğlu’nun cevabı 
     - Türkiye kendi coğrafyasının stratejisini yürütüyor. Amerika müttefikimiz ve stratejik ortağımızdır. Avrupa en büyük ticari ortağımız ve üyesi olmak istediğimiz bir camiadır. Ortadoğu ile önemli tarihi ve stratejik bağlarımız vardır. Türkiye’nin tavrı üçü için de çok önemli. 
     Bu jeopolitik Türkiye’nin hem riskidir, hem gücü "Ben yokum" demek, riskimizi azaltmadan gücümüzü rafa kaldırmak olur 
     Almanya ve Fransa’nın AB yolunda Türkiye’yi engellemeleri de "strateji"leriyle ilgilidir. 
     Davutoğlu diyor ki 
     - Savaşa gerek bırakmayacak bir çözüm, Türkiye’nin jeopolitiğine en uygun çözüm olur 
     İnşallah... Ama "savaş çıkarsa Türkiye savaş şartlarında kendi stratejik çıkarlarının gereğini" yapacaktır, bunun tedbirlerini alıyor. 
     Ben izlenen politikayı doğru buluyorum. 
     İleride "üçüncü aşama"da yeni güç dengeleri oluşurken Türkiye’nin güçlü olması, bugünden güçlenmesine bağlıdır. 
     
     







Stratejiler çatışıyor 


"Deliye her gün bayram" 


Üzerimize düşen her şeyi yapacağız’ dedik 


Karnelerin de eski gücü yok 


Neden tedirginiz 


Barışa bir umut daha 


Erkan Mumcu’dan Metin Akpınar’a... 


Okullara bakan fotoğrafı neden Ankara’da var da İzmir’de yok 


Buenos Aires İnsanlığa yeniden inanmak 


Yarım kilo çay için Suriye’ye geçiyorlar 


</TEXT>
</DOC>
