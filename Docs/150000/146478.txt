<DOC>
<DOCNO> 146478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/spor/spo15.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Gençler galip      KOSOVA Futbol Federasyonu’nun davetlisi olarak Priştina’ya giden Gençlerbirliği, Besiana takımı ile oynadığı dostluk maçını 2-0 kazandı. Başkent ekibinin gollerini 45. dakikada Mustafa ile 61. dakikada Uğur attı. 
     
Masai farkı      DÜNYA Kros Şampiyonası’nda Kenyalı bayan atlet Masai, unvanını kaptırmadı. Bir gün önce uzun parkurda Etiyopyalı Kidane’yi geride bırakan Masai, bir saniye farkla yine zirveye çıktı. Erkekler 12 bin 300 metrede Etiyopyalı Bekele, gençler 8 bin metrede de Kenyalı Kipchoge ilk sırayı aldı. 
     
UEFA takipte      UEFA, Gürcistan - S.İrlanda maçı sırasında sahaya atılan yabancı maddelerle ilgili soruşturma başlattı. İrlanda’nın 2 - 1 kazandığı maç sırasında meydana gelen olaylar nedeniyle Gürcistan’a ceza geleceği öğrenildi. 
     
Tesis atağı      İSTANBUL "100 Gönüllü 100 Tesis" projesi kapsamında yeni bir spor tesisine daha kavuşacak. Lions İstanbul Anadolu Yakası Sosyal Hizmet Vakfı’nın Küçükbakkalköy’de yaptıracağı çok amaçlı tesisin temeli dün atıldı. 
     
Bilenser patladı      BURSASPOR Başkanı Erdoğan Bilenser, takımı tedavi edecek bir formül bulamadıklarını söyledi. Bilenser, "32 maçta 5 galibiyet aldık. İkinci lig takımına kupadan elendik. Bursaspor’un durumu çok üzüntü verici" dedi. 
     
Can’dan güvence      SAVAŞ bölgesine en yakın il olduklarını hatırlatan Diyarbakırspor Başkanı Mücahit Can, maç için gelen kulüplere güvence verdi. Can, "Herkes savaşın boyutunu biliyor. Diyabakır eskisi gibi huzurlu ve güvenli" yorumunu yaptı. 
     
Hasan dönüyor      SEZON başında Malatyaspor’a kiralanan Hasan Özer, ligin bitiminde yine Gaziantepspor’a döneceğini açıkladı. Golcü futbolcu, "Üç sene daha sözleşmem var. Dönmek istiyorum, ama yönetimin alacağı karara saygı duyarım" dedi. 
     
Samsun sıkıntılı      SAMSUNSPOR Futbol Şube Sorumlusu Suat Çalık, sakatlıklardan bir türlü kurtulamadıklarını söyledi. Çalık, "Serkan Dökme bağlarından sakat. Souza’nın adalesinde çekme devam ediyor. Bir türlü toparlanamadık" ifadelerini kullandı. 
     
Şampiyonlar belli      KAYAKTA Kuzey Disiplini Türkiye Şampiyonası, Kayseri’de sona erdi. Büyük erkeklerde Muş’tan Sebahattin Oglago, büyük bayanlarda da Kars’tan Kelime Aydın birinci oldu. Takımda büyük erkeklerde Hakkari, gençlerde Muş, büyük ve genç bayanlarda da Erzurum zirveye çıktı. 
     
Hentbolda dün      Erkekler 
     İzmir Bld. - ASKİ 20 - 41 
     P.Koleji - M.Piyango 29 - 30 
     Bafra Bld. - Beşiktaş 27 - 36 
     


SPOR 





























</TEXT>
</DOC>
