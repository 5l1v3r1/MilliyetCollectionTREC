<DOC>
<DOCNO> 140319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko36.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Hazine Bakanı Ekonomideki gelişmeler memnuniyet verici 
</HEADLINE>
<TEXT>

     İngiltere Hazine Bakanı Paul Boateng, ''Başbakan Gül'ün bugün yaptığı açıklamaların, yüzde 6.5'lik faiz dışı fazla hedefinin sağlanması ve mali istikrar açısından çok önemli olduğunu düşünüyorum'' dedi. 
     Devlet Bakanı Ali Babacan, İngiltere Hazine Bakanı Boateng onuruna Bilkent Hotel'de bir öğle yemeği verdi. 
     Boateng, öğle yemeği öncesinde yaptığı açıklamada, Bakan Babacan ile bu sabah çok verimli bir toplantı yaptıklarını, Türkiye'nin para politikası, enflasyonla mücadele ve ekonomik büyüme alanında kaydettiği gelişmelerin memmuniyetle karşıladıklarını ifade etti. 
     Boateng, iki ülke arasındaki ilişkilerin çok güçlü olduğuna işaret ederken, bu ilişkilerin karşılıklı dostluk ve ticaret üzerinde kurulduğunu, iki ülkenin de gerçek dostları olduğunu kaydetti. 
     Konuk bakan Boateng, dünyanın bu gibi zor ve sıkıntılı anlardan geçtiği dönemlerde, Türkiye ve İngiltere gibi dostların dayanışma içerisinde olmasının önemli olduğunu kaydetti. 
     





</TEXT>
</DOC>
