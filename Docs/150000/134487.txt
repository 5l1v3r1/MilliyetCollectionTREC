<DOC>
<DOCNO> 134487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sonspo05.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2. Başkanı "Beşiktaş'ı yenmek istiyorum " 
</HEADLINE>
<TEXT>

     Fenerbahçe Kulübü İkinci Başkanı Nihat Özdemir, yarın Beşiktaş ile yapacakları derbi maçı kazanarak, ligin ikinci bölümüne iyi bir moralle başlamak istediklerini söyledi. 
     Sarı-lacivertli takımın, teknik sorumlu Oğuz Çetin yönetiminde çok iyi bir hazırlık dönemi geçirerek ligin ikinci bölümüne hazırlandığını kaydeden Nihat Özdemir, ''Maçı hakeden taraf kazansın. Tabii ki kazanan taraf biz olalım istiyoruz. Beşiktaş'ı yenip, ligin ikinci yarısına iyi başlamak istiyoruz'' diye konuştu. 
     Derbi maçlarda tansiyonun diğer karşılaşmalara oranla daha da yükseldiğini hatırlatan Özdemir, yarınki maçta centilmenliği bozacak hiçbir olayın yaşanmamasını dilediğini bildirdi. 
     Maç öncesi ve sonrasında tartışmaya yol açacak hiçbir olayın ortaya çıkmamasını umut ettiğini vurgulayan sarı-lacivertli kulübün yöneticisi, ''Centilmenlik anlayışı içinde, dostça ve kardeşçe bir maç olmasını diliyorum'' dedi. 
     





</TEXT>
</DOC>
