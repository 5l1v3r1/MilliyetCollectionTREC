<DOC>
<DOCNO> 148712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/siyaset/siy03.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Her öneriye açığım yeter ki çözelim 
</HEADLINE>
<TEXT>

Simitis, Kıbrıs’ta "Annan Planı’nın müzakere zemini oluşturmasını" istedi. Erdoğan ise "Plan iki tarafın yararına olursa zemin oluşturabilir" dedi 
     YORGO KIRBAKİ Belgrad 

     Belgrad’da düzenlenen Güneydoğu Avrupa Ülkeleri İşbirliği Süreci Zirvesi’nde konuşan Erdoğan, Türk halkının ilk Körfez Savaşı’nda ağır bedeller ödemek zorunda kaldığını kaydetti. Erdoğan, "Kuzey Irak’ta oluşan otorite boşluğu neticesinde PKK KADEK teröristleri bölgede barınma imk nı bulmuştu" diye konuştu. 
     
     Belgrad’da dün gerçekleşen Türk - Yunan Zirvesi’nde Başbakan Recep Tayyip Erdoğan’la Yunan Başbakanı Kostas Simitis, "Kıbrıs’ta çözümün şart olduğu"nda anlaştı, ancak yöntemde çözüm bulamadı. 
     Yaklaşık 1.5 saat süren görüşmede Simitis, "Annan planının müzakere zemini oluşturmasını" isterken, Erdoğan, bu Planın ancak iki tarafın yararına düzenlemelerle müzakere zemini olabileceğini belirtti. 
     Görüşmede Türk tarafı, 16 Nisan’da Kıbrıs Rum Kesimi’nin AB’ye üyeliği protokolü hakkında izahat istedi. Bunun üzerine Yunan Dışişleri Bakanı Yorgo Papandreu, "Merak etmeyin, çözüm şansı h l devam ediyor. İmzalanacak protokol gereği, Kıbrıs sorunu ne zaman çözülürse çözülsün, adanın kuzeyi AB’ye girecek" dedi. 
     Her öneriye açık olduğunu belirterek, "Yeter ki çözelim" diyen Erdoğan ayrıca Türkiye, Yunanistan, İngiltere, KKTC ve Kıbrıs Rum Kesimi’nin katılımıyla beşli zirve önerisini de gündeme getirdi. Ancak Simitis bu teklife yanaşmadı. 
     Erdoğan ve Simitis, Irak’ın toprak bütünlüğünün korunması ve BM’nin savaştan sonra aktif rol üstlenmesinde mutabık kalırken, diplomatik çevrelere göre, 16 Nisan’da Kıbrıs’ın AB üyesi olması, BM Güvenlik Konseyi’nin bugün açıklanması beklenen yeni Kıbrıs kararı ve Simitis’in 18 Nisan’da Rum kesimine yapacağı ziyaret nedeniyle Atina bu aşamada Annan Planı’nı canlandırmaya istekli görünmedi. 
     
     
Papandreu oynadı, Gül tempo tuttu      Belgrad’daki Güneydoğu Avrupa Zirvesi’nin ilk gününde, Yunanlı Dışişleri Bakanı Yorgo Papandreu, piste çıkıp "zeybekiko" Zeybek’in Yunan versiyonu oynadı. Papandreu dans ederken, Dışişleri Bakanı Abdullah Gül alkış tuttu. Papandreu, 2 yıl önce de Sisam’da zeybekiko oynamış, o zaman da dönemin Dışişleri Bakanı İsmail Cem alkış tutmuştu. Papandreu’nun zeybekiko oynaması, dünkü zirveye de taşındı. Başbakan Recep Tayyip Erdoğan’ın, "Irak konusunu sanırım dışişleri bakanlarımız dün gece görüştüler" demesi üzerine Papandreu araya girip, "Ne görüşmesi Dün gece ben dans ettim" dedi. Bu arada zirve az kalsın yarıda kesiliyordu. Hırvatistan ve Moldavya başbakanları, Hyatt Regency Oteli’nin Erdoğan ve Simitis’e tahsis edilen toplantı odasını kullanmak istedi. Ancak iki başbakan beklemeye ikna edildi. 
     


SİYASET 


















</TEXT>
</DOC>
