<DOC>
<DOCNO> 144216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sondun64.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Uçuş hakkı ile Türk askerinin Irak'a girmesi farklı konular 
</HEADLINE>
<TEXT>

     ABD Dışişleri Bakanı Colin Powell, ABD'nin Türkiye'den talep ettiği uçuş hakkı meselesiyle, Türk ordusunun Kuzey Irak'a girme isteğinin, birbirinden ayrı tutulması gereken konular olduğunu söyledi. 
     Powell, Washington'da bulunan Kamerun Devlet Başkanı Paul Biya ile görüşmesinin ardından gazetecilerin sorularını yanıtladı. 
     Powell, ABD'nin Türkiye'den talep ettiği uçuş hakkı meselesiyle, Türkiye'nin Kuzey Irak'ta asker bulundurma isteğinin ''birbirinden ayrılması gereken konular'' olduğunu kaydetti. 
     Powell, ''Türk yetkililerle bu konularda yakın temastayız. Biz, Türkiye'nin Kuzey Irak'a girmesine gerek olmadığını düşünüyoruz. Uçuş hakkı ile bu konu, birbirinden ayrılması gereken konular'' dedi. 
     Colin Powell, şimdiye kadar Türkiye'nin, Kuzey Irak'a girdiğine dair bir işaret olmadığını söyledi. ABD Dışişleri Bakanı, bu konunun aşılacağını umduğunu ve Türk yetkililerle temasta olmayı sürdüreceğini kaydetti. 
     





</TEXT>
</DOC>
