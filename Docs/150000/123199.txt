<DOC>
<DOCNO> 123199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sontur14.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüse bomba ihbarı... 
</HEADLINE>
<TEXT>

     Trabzon-Ankara seferini yapan bir seyahat firmasına ait yolcu otobüsüne bomba konulduğu ihbarı yapıldı. 
     Alınan bilgiye göre, bir seyahat firmasının Trabzon'un Vakfıkebir İlçesi'ndeki yazıhanesi arayan kimliği belirsiz kişi, Trabzon-Ankara seferini yapan 61 KA 800 plakalı otobüse bomba konulduğu ihbarını yaptı. Bunun üzerine otobüs Giresun'un Piraziz İlçesi'nde, Giresun Emniyet Müdürlüğü Terörle Mücadele ekipleri tarafından durduruldu. Otobüste bulunan yolcular indirilerek tek tek kimlikleri kontrol edilirken, bomba uzmanları da otobüsün içinde ve bagajda detektörlerle bomba araması yaptı. Arama yaklaşık 30 dakika sürdü. 
     Yapılan aramalar sonucu ihbarın asılsız çıkması üzerine, otobüs yolcularla birlikte Ankara'ya hareket etti. 
     





</TEXT>
</DOC>
