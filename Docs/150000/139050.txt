<DOC>
<DOCNO> 139050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/guncel/agun.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi güvenliğimizi kendimiz sağlarız... 
</HEADLINE>
<TEXT>

Erbil’de toplanan Kürdistan Ulusal Meclisi, Türk askeri bölgeye girerse karşı çıkma kararı aldı... 
     NAMIK DURUKAN 

     Kürdistan Ulusal Meclisi, Türk askerine karşı çıkma kararı alırken son günlerde Türkiye’ye yönelik tehditk r açıklamalarda bulunan IKDP’nin lideri Mesud Barzani, Erbil’de yapılması planlanan Türkiye aleyhtarı gösteriyi engelledi. Toplantıda ilk sözü alan Talabani’nin Dış İlişkiler Bakanı Sadi Pire, "Hiçbir zaman Türk yetkilileriyle sorun yaşamak istemiyoruz" dedi. 
     IKDP Grup Başkan Vekili Ahmet Salar da şunları söyledi "Irak’ın toprak bütünlüğünden Türkiye değil, Irak halkı ve Irak Kürtleri sorumludur. Biz kendi güvenliğimizi sağlayabiliriz." 
     
     ABD İZİN VERİRSE... 
     Toplantı sonrası yayımlanan deklarasyonda, 1991’den bu yana bölgedeki Kürtlere yardımcı olan Türkiye’ye teşekkür edilerek, şu ifadelere yer verildi "Askeri müdahale olursa muhalefet edeceğiz. Çünkü müdahale dengeleri bozacaktır. Sınır güvenliğimizi yerel güçlerimizle koruyacağız. Komşularımızla olan sınır bölgelerinin güvenliğini üstleneceğimizi taahhüt ediyoruz. Çünkü bunun, bölgede yaşayan tüm halkın ortak sorunu olduğuna inanıyoruz. Türkiye ve herhangi bir bölge ülkesinin, askeri müdahaleyle ilgili ABD ile görüşmesinden yanayız." 
     



 GÜNCEL 




















</TEXT>
</DOC>
