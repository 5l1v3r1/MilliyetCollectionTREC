<DOC>
<DOCNO> 142600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/spo02.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA MORALİ 
</HEADLINE>
<TEXT>

Ligde sıkıntılı günler geçiren Fenerbahçe, Ortega konusunda FIFA’dan garanti aldı, Bayer Leverkusen’in yıldız oyuncusu Yıldıray Baştürk de sezon sonu transferi için yeşil ışık yaktı 
     YALÇIN TÜRK 

     Yıldırım ikna etti 
     FENERBAHÇE yönetiminin Avrupa turu mutlu sonla bitti. Ortega konusunu çözmek için İsviçre’ye giden Başkan Aziz Yıldırım, FIFA’yı ikna ederken, Futbol Şube Sorumlusu Sadettin Saran da Yıldırım Baştürk’ün transferi konusunda ciddi adımlar attı. Yıldırım dün FIFA yetkilileri, River Plate yöneticileri ve menajer Caliendo ile bir araya geldi, Arjantinli oyuncunun durumu masaya yatırıldı. 
     
     Para geri ödenecek 
     FIFA yetkilileri, iki kulüp yöneticileri ile menajerin konuşmalarını dinledikten sonra Ortega dosyasını inceledi ve Fenerbahçe’nin haklı olduğuna karar verildi. Sarı - Lacivertli kulübün, bu transferde harcadığı paranın tamamının geri ödenmesi de garanti edilirken, aksi taktirde ağır yaptırımlar uygulanacağı bildirildi. Fenerbahçe’ye bir sevindirici haber de Almanya’dan geldi. 
     
     El sıkıştılar 
     FUTBOL Şube Sorumlusu Sadettin Saran ve yönetici Hakan Bilal Kutlualp, Bayer Leverkusen’de oynayan Yıldıray Baştürk ile transfer görüşmesi yaptı. Alman kulübü yöneticileri ile Yıldıray’ın menajerinin de katıldığı toplantıda her konuda anlaşma sağlandı. Milli oyuncu, Fenerbahçe’ye gelmeyi kabul ederken, Leverkusen’in küme düşmesi halinde transferin daha da ucuza malolacağı belirtildi. 
     
Taraftarın umudu bitti      GALATASARAY yenilgisi sonrası Fenerbahçe taraftarı da sezona havlu attı. 1907 Fenerbahçe Derneği’nin internetteki resmi web siteli ile fenerbahce.com’da yapılan anketlerde Sarı - Lacivertliler artık ikincilik şanslarının bile kalmadığını belirttiler. Halen süren ankette yüzde 13.5’luk kesim takımlarından ümidi kesmedi. 
     
Futbolcular kaleyi dövdü      YUSUF DURSUN 

     TEKNİK Sorumlu Oğuz Çetin dün basına açtığı antrenmanda, Sarı - Lacivertli oyunculara taktik çalışması yaptırmadı. Futbolcular bir saat boyunca sadece Oğuz’un koruduğu kaleye şut attılar. Çetin, başta Rebrov olmak üzere, Tuncay, Serhat ve Vladimir ile özel olarak ilgilenirken, bir ara şutların dışarı gitmesi üzerine oyuncularını uyardı. 
     ÇALIŞMA sırasında Fatih ile kaleci Rüştü iddiaya girdi. Rüştü, "Çektiğin şutları kurtarırım" derken, Fatih "Hepsi gol olur" karşılığını verdi. Sonunda Fatih iddiayı kazanırken, yıldız oyuncunun "Beşiktaşlı Maldaraşanu gibi vuruyorum" demesi kahkahalara yol açtı. Sakatlığı süren Yusuf Elazığspor maçının kadrosuna alınmadı. 
     
Kayral’a son görev      Necmi Kepçetutan 

     Fenerbahçe eski yöneticilerinden Yavuz Kayral’ın eşi Münire Kayral dün Kocatepe camiinde kılınan öğle namazından sonra toprağa verildi. Cenaze törenine spor camiasından çok sayıda kişi katıldı. 
     
     



 SPOR 




























</TEXT>
</DOC>
