<DOC>
<DOCNO> 124097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yasam/yas02.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar iyice azıtmışlar 
</HEADLINE>
<TEXT>

Bayramda yakalanan kapkaç çetesinin marifetleri arasında, bir Alman turisti kaçırıp erkeklere satmak da varmış... 
     SADİ NERGİZDAL Antalya DHA 

     Bayramın 3. günü uzun süren kovalamaca sonucu Alanya’da yakalanan kapkaç çetesinin, tatile gelen 22 yaşındaki Alman turist Cornelia Schneider’i kaçırarak, iki hafta boyunca para karşılığı erkeklere sattığı ortaya çıktı. 
     Daha önce dört ayrı kapkaç olayı gerçekleştiren Semiha Sezen 44 , Sinan Çoban 23 , Ramazan Yıldırım 21 , Salih Güven 18 , Mustafa Tuncer 18 , Eyüp Karakuş 18 ve C.G.’den 17 oluşan çete, İstanbul Yeşilköy’de iki ayrı kapkaç olayı daha gerçekleştirdikten sonra geldikleri Alanya’da, polis ve jandarmanın kovalamasıyla yakalandı. 
     
     Turistlerin peşindeler 
     Tatil yaptığı Alanya’da 27 Kasım’da jandarmaya dilekçe vererek, bir çete tarafından kaçırılıp erkeklere para karşılığı satıldığını söyleyen ve şik yetçi olan Cornelia Schneider de, çete elemanlarıyla yüzleştirildi. Schneider, çete elemanlarının, kendisini kaçıran ve erkeklere para karşılığı satan kişiler olduğunu teşhis etti. 
     Önceki gün saat 16.00 sıralarında adliyeye getirilen kapkaç çetesinden şik yetçi olan Schneider, savcılığa ifade verdi. Konaklı’da da İsveçli Lili Widen’in 64 çantasını da çaldıkları belirlenen çetenin tüm elemanları, tutuklanarak Alanya Kapalı Cezaevi’ne gönderildi. 
     



 YAŞAM 


















</TEXT>
</DOC>
