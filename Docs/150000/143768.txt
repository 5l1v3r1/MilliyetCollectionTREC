<DOC>
<DOCNO> 143768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/siyaset/siy02.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere bugün oylanıyor 
</HEADLINE>
<TEXT>

Meclis’e sunulan Başbakanlık tezkeresinde "Irak'a yönelik askeri müdahale konusunda yaşanan gelişmelerde artık geriye dönüşü imkansız bir noktaya gelindiği" vurgulandı 
     ANKARA Milliyet 

     Türk Silahlı Kuvvetleri'nin Kuzey Irak'a gönderilmesi ve yabancı silahlı kuvvetlerin Türk hava sahasını kullanmasına ilişkin Başbakanlık tezkeresi Meclis'e sunuldu. Altı ay süreyle izin istenen tezkerede, "Irak'a yönelik askeri müdahale konusunda yaşanan gelişmelerde artık geriye dönüşü imk nsız bir noktaya gelindiği" vurgulandı. 
     Bugün kapalı oturumda oylanacak tezkereyle birlikte gönderilen prensip kararında, Türkiye açısından riskler şöyle sıralandı 
     "BM sürecinin de tüketilmesiyle, askeri müdahale kaçınılmaz hale gelmiştir. Türkiye, Irak topraklarının topyek n bir askeri harek t alanına dönüşeceği savaş durumu şartlarıyla karşı karşıyadır. Kuzey Irak'ta barınmakta olan silahlı PKK - KADEK militanlarının kriz ortamından yararlanmak amacıyla faaliyetlerine hız verdikleri ve yeni tertipler içine girmeye çalıştıkları görülmektedir. 
     
     Güvenlik ve göç için 
     Irak'ın etnik temelde parçalanmasına yol açacak siyasi oluşumlara zemin kazandırmak amacıyla sürdürülen çabalar yoğunluk kazanmıştır. Bu durum Irak'ın toprak bütünlüğü ve milli birliğinin tehlikeye düşmesi, bölgedeki diğer milli grupların güvenliğini de tehdit edebilecek istikrarsızlık riskini beraberinde getirmektedir. 
     Türkiye'nin güvenliği için ciddi bir tehdit potansiyeli taşıyan bu olumsuz gelişmelere karşı etkili caydırıcılığın sürdürülebilmesi, Kuzey Irak'taki fiili askeri mevcudiyetimize bağlı olacaktır. Göçün önlenebilmesi için ileri hatta gerekli tedbirlerin alınabilmesi de, bölgede askeri mevcudiyetimizi gerekli kılmaktadır. Türkiye'nin Kuzey Irak'taki caydırıcı askeri mevcudiyetinin amacı ve fonksiyonu, bu temel hedeflerin gerçekleştirilmesiyle sınırlı olacaktır." 
     
Neler var      "Gereği, kapsamı, sınırı ve zamanı, Anayasa'nın 117. maddesine göre milli güvenliğin sağlanmasından ve silahlı kuvvetlerin yurt savunmasına hazırlanmasından yüce Meclis'e karşı sorumlu bulunan hükümet tarafından belirlenecek şekilde, Türk Silahlı Kuvvetleri'nin Kuzey Irak'a gönderilmesine, etkili bir caydırıcılığın sürdürülmesi amacıyla Kuzey Irak'ta bulunacak bu kuvvetlerin gerektiğinde belirlenecek esaslar dairesinde kullanılmasına ve muhtemel bir askeri harek t çerçevesinde yabancı silahlı kuvvetlere mensup hava unsurlarının Türk hava sahasını, Türk makamları tarafından belirlenecek esas ve kurallara göre kullanmaları için gerekli düzenlemelerin hükümet tarafından yapılmasına, Anayasa'nın 92. maddesi uyarınca altı ay süreyle izin verilmesini arz ederim." 



 SİYASET 















</TEXT>
</DOC>
