<DOC>
<DOCNO> 144476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/yazar/uras.html </URL>
<DATE> 2003/03/22/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Durum vahim’ tutum’ ciddi değil 
</HEADLINE>
<TEXT>

     Irak savaşı için Türkiye’nin bıçak sırtında dans ettiği, Ankara’nın Washington’dan her an telefon beklediği dakikalarda TC Başbakanı Tayyip Erdoğan Ankara’yı terk ederek, 23 Mart’ta yapılacak belediye seçimlerinde AKP’ye oy istemek için Çorum’a gitti. Çorum’da AKP seçim otobüsünün üzerine çıkarak Çorumlulara para sözü verdi. Seçim vaatlerini sıraladı. Bu haber ciddidir .. 
     
     Şimdi ek vergi gerekli’ diyor 
     Tezkere ile ilgili gelişmeler ve mali yardıma ait şüpheler arttığı sırada, ABD ile daha önce yapılan 6 milyar dolarlık yardım anlaşmasının geçerliliğini koruduğunu ilan eden ekonomiden "sorumsuz" Devlet Bakanı Ali Babacan, ABD’den para gelmeyeceğinin belli olmasından sonra, devletin harcamalarını aksatmaması için, "yeni ve ek vergilere" ihtiyaç olduğunu söylemeye başladı. Bu haber ciddidir .. 
     Hüseyin Akyüz’ün Ankara’dan bildirdiğine göre, Ankara’daki Başbakanlık Konutu’nun onarımı sürüyor. Kültür Bakanlığı tarafından yaptırılan keşif sonucu açıklanan 3 trilyon 640 milyar liralık harcama gereği abartılı bulununca, yeni bir keşif yaptırılarak bakım ve onarım çalışmaları başlatıldı. Konutu "A’dan Z’ye yenileyeceklerini" belirten yetkililer, Hüseyin Akyüz’ün haberine göre, "Kapıların ayarı dahil, yapılmadık bir şey bırakmıyoruz" dedi. 
     
     18 hizmetliyi gönderdiler 
     Başbakanlık Konutu’nun daha önce 38 olan personel sayısı 20’ye indirildi. Bir büyük yatak odası, 2 misafir yatak odası, 1 çalışma odası, yemek ve misafir salonları bulunan konutta, şu anda 3 garson, 2 aşçı, 2 aşçı yardımcısı, 1 tatlıcı, 1 bulaşıkçı, 2 bahçıvan, 2 şoför, 2 temizlikçi, 4 teknisyen ve bir konut müdürü olmak üzere toplam 20 kamu görevlisi çalışıyor. Bu haber de ciddidir .. 
     Sayın okuyucularım, Türkiye’de son zamanlarda hangi haberin ciddi olduğunu, hangi haberin ciddi olmadığını anlamak güçleşti... 
     Irak savaşı nedeniyle ortalığı toz ve dumanın kapladığı, halkın "aş ve iş" derdinde kıvrandığı, piyasaların "ne olacak" diyerek kıvrandığı günlerde ülkeyi yönetenler neler ile vakit geçiriyor .. 
     
     







Çirkin Amerikalı’ 


"Ahmak bir yanı da var şu insanlığın"... 


EFT ücreti... 


Anlaşmazlık noktası 


ABD ile bozuşmak ve savaş ekonomisi 


Açık makas 


Bir Keloğlan masalı 


Üniversite ve meslek seçimi 


Bu nasıl stratejik ortaklık 


Liderlerimiz bir puzzle, birleştirebilene aşkolsun 


Her şafakta ölenler... 


Barzani ve Kuzey Irak 


Dünya kamuoyu haykırıyor Yankee go home’ 


Durum vahim’ tutum’ ciddi değil 


</TEXT>
</DOC>
