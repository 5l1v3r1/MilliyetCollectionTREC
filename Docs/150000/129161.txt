<DOC>
<DOCNO> 129161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/dunya/adun.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok Türkler canlı kalkan olmak istiyor 
</HEADLINE>
<TEXT>

Milliyet’e konuşan canlı kalkan kampanyasının lideri Körfez’de savaşmış eski Amerikalı asker Ken Nichols O’Keefe, "Türkiye’den inanılmaz bir talep var" dedi 
     NEVSAL ELEVLİ Londra 

     ABD’nin Irak’a saldırmasını önlemek için her ülkeden gönüllü toplayan Körfez Savaşı gazisi eski Amerikalı asker Ken Nichols O’Keefe, en çok Türklerin canlı kalkan olmak istediğini söyledi. O’Keefe, "Türkiye’den inanılmaz bir talep var" dedi. 
     Bağdat’a giderek kendilerini "canlı kalkan" yapacak gönüllülerin başını çeken Ken Nichols O’Keefe, Irak savaşının önüne geçilmezse 3. Dünya Savaşı’nın çıkabileceğini ileri sürdü. Milliyet’i Hollanda’dan telefonla yanıtlayan O’Keefe, şu mesajları verdi 
     
     Milliyet "Canlı Kalkan" kampanyasını nasıl başlattınız 
     O’Keefe Bir arkadaşımla karar verdik. Irak’a gitmek zorundaydık. Bu savaşın önüne geçilmezse 3. Dünya Savaşı çıkacak. Nükleer bir savaş çıkacak. Ama savaş karşıtı birçok insan var. Biz talebin bu kadar çok olacağını tahmin etmedik. Canlı kalkan kampanyası çığ gibi büyüyor. 
     
     Milliyet Yolculuk ne zaman 
     O’Keefe 24 Ocak’ta Londra’dan hareket edeceğiz. Brüksel, Amsterdam, Paris, Frankfurt, Zürih, Roma ve İstanbul üzerinden Suriye ve Bağdat’a gideceğiz. Otobüslerle gruplar halinde gideceğiz. 
     
     Milliyet Ne kadar talep oldu 
     O’Keefe Dünyanın her tarafından çok talep var. Yeni Zelanda’dan bile var. Türkiye’den olağanüstü talep aldık. Hatta en fazla talebin Türkiye’den geldiğini söyleyebilirim. 
     
     Milliyet Kaç kişi olursanız, savaşı durdurabileceğinizi düşünüyorsunuz 
     O’Keefe 10 bin ile 20 bin arası olursak sanıyorum bu savaşı durdurabiliriz. Savaşı önleyebilirsek bundan sonra meydana gelebilecek diğer savaşların da önüne geçebiliriz. 
     
     Milliyet Siz Körfez Savaşı’nda ABD askeriydiniz. O zamanki düşünceleriniz nasıldı 
     O’Keefe Baba Bush dünyadaki en büyük katillerden biri. Üstelik Saddam’ın elinde kitle imha silahları olmadığını tüm dünya biliyor. ABD’nin elinde 7 bin nükleer silah var, gerekirse bunları kullanacağını da açıkladı. Kim daha tehlikeli, Bush mu, Saddam mı Her şeyin altında petrol yatıyor. Petrolü kontrol eden dünyayı kontrol eder. 
     



 DÜNYA 











</TEXT>
</DOC>
