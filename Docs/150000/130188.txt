<DOC>
<DOCNO> 130188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sondun02.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
74'lük dükkan sahibi, 2 soyguncuyu öldürdü... 
</HEADLINE>
<TEXT>

     ABD'nin Georgia eyaletine bağlı Decatur kentinde 74 yaşındaki bir dükkan sahibi, işyerini soymaya gelen 3 silahlı soyguncudan ikisini tüfekle vurarak öldürdü. 
     J.C. Adams adlı dükkan sahibinin, iki erkek ve bir kadın soyguncuyu güvenlik kamerasından gördükten sonra av tüfeğini alarak soyguncuların karşısına dikildiği ve erkek soyguncuları vurduğu, kadınınsa dükkandaki görevlilerce etkisiz hale getirildiği belirtildi. 
     Polis yetkilileri, Adams'ın dükkanını soymaya gelen 17 yaşındaki Cameron Lemon Glover ile 19 yaşındaki kardeşi Leonard'ı öldürmekten yargılanmayacağını, kadın soyguncu Tammy Crystal'ın ise silahlı soygun suçundan mahkemeye sevk edileceğini kaydettiler. 
     Kent sakinleri, geçirdiği diz ameliyatı nedeniyle tekerlekli bir yürütece tutunarak güçlükle yürüyen 26 yıllık dükkan sahibi Adams'ın, Mayıs 2000'de de dükkanını soymaya gelen soyguncularla silahlı çatışmaya girerek bir soyguncuyu öldürdüğünü ifade ettiler. 
     





</TEXT>
</DOC>
