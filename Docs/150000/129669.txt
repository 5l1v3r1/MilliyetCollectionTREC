<DOC>
<DOCNO> 129669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/siyaset/siy03.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç’ın eşinden Meclis’te çay .. 
</HEADLINE>
<TEXT>

Münevver Arınç, 13 Ocak’ta tüm milletvekili eşlerine Meclis’te çay daveti vermeye hazırlanıyor 
     SALİHA ÇOLAK Ankara 

     TBMM Başkanı Bülent Arınç’ın türbanı nedeniyle tartışmalara neden olan eşi Münevver Arınç, gelecek hafta milletvekili eşlerine TBMM’de davet verecek. Böylece Arınç Kıbrıs gezisi için havalanırken, eşi de ilk kez TBMM’deki resmi bir davette ev sahipliği yapacak. 
     Cumhurbaşkanı Ahmet Necdet Sezer’i uğurlama törenine katılarak türban tartışması başlatan Münevver Arınç’ın, milletvekili eşlerine 13 Ocak Pazartesi günü için gönderdiği çay davetiyesindeki TBMM ambleminin hemen altında, "Münevver Arınç" adıyla başlayan kısa bir metin yer aldı. Davetiyede, "milletvekili eşleri onuruna vereceği tanışma çayına teşriflerinizi rica eder" denildi. 
     Münevver Arınç, "Daha önce meclis başkanı eşleri tarafından yapılan, gelenekselleşmiş bir davet. Bazen konutta, bazen Meclis’te düzenlenmiş. Daha çok parça parça, 25 - 30 kişilik gruplar davet ediliyormuş. Biz tümünü birden ağırlayıp bir seferde tanışma toplantısını tamamlamayı uygun gördük" dedi. 
     



 SİYASET 















</TEXT>
</DOC>
