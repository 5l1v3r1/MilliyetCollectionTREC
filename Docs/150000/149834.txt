<DOC>
<DOCNO> 149834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/guncel/gun03.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın binbaşıdan itiraf... 
</HEADLINE>
<TEXT>
Tezkere krizi Demir At'ı vurmuş 
"Tezkereyi reddetmeniz, paranın her şey olmadığını gösterdi" diyen Demir At'ın halkla ilişkiler uzmanı, şunları söyledi "Ama bu karar bizi etkiledi. 2 ay denizde tezkere beklerken akü ve lastikler hasar gördü. Moralimiz bozuldu" 
     MİLLİYET CEPHEDE 

     Ümit BEKTAŞ 

     CAMP NEWCERSEY IRAK 

     Binbaşı Josslyn Aberle, 20 yılı aşkın bir süredir Amerikan ordusunda. Demir At'ın halkla ilişkiler uzmanı. Bosna, Kosova, Afganistan ve Somali'de görev yapan Aberle, "Irak'a demokrasi getirmek için bir savaş başlattıysak, Kuzey cephesinin açılmasını parlamentosunda reddettiği için Türkiye'ye kızamayız. Demokrasi böyle bir şey" diyor. 
     
     'DOĞRU MUYDU ' 
     Binbaşı ile koğuşta sohbet ediyoruz. "Türkiye doğru mu yaptı " diye soruyorum. "Bilmiyorum, bilmem de gerekmiyor. Kararı Türk parlamentosu verdi. Sanırım parlamenterler ülkeleri için en doğrusunu yapmışlardır" yanıtını veriyor. Aberle'ye göre TBMM'nin kararının bir mesajı da, "paranın her şey olmadığı." 
     
     'NEYSE Kİ B PLANI VAR' 
     "Ama biz hazırlıklıydık" diyor, "Orduda tek bir planla yola çıkılmaz. A planı olmazsa B planı devreye girer. Şu anda başarıyla işleyen de B planı zaten." "Peki tezkerenin çıkmamasının hiçbir olumsuz yanı olmadı mı " sorusunu da Aberle şu sözlerle yanıtlıyor 
     "Oldu tabii ki, 14 bin parça ekipman ve 500 zırhlı araç, sınırlı sayıdaki personelle iki ay denizde kaldı. Aküler ve lastikler hasar gördü. Kimi cihazlar çalışmadı. Bir de en önemlisi moraller bozuldu. Aylar önce alınan bir görev emri vardı ama belirsizlikten başka ortada hiçbir şey yoktu." 
     "Amerikalılar neden asker olur " diye soruyorum, "Bir iş olduğu için, üniversite eğitimini ücretsiz almak için. Yeşil kartlı ise vatandaş olabilmek için" diyor. "Size en çok ne tarafı cazip geliyor askerliğin " sorusuna ise Aberle ilginç bir yanıt veriyor "Bol bol seyahat etme şansımız oluyor " Binbaşı Aberle'yle sohbetimiz, ışıkların söndürülmesiyle son buluyor. Binbaşı, bu savaşın küçük bir unsuru. Savaşın büyük amacını düşünemeyecek kadar da kendi yaşam savaşıyla meşgul. 
     
     TİMES KOVULDU 
     Bütün dünyanın ilgisini iliştirilmiş gazeteciler çekiyor ama iliştirilmiş olmaktan men edilenler de disembedded var. Sahibi sivil olan ancak askeri yayınlarıyla tanınan Times Haber Ajansı'nın cephedeki tüm muhabirleri, çatışmada ölen bir ABD'linin fotoğrafını yayımladığı için cepheden atıldı. 
     
Vaktim yoktu evlenemedim      Aberle ile savaşı bırakıp hayattan konuşmaya başlayınca son görev yerinin Taliban esirlerinin tutulduğu Guantanamo Üssü olduğunu öğreniyoruz. Binbaşı, 17 yaşından beri asker. Yaklaşık 30 bin dolar tutan üniversite eğitimini askeri bursla almak için orduya katılmış. Pazarlama eğitimi mezunu olmuş ama orduyu bırakamamış. "Evlenemedim çünkü zamanım olmadı. Belki ileride evlenebilirim" diyor gülümseyerek... 
     
'Koğuş kalk' 06.30'daÇölün ortasında kurulmuş 100 kişilik çadırlarda yerlere serilip uyku tulumlarında uyumak, gazetecilerin çok da alışık olmadığı bir durum. Ancak hepimiz buna alışmak zorundayız. 

</TEXT>
</DOC>
