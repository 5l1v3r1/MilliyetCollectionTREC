<DOC>
<DOCNO> 141657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/son/sonspo06.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 2- Kocaelispor 1 maç bitti 
</HEADLINE>
<TEXT>

     Stat Güngören Belediye . 
     Hakemler Serdar Tatlı xxx, Zekai Akıncı xxx, Muhittin Gürses xxx . 
     İstanbulspor Zdravkov xx, Pinto xx, Deniz Uygar xx, Saffet xx, Petkov xx, Iordanov xx, Güven xx, Selçuk xx, Musa xx, Mehmet xx, Cenk xx . 
     Kocaelispor Ahmet Şahin xxx, Ahmet Arslaner xx, Orhan xx, Kemeklidze xx Dk. 43 Bülent , Emrah xx, Cem Sinan xx, Didava xx, Engin xx, Nuri xx, Hüseyin xx, Zaza x . 
     Birinci Süper Futbol Ligi'nde İstanbulspor, Kocaelispor'u 2-1 yendi. 
     3. dakikada şık çalımlarla sağ çaprazdan ceza alanına giren Engin, kaleci Zdravkov ile karşı karşıya kaldığı pozisyonda yaptığı vuruşta, meşin yuvarlak yandan auta çıktı. 
     9. dakikada Petkov'un pasıyla ceza yayı üzerinde topla buluşan Iordanov'un sert vuruşunda meşin yuvarlak yandan auta gitti. 
     12. dakikada İstanbulspor'un sağ kanattan kazandığı serbest vuruşu kullananan Petkov'un şutunda top yan direkten dönerken, Kocaelispor savunması tehlikeyi uzaklaştırdı. 
     22. dakikada Pinto'nun pasıyla ceza alanının sağında buluşan Mehmet'in ortasında, Kocaelispor savunması penaltı noktası üzerinde Iordanov'dan önce meşin yuvarlağa dokunarak, tehlikeyi önledi. 
     27. dakikada sağ kanattan Cem Sinan'ın ortasında, İstanbulspor savunmasından seken topu ceza yayı içinde önünde bulan Engin'in sert şutunda, meşin yuvarlak üstten auta gitti. 
     38. dakikada İstanbulspor'un ani geliştirdiği atakta, Iordanov'un pasında ceza alanı içinde topla buluşan Mehmet, müsait durumda olmasına rağmen, meşin yuvarlağı kaleciye nişanlayınca, takımını bir golden etti. 
     39. dakikada İstanbulspor, yine bir golden oldu. Bu dakikada Iordanov'un soldan ortasında, topu ceza alanı içinde göğsüyle kontrol eden Cenk, meşin yuvarlağa vurmakta gecikince, Kocaelispor savunması araya girerek, tehlikeyi uzaklaştırdı. 
     Bu dakikadan sonra her iki takımın da çabaları sonucu değiştirmedi ve ilk yarı golsüz berabere tamamlandı. 
     
     İKİNCİ YARI 

     İstanbulspor ikinci yarıya Pinto'nun yerine Kona'yı xx oyuna alarak başladı. 
     48. dakikada Didava'nın pasıyla ceza alanına giren Cem Sinan'ın şutunda top yandan auta çıktı. 
     55. dakikada Mehmet'in ceza alanına gönderdiği topa altıpas içinde Cenk'in yaptığı kafa vuruşunda meşin yuvarlak yan ağlarda kaldı. 
     60. dakikada Zaza'nın soldan ortasında, Hüseyin'in penaltı noktası üzerinden şutunda top üstten auta gitti. 
     62. dakikada Hüseyin'in soldan ceza alanı içine ortasında, Engin'in göğsüyle indirdiği ve sert vurduğu top, savunmaya çarptıktan sonra İstanbulspor ağlarına gitti ve Kocaelispor 1-0 öne geçti. 
     67. dakikada İstanbulspor'da Mehmet'in yerine Bushaj xxx , Güven'in yerine Bekir xx , Kocaelispor'da ise Zaza'nın yerine Faruk x oyuna girdi. 
     73. dakikada Cenk'in pasıyla ceza sahasının sol çaprazında topla buluşan Selçuk'un yerden yaptığı ortaya, Bushaj'ın altıpas içinde yaptığı sert vuruşta, meşin yuvarlak kaleci Ahmet Şahin'den döndü. Bushaj, pozisyonu takip edip topu filelere göndererek eşitliği sağladı 1-1. 
     84. dakikada Petkov'un sağdan kullandığı korner atışında, ceza alanı içinde iyi yükselen Bekir'in kafa şutunda top yan direğin dibinden az farkla auta çıktı. 
     86. dakikada Iordanov ile ceza alanının sol çaprazında verkaç yapan Deniz Uygar, dar açıdan yaptığı sert vuruşla, kaleci Ahmet Şahin'in yanından topu filelere gönderdi ve İstanbulspor'u 2-1 öne geçirdi. 
     88. dakikada İstanbulspor'da Bushaj sarı kart gördü. 
     Aynı dakikada Kocaelispor'da 2. yarıda oyuna giren Faruk'un yerine Savaş oyuna dahil oldu. 
     89. dakikada Kocaelispor'da Nuri sarı kart gördü. 
     90. dakikada Bülent'in soldan ortasında, Hüseyin'in kafayla aşırdığı topla arka direkte buluşan Kemelidze'nin kafa şutunda, meşin yuvarlak yan direği sıyırarak auta çıktı. 
     Uzatma dakikalarında İstanbulspor'da Kona sarı kart gördü ve karşılaşmayı İstanbulspor 2-1 kazandı. 
     





</TEXT>
</DOC>
