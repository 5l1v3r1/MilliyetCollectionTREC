<DOC>
<DOCNO> 111130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun07.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik gün... Kürt Parlamentosu toplanıyor... 
</HEADLINE>
<TEXT>

     Kuzey Irak’ta Erbil kentinde bugün çok kritik bir toplantı yapılıyor. Ankara'nın da dikkatle izlediği toplantıda, Kürt grupların temsil edildiği parlamento 1996 yılından ilk kez sonra biraraya geliyor. 
     Parlamento'nun, Barzani ve Talabani'nin üzerinde anlaştıkları ve ABD ziyaretinde ayrıntılı olarak gündeme getirdikleri "Irak Federal Cumhuriyeti anayasa taslağı"nı görüşeceği bildirildi. 
     
     ERBİL'DE OLAĞANÜSTÜ ÖNLEM 

     Erbil'de bugün toplanacak "Kürdistan Ulusal Meclisi" için olağanüstü güvenlik önlemi alındı. Irak Devlet Başkanı Saddam Hüseyin'e bağlı görevlilerin toplantıyı sabote etmeye çalışabilecekleri göz önüne alınarak Erbil'e girişte ve kentte sıkı önlem alındığı ifade edildi. 
     DHA'nın bölgedeki kaynaklardan aldığı bölgeye göre, Barzani ve Talabani, parlamentoya birlikte giderek güçbirliği yaptıklarını gösterecek. Eşit olarak temsil edilecek Kürt grupların toplantıda "Kürt Anayasası" tasarısını oylaması bekleniyor. 
     
</TEXT>
</DOC>
