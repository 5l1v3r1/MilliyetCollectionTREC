<DOC>
<DOCNO> 130129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/guncel/gun90.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     "Tuhaf ama gerçek Hayatım gerçek bir hik yeden uyarlama..." 
Ashleigh Brilliant 

Acı ..      Televizyon yayıncılığı, görsel bir olay. Ses ve görüntü birbirini tamamlar ve birinin eksikliği ötekinin etkisini azaltır. Ve çok temele inersek televizyonculukta iki tür yayın var. Haberler ve diğerleri... 
     Bir uçak düştü Diyarbakır’da... 75 kişi öldü... Bütün kanallar, konuyla ilgili çok çeşitli yayınlar yaptılar. Haberler, yorumlar... Son derece normal konuya bu kadar ilgi gösterilmesi. Ancaaak... 
     Hiçbir şey söylemeden, yazmadan ve yorum yapmadan da yeteri kadar üzücü bir olay zaten 75 kişinin ölümü. Konuyla ilgili yapılan yayınları özellikle seyrettik. Aşağı yukarı hepsinde, fonda tüyleri diken diken eden bir müzik... Uçak düşer düşmez herkesi öldürenler... Pilotu suçlayanlar, sisi suçlayanlar... Olayın üzerinden 1 saat geçmeden herkesi ve her şeyi yargılayıp infaz edenler... 
     Neden Evinde ayağını uzatmış çayını içerken bir anda "Flaş Haber" le olayı öğrenen ve hiç de ölen insanlarla akrabalık bağı yokken, sanki kendi canıymış gibi üzülen insanları etkilemeye çalışmak mı amaç Onlar zaten yeteri kadar üzüldüler. Yakınlarını kaybetmiş insanların ağlamalarını bir de acıya acı katan müzikle desteklemek... Sanki haber değil de film ya da dizi mantığıyla insanları etkilemeye çalışmak... 
     Tarafsız, doğru ve sadece haber yapmanın ne kadar zor bir şey olduğunu böyle olaylarda bir kez daha anlıyoruz. Biz 99’daki Marmara depreminde, ABD’liler de 11 Eylül 2001’de aynı şeyleri yaşadık. Bizde psikologlar bu tür yayınlar yapmanın toplumu daha da karamsarlığa ittiği yönünde uyarılarda bulunmuşlar ama reyting ve acı canavarları bunu kaale almamıştı. Amerikalılar ise tek bir ceset dahi göstermeyerek, olayın toplumda çok daha derin izler bırakmasının önüne geçmeye çalışmışlardı... 
     Tamam, duygusal bir milletiz. Ama sevinirken silahla adam vurduğumuz gibi, üzülürken de yapılan yayınlarla duyguları vurmak yayıncılık etiğiyle yakışmıyor. Ve "Acı yok mu acı " miladıyla başlayan bu dönemin sona ermesi gerekiyor. 
     Unutmayın beyler, 75 kişinin ölümü, sağdan da, soldan da, yukarıdan da, aşağıdan da bakınca yeteri kadar üzücü zaten. Ekstra bir şey yapmanıza gerek yok. 
     
     
     Zaten... 
     Tarık Tarcan Hiç soru sormadan 3 milyar vereyim 
     Yarışmacı Hayır, soruyu istiyorum... 
     Tarık Tarcan Zaten biz sadece bilgiye para vermeyi tercih ederiz .. 
     
     Niçün Amarika 
     "Niçün Irak’a tecavüz etmek istiyor Amarika " 
     
</TEXT>
</DOC>
