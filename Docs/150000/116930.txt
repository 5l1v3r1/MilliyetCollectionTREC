<DOC>
<DOCNO> 116930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/son/sondun49.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi Türkiye'deki reformların devam etmesini istedi 
</HEADLINE>
<TEXT>

     Avrupa Konseyi, Türkiye'ye reformları devam ettirmesi çağrısında bulundu. 
     Avrupa Konseyi Genel Sekreteri Walter Schwimmer, bugün yaptığı açıklamada, Türkiye'de göreve gelecek yeni hükümeti, demokratik reformlara devam etmeye ve insan haklarına saygı göstermeye çağırdı. 
     Schwimmer, ''Türk insanı, seçim sonuçlarıyla açık bir mesaj gönderdi. Türk insanının demokratik seçimine doğal olarak saygı göstermek gerekir. Yeni hükümetin, Avrupa Konseyi'nin temel değer ve ilkelerine uygun olarak reformlara kararlı bir biçimde devam edeceğine inanıyorum'' dedi. 
     Genel Sekreter, Avrupa Konseyi'nin, insan hakları ve hukuk devleti ile ilgili AB standartlarını yerine getirme konusunda Türkiye'ye elinden gelen yardımı yapmaya hazır olduğunu ifade etti. 
     





</TEXT>
</DOC>
