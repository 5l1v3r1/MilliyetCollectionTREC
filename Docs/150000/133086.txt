<DOC>
<DOCNO> 133086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yazar/guclu.html </URL>
<DATE> 2003/01/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK ve Halman’ın hülyaları 
</HEADLINE>
<TEXT>

     Ankara Üniversitesi Senatosu’nun geçtiğimiz hafta yayımladığı öneriler paketi bunlardan sadece biri. Çağdaş Yaşamı Destekleme Derneği de benzeri bir rapor yayımladı. Şu anda büyük bir keyifle okuduğum Türkiye Bilimler Akademisi’nin Talat Halman imzasını taşıyan 21. Yüzyılda Üniversite ve Kültür kitapçığı da üzerinde dikkatle düşünülmesi gereken ipuçlarıyla dolu. 
     Prof. Halman, halen Bilkent Üniversitesi öğretim üyesi. Uzun yıllar Amerika’nın en iyi üniversitelerinde hocalık yaptı. Hemen her alandaki birikimiyle sözüne önem verilen bir isim. Yıllarca Milliyet’te de yazdı. Her kelimesini özenle seçer. Amacı bağcıyı dövmek değil, üzüm yemektir. Bu yüzden yükseköğrenimde yeniden yapılanmanın ciddi anlamda konuşulduğu şu günlerde, hayalini kurduğu hülyaları, Mumcu ile Gürüz arasındaki kısır tartışmaların ötesinde pek çoğumuzun da altına imza koyacağı bir derinliğe ve öneme sahip. Birlikte okuyalım 
     Birinci hülyam Eğitimin, yükseköğretimin tekdüze değil, çok yönlü ve zengin olması. 
     İkinci hülyam Nicelik ölçülerine değil, nitelik ilkelerine dayanan bireyselliğin geliştirilmesi. 
     Üçüncü hülyam Yenilikler bozucu ve yıkıcı olarak görülmemeli geniş ufukların araştırılması olarak görülmeli. 
     Dördüncü hülyam Ezberin ve bilgi aktarımının hegemonyasının kaldırılması, yerine bağımsız öğrenim getirilmesi. 
     Beşinci hülyam Teknolojinin boyunduruğundan, köleliğinden kurtulmak. 
     Altıncı hülyam Yükseköğretimin yeniden düzenlenerek, "yeni üniversite" sistemine uyumlu hale getirilmesi, aynı şeyin yükseköğrenimden önceki öğretim için de sağlanması, yani büyük bir reform rahmetli Özal’ın deyimiyle transformasyon . Türk üniversite sistemi dev adımlar attı ama bunun ötesinde şimdi yeni bir düzenlemeye gitmek şart. 
     Yedinci hülyam Akademik özgürlük ve özgür düşüncenin gerçekleşmesi için tahlil, yorum, eleştiri anlayışını geliştirmek. 
     Sekizinci hülyam Yaratıcı güç, icat ve buluş, araştırma ve keşif yoluyla "yaratıcı üniversite"ye yönelmek. 
     Dokuzuncu hülyam Ulusal dilin korunması, kültürlere açık ve hoşgörülü olmak ama kendi dilimizin ve kültürümüzün haysiyetini sürdürmek. 
     Onuncu hülyam Bilimde, fende ve eğitimde en yüksek uluslararası standartların uygulanması ve onların üstünde, ötesinde geliştirilmesi. 
     On birinci hülyam Bilimin ahlaki sorumluluğu, etik ve estetikte yüksek ilkelere bağlılık. 
     On ikinci hülyam Önceki on bir hülyamın her birinin ve hepsinin birden gerçekleştirilmesi. 
     Halman, hülyalarının gerçekleşip gerçekleşmemesi konusunda şu değerlendirmeyi yapıyor 
     "Bu bir ütopya mı Belki ütopya ama ütopyasız bir gelişme olmaz. Anatole France’ın çok güzel bir sözü var "Başka çağların ütopyaları olmasaydı perişan ve çıplak olarak bugün h l mağaralarda kalırdık. Ütopyacılar ilk kentleri yarattılar. Her ilerlemenin, daha iyi bir geleceğe doğru her hamlenin temeli ütopyadır." 
     Özetin özeti Talat Halman’ın mesajı çok açık Gerginliği bırakıp ütopyalarınızı ortaya koyun ki onları tartışalım ve geleceği yakalayalım. Umarım Ankara’da bu mesajı alan birileri çıkar .. 
     
     







Türkiye’nin başarısı 


Ortada bir ayva, önce bakalım kim yiyecek 


BBC’de soykırım 


Meclis Kararı 


Davos, nefesini tutmuş Irak’ı bekliyor 


Diplomat jenositi 


KADEK cephesi "Niye görüşmeyelim ki ..." 


YÖK ve Halman’ın hülyaları 


İstanbul çağrısını dinlerler mi 


Hiç bunları kendine dert etmeye değer mi 


Özelleştirme turları Almanya’dan başlatıldı 


Söyleyin ne değişti 


Uğur Mumcu’ya özlem 


Davos’tan Irak’ta savaşa hayır 


Başka bir dünya 


Sabrınız takdire değer 


Krize mi gebeyiz 


Kavak kesimi başladı 


</TEXT>
</DOC>
