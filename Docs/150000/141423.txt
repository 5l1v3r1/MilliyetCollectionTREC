<DOC>
<DOCNO> 141423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/spor/spo08.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Verel’e hain saldırı 
</HEADLINE>
<TEXT>

Fenerbahçe ve Milli Takım’ın eski futbolcularından, spor yazarı Engin Verel, evinin önünde kimliği belirsiz kişiler tarafından kurşunlandı 
     ŞAKİR AYDIN 

     POSTA Gazetesi yazarlarından eski Fenerbahçeli futbolcu Engin Verel evinin önünde saldırıya uğradı. 02.45 sıralarında Feneryolu Bedri Rahmi Eyüboğlu Sokak’a gelen Verel, aracını apartmanın önüne park ettikten sonra giriş kapısına yöneldi. Bu sırada uzun boylu, siyah elbiseli ve şapkalı olduğu belirtilen bir kişi Verel’e arkadan üç el ateş etti. 
     VEREL’İN kalçasına isabet eden ilk kurşunun vücuttan çıktığı anlaşıldı. İkinci kurşunun ise uyluk kemiğine isabet edip orada kaldığı bildirildi. Acıbadem Hastenesi’nde ameliyat edilen Engin Verel’in, sağlık durumunun iyi olduğu açıklandı. Bu arada Fenerbahçe ve Galatasaray Kulüpleri’nin yanısıra TSYD, Verel’e yapılan saldırıyı kınadı. 
     



 SPOR 





























</TEXT>
</DOC>
