<DOC>
<DOCNO> 106796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sonspo10.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Tarkan Konseri hakkındaki kararını yineledi... 
</HEADLINE>
<TEXT>

     Beşiktaş Kulübü Yönetim Kurulu, daha önce iptal edilen Tarkan konserinin ileriki günlerde BJK İnönü Stadı'nda yapılmasının söz konusu olmadığını açıkladı. 
     Siyah-beyazlı kulüpten yapılan yazılı açıklamada, medyada bu yönde yer alan haberlerin gerçeği yansıtmadığı belirtilerek, şöyle denildi 
     ''Daha önce bildirildiği gibi, 14 Eylül Cumartesi günü BJK İnönü Stadı'nda düzenlenmesi düşünülen Tarkan konserinin, iklim ve saha koşulları, ayrıca yoğun maç programı nedeni ile BJK İnönü Stadı'nda yapılmasının mümkün olamayacağı taraflara iletilmiş ve bu yöndeki ön anlaşmamız iptal edilmiştir. Bu konuda yeni bir girişim söz konusu olmadığı gibi, konserin ileriki günlerde BJK İnönü Stadı'nda düzenlenmesi hususunda herhangi bir çalışma bulunmamaktadır.'' Açıklamada ayrıca, kulüp başkanı Serdar Bilgili'nin yarın Beşiktaş camiasının aktif bireylerini davet ettiği ''birlik ve beraberlik yemeği''ne birçok Beşiktaşlı gibi, siyah-beyazlı kulübün son genel kurulunda başkan adayı olan Hasan Arat'ın da davet edildiği, davetlilerin bu konudaki olumlu tepkileri, gösterdikleri yakın ilgi ve alakanın son derece memnuniyet verici olduğu ifade edildi. 
     





</TEXT>
</DOC>
