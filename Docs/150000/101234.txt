<DOC>
<DOCNO> 101234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/guncel/gunz1.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Gerdek gecesi sevgilisine kaçtı 
     Adana’nın Ceyhan ilçesinde ailesinin zoruyla amcasının oğlu ile evlendirilen Elif Biçer 30 , gerdek gecesi kocasını banyoya kilitleyip evli ve 3 çocuk babası sevgilisine kaçtı. Amcasının oğlu Derviş Biçer’le 28 istemeden evlendirilen Elif Biçer, Ceyhan’da yapılan görkemli bir düğünün ardından eşi ile birlikte Adana’daki evlerine gitti. Ancak gerdeğe girmek istemeyen Biçer, eşine "Çok terlisin, önce banyo yap" dedi. Kocasının banyoya girmesiyle Ceyhan’da dişçilik yapan sevgilisi Erkan Yağcı’yı arayıp "Bu gece sana geliyorum" diyen Biçer, banyonun kapısını kilitlerken, düğünde takılan ziynet eşyalarıyla kayıplara karıştı. Şik yet üzerine gözaltına alınan Erkan Yağcı, Adana’da bir eve gizlediği sevgilisinin yerini polise bildirdi. Derviş Biçer eşinden boşanmak için dava açtı. 
     
     Regata’da kavga davası 3 tutuklama 
     Bakırköy Regata barda çıkan ve 1 kişinin ölümü, 3 kişinin de yaralanmasıyla sonuçlanan silahlı kavganın ardından gözaltına alınan 3 kişi, çıkarıldıkları İstanbul DGM’de tutuklandı. Metin Alptekin, Vural Kuştul ve Erkan Albayrak, dün İstanbul DGM’ye sevk edildi. Sanıklar, tutuklanmaları istemiyle Nöbetçi 3 No’lu DGM Yedek H kimliği’ne gönderildi. Çıkar amaçlı suç örgütüne yardım ve yataklık etmek’, ruhsatsız silah taşımak’ ve adam öldürmeye teşebbüs’ suçlarından tutuklanan 3 kişi, cezaevine gönderildi. 
     
     Cezaevinde AIDS gerginliği 
     Adana Kürkçüler E Tipi Cezaevi’nde tutuklu bulunan Nijerya uyruklu Jo Cosmos’un AIDS hastası çıkması mahk mlar arasında paniğe neden oldu. Uyuşturucu madde ticareti yapmak suçundan Kürkçüler Cezaevi’nde yatan Cosmos’un AIDS’li olduğunu öne süren mahk mların şik yeti üzerine başka koğuşa alınan Nijeryalı, buradaki hükümlülerin de tepkisiyle karşılaştı. Devlet Hastanesi’ne sevk edilen Cosmos’a "Eliza" testi uygulandı. Test sonucunun pozitif çıkması üzerine Balcalı Hastanesi’ne gönderilen ve HIV virüsü taşıdığı anlaşılan Cosmos, aynı hastanede tedavi altına alındı. 
     
     Malatya’da hafif şiddette deprem 
     Malatya’nın Arguvan ilçesinde hafif şiddette deprem meydana geldi. Boğaziçi Üniversitesi Kandilli Rasathanesi ve Deprem Araştırma Enstitüsü’nden verilen bilgiye göre, Malatya’ya bağlı Arguvan ilçesinde dün saat 09.22’de gerçekleşen sarsıntının büyüklüğü 4.0 olarak ölçüldü. Can ve mal kaybının olmadığı sarsıntıda halk kısa süreli panik yaşadı. 
     



 GÜNCEL 

























</TEXT>
</DOC>
