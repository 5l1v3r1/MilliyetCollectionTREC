<DOC>
<DOCNO> 101315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sonspo10.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 2 - Elazığspor 1 
</HEADLINE>
<TEXT>

     Birinci Süper Lig'de bugün saat 17 00'de başlayan Göztepe-Elazığspor maçı, evsahibi ekip Göztepe'nin 2-1'lik galibiyetiyle sonuçlandı. 
     
     GÖZTEPE 0 - ELAZIĞSPOR 1 İLK YARI 

     Stat Altay Alsancak Hakemler Metin Aydoğan xx, Bülent Gökçü x, Bahattin Duran xx Göztepe Bülent xx, Ahmet xx, Şenol xxx, Cumhur xxx, Göksel xx Sinan xx, Tayfun xx, Cem xxx Cüneyt xx, Ercan xx, Kamel x Elazığspor Kingston xx, Mert Meriç xx, Cem Beceren xx, Hacı Arif xx, Mehmet Ali xx, Jarro x Dk. 28 Ümit x , Erhan Namlı xx, Eren x, Ünal x, Cem Yanık xxx, Mestaros xx Gol Dk. 42 Mestaros Birinci Süper Lig'in ilk hafta maçında, ligin yeni ekiplerinden Elazığspor, deplasmanda Göztepe karşısında ilk yarıyı 1-0 önde tamamladı. 
     Ev sahibi Göztepe, karşılaşmanın ilk yarısı boyunca golü daha çok düşünen ve topla daha çok oynayan ekip olarak dikkati çekti. Ancak devrenin son bölümünde İzmir ekibi, rakibinin organize geliştirdiği atakta kaydettiği gole engel olamadı. 
     14. dakikada gelişen Göztepe atağında Cem, ceza alanı dışından sert bir şut attı. Top, yan direğe çarparak auta çıktı. 
     36. dakikada bu kez Cumhur'un şutunda, kaleci Kingston topu 2 hamlede kontrol etti. 
     39. dakikada Göztepe'nin sağ kanattan kullandığı serbest atışta, Göksel'in ortasına Ercan'ın yaptığı kafa vuruşunda, top direğin üstünden auta gitti. 
     42. dakikada Elazığspor'un golü geldi. Cem Yanık, rakip yarı alanda kontrol ettiği topu bekletmeden Erhan Namlı'ya aktardı. Bu oyuncu da daha uygun durumdaki Mestaros'a topu çıkardı. Mestaros'un plase vuruşunda, top ağlara gitti 1-0. 
     Kalan dakikalar gol getirmedi ve ilk yarı Elazığspor'un 1-0 üstünlüğüyle sonuçlandı. 
     
     İKİNCİ YARI 

     Göztepe, 2. yarıya Kamel'in yerine Zafer Biryol'u xxx alarak başladı. 
     Sarı-kırmızılı takım, ilk yarıdaki gibi, bu yarıda da rakibine oranla daha üstün bir oyun sergiledi ve yakaladığı fırsatları değerlendirmesini bilerek sahadan 3 puanla ayrıldı. 
     48. dakikada Zafer Biryol'un, rakip ceza alanı içinde Ümit tarafından düşürülmesi üzerine hakem Metin Aydoğan, penaltı noktasını gösterdi. Ümit, bu pozisyon sonrasında sarı kart görürken, Göztepeli oyuncular bariz gol şansı olduğunu öne sürerek ''kırmızı kart'' gösterilmesi gerektiğini belirttiler ve hakeme itiraz ettiler. 
     49. dakikada penaltı atışını Tayfun kullandı ve skoru eşitledi 1-1. 
     57. dakikada Elazığspor'da, Erhan Albayrak çıktı, Mehmet Altıparmak x oyuna dahil oldu. 
     62. dakikada Göztepe'de Cem çıktı, Abdürrahim xx oyuna girdi. 
     65. dakikada Zafer Biryol'un sol kanattan şık hareketlerle rakiplerini geçerek ceza alanına ortaladığı topa Ercan'ın yaptığı kafa vuruşunda, top Elazığsporlu savunma oyuncuları tarafından uzaklaştırdı. 
     67. dakikada Elazığspor'da, Mert Meriç'in yerine Bülent x oyuna girdi. 
     72. dakikada Göztepe, galibiyet golünü buldu. Tayfun, sağ kanattan getirdiği topu yerden ceza alanı içindeki Göksel'e çıkardı. Göksel'in sert şutunda, top Kingston'un sağından ağlara gitti 2-1. 
     85. dakikada Göztepe'de, Ercan çıktı, Gökhan oyuna girdi ve maç, Göztepe'nin 2-1 üstünlüğüyle sonuçlandı. 
     
</TEXT>
</DOC>
