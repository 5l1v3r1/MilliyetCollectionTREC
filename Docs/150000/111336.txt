<DOC>
<DOCNO> 111336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/son/sonspo01.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Gaziantep'i İstanbul'da kolay deviriyor... 
</HEADLINE>
<TEXT>

     Beşiktaş ile Gaziantepspor, yarın yapacakları maçla birlikte, Birinci Süper Futbol Ligi'nde 33. kez karşı karşıya gelecek. 
     2 takım arasında 1979-80 sezonunda başlayan rekabette, bugüne dek 32 lig maçı yapıldı. Siyah-beyazlılar, bu maçların 16'sını kazanırken, 7'sini yitirdi, 9 karşılaşma da berabere sonuçlandı. 
     Beşiktaş'ın toplam 49 golüne, Gaziantepspor 28 golle karşılık verdi. 
     2 takım arasında geçen sezon yapılan maçlarda Beşiktaş, İstanbul'da 3-1 kazanırken, Gaziantepspor ise evinde 1-0 galip gelmişti. 
     
     İSTANBUL'DAKİ MAÇLAR 
     İstanbul'da yapılan lig maçlarında Beşiktaş'ın, rakibine belirgin bir üstünlüğü göze çarparken siyah-beyazlılar, BJK İnönü Stadı'nda Gaziantepspor'a yalnızca 1 kez boyun eğdi. 
     Beşiktaş, İstanbul'daki 16 lig maçının 13'ünü kazanırken, 1 kez yenildi, 2 karşılaşmada da taraflar birbirlerine üstünlük sağlayamadı. 
     Siyah-beyazlılar, evinde yaptığı maçlarda rakip fileleri 37 kez havalandırırken, kalesinde toplam 14 gol gördü. 
     





</TEXT>
</DOC>
