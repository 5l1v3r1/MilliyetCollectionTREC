<DOC>
<DOCNO> 111688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sontur27.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova'da şehir zorbalarına gözaltı... 
</HEADLINE>
<TEXT>

     Yalova'da, depremzedeler için yaptırılan kalıcı konutlarda oturan bir kişinin evine zorla giren ve kız arkadaşına tecavüz etmek isteyen 6 kişi, jandarmanın düzenlediği operasyonla yakalandı. 
     Kimliği belirlenemeyen bir kişi, ''155 Polis İmdat'' telefonunu arayarak, Subaşı Beldesi'ndeki kalıcı konutlarda 2 kişinin zorla alıkonulduğu ihbarında bulundu. 
     Polisin, Altınova İlçe Jandarma Komutanlığı'na bilgi vermesiyle başlatılan operasyonda, Vedat Ali Orak'a ait ev, güvenlik güvenlik güçlerince çembere alındı. Eve giren jandarma timleri, Vedat Ali Orak'ı dövülmüş, kız arkadaşı Zeynep Ü.'yü de ağlar halde buldu. Bu sırada, evin içinde bulunan ve aşırı alkollü oldukları tespit edilen Cemil Y, Yakup Y, Ahmet S, İsmail A, Gündüz D. ve Serkan D. gözaltına alındı. 
     Jandarmada verdikleri ifadede, Vedat Ali Orak'ı dövdükleri ve kız arkadaşına tecavüz etmeye çalıştıklarını itiraf ettikleri belirtilen zanlıların, sorgulamalarının ardından adliyeye sevk edilecekleri bildirildi. 
     





</TEXT>
</DOC>
