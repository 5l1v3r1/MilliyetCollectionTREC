<DOC>
<DOCNO> 148679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/ekonomi/eko02.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara acilen güven vermeli’ 
</HEADLINE>
<TEXT>

Türkiye’de acil olarak hükümetin güven vermesi gerektiğine ihtiyaç olduğu belirtilen IMF raporunda, ekonominin bu yıl yüzde 5.1 büyüyeceği, enflasyonun da yüzde 24.7 olacağı tahmin edildi 
     YASEMİN ÇONGAR Washington 

     IMF, 2003 yılının ilk aylarında Türkiye’deki mali koşulların kötüleştiğini saptadı ve bunun en önemli nedeninin, maliye ve bankacılık politikalarındaki hatalar ve jeopolitik durum’ olduğunu bildirdi. Durumun Türkiye’nin borç ödeme konusundaki zorluklarını artırdığına dikkat çeken IMF, "Hükümetin acilen mali politikalar konusunda güven inşa etmesi gerekli" dedi. Fon, özellikle GSMH’nin yüzde 6,5’i oranındaki faiz dışı fazla hedefine bağlı kalınması çağrısı yaptı. 
     IMF’nin bu saptamaları, dün yayınlanan "Dünyanın İktisadi Görünümü" raporunda yer aldı. Raporda, bir süre önce çıkarılan vergi affı yasası ile, gelecekte vergi kaçakçılığını önlemek bakımından "kritik bir fırsatın" kaçırıldığını savunan IMF, hızla ve kararlılıkla gelir artırıcı önlemler alınmasının, "Türkiye’nin borçlarını ödeyemeyeceği konusundaki kaygıların giderilmesinin tek yolu" olduğunu duyurdu. 
     Fon ayrıca, enflasyonla mücadelenin devamı ve enflasyon hedeflemesine geçilebilmesi, sağlam bir bütçe yapısı gerektiğini vurguladı ve bankacılıkta, KİT’lerde yapısal reformlar ile özelleştirmenin aksamamasını istedi. 
     
Türkiye tahminleri t Büyüme 2003 5.1  2004 5.0 Hükümet tahmini yüzde 5  t Tüketici enflasyonu 2003 24.7  2004 14.5  Hükümet hedefi yüzde 20  t Ödemeler dengesi GSYİH’nin yüzdesi  2003 -1.8  2004 -1.1      
     
     Küresel büyüme tahmini yüzde 3.2 
     IMF, Irak savaşı nedeniyle, bu yılki dünya ekonomisinin ortalama büyüme tahminini düşürdü. Son değerlendirmede, 2003 yılı ortalama büyüme tahmini, yüzde 3.7’den yüzde 3.2’ye çekildi. IMF, savaşın çok hızlı şekilde sona ermemesi halinde, büyüme tahmininin daha da düşebileceği konusunda uyardı. IMF’ye göre, Türkiye’nin de aynı kategoride bulunduğu gelişmekte olan ülkeler, sanayileşmiş ülkelerden daha iyi bir büyüme sağlayacak. IMF, dünya ekonomisinin uluslararası alandaki gerilimlerden etkilendiğini de bildirerek, ABD ile Almanya ve Fransa, Batı ile de islam dünyası arasında yaşanan pürüzlerin bir an önce aşılması çağrısında bulundu. 
     


SİYASET 





















</TEXT>
</DOC>
