<DOC>
<DOCNO> 136527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/spor/bana.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

ŞAPKA MESELESİTartışmaya gerek yok Kar’daki a’nın üstünde şapka varsa, haftanın en k rlıları tabii ki Beşiktaş ve Gençler. "En karlısı Galatasaray" da diyebilirsiniz, şapka yoksa eğer 
     TAMER BAĞLAN tbaglan sportfoy.com 

     Geçen hafta dört erteleme maçıyla ısındık. Fizikman, fikren, zikren kıvama geldik ve şükür sonunda kavuştuk ligimize. Her ne kadar, yenilmez lider Körfez’deki çok farklı galibiyetle bıraktığı yerden başlamış olsa da, ilk haftanın en karlısı Galatasaray kimilerine göre... 
     Kar’daki a’nın üstünde şapka yoksa eğer "Haftanın en karlısı Galatasaraydır" diyenler haklı olabilir. "Tabii ki, seyirci desteği altında ve yeni oyuncularımızla iyi bir zeminde başlangıç yapmak isteriz" diyorsa Cim Bom’u yönetenler, bunun üstüne laf söylemek zaten fuzulidir... 
     Kar’daki a’nın üstünde şapka varsa eğer, başını almış giden ve bir ezeli rakibini yarıştan ekarte eden Kartal, mutlaka en k rlı takım olarak ilan edilmelidir. Hatta bu noktada şapka meselesinin boyutu değiştirilerek, "27 resmi maçtır yenilmeyen Beşiktaş’a şapka çıkarılır" cümlesi bile sarfedilebilir. Sistemi, disiplini, fizik gücü, ciğeri bir tarafa Kara - Kartal’ın görsel yönü de futbolseverler tarafından kesinlikle gözardı edilmemelidir... 
     Şaka maka derken, yolun yarısı da geçildi ve ligin en çok gol üreten takımı Gençlerbirliği hala zirve mücadelesinde. Şampiyonluk zor gibi görünse de, Şampiyonlar Ligi uzak değil bu gücüyle, nefesiyle. Ersun Yanal adı geçerken bazı büyükler için "O daha çocuk" diyenler, kimbilir belki şu sıralar pişmanlık merhalesinde... 
     A, Ümit, Genç yerli, yabancı her türlü millisi... Gelecek vaadedeni, tecrübelisi... Popüleri, klası, mücadelecisi... Uzunu, kısası, irisi... Milyonlarca doları ve milyonlarca taraftarının ilgisi... Her şeyi var Fenerbahçe’nin ancak, futbolu ve artık kaydadeğer bir hedefi yok ne yazık ki İşin ilginç yanı, neredeyse tek suçlu olarak Ortega’nın gösterilmesi. Az daha körleşseler diyecekler ki, "Takım pozisyona bile giremiyor senin yüzünden, düş Fenerbahçe’nin yakasından Sıpa’ lakaplı günah keçisi" 
     Korkudan uzak, UEFA’ya yakın duranlar arasında en iyi Gaziantepspor başladı ikinci yarıya. Malatyaspor’u yenerek farkı beşe çıkarırlarken, Karadeniz’den gelen haberler de güzeldi Trabzonspor, Elazığspor’a altın değerinde bir puan verdi... Korkuya yakın duranların Bursa’daki maçında, cesuryürek evsahibi, karları burada şapka yok küretmenin karşılığında üç puanla sevindi. Diyarbakırspor’un tıklım tıklım taraftar desteğindeki kritik galibiyetinin önüne kulübün maddi sorunlarının geçmesi, profesyonel ligimiz için ibret niteliğindeydi. Altay’ın futbol dolu derbi zaferi ise, "Göztepe’ye 23 yıldır yenilmiyorlar" istatistiğiyle süslendi. Doğru ancak, abartmaya gerek yok Çünkü, iki ekip 1980’den bu yana topu topu 6 kez karşı karşıya geldi... 
     
     
     Haftanın Takımı 
     BEŞİKTAŞ 100. yılında emin adımlarla yoluna devam ediyor. Kocaeli deplasmanında rakiplerine bir kez daha gözdağı verdi, attığı goller, ortaya koyduğu futbol derslikti. Bileğinin kolay kolay bükülmeyeceğini gösterdi. 
     
     Haftanın Teknikdirektörü 
     Mircea LUCESCU Beşiktaş’ı adeta bir makina düzeni içinde oynatıyor. Sahaya kimi çıkarsa dişliler tıkır tıkır işliyor. Rumen, kurnazlığı, akıllı taktikleri, oyunu mükemmel okumasıyla taraflı tarafsız herkesi büyülüyor. 
     
     Haftanın Hakemi 
     Ünsal ÇİMEN Hakem hatalarının zirveye tırmandığı bir haftada Diyarbakırspor - Adanaspor maçını tartışmadan uzak kararlarla yönetti. Oyunu iyi izledi, kartlarını yerinde gösterdi. Yardımcılarıyla kurduğu diyalog ve kondisyonu ile sivrildi. 
     
     
     Gol Krallığı 

</TEXT>
</DOC>
