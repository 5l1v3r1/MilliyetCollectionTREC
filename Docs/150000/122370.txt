<DOC>
<DOCNO> 122370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/dunya/dun03.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu fırsatı kaçırmayın 
</HEADLINE>
<TEXT>

AB Dönem Başkanı Danimarka’nın Dışişleri Bakanı Per Stig Möller’den, Kopenhag öncesinde Kıbrıs’ta çözüm’ baskısı 
     ABDULLAH KARAKUŞ, UTKU ÇAKIRÖZER Ankara 

     Türkiye’nin AB sürecinin karara bağlanacağı Kopenhag Zirvesi öncesinde Ankara’ya Kıbrıs sorununun çözümü yönünde baskılar arttı. Ankara ziyaretine, AKP Genel Başkanı Recep Tayyip Erdoğan’ı ziyaret ederek başlayan Danimarka Dışişleri Bakanı Per Stig Möller de zirve öncesinde Kıbrıs konusunun çözülmesini istedi. Erdoğan ise Möller’e, "Bu yaptığınız çifte standart. Başka hiçbir ülkeye bu kadar şart koymadınız" dedi. Erdoğan, AB Dönem Başkanlığı’nı yürüten Danimarka Başbakanı Anders Fog Rasmussen ile zirve öncesinde bir kez daha görüşme talebinde bulundu. 
     Möller, 7 saat kaldığı Ankara’da Erdoğan’ın ardından Başbakan Abdullah Gül, Dışişleri Bakanı Yaşar Yakış ve CHP Genel Başkanı Deniz Baykal ile görüştü. 
     Temaslarında Kopenhag Zirvesi öncesinde Kıbrıs sorununun çözülmesinin önemini vurgulayan Möller, "Şimdi cesaret ve siyasi kararlılık zamanı. Önünüzde tarihi bir fırsat var. Kıbrıs konusunda elinize uzun bir süre bir daha böyle bir fırsat geçmez" mesajı verdi. 
     Kıbrıs konusundaki uzlaşmanın Türkiye ile ilgili kararı da etkileyeceğini aktaran Möller, "Aslında Kopenhag’da alınacak kararla ilgili her şey sizin elinizde" diyerek, "Çözüme ulaşılması için Denktaş’ı biraz daha cesaretlendirin" telkininde bulundu. 
     



 DÜNYA 














</TEXT>
</DOC>
