<DOC>
<DOCNO> 143872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun49.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak muhalefeti acil toplantı yapacak... 
</HEADLINE>
<TEXT>

     Irak muhalefet yönetiminin, yakında Kuzey Irak'ta toplanacağı bildirildi. 
     İran'da üslenen Şii muhalefetin önde gelen ismi Muhsin Hekim, AFP muhabirine verdiği demeçte, muhalefet yönetiminin, Saddam sonrası geçiş hükümetini konuşmak üzere birkaç gün içinde Kuzey Irak'ta toplanacağını söyledi. 
     Muhalefet yönetimi Ulusal Irak Kongresi, Irak İslam Devrimi Yüksek Konseyi IİDYK ve Kürt partilerinin temsilcilerinden oluşuyor. 
     Muhalefet yönetimi, bakanlık gibi çalışması öngörülen 14 komiteyi faaliyete geçirecek. Hekim, ''Özellikle çeşitli grupların silahlı kuvvetlerinin koordinasyonundan sorumlu komiteyi faal hale getireceğiz'' dedi. 
     Hekim, muhalefet yönetiminde IİDYK'yi temsil ediyor. 
     





</TEXT>
</DOC>
