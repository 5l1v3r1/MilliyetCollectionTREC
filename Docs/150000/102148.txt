<DOC>
<DOCNO> 102148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/guncel/gun02.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette bedava kontör kazığı 
</HEADLINE>
<TEXT>

     Internette GSM abonelerine bedava cep telefonu kontörü vaat eden sitelerin, kontör vermediği gibi 900’lü hatlar aracılığıyla kullanıcılara yüklü telefon faturası gelmesine neden olduğu belirtildi. Türk Internet Birliği Girişimi Kurucu Üyesi, eğitimci - yazar Hakan Topuzoğlu, son günlerde internet kullanıcılarına "Şifre kırıldı. Bedava 1000 kontör" yazılı e - postalar geldiğini kaydetti. Bu mesajları okuyup adresleri verilen internet sitelerine giren kişilerin, "GSM sistemlerinin kontör sistemini çözdük, kontör şifresi veren programı hazırladık" aldatmacasıyla karşılaştıklarını belirten Topuzoğlu, şöyle devam etti "Gösterilen programı çalıştırmaları istenen kullanıcılar, programa girmeleri durumunda Şifrenin çıkması beş dakika alabilir’ mesajıyla karşılaşıyor. Bu program, gerçekte internet bağlantısını kesip 900’lü hatlara bağlanan bir program. Bu sitelere girenler, ava giderken, farkında olmadan avlanıyorlar." 
     



 GÜNCEL 













</TEXT>
</DOC>
