<DOC>
<DOCNO> 115231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/uras.html </URL>
<DATE> 2002/10/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
ABD’deki Türk gençleri zorda 
</HEADLINE>
<TEXT>

     ABD üniversitelerinde iyi eğitim gören ve görmekte olan genç kızlarımız ve erkeklerimiz ne durumda Ne yapıyor Ne yapacak 
     Önceki yıllar ABD’ye giden gençler genelde mühendislik eğitimi görür, çok azı da sanat okurdu. 1990’lardan sonra giderek daha çok sayıda Türk genci ABD üniversitelerinde eğitim görmeye başladı. 1990’ların moda mesleği olarak da bu gençlerin hemen tamamı ekonomi ve finans dalını seçti. Giderek daha çok sayıda gencimiz ABD’nin daha iyi okullarına yöneldi. Sadece üniversite diploması ile yetinmedi, lisans üstü mastır - MA, MBA ve doktora dereceleri aldı. Alıyor. 
     Geçen yıla kadar okullarını tamamlayan gençlerin çoğu ABD’de kolaylıkla iş buldu. Tercih ettikleri işkolları bankacılık, danışmanlık hizmetleri, borsa ve teknoloji şirketleriydi. 
     ABD ekonomisindeki durgunluk ile 11 Eylül krizinden ve bilanço skandallarından sonra ortaya çıkan panik ortamında bizim gençlerimiz de işlerini kaybetmeye başladı. 
     
Avrupa’dan talep kesildi      Son on yılın özel şartlarında ABD’deki gençlerimiz finansçı, bankacı, borsacı olarak genelde iyi imkanlarla çalışıyordu. Krizden en fazla etkilenen kesimler onların çalıştıkları kesimler oldu. 
     New York’ta gençlerimiz ile konuştum. Bana şunları anlattılar "Çalıştığımız işyerlerinde her üç ayda bir adam çıkartılıyor. İşten çıkarmada ilk dalgaya yakalananlar şanslı idi. Çünkü iyi yetişmiş insan açığı olan Avrupa firmaları onlara iş verdi. Ama artık Avrupa firmalarının da talebi yok. Onlar da güç durumda. 
     İşten çıkarılanlar bir süre birikmiş paralarıyla durumu idare etti. Çünkü geçen on yıllık dönemde bu gibi işlerde çalışanlara yıllık ücret artı prim olarak 150 bin dolar dolayında, iyi bir ödeme yapılıyordu. İşten çıkarılanların bir bölümü, sektör değiştirme arayışında. Pazarlama gibi sektörlerde iş arıyor. Bir bölümü, mastır ve doktora derecesi yaparak beklemeye giriyor. Çoğu da ülkelerine geri dönüyor. 
     
İşten çıkarılma endişesi      Çalışanların da ücretleri kısılıyor. Ücret artı prim olarak yıllık 150 bin dolar alanlar şimdilerde yıllık 75 bin dolara çalışmaya razı. Ama devamlı işten çıkarılma endişesi sürüyor. 
     ABD üniversitelerinde tahsillerini tamamlayıp, ABD’de iş arayan yeni mezun gençlerin işleri çok daha zor. Çünkü Türkler giderek daha iyi okullardan daha iyi dereceler alarak mezun oluyor. Kalite yükseldi. Büyük firmalar kadro gençleştirme ve de ünlü üniversitelerle ilişkiyi sürdürme arayışında az sayıda gence iş veriyor ama, burada kıyasıya bir kalite rekabeti var. Eskiden her yıl 75 gence iş veren büyük firmalar şimdilerde 15 - 20 genci işe alıyor. İşe girenin uzun süreli iş güvencesi hiçbir zaman yok. 
     
ABD’de de iş yok      Sayın okuyucularım, bunları neden yazıyorum .. Çok sayıda gencimiz ABD üniversitelerinde "finans, bankacılık, borsacılık kesimlerinde iş bulmak ümidi ile" ve bu hedefe dönük dersler alarak okuyor. 
     Bunların ABD’de iş bulmaları çok güç olacak. Hatta imkansız. Türkiye’de de iş yok. ABD’de de okuduktan sonra Amerikan firmalarında çalışan çok sayıda gencimiz var. Bunlar ABD’de işlerini kaybediyor. ABD’de de, Türkiye’de de iş bulmaları çok zor. 
     Bu durum uzun süre böyle devam edecek. ABD’de üniversite ve üniversite üstü eğitim görmeye niyetli olanlar bu duruma göre tedbir alsınlar. Ekonomi, finans, iş idaresi dallarında kapasite fazlalığını dikkatle görerek başka alanlara yönelsinler. 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
