<DOC>
<DOCNO> 115434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/son/sondun06.html </URL>
<DATE> 2002/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Keskin nişancı "İslam ümmeti" örgütünün üyesi çıktı... 
</HEADLINE>
<TEXT>

     ABD'deki ''Nation of İslam'' İslam Ümmeti adlı örgütün lideri Louis Farrakhan, Washington ve çevresindeki keskin nişancı seri cinayetlerinin zanlılarından John Allen Muhammed'in örgütün üyesi olduğunu söyledi. 
     Müslüman olmadan önce soyadı Williams olan 41 yaşındaki zanlının, ''Nation of İslam'' tarafından Washington kentinde düzenlenen ''Bir Milyon İnsan Yürüyüşü''nde güvenliği sağladığı yolunda çıkan haberler üzerine basın toplantısı düzenleyen Farrakhan, ''Maryland, Virginia ve başkent Washington'da keskin nişancılar yüzünden yaşanan anlamsız insan kayıplarından duyduğu üzüntüyü'' dile getirdi. 
     Keskin nişancı cinayetleri zanlısının bu yürüyüşte güvenliği sağladığı yolundaki haberleri yalanlayan Farrakhan, ancak bu kişinin örgütlerinin halen bir üyesi olduğunu belirtti. Farrakhan, zanlının suçlu bulunması halinde, merkezi Chicago kentinde bulunan örgütlerinden atılacağını kaydetti. 
     Farrakhan, lideri bulunduğu örgüte 1997 yılında üye olan zanlının 1999 yılından sonra örgütle hiçbir ilişkisinin olmadığını söyledi. 
     





</TEXT>
</DOC>
