<DOC>
<DOCNO> 102024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun08.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sular çekilmeye başladı, Prag rahat nefes aldı... 
</HEADLINE>
<TEXT>

     Çek Cumhuriyeti'nin başkenti Prag'da, taşan Vltava nehrinin sularının çekilmeye başlamasıyla birlikte şehir sakinlerinin rahat bir nefes aldığı bildirildi. 
     Belediye Başkanı İgor Nemec, Prag'ın Eski Şehir bölgesinde Vltava nehrinin sularının çekilmeye başladığını belirtti, ancak seller nedeniyle evlerini terk etmek zorunda kalan insanların geri dönmeleri için henüz erken olduğunu söyledi. 
     Nemec, evlere dönülmeden önce elektrik ve kanalizasyon bağlantılarının yapılması gerektiğini de hatırlattı. 
     Prag'da son 200 yılın en şiddetlisi olduğu bildirilen yağışlar nedeniyle şehrin yüzde 10'u sular altında kaldı. Alınan tüm önlemlere rağmen Ulusal Tiyatro ve birçok mahalleyi su bastı. 
     Bu arada akıntı yönündeki Usti nad Labem kasabasının da selleri karşılamaya hazırlandığı bildiriliyor. 
     Çek Cumhuriyeti'nin birçok kent ve kasabasını etkisi alan şiddetli yağışlar nedeniyle 200 binden fazla insan evlerinden ayrıldı, 9 kişi de hayatını kaybetti. 
     





</TEXT>
</DOC>
