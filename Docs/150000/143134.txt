<DOC>
<DOCNO> 143134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yazar/pulur.html </URL>
<DATE> 2003/03/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türkçeye bir başka bakış... 
</HEADLINE>
<TEXT>

     Bu çok sevindirici... 
     
     "YİĞİDİ vur, ama hakkını yeme " diye bir deyim vardır, "Eğri oturalım, doğru konuşalım " deyiminin amacı da aynı kapıya çıkar, hoşgörü ve doğruyu aramak... 
     
     "ASİL Sami" "Herkesi samimiyetle düşünmeye davet ediyorum" diyor. 
     Buyurun, okuyalım ve düşünelim 
     "Defter, kalem, kitap Türkçe ise, o zaman note book, pencil, book kelimeleri de Türkçedir. 
     Sehpa kelimesi Türkçe ise, o zaman cafee table da Türkçedir. 
     Okul, kelimesi Türkçe ise, o zaman school da Türkçedir. 
     İlan kelimesi Türkçe ise, o zaman affiche de Türkçedir. 
     Banka, kelimesi Türkçe ise, o zaman bank kelimesi de Türkçedir. 
     Mağaza, kelimesi Türkçe ise, o zaman shop kelimesi de Türkçedir. 
     Merak, kelimesi Türkçe ise, o zaman hobby kelimesi de Türkçedir. 
     Temel, kelimesi Türkçe ise, o zaman foundation kelimesi de Türkçedir. 
     Tabela, kelimesi Türkçe ise, o zaman score board kelimesi de Türkçedir." 
     
     Evet, bu örneklere bakıp düşünmemiz lazım. 
     
     ASİL Sami, asırlardan beri milletlerin birbirlerinin dillerini etkilediklerini, Fransızca ile İngilizcede Latin ve Yunan dillerinin hakim olduğunu belirterek "Türkçemize gelince" diye devam ediyor 
     "Lütfen tarihi gelişimimizi takip edin... Kabileler halinde Orta Asya’dan göç etmeye başladığımız zaman önce Pers medeniyeti ile karşılaştık ve Farsçayı benimsemeye başladık, arkasından Araplarla temas etmeye başladık, Arapçayı benliğimize aldık. Sonra Bizans medeniyetini devraldık ve tabiatıyla Rumcayı da dağarcığımıza kattık. 
     600 yıl muhteşem bir Osmanlı dili ve edebiyatı yarattık, ama bunu devam ettiremedik. 
     Şimdi Osmanlıcayı yabancı dillerin bir taarruzu olarak mı algılamamız lazım " 
     
     ASİL Sami böyle diyor ama "Esas mesele bu değildir" diye ekliyor... 
     Nedir esas mesele 
     "Bence dil uzmanlarımızın üzerinde durması gereken olay, gelenek ve kültürel mirasımızın bir nesilden bir nesile aktarılmasıdır. 
     Bugün bir Fransız çocuğu veya bir İngiliz çocuğu Moliere’i veya Shakespeare’i aynen yazıldığı gibi rahatlıkla okuyabilmekte ve zevk almaktadır. 
     Şimdi bizim çocuklar, bırakın Nedim, Baki gibi abideleri, Namık Kemal’i Ziya Paşa’yı okuyamadıkları gibi, Reşat Nuri Güntekin’i, Halit Ziya’yı, Cenap Şehabettin’i, Hüseyin Rahmi Gürpınar’ı anlamakta güçlük çekmektedirler. Çünkü, meşhur Güneş Dil Teorisi, kabul etsek de etmesek de geçmişle bağlarımızı koparmıştır. 
     Buna bir çare bulalım. Eğer çare Latince ise Latince, Farsça ise Farsça, ama lütfen ve lütfen baba ile oğulun arasını açacak düzmece bir Türkçe ile çare aramayalım... Ve hele hele ikide birde İngilizce kelimeleri kullananları da suçlamayalım..." 
     
     "ASİL Sami"nin - belki de nam - ı müsteardır - aykırı görüşlerini benimsemeseniz bile, üzerinde düşünmek gerekmez mi 
     Yiğide vursanız bile, hakkını yemeyelim. 
     
     







Başbakan’ın dikkatine bir kitap 


Kragujevaç şehitleri 


Henüz köprüleri atmadık 


Erdoğan’ı bekleyen... 


Türkçeye bir başka bakış... 


116 profesör 


Bu savaştan kim k r edecek 


Savaş kapımızda, biz aramızda çekişiyoruz 


İş güvencesi’ idi, işveren güvencesi’ oldu 


</TEXT>
</DOC>
