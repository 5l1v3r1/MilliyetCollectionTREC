<DOC>
<DOCNO> 112433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/soneko11.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 49 puanlık düşüşle tamamladı... 
</HEADLINE>
<TEXT>

     Endeks, 1. Seansta 9,300 bölgesinin üzerine çıkmayı denemesine karşın bunda başarılı olamadı. 
     Satış baskısının 9,300-9,350 puan aralığında kendisini ciddi anlamda hissettirmesi üzerine, endeks yaklaşık 190 puanlık bir bantta dalgalandı. 
     Uzmanlar, fiyatların bu seviyelerde yatay hareket etmesinin beklendiğini belirterek, öğleden sonra hafta sonu riskini almak istemeyen yatırımcıların satışlarının gelebileceğini ifade ediyorlar. 
     Siyasi gelişmelerin önümüzdeki günlerde belirleyici olacağını savunan uzmanlar, endeksin son iki günlük performansından sonra dinlenme aşamasına girdiğini, şimdilik 9,000-9,500 bandında kalacağını kaydediyorlar. 
     İMKB Ulusal-100 Endeksi, önceki kapanışa göre 49.29 puan düşüşle 1. seansı 9,270.79 puandan tamamladı. 1. seansta hisse senetlerinin ortalama değer kaybı yüzde 0.53 olarak gerçekleşti. 
     Haftanın son iş gününe 21.81 puan artışla 9,341.89 puan seviyesinde başlayan endeks, seansın ilk yarısını 122.63 puan ekside 9,197.45 puandan geçti. Endeksin gördüğü en düşük seviye 9,167.86 puan olurken, en yüksek olarak 9,357.35 puana ulaşıldı. 
     Seans kapanışında mali endeks 104.03 puan düşüşle 11,063.36 puana, sanayi endeksi 18.88 puan düşüşle 9,008.81 puana gerilerken, hizmetler endeksi 12.97 puan artışla 6,470.01 puana yükseldi. 
     Böylece önceki kapanışa göre mali grup hisseler ortalama yüzde 0.93, sanayi grubu hisseler ortalama yüzde 0.21 oranında değer yitirirken, hizmet grubu hisseler 0.20 oranında değer kazandı. 
     1. seansta işlem gören toplam 281 hisse senedinden 94'ü değer kazanırken, 86 hisse senedi değer yitirdi. 101 hissenin fiyatında ise değişiklik olmadı. 
     Seansta, 137 trilyon 269 milyar 897 milyon liralık işlem hacmi oluştu. 
     Birinci seansta Sabancı Holding, Yapı ve Kredi Bankası, Garanti Bankası, Doğan holding ve Vestel, en yoğun işlem gören hisseler oldu. 
     





</TEXT>
</DOC>
