<DOC>
<DOCNO> 131163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/yasam/yas08.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz rezaleti 
</HEADLINE>
<TEXT>

Mardin’de kaymakamlık yazı işleri müdürü ile bazı memurların da aralarında bulunduğu 16 kişi, 12 yaşındaki kıza tecavüz etti 
     MARDİN DHA 

     Mardin Kızıltepe’de, aralarında kaymakamlık yazı işleri müdürü Recep Sakız ile bazı memurların da yer aldığı 15 kişi, 12 yaşındaki N.Ç.’ye tecavüz ettikleri iddiasıyla tutuklandı. 
     
     Çoğu resmi görevli 
     Kızıltepe İlçe Emniyet Müdürlüğü’ne yapılan bir ihbarda Ç’nin Emine Akyol tarafından erkeklere pazarlandığı bildirilince polis harekete geçti. Soruşturmada, Ç. ile para karşılığı ters ilişkiye girdikleri öne sürülen Sakız, bir ilköğretim okulunda müdür yardımcısı olarak görev yapan Ümit Fırat, TEDAŞ Müessese abone şefi Ali Altsoy, şoför Ahmet Günay, Ziraat Bankası memuru Siracettin Aslan ve Hamit Aydın, Bayındırlık Müdürlüğü’nde memur Şeyhmus Cansın ile Burhan Ertaş, Rıdvan Abdulsametoğlu, Mehmet Seyitoğlu, Saadettin Koray, Harun Urat, Nazım Denli, Sabri Acuk, Davut Aluk, Mehmet Temille gözaltına alındı. 
     
     Biri serbest kaldı 
     "Küçük yaştaki kızla para karşılığı ilişkiye girmek" ve "Tecavüz" suçundan sorgulanan sanıklar savcılığa sevk edildi. Abdulsametoğlu serbest kalırken, diğer sanıklar tutuklandı. 
     Mardin Emniyet Müdürü Orhan Kaya, "Olayla ilgili olarak, aralarında kızı pazarladığı öne sürülen kadınla birlikte altı kişi daha gözaltına alındı. Soruşturma devam ediyor" dedi. 
     



 YAŞAM 




























</TEXT>
</DOC>
