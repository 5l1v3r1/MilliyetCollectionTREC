<DOC>
<DOCNO> 117218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/son/sontur09.html </URL>
<DATE> 2002/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapanca Gölü'ne düşen helikopterde kaybolan 2 yüzbaşı aranıyor 
</HEADLINE>
<TEXT>

     İzmit'in Eşme Beldesi'nde, Sapanca Gölü'ne düşen Sea Hawk tipi helikopterde kaybolan 2 pilot yüzbaşıyı arama çalışmaları yeniden başlatıldı. 
     A.A muhabirinin edindiği bilgiye göre, dün eğitim uçuşu yaptığı sırada Eski Eşme Köyü Bostanlar Burnu mevkinde infilak ederek düşen helikopterin pilotları, 351. Helikopter Filo Komutanlığı'nda görevli kıdemli Yüzbaşı Hakan İmamoğlu 32 ve Yüzbaşı Zafer Dilmen'i 33 arama çalışmalarına, 4 zodyak bot ve dalgıçlar katılıyor. 
     Deniz komandolarının oluşturduğu bir güvenlik çemberinin ardından başlatılan çalışmalar, helikopterin düştüğü bölgede yoğunlaştırılıyor. Sonuç alınamaması halinde, bölge genişletilerek arama çalışmaları sürdürülecek. 
     Helikopterin düştüğü yaklaşık 60 metrelik derinlikte dün hava kararana kadar arama çalışmalarını sürdüren dalgıçlar, 35 metre derinliğe inmişti. 
     Helikopterde bulunan kıdemli başçavuş Mustafa Serbest 31 ve Ogün Canyaman 30 balıkçılar tarafından dün kurtarılmıştı. 
     





</TEXT>
</DOC>
