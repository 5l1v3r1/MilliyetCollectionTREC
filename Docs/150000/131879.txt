<DOC>
<DOCNO> 131879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/dunya/dun01.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürgüne giderse dokunmayız 
</HEADLINE>
<TEXT>

     DIŞ HABERLER SERVİSİ 

     ABD Savunma Bakanı Donald Rumsfeld, görevlerinden ayrılıp sürgüne gitmeyi kabul etmeleri durumunda, Irak Devlet Başkanı Saddam Hüseyin ve Bağdat’taki diğer üst düzey liderlerin olası savaş suçlarından yargılanmalarını önlemek için kendilerine "dokunulmazlık" verilmesi fikrini destekleyeceğini söyledi. 
     ABC televizyonunun "This Week" Bu Hafta programına katılan Rumsfeld, ABD’nin, muhtemel bir savaş suçları davasına karşı Saddam’a dokunulmazlık önermek niyetinde olup olmadığı sorusuna karşılık, "Eğer bir savaşı önleyecekse, ben kişisel olarak Irak üst düzey yönetimi ve ailelerinin diğer ülkelere sığınabilmeleri için bazı düzenlemeler yapılmasını öneririm ve bunun bir savaştan kaçınmak için adil bir alışveriş olduğunu düşünüyorum" dedi. 
     Bu arada, ABD Dışişleri Bakanı Colin Powell da CBS televizyonuna yaptığı açıklamada Saddam’ın sürgüne gitmesi fikrine sıcak baktığını söyledi. 
     



 DÜNYA 












</TEXT>
</DOC>
