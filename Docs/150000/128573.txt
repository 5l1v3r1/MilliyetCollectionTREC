<DOC>
<DOCNO> 128573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sonspo07.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fair Play karikatürleri UNESCO'da sergilenecek... 
</HEADLINE>
<TEXT>

     Türkiye Milli Olimpiyat Komitesi TMOK Fair Play Konseyi'nin düzenlediği yarışmalarda dereceye giren eserlerden oluşan ''Fair Play Karikatürleri'', UNESCO'da sergilenecek. 
     TMOK'tan yapılan açıklamada, UNESCO'nun Paris'teki binasında8-10 Ocak tarihleri arasında düzenlenecek sergide, ulusal ve uluslararası alanda yapılan yarışmalarda derece elde eden eserlerin gösterime sunulacağı belirtildi. 
     Karikatür sergisinin, yaklaşık 160 ülkenin spor bakanının ve Birleşmiş Milletler Genel Sekreteri Kofi Annan'ın katılacağı UNESCO Yuvarlak Masa Toplantısı ve Uluslararası Fair Play Komitesi CFIP ödül töreni nedeniyle Paris'e davet edildiği kaydedildi. 
     Yuvarlak masa toplantısına, TMOK Başkan Yardımcısı Erdoğan Arıpınar ve genel sekreter Togay Bayatlı'nın yanısıra CFIP Konsey üyeleri katılacak. 
     





</TEXT>
</DOC>
