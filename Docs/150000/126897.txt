<DOC>
<DOCNO> 126897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/ekonomi/eko03.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonda kanlı mücadele olacak 
</HEADLINE>
<TEXT>

Enflasyonun düşmesine direnç gösteren kesimlerin varlığından söz eden Merkez Bankası Başkanı Serdengeçti, mücadelenin kanlı olacağını söyledi 
     KADİFE ŞAHİN 

     İstanbul’da Finans Dünyası Dergisi’nin düzenlediği toplantıda konuşan Merkez Bankası Başkanı Süreyya Serdengeçti, Türkiye’de enflasyonunun düşmesine ciddi direnç gösteren belli kesimler olduğunu söyledi. 
     "Enflasyonun düşmesine karşı belli kesimlerden ciddi şekilde direnç var. Mücadele çok kanlı bir şekilde sürecek" ifadesini kulllanan Serdengeçti, bu kesimlerin kimler olduğu konusunda bilgi vermedi. 
     "Enflasyondan belirli kesimler fayda sağlıyor ve direnç gösteriyorlar. Ancak benden bunları deşifre etmemi beklemeyin. Enflasyon lobisi kelimesini de kullanmıyorum" diyen Serdengeçti, "Bu konuda adres göstermek doğru olmaz. Biz bu kesimleri kaybetmek değil kazanmak istiyoruz" dedi. 
     
     Yine dünya birincisi olacağız’ 
     Enflasyonun düşmesinin yapısal reformların aksatılmadan uygulanmasına da bağlı olduğunu vurgulayan Serdengeçti, 2002 yılı için Uluslararası Para Fonu’nun IMF yüzde 20 hedefini, Merkez Bankası’nın ise yüzde 35 hedefini istediğini anlattı. 
     Türkiye’nin buna rağmen bugün enflasyonda başarılı bir konuma geldiğini belirten Serdengeçti, "Ancak bu başarı değil. Çünkü yine dünya birincisi olacağız. Yüzde 31 - 30 bir yerlere iner ama dünyada böyle bir şey yok. Bu başarı değil" şeklinde konuştu. 
     
     Petrolü kontrol edemeyiz’ 
     Irak krizi veya diğer riskler ile ilgili olarak Merkez Bankası’nın fiyatlardaki sapmalar konusunda gerekli uyarıları yapacağını bildiren Serdengeçti, "Buradaki belirsizliklere dikkat çekeriz. Ancak, petrol ve tarım fiyatları gibi kontrol edemediğimiz faktörler var. Bunlara yapabileceğimiz bir şey yok" dedi. 
     Türkiye ekonomisinin Irak’a müdahaleden etkileneceğini kaydeden Serdengeçti, ancak yine de hedeflerden vazgeçmemek gerektiğini söyledi. 
     
Dalgalı kur sürecek’      2003 yılında, öngörülebilir bir gelecekte dalgalı kurun kalkması için bir nedenin olmadığını bildiren Serdengeçti, ancak kalkmasının iktidarın kararı ile mümkün olacağını söyledi. Serdengeçti, şöyle konuştu 
     "Öngörebilir bir gelecekte dalgalı kurun kalması için bir sebep yok. Ancak, bu ilerde Avrupa Birliği’ne geçiş açısından isteniyorsa olabilir." 
     Öte yandan kur istikrarsızlığının Merkez Bankası’nın da sorunu olduğunu anlatan Serdengeçti, "Kurdaki istikrarsızlık yüzünden enflasyon hedeflemesine geçemiyoruz" dedi. 
     Serdengeçti, döviz kurunda Merkez Bankası’nın mümkün olan en az müdahalesi ile sağlanacak istikrarın daha yararlı olacağına inandığını söyledi. 
     
Dayan Osman dayan’      Serdengeçti’yi dinleyenler arasında Merkez Bankası eski Başkanı Gazi Erçel ve Hazine eski Müsteşarı Selçuk Demiralp’i de gören işadamı Osman Benzeş, ilginç bir konuşma yaptı 
     "Sizleri görüyorum maşallah çok iyi görünüyorsunuz. Yanaklarınız al al. Benim ise benzim soluk. Her sabah aynaya baktığımda Dayan Osman dayan’ diyorum ama nereye kadar Dolar 1 milyon 700 binken müdahale ediyorsunuz. Bir milyon 500 bine düşerken nerdesiniz " 
     Serdengeçti, Benzeş’in sorusunu "Eskiden kurun ceremesini rezervlerini eriterek Merkez Bankası çekiyordu, şimdi herkes çekiyor" diye yanıtladı. 
     



 EKONOMİ 


















</TEXT>
</DOC>
