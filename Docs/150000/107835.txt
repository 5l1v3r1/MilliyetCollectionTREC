<DOC>
<DOCNO> 107835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/spor/spo08.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari krallığı 
</HEADLINE>
<TEXT>

İtalya Grand Prix’inde Ferrari pilotları bu sezon yedinci kez ilk iki sırayı aldı 
     

     Barrichello kazandı 
     FORMULA 1’de sürücüler ve markalar klasmanlarında zirveye uzun zamandır ipotek koyan Ferrari, bu sezondaki çifte zaferini İtalya Grand Prix’sinde Monza pistini dolduran binlerce taraftarıyla paylaştı. Hem de yedinci kez ilk iki sırayı alarak. Bu kez Rubens Barrichello damalı bayrağı ilk geçen olurken, sezonun rekor adamı Michael Schumacher, ikinci sırayı aldı. 
     
     Williams havlu attı 
     SEZONUN Avrupa’daki son yarışı, Williams takımı için kabusa dönüştü. Pole pozisyonda start alan Juan Pablo Montoya, süspansiyon problemi nedeniyle 34. turda yarışı bırakırken, diğer Williams sürücüsü Ralf Schumacher de motorundaki sorun nedeniyle 5. turda veda etti. Monza’da üçüncülüğü Jaguar’dan Eddie Irvine aldı. Bir sonraki yarış 29 Eylül’de Indianapolis’te yapılacak. 
     
Sürücüler klasmanı 1. M.Schumacher Ferrari 128 puan 2. R.Barrichello Ferrari 61 puan 3. J.P.Montoya Williams 44 puan 4. R.Schumacher Williams 42 puan 5. D.Coulthard McLaren 37 puan      
     
MARKALAR KLASMANI 1. Ferrari 189 puan 2. Williams 86 puan 3. McLaren 57 puan 4. Renault 20 puan 5. Sauber 11 puan      
     
     
     
     



 SPOR 






























</TEXT>
</DOC>
