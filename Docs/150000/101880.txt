<DOC>
<DOCNO> 101880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sonspo17.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya, ''Golden League'' in 5. ayağına katılamıyor 
</HEADLINE>
<TEXT>

     18. Avrupa Atletizm Şampiyonası'nda bayanlar 1500 metrede altın madalya kazanan Süreyya Ayhan, Uluslararası Atletizm Federasyonları Birliği IAAF tarafından, her yıl 7 yarışma olarak düzenlenen ''Golden League'' yarışmalarının İsviçre'deki 5. ayağına katılamayacak. 
     Atletizm Federasyonu'ndan yapılan açıklamada, Avrupa'nın en iyi sporcularının mücadele ettiği, 50 kilo altın ödüllü yarışmaya, Süreyya Ayhan ile antrenörü Yücel Kop'un ismen çağrıldığı, ancak sporcunun, soğuk algınlığı ve aşırı yorgunluğu nedeniyle bu yarışmaya katılamayacağı bildirildi. 
     Açıklamada ayrıca Süreyya Ayhan'ın, ''Golden League'' yarışmalarının son 2 ayağına katılacağı belirtilerek, 30 Ağustos'ta Belçika'nın başkenti Brüksel'de yapılacak ''Memorial Van Damme'' ve 6 Eylül'de Almanya'nın başkenti Berlin'de düzenlenecek ''ISTAF 2002'' yarışmalarında mücadele edeceği belirtildi. 
     Ayrıca Avrupa Şampiyonası'ndaki başarısından sonra Avrupa Karması takımına seçilen Süreyya Ayhan'ın, 20-21 Eylül tarihlerinde İspanya'nın başkenti Madrid'te yapılacak 9. IAAF Dünya Kupası'na da katılacağı bildirildi. 
     





</TEXT>
</DOC>
