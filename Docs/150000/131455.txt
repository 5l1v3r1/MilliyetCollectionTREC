<DOC>
<DOCNO> 131455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko07.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft, ilk kez kar payı dağıtacak... 
</HEADLINE>
<TEXT>

     Amerikan yazılım devi Microsoft firması, ilk kez hissedarlarına kar payı dağıtacağını açıkladı. 
     Böylece, şirketin kurucusu Bill Gates ve ortaklarının, yılda yaklaşık 100 milyon dolarlık bir ek gelire daha kavuşacakları bildiriliyor. 
     Microsoft'un yönetim kurulu kararıyla ilk kez dağıtacağı 870.6 milyon dolarlık kar payının, 143.7 milyon dolarlık kısmı yüzde 16.5 şirketin yönetici kadrosuna verilecek. 
     Microsoft'un 5.44 milyar hisse senedi çıkardığı ve bunların 621.7 milyonunun, kurucusu olan Bill Gates'in elinde bulunduğu belirtiliyor. 
     Bu hesaba göre, Bill Gates'in yılda 99.5 milyon dolar kar payı alacağı, şirketin baş icra direktörü Steve Ballmer'in hisse senetlerinin sayısının ise 235.5 milyon olduğu ve Ballmer'in yılda 37.7 milyon dolar alacağı belirtildi. 
     ABD Başkanı George Bush, 7 Ocak'ta açıkladığı ekonomik planda, kar paylarından vergi alınmamasının öngörüldüğünü belirtmişti. 
     Plan yasalaşırsa Microsoft'un üst düzey yöneticilerinin kar paylarından vergi kesilmeyecek. 
     





</TEXT>
</DOC>
