<DOC>
<DOCNO> 136137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/siyaset/siy02.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan, Taylor’ı fena sıkıştırdı... 
</HEADLINE>
<TEXT>

     Ekonomik kayıpların telafisi için ABD ile yürütülen pazarlıklar en az askeri müzakereler kadar çetin geçiyor. Devlet Bakanı Ali Babacan, genç yaşına rağmen müzakerelerde Büyükelçi Deniz Bölükbaşı’nı aratmıyor. Bakan Ali Babacan, en son ABD Hazine Bakan Yardımcısı Taylor’u terletti. Taylor masaya oturur oturmaz Babacan, "Biz ABD’ye her alanda yardımcı oluyoruz ama aynı anlayışı sizden göremiyoruz" deyince Taylor, "Ne gibi " diye sordu. 
     
     TAYLOR İTİRAZ EDEMEDİ 
     Babacan da şu yanıtı verdi "Powell, BM’de kanıtları sunarken bir harita çıkardı. Bu haritada İstanbul’u Saddam’ın El Hüseyin füzelerinin menzili içinde gösterdi. Dünyaya İstanbul’un, dolayısıyla Türkiye’nin tehdit altında olduğunu ilan ettiniz. Bu hata bizim için 1-2 milyon turist kaybı demek. İsterseniz kayıpları hesaplamaya buradan başlayalım " 
     



 SİYASET 











</TEXT>
</DOC>
