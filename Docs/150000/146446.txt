<DOC>
<DOCNO> 146446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/guncel/gun21.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya dava açıyor 
</HEADLINE>
<TEXT>
PKK’lıyım’ diyene 600 euro ceza var 
     FRANKFURT Mİlliyet 

     PKK - KADEK örgütünün Avrupa çapında düzenlediği "Kimlik Kampanyası"na Almanya’da katılan kişilerin 600’ar euro para cezasına çartırılması bekleniyor. Sözkonusu kampanya, 2001’de yapılmış ve "Ben de PKK’lıyım" yazılı açıklamayı Almanya çapında 40 bin kişi imzalamıştı. Federal Alman İçişleri Bakanı Otto Schily’yi "PKK yasağı"nı iptal etmeye davet eden kampanyayla ilgili ilk dava, Alman Yargıtayı’nca Bundesgerichthof karara bağlandı. 29 yaşındaki bir kadın, 600 euro para cezasına çarptırıldı. Sözkonusu kadın, Düsseldorf Eyalet Parlamentosu önünde 273 kişiyle birlikte gerçekleştirilen protesto eylemine katılmış ve Ben de PKK’lıyım’ yazılı bir dilekçeyi parlamentoya vermişti. Yargıtay, verdiği kararla Düsseldorf Eyalet Mahkemesi’nin verdiği cezaya katıldığını açıkladı. Eyalet Mahkemesi, sanığın PKK tarafından örgütlenen eyleme katılıp, yasağa karşı itaatsizlik çağrısı yaptığını belirtmiş ve bu çağrıyla dernekler hukukunun çiğnendiğine karar vermişti. Karar üzerine, savcılığın da 40 bin kişiye tek tek dava açması bekleniyor. 
     


GÜNCEL 


























</TEXT>
</DOC>
