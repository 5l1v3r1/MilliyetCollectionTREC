<DOC>
<DOCNO> 143378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sondun14.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan uçak gemisi, gece bombardımanına hazırlanıyor 
</HEADLINE>
<TEXT>

     Amerikan uçak gemisi USS Theodore Roosevelt'in gece bombardımanına hazırlandığı bildirildi. 
     Kaptan Richard O'Hanlon, Irak'a yönelik olası savaşta gece bombardımanı yapabilmek amacıyla uçak gemisinde gece yaşamaya başlanacağını söyledi. 
     O'Hanlon, ''Savaş patlak verirse hedeflerimizi ağır bombardımana tutacağız. Bu, görev tamamlanana kadar baskının 24 saat sürdürülmesi demek. Dolayısıyla gece gündüz uçmak gerekiyor, bunu sağlamak için uçak gemileri saatleri paylaştı'' dedi. 
     Doğu Akdeniz'deki bir başka Amerikan uçak gemisi olan Harry Truman'ın da savaş durumunda gündüz vuruşlarına yoğunlaşacağı kaydedildi. 
     İki uçak gemisinin bu sabah saatlerinde açık denizde karşılaştığı ve yakıt ikmali yapan USS John Lenthall ile buluştuğu belirtiliyor. 
     





</TEXT>
</DOC>
