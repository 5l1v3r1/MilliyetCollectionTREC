<DOC>
<DOCNO> 109492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko02.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FED faizlerde değişiklik yapmadı... 
</HEADLINE>
<TEXT>

     ABD Merkez Bankası FED dün yaptığı açık piyasa toplantısında artan savaş riskinin ABD ekonomisinin geleceği hakkındaki belirsizliği artırdığı uyarısında bulundu, ancak faiz oranlarında bir değişiklik yapmadı. 
     FED Komitesi 2'ye karşı 10 oyla aldığı kararla bankalararası gecelik federal fonlama oranını 40 yılın en düşük seviyesi olan yüzde 1.75'de bıraktı. 
     Finans piyasaları ekonominin canlanması hakkındaki endişelerinden rahatsızlık duyarken analistler, özellikle dünkü oylamadaki görüş ayrılığının ışığında, Irak ile olası bir savaş ve artan enerji fiyatlarının yeni bir faiz indirimi şansını artırdığını söylüyorlar. 
     Mevcut düşük oranların ekonomide zaman içinde daha parlak sonuçlar getirmesi gerektiğinin belirtildiği FED açıklamasında, buna karşılık "kısmen artan jeopolitik riskler yüzünden üretim ve istihdamda beklenen artışın zamanlaması ve boyutu hakkında önemli bir belirsizlik mevcuttur" denildi. 
     





</TEXT>
</DOC>
