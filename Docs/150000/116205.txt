<DOC>
<DOCNO> 116205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/sontur04.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zincirleme soygun 
</HEADLINE>
<TEXT>

     Erzincan'da, kimliği belirsiz kişi ya da kişiler aynı gecede PTT, iki kırtasiye ve bir büfeyi soymak istedi. Girdikleri yerlerde para bulamayan hırsızların yakalanması için çalışma başlatıldı. 
     Kimliği henüz belirlenemeyen kişi ya da kişiler, Ordu Caddesi üzerindeki PTT binasının kapısını kırarak girdiler. Burada kasalarda para bulamayan hırsızlar, daha sonra Hükümet Caddesi üzerindeki iki kırtasiyeye, kapılarını levye ile kırarak girdiler. 
     Her iki işyerinde de yine para bulamayan hırsızlar, aynı cadde üzerinde yer alan bir büfeye girdiler. Hırsızlar, büfede bulunan bozuk paraları alarak olay yerinden kaçtılar. Sabah, söz konusu kurum ve işyerlerinden ard arda gelen ihbarlar üzerine harekete geçen emniyet güçleri, hırsızları yakalamaya çalışıyor. 
     





</TEXT>
</DOC>
