<DOC>
<DOCNO> 131470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/soneko22.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans kapanış... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 169.46 puan düşerek 10.298.41 puandan kapandı. 
     Hisse senetleri, ortalama yüzde 1.62 oranında değer yitirdi. 
     İMKB Ulusal-100 Endeksi önceki kapanışa göre 169.46 puan düşüşle, 1. seansı 10,298.41 puandan tamamladı. 
     Uzmanlar, piyasanın hala 10,300 seviyesinde bulunduğunu ve gerek Irak gerekse BM silah denetçileri komisyonu tarafından yapılan açıklamalardan çok da fazla etkilenmediğini savunarak, endeksin günü bu seviyelerde kapatabilmesi durumunda, önümüzdeki haftanın biraz daha olumlu geçmesinin beklenebileceğini ifade ediyorlar. 
     Seans 39.83 puan kayıpla 10,428.04 puandan başladı. Yaklaşık 220 puanlık bir bantta seyreden endeks, seansın ilk yarısını 101.59 puan düşüşle 10,366.28 puandan geçti. Endeks en düşük 10,251.09, en yüksek de 10,467.87 puanı gördü. 
     Seans kapanışında mali endeks 224.84 puan düşüşle 12,741.40 puana, sanayi endeksi 155.77 puan düşüşle 9,943.91 puana ve hizmetler endeksi de 53.96 puan düşüşle 6,806.45 puana geriledi. 
     Böylece önceki kapanışa göre mali grup hisseler ortalama yüzde 1.73, sanayi grubu hisseler ortalama yüzde 1.54 ve hizmetler grubu hisseler de ortalama yüzde 0.79 oranında değer yitirdi. 
     1. seansta işlem gören toplam 281 hisse senedinden 167'si değer yitirirken, 31 hisse senedi değer kazandı. 83 hissenin fiyatında ise değişiklik olmadı. 
     Seansta, 136 trilyon 46 milyar 89 milyon liralık işlem hacmi oluştu. 
     1. seansta Turkcel, Garanti Bankası, İş Bankası C , Koç Holding ve Sabancı Holding en yoğun işlem gören hisseler oldular. 
     





</TEXT>
</DOC>
