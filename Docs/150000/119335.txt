<DOC>
<DOCNO> 119335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/spor/spoz1.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Sivas dolu dizgin 3-1      İKİNCİ Lig A Kategorisi’nde haftaya lider giren Sivasspor, evinde zirvenin iddialı ekibi Konyaspor’a şans tanımadı. 7’de Ulaş’ın Mehmet Yıldız’ı düşürmesiyle kazanılan penaltıyı Mehmet Yener ağlara gönderdi. 33’te serbest atışta Hakan’ın golü ev sahibini rahatlattı. 55’te Muharrem, topu elinden kaçıran Ahmet’e cezayı kesti ve Konya’yı umutlandırdı. 60’ta Hakan’ın kafa golü skoru ilan etti. 
     
Manisa fırtınası      VESTEL Manisaspor, deplasmanda İzmirspor karşısında şov yaptı, rakibini 5 - 2 mağlup ederek, zirve için umutlandı. Üst sıralar için ter döken iki takımın mücadelesinde konuk ekip, maçın yıldızı Deniz 3 , İzzet ve Özgür Bayram’la farka koştu. İzmirspor’un sayıları Halim ve Serdar’dan geldi. 
     
Lyon farklı      DENİZLİSPOR’UN UEFA Kupası 3. turundaki rakibi Lyon, Fransa Ligi’nde Bordeaux’u 4 - 2 mağlup etti. Mavi - Kırmızılılar’ın gollerini Luyindula 2 , Govou ve Vairelles atarken, konuk ekibin sayıları Sahnoun ile Sommeil’den geldi. Lyon, bu sonuçla ikinci sıradaki yerine korudu. 
     
Ayhan’ın gecesi      2002’DEKİ müthiş performansı ile Dünya atletizm otoritelerinin dikkatini çeken ve yılın atleti adayları arasına giren ilk Türk unvanını elde eden Süreyya Ayhan, bugün Monaco’da düzenlenecek Dünya Atletizm Galası’na katılacak. Aralarında milli atletimizin de bulunduğu erkekler ve bayanlarda 10’ar adayın bulunduğu seçim için bayanlarda İngiliz Paula Radcliffe ve erkeklerde 100 metrenin yeni rekortmeni ABD’li Tim Montgomery favori olarak gösteriliyor. 
     
ASKİ avantajlı      HENTBOL EHF Kupası’ndaki temsilcimiz ASKİ, İsveçli Drott Halmstad karşısında 32-28 galip gelerek, bugün yine Ankara’da oynanacak rövanş için büyük avantaj yakaladı. Başkent ekibi, ilk yarıyı da 16-14 önde kapadı. Erkekler Çalenç Kupası’nda ise Kıbrıs Rum Kesimi takımı Kıbrıs Koleji’ni 25-23 yenen Beşiktaş 4. tura yükseldi. Aynı kupada Trabzon Belediyesi, deplasmanda İtalya’nın Merano takımına 29-24 yenilerek elendi. 


 SPOR 

























</TEXT>
</DOC>
