<DOC>
<DOCNO> 141261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/soneko27.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, Data Menkul Değerlerin faaliyetlerini durdurdu... 
</HEADLINE>
<TEXT>

     Sermaye Piyasası Kurulu SPK , Data Menkul Kıymetler Ticaret A.Ş Data A.Ş. ile Anadolu Yatırım Menkul Kıymetler A.Ş'nin Anadolu A.Ş. sermaye piyasası faaliyetlerinin, tedbiren geçici olarak durdurulmasına karar verdi. 
     SPK'nın Haftalık Bülteni'ne göre Kurul, Data A.Ş'den Anadolu A.Ş'ye ve Anadolu A.Ş'nin alt hesapları arasında yapılan virman işlemleriyle ilgili gerçek hak sahiplerinin ve bu virmanlar arasındaki hukuki ilişkilerin tespit edilebilmesi için, her iki şirket nezninde denetlemeler sonuçlanıncaya kadar, her iki aracı kurum hakkında bazı kararlar alındı. 
     Kurul'un bugünkü toplantısında, Data A.Ş'nin mali yapısının ciddi suretle zayıflamakta olması ve mevzuata aykırı işlemleri nedeniyle, Sermaye Piyasası Kanunu uyarınca bugün mesai saati başlangıcından itibaren, sermaye piyasası faaliyetlerinin tedbiren geçici olarak durdurulmasına karar verildi. 
     Kurul ayrıca, Data A.Ş'nin mal varlığını azaltan ve Aracı Kurum'u taahhüt altına sokan nitelikteki tassarruflara engel olunmasına teminen, aracı kurum yöneticilerinin Sermaye Piyasası Kanunu uyarınca imza yetkilerini, elektrik, su, kira, vergi SSK giderleri gibi günlük işlemlere ilişkin ödemelerin yapılması ve kurum ve kuruluşlara bilgi verilmesi işlemleriyle sınırlandırılmasına karar verdi. 
     Kurul, Anadolu A.Ş'nin de, Data A.Ş ile ilgili mevzuata aykırı işlemleri nedeniyle, Sermaye Piyasası Kanunu uyarınca bugün mesai saati başlanıgıcından itibaren sermaye piyasası faaliyetlerinin tedbiren geçici olarak durdurulmasını kararlaştırdı. 
     





</TEXT>
</DOC>
