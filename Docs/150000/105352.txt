<DOC>
<DOCNO> 105352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sontur14.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyarıcı hap üretiminde kullanılan anfetamin ele geçirildi... 
</HEADLINE>
<TEXT>

     İstanbul ve Kilis'te düzenlenen operasyonlarda, uyuşturucu ve uyarıcı nitelikte hap üretiminde kullanılan 66 kilo 600 gram anfetamin maddesi ile 150 gram kokain ele geçirildi. Olayla ilgili 6 kişi yakalandı. 
     İstanbul Narkotik Şube Müdürlüğü'nden yapılan açıklamaya göre, istihbari çalışmalar sonucu Yenibosna ve Fındıkzade'de bulunan 2 ayrı depoya operasyon gerçekleştiren polis, Baha Alp Ulutaş, Fahri Ergün, Tokcan Tevfik Toğcan ve Süleyman Dağlıca'yı gözlem altına aldı. 
     Bu depolarda yapılan aramalarda, bir oto lastiğinin içine gizlenmiş 26 paket halinde 13 kilogram toz anfetamin maddesi ele geçirildi. 
     Polonya'dan getirilen ve uyuşturucu ile uyarıcı hap imalinde kullanılan bu maddenin Kilis'e gönderileceğini belirleyen polis, durumu Kaçakçılık ve Organize Suçlarla Daire Başkanlığı ile Kilis Emniyet Müdürlüğü'ne bildirdi. 
     Kilis'te belirlenen adreslere düzenlenen operasyonda da, Mehmet Vakıf Takmaz ve Süleyman Atik, kilo 600 gram anfetamin, 150 gram kokain, 48 adet uyuşturucu hapla yakalandı. 
     Ele geçirilen maddelerin toplam piyasa değerinin 300 bin dolar olduğunu belirten polis yetkilileri, 66 kilo 600 gram anfetamin maddesinden 2.5 milyon adet uyuşturucu ve uyarıcı nitelikte hap üretilebileceğini söylediler. 
     Kilis'te yakalanan 2 kişinin tutuklanarak cezaevine konulduğunu, İstanbul grubunun ise DGM Cumhuriyet Başsavcılığı'na sevk edildiğini kaydeden yetkililer, operasyon kapsamında Ahmet Murat Takmaz, Mustafa Seçkin Atik ve Osman Atik'in de yakalanmasına çalışıldığını bildirdiler. 
     





</TEXT>
</DOC>
