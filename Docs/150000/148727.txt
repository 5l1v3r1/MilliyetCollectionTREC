<DOC>
<DOCNO> 148727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/spor/spo03.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray sakata geldi 
</HEADLINE>
<TEXT>

Sakatlıkları nedeniyle idmana çıkmayan Ergün, Lukunku ve Berkant, Terim’i kara kara düşündürüyor 
     ERHAN TELLİ 

     Uyluğunda gerilme var 
     İNGİLTERE maçından sakat dönen ve Diyarbakır’a karşı görev yapamayan Ergün’e şimdi de Lukunku eklendi. Galatasaray’ın önceki gün PAF ile yaptığı idman maçında yer alan ancak ağrıları bulunan Kongolu futbolcu, uyluğundaki gerilme nedeniyle dünkü antrenmana katılamadı. Ergün ile Lukunku’nun Altay karşılaşmasında oynayıp, oynayamayacağı bugünkü kontrollerde belli olacak. 
     
     Taktik çalıştılar 
     ALTAY karşılaşmasına bugün yaptığı tek idmanla devam eden Sarı - Kırmızılı ekip, taktik ağırlıklı bir çalışma yaptı. Hasan Şaş’ın cezası, Ergün’ün problemi nedeniyle sol kanatta Revivo ve Baliç denenirken, Teknik Direktör Fatih Terim, Arif’e de "hazır ol" emri verdi. Berkant’ın da tedavisine devam ediliyor. Cim - Bom bugün 13.00’de yarınki karşılaşma için kampa girecek. 
     
Haftanın golü Volkan’dan      CİM - BOM’DA Volkan’ın Diyarbakırspor’a karşı attığı gol, Eurosport tarafından "haftanın golü" seçildi. Avrupa’nın önde gelen spor kanalında Sarı - Kırmızılı futbolcu tarafından yapılan değerlendirmede, Volkan’ın alınan üç puandaki payının büyük olduğu vurgulandı. 
     
Zirve yolunda omuz omuza      ASLAN’IN şampiyonlukta yeniden iddialı duruma gelmesi, taraftar sayısını da etkiledi. Altay ile yarın oynanacak maç için Galatasaraylı seyirciler biletlere büyük ilgi gösterirken, Ali Sami Yen’in dolması bekleniyor. Bilet fiyatları ise 110, 10 ve 7 milyon lira olarak açıklandı. 
     


SPOR 






























</TEXT>
</DOC>
