<DOC>
<DOCNO> 130604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur19.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
''Oturak alemi'' kanlı bitti 
</HEADLINE>
<TEXT>

     Konya'da içkili alem düzenleyen Şükrü Güner 36 bıçakla öldürüldü. Cinayetle ilgili yakalanan ve Afyon Genelevi'nde çalıştığı iddia edilen İffet Sert 34 , olayda kullandığı bıçağı gömdüğü yeri gösterirken, Güner'in yakınları sinir krizi geçirdi. 
     Karatay ilçesi Saraçoğlu Mahallesi'ndeki bir evde meydana gelen olayda, Şükrü Güner, İffet Sert ile anlaşarak içki alemi yapmaya karar verdi. Güner ile Sert uzun süre alkol aldı. Gecenin ilerleyen saatlerinde tartışma çıktı. Tartışmanın büyümesi üzerine Sert, bıçakla Güner'i öldürdü. 
     Cinayette kullandığı bıçağı bahçeye gömdükten sonra polise ihbarda bulunan Sert'in çelişkili ifadeleri kuşku yarattı. Sert, ifadesinde içki alemi yaptığı Güner'i tanımadığı üç kişinin bıçaklayarak öldürdüğünü savundu. Evde araştırma yapan ekipleri 305 promil alkollü olduğu belirlenen Sert'i gözaltına aldı. Sert, daha sonra cinayeti işlediğini itiraf etti. 
     Olay yerindeki tatbikatta cinayeti nasıl işlediğini anlatan Sert, içki içerken tartışmaya başladıklarını belirterek, "O gece çok alkol almıştım. Nedenini hatırlamadığım bir konuda aramızda tartışma çıktı, kavga etmeye başladık. Kavga sırasında yanımızda bulunan bıçak elime geçti. Bir anda bıçaklamaya başladım. Daha sonra bıçağı bahçeye gömdüm. Polislere de tanımadığım üç kişi tarafından öldürüldüğünü söyledim" dedi. 
     





</TEXT>
</DOC>
