<DOC>
<DOCNO> 120336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/spo04.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da aday enflasyonu 
</HEADLINE>
<TEXT>

Başkanlık için şimdiden 4 isim ortaya çıkarken, bunlara Özkan Sümer de katılacak. Sürpriz aday M.Ali Yılmaz 
     HAKAN DEĞİRMENCİ 

     Seçim 15 Aralık’ta 
     TRABZONSPOR’UN 15 Aralık’ta yapacağı olağanüstü genel kurul için çalışmalar sürerken, kulüpte aday enflasyonu yaşanıyor. Bugüne kadar İskender Önal, Mustafa Günaydın, Ahmet Ağaoğlu ve Ali İhsan Koç adaylıklarını açıklarken, bunlara Özkan Sümer’in de katılacağına kesin gözle bakılıyor. M.Ali Yılmaz’ın da son dakikada aday olabileceğine işaret ediliyor. 
     
     Sümer çok mutlu 
     SÜMER, "Geçtiğimiz dönemde aday bulmakta zorluk çekiliyordu. Birçok kişiye başkanlığa talip olması için ısrar etmiştim. Kimse çıkmayınca ben M.Ali Yılmaz’a karşı aday oldum. Şimdiki tabloyu gördüğümde, kulübü çok iyi yönettiğimizi anlıyorum. Bu beni mutlu ediyor" dedi. Öte yandan bugüne kadar 4 bine yakın üyenin aidatını yatırdığı açıklandı. 
     
Kamp Antalya’da      TRABZONSPOR Teknik Direktörü Samet Aybaba, devre arası kampını Antalya’da yapmaya karar verdi. 22 Aralık’ta oynanacak Fenerbahçe maçının ardından tatile girecek olan Bordo - Mavililer, 6 Ocak 2003’te Antalya Belek’teki Gloria Verde Hotel’te 3 haftalık programa başlayacak. Ankaragücü ile yarın oynanacak maçın hazırlıklarına devam eden Karadeniz ekibinin çalıştırıcısı Samet Aybaba, Oumar’ı 7 hafta sonra maç kadrosuna aldı. 
     



 SPOR 




























</TEXT>
</DOC>
