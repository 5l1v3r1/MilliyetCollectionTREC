<DOC>
<DOCNO> 114019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/spor/spo10.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan’a büyük onur 
</HEADLINE>
<TEXT>

Pistin kraliçesi Süreyya Ayhan, Dünya’nın en iyi 10 atleti arasına girerek, "yılın atleti" ödülüne aday gösterildi 
     AVRUPA Şampiyonu atletimiz Süreyya Ayhan, "Dünya’da yılın atleti" adayları arasında gösterildi. Atletizm sezonunun sona ermesinin ardından toplanan ve aralarında eski ünlü atlet Sergei Bubka’nın da yer aldığı 12 kişilik komisyon, Uluslararası Atletizm Vakfı’nın erkek ve bayanlarda 10’ar atletten oluşan "yılın atleti" aday listesine, bu yıl müthiş bir performans sergileyen milli atletimizi de dahil etti. 
     MÜNİH’TEKİ Avrupa şampiyonluğu sonrası iki Golden League yarışı kazanan ve Dünya Kupası’nda da "en iyi atlet" seçilen Ayhan’ın rakipleri şöyle İngiliz Paula Radcliffe, ABD’li Marion Jones, Etiyopyalı Berhane Adere, İsveçli Kajsa Bergqvist, ABD’li Gail Devers, Rus Svetlana Feofanova, Bahamalı Debbie Ferguson, Meksikalı Ana Guevara ve Mozambikli Maria Mutola. Yılın atleti, 17 Kasım’da Monte Carlo’da açıklanacak. 
     



 SPOR 
































</TEXT>
</DOC>
