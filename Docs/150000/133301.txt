<DOC>
<DOCNO> 133301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sonspo16.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, ikinci yarıya sıkıntılı giriyor... 
</HEADLINE>
<TEXT>

     Birinci Süper Futbol Ligi'ndeki İzmir temsilcilerinden Göztepe'de, kulüp profesyonel futbol şubesi sorumlusu Halil Kiraz, ''Gol yollarındaki sıkıntımızı aşamadık'' dedi. 
     Halil Kiraz, yaptığı açıklamada, dün Vestel Manisaspor ile yaptıkları ve 1-1 berabere kaldıkları hazırlık maçının ilk yarısında, iyi mücadele etmelerine karşın, gol bölgelerinde etkili olamadıklarını söyledi. 
     Sarı-kırmızılı ekibin, eski oyuncularına olan borçları nedeniyle transfer yapamadığını kaydeden Kiraz, ''Vestel Manisaspor ile yaptığımız maçta, gol noktalarında sıkıntımız olduğu ortaya çıktı. Ne yazık ki, gol bölgelerindeki sıkıntımızı aşamadık'' diye konuştu. 
     Hazırlık maçında sakatlanan kaleci Bülent'in yerine oyuna giren 18 yaşındaki Serhat'ın, bu maçta çok iyi bir performans gösterdiğini belirten Kiraz, ''Bu maçta Serhat'ı kazandık. Serhat gelecekte, Türkiye'nin sayılı kalecilerinden biri olacak'' dedi. 
     





</TEXT>
</DOC>
