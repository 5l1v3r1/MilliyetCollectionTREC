<DOC>
<DOCNO> 147698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/yazar/pulur.html </URL>
<DATE> 2003/04/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dolar gelecek yerden... 
</HEADLINE>
<TEXT>

     "Bir çocuk taş attı, camı kırdı " 
     Şimdi, şeriatçı doğru söyledi, diye, siz itiraz mı edersiniz, ya da "Evet çocuk taş attı, camı kırdı" mı dersiniz 
     Şeriatçı ya da laik, sağcı veya solcu ne fark eder, elbette doğruyu kim söylerse, onun söylediği doğrudur, siz de katılırsınız. 
     Tıpkı Saddam’ın, zalim bir diktatör olduğunu söylemek gibi... 
     Ama dünyadaki "tek zalim diktatör"ün o olmadığını da söylemek gibi... 
     
     BUGÜNLERDE bir taktik pazarlanıyor 
     "Laikler ve solcular, savaşa karşı, şeriatçılarla hatta hatta Cumhuriyeti yıkmak isteyenlerle ittifak yapıyorlar." 
     Yani, ne yapsınlar, şeriatçılar savaşa karşı diye, onlar savaş yanlısı mı kesilsinler 
     Ya da tam tersi şeriatçılar "Eyvah solcular ve laikler, savaşa karşı " diye, savaş yanlısı mı olsunlar 
     
     BİR de aba altından sopa göstermek var 
     "İran’da da komünistler, Şah’ı devirmek için Humeyni’yle işbirliği yapmışlardı, şimdi komünistler nerede " 
     Vallahi onu bilenler bilir, bazılarına akıl verenler bilir, çünkü zamanında "Humeyniciler" onlardı, biz değil 
     
     BİZ aylardan beri lafımızı hiç değiştirmedik 
     "Ulusal kurtuluş savaşı, ya da ülkenin saldırıya uğraması dışında, biz savaştan yana değiliz, savaşa karşıyız. Lakin, Meclis savaşa karar verir, ordu cephede savaşırsa, biz meydanlara çıkıp, savaşa hayır diyemeyiz." 
     Gerisini, Amerika saldırdığı gün "İki gün sonra bitecek olan savaşın derin tahlilini" yapanlarla, bugün ise "şanlı Arap direnişinin destanını yazanlar düşünsün, ikisi de aynı kafa, aynı" kalem. 
     Densizin biri de, savaşa karşı çıkanları bir koalisyonda toplamıştı "Manken, solcu ve şeriatçılar." 
     Yani, Türkiye’yi savaşa, bu koalisyon sokmamıştı 
     Çok da iyi yapmıştı... 
     Ya ne yapacaklardı 
     "Ah gitti dolarlar " diye, bazıları gibi karalar mı bağlayacaklardı 
     "Bu savaş, bizim savaşımız değildir." 
     Bunu söyleyen Genelkurmay Başkanı’nı da sakat kafanızdaki koalisyona ekleyecek misiniz 
     
     BİR laf vardır, bilirsiniz 
     "Kaz gelecek yerden, tavuk esirgenmez" derler. 
     Biri bu lafı güncelleştirmiş 
     "Dolar gelecek yerden, can esirgenmez " diye. 
     
     







</TEXT>
</DOC>
