<DOC>
<DOCNO> 137011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/magazin/amag.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı büyük gaf yaptı’ 
</HEADLINE>
<TEXT>

Hülya Avşar, "İyi vergi ödeyen işadamlarına yeşil pasaport verilmeli" diyen Maliye Bakanı Kemal Unakıtan’ı sahneye çıktığı Antalya’da topa tuttu 
     DENİZ ALTUNTAŞ 

     SEVGİLİLER Günü’nde Antalya’da sahneye çıkan Hülya Avşar, "İyi vergi ödeyen işadamlarımıza yeşil pasaport verilmesi gerekiyor" diyen Maliye Bakanı Kemal Unakıtan’ı eleştirdi. "Bu gaflara çok üzülüyorum" diyen Avşar, şöyle konuştu "Her gelen bakan muhakkak bir şey söyleyip gidiyor. Bundan sonra da uğraş uğraşabilirsen. Bakanın açıklaması bana çok mantıksız geldi. Vergi zaten yasal görevimiz. Ben de yeşil pasaport isterim diye dalga geçtim. Vergi vermek herkesin görevi. Bunu ödüllendirmek ya da bu şekilde kandırarak Verginizi verin, biz size pasaport vereceğiz’ demek çok ayıp. Teşvik etmeye ne gerek var. Bir işadamı görevi dışında ülkesi için bir şey yaparsa ona versin. O başka." 
     
     Zehra evlenmek istiyor’ 
     AVŞAR sözlerini şöyle sürdürdü "Vergisini versin diye böyle bir şey yanlış. O zaman önce bana versin, önce ben istiyorum. Bakanımız son derece üzücü, kırıcı ve bana göre yanlış bir şey yaptı. Senelerdir mükellef olarak görevini en iyi şekilde yerine getiren biri olarak vergimi vermek bile beni üzer hale geldi. Bana bunu yaşatmaya kimsenin hakkı yok. Düşünerek hareket etmeleri lazım. Ben bunu bir gaf olarak görüyorum." Bayram nedeniyle ailesiyle birlikte Antalya’da bir hafta tatil yapma şansı yakaladığını anlatan Avşar şunları söyledi "Zehra para almadan el öpmüyor. Keyfi yerinde. Şimdi de evlenmeye karar verdi. Sevgililer Günü, ben niye evlen miyorum ’ dedi. Biz de gülmekten yerlere yattık." 
     
Sıkılmadım’      Hülya Avşar’ın Antalya Porto Bello Otel’deki konserini, bir dizi sorun yaşayıp boşanmanın eşiğinden döndüğü eşi Kaya Çilingiroğlu da izledi. Avşar, "Sıkıldım" şarkısını seslendirirken Abdullah Oğuz ve Ahmet Ağaoğlu ile aynı masayı paylaşan eşinin yanına gitti. Şarkının nakaratında Avşar’ın mikrofon uzattığı Çilingiroğlu, "Sıkıldım"ı "Sıkılmadım" olarak yorumladı. 
     



 MAGAZİN 















</TEXT>
</DOC>
