<DOC>
<DOCNO> 145763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/soneko45.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
S P Raporu Türk Bankacılık sektörü yüksek risk profiline sahip 
</HEADLINE>
<TEXT>

     Kredi derecelendirme kuruluşu Standard and Poor's, ''kırılgan ekonomik ortam sebebiyle, Türk Bankacılık sektörünün yüksek risk profiline sahip olduğunu'' bildirdi. 
     S P analisti Emmanuel Volland tarafından hazırlanan raporda, Türkiye'nin kredi notuna etki eden faktörlerin, bankalar açısından da risk oluşturduğu kaydedildi. 
     Bütçe açığı ve faiz yükünün, devletin iç borcunu finanse eden bankalar için sorun oluşturduğu, bankaların ayrıca devletin para politikası ve ödeme sorunlarının etkisi altında bulunduğu ifade edildi. 
     Raporda, Türk bankalarının zayıf aktif kalitesi, sermaye ve gelirleri çeşitlendirme ve grup içi kredilerin riski içinde bulunduğu belirtildi. 
     Raporda, Türkiye'nin borç yapısının kısa vadeli bir profilde olması, bankacılık sektöründeki kırılganlığın devam etmesinin kredi notunu etkileyen ''olumsuz faktörler'', ekonomik istikrarın artması, cari işlemler dengesinin sürdürülebilir bir pozisyonda devam etmesinin ise ''olumlu faktörler'' olduğu kaydedildi. 
     




</TEXT>
</DOC>
