<DOC>
<DOCNO> 134673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/ekonomi/eko02.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2010’dan önce AB’ye girer 
</HEADLINE>
<TEXT>

Türkiye’yi diğer Müslüman ülkelerle kıyaslamadığını belirten Renault Yönetim Kurulu Başkanı Schweitzer, Çünkü Türkiye, AB’nin tam üyesi olacak’ dedi 
     Renault Yönetim Kurulu Başkanı ve CEO’su Louis Schweitzer, Türkiye’nin, 2010 yılından önce Avrupa Birliği’ne AB tam üye olacağına inandığını söyledi. Türkiye’nin, AB’ye tam üyelik yolunda gereken adımları attığını belirten Schweitzer, "Şimdi parlamentoda çoğunluğa sahip, AB’ye ciddi olarak tam üye olmak isteyen bir hükümet işbaşında bulunuyor" diye konuştu. 
     AB’ye tam üyelik yolunda alınan önlemlerin, Türkiye’nin daha istikrarlı bir yapıya kavuşmasına da yardım edeceğinin altını çizen Schweitzer, "Türkiye’yi diğer Müslüman ülkelerle kıyaslamıyoruz çünkü Türkiye Avrupa Birliği’nin tam üyesi olacaktır" dedi. 
     
     İstikrarlı mali politika şart 
     Schweitzer, Türkiye ekonomisinde, belki kısa vadede değil ama orta vadede çok fazla olumlu gelişme beklediklerinin altını çizerek, "Türkiye ekonomisini yıllardır takip ederim, inişli ve çıkışlı bir seyir izlese bile uzun dönemde yukarıya doğru hareket eden bir yapı içindedir" dedi. 
     Türkiye’ye doğrudan yabancı sermaye akışının yetersiz olduğunu vurgulayan Schweitzer, yabancı sermaye girişini artırmak için gereken unsurları, "AB’ye uyumlu şirket yönetimi standartlarının sağlanması, ekonomik programın uygulanmasında kararlı olma ve istikrarlı mali politikaların uygulanması" olarak sıraladı. 
     
Kendinizi kanıtladınız’      Türkiye’nin, otomotiv sanayinde oldukça iyi bir durumda bulunduğunu belirten Schweitzer, "Türkiye otomotiv sanayi alanında, kalite ve üretim açısından gerek Avrupa’da, gerekse dünya genelinde kendisini kanıtladı" ifadesini kullandı. Schweitzer, şöyle devam etti "Türkiye’yi, gerek artan nüfusu, gerekse hızla iyileşen ekonomik pozisyonuyla büyük bir otomotiv pazarı olmasının yanı sıra, coğrafi pozisyonu nedeniyle de ileride dünyanın en büyük otomotiv sanayine sahip ülkelerinden biri olarak görüyorum." 
     



 EKONOMİ 


















</TEXT>
</DOC>
