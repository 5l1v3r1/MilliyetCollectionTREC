<DOC>
<DOCNO> 111975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/gureli.html </URL>
<DATE> 2002/10/09/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Seçimde ne yapmalı 
</HEADLINE>
<TEXT>

     Haftalardır, seçimlerin yapılıp yapılmayacağı tartışılırken, "kamuoyu yoklamaları" birbirini izlerken politikaya bizim tek satır bile değinmeyişimiz - sağ olsunlar - bazı okurlarımızın, dostlarımızın dikkatini çekmiş. Herkesin birbirine sorduğunu bize de soruyorlar "Kime oy vereceksin 
     Seçimlerin yapılıp yapılmayacağının kesinleşmesini bekliyorduk, artık kesinleşti. 
     Evet, seçimlerde ne yapmalı 
     Oy vermeyeceğini söyleyenler var pusuladaki parti liderlerinin hepsinin üstünü çizerek geçersiz oy kullanmayı düşünenler var. 
     Bizce her iki yöntem de yanlış. Çünkü, pasif direnişten başka bir şey değil. Pasif direnişe ise bunların aldırdığı yok. Adımız "tepkisiz toplum"a çıktı ya, her seçimden önce meydanlarda desteksiz atıp, sonra bildiklerini okuyorlar. Hortuma devam, zamma devam. İşi o kerteye vardırdılar ki, şimdi seçim öncesinde hortumcularla pazarlık yapmaktan bile çekinmiyorlar. "Bizim seçmen safoş Nasıl olsa bize oy verir" var ya, yüzsüzlük diz boyu. 
     Kırk yıldır bunları deniyoruz. Bir de bunu deneyelim diyecek halimiz kalmadı. 
     Meclis’teki partileri dışlayıp "yenilere" ve "gençlere" yönelmeyi bir yol olarak görenler var. İyi hoş da... Yeninin ve gencin ne olduğunu iyi görmek gerek. 
     Evet, başta birbirlerini aklama sabıkası olan ANAP ile DYP olmak üzere, DSP’yi, SP’yi, MHP’yi silin. Ama bakın hele, AKP’nin neresi yeni SP’nin, yani RP’nin yarısı. YTP’nin nesi yeni DSP’nin yarısı. Ecevit bile "Çürükler gitti, sağlamlar kaldı" demiyor mu Ya CHP derseniz, al birini vur ötekine deriz. 
     Bir de şuna dikkat Adayların dörtte birinin ya yargılanmakta olduğu ya da mahkumiyeti bulunduğu belirlendi. Yargıdan kaçmak için dokunulmazlık zırhına sığınmak isteyenler parti listelerinde fink atıyor. Hatta paçayı kurtarmak için parti kuranlara bile rastlanıyor. 
     Beş seçimdir desteksiz vaatler savurup sonra halkın anasını ağlatanlar, şimdi yine utanıp sıkılmadan meydanlarda nutuk atıyor. Artık bunlar arasında turnikeye gelmek saflığından kurtulmalıyız. 
     Anketlere kafanızı takmayın, meydanlardaki kalabalığa bakmayın. Yıllardır vaatlere kanıp aldananlar, canı yananlar şimdi meydanlarda alkış tutup o siyaset sabıkalılarını aldatarak intikam alıyor olmalı. Bu politika esnafını "işletmenin" keyfini sürün, sandıkta da boylarının ölçüsünü bi güzel verin. 
     Nasıl mı Sandık başına gidip geçerli oy kullanarak. "Sihirli formül" azzz sonra, haftaya çarşambaya. 
     
     Bir şiir 
     Dizelerimiz Ayten Mutlu’nun "Uzun Gemide Akşam" isimli şiir dosyasından. Bahçe dergisi, Eylül - Ekim 2002 
     "buruşuk bir mendil gibi lekeli üryan sevişmeleri sakladım dedi kadın geçmişin gizli çekmecesine Avuçları yaralı bir kor yığını şimdi değdiğinde ellerim ellerine" 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
