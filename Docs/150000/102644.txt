<DOC>
<DOCNO> 102644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yasam/yas03.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
33 ÖLÜ 38 YARALI 
</HEADLINE>
<TEXT>
Hacıbektaş’tan dönüşte facia 
Hacıbektaş Veli’yi anma törenlerinden dönenleri taşıyan yolcu otobüsü, Tarsus yakınlarında devrildi 
     TOLUNAY DUMAN, BÜNYAMİN YIL, FATİH KARAÇALI, MUSTAFA ERCAN Mersin DHA 

     Nevşehir’deki Hacıbektaş Veli’yi anma törenlerinden dönen, 57 kişinin bindiği eski model otobüsün freni tutmayınca facia meydana geldi. Mersin’in Tarsus İlçesi yakınlarında otoyolda devrilen otobüste 33 kişi öldü, ardından meydana gelen zincirleme kaza da dahil 38 kişi yaralandı. 
     Yedi otobüslük konvoyda yer alan şoför M. Ali Çalbay yönetimindeki Ceyhan Birlik firmasına ait özel olarak kiralanmış otobüs, Tarsus - Adana - Gaziantep TAG otoyoluna girdikten sonra Damlama mevkiinde yokuş aşağı inerken, arka motor bölümünde balata yanması nedeniyle dumanların çıkmasıyla birlikte devrilip, önce bariyerleri yıktı, sonra takla atarak karşı şeride geçti. 
     
Fren tutmadı      Şişme nedeniyle frenin tutmadığını anlayan şoför Çalbay, "Frenimiz tutmuyor" diye bağırınca, araç içinde panik çıktı. Bu durum şoförün dikkatini dağıttı. Kaza sonunda, otobüs üst kısmı kesilmiş bir halde tekerleri üzerinde durduğunda, ortalık kan gölüne döndü. 
     Ademoğulları firmasına ait, aynı törenlerden dönen ve en arkada kalan başka bir grubu taşıyan Ahmet Göçer yönetimindeki otobüstekiler de kazayı görüp yakınları olduğunu anlayınca, bu araçta panik çıktı. Durmaya çalışan bu otobüsün de freni tutmayınca devrildi. Aynı yönde daha sonra da 9 araç biribirine girdi. 
     
Tabutlar yetmedi      Kazada ölenlerin çoğunluğunun Pir Sultan Abdal ve Hacıbektaşı Veli dernekleriyle CHP’nin Adana ilçe örgütlerinde görevliler olduğu belirtildi. Olayın öğrenilmesinden sonra ölen ve yaralananların yakınları hastanelere akın etti. Tabutlar yetersiz kalınca, Mersin’de Hıristiyanlar için kullanılan tabutlar da kaza yerine sevk edildi. 
     Bu arada Mersin Valisi Akif Tığ, hem cenazelerin sahiplerine teslim edilebilmesi, hem de yaralı yakınlarına yardım amacıyla Tarsus ve Mersin’de kriz masalarının kurulduğunu, vatandaşlara her yönden yardımcı olmaya çalıştıklarını söyledi. 
     Ölenlerden kimlikleri belirlenen yolcular şunlar Otobüs şoförü M. Ali Çalbay, Adana Pir Sultan Abdal Derneği Başkanı Mithat Kızılok 51 , CHP Adana İl Yönetim Kurulu Üyesi Fevzi Türkyılmaz, Perihan Ataş 46 , Bayram Budak, Hacer Aktaş, Seval Kızılok, Evrim Eser, Esra Eser, Mehmet Karaoğlan, Sevgi Sönmez ve Şahin Yılmaz. 
     
AP’nin gafı "Hacı" otobüsü kaza yaptı      Associated Press AP haber ajansı kaza geçirenleri "hacı" olarak nitelendirdi. AP’nin haberinde, "Bir dini festivalden dönmekte olan hacıları taşıyan otobüs otoyolda takla attı" denildi. 
     
     Sezer’den uyarı 
     Cumhurbaşkanı Ahmet Necdet Sezer, dün meydana gelen Tarsus ve Erzincan’daki trafik kazalarının ardından, yazılı bir açıklama yaparak vatandaşları tarfik kazaları konusunda uyardı. Tüm uyarılara ve çabalara karşın trafik kazalarının h l Türkiye’nin en önemli sorunları arasında yer aldığını belirten Sezer, kazalarda yaşamını yitirenler için büyük üzüntü duyduğunu ifade etti. 
     
     Hacıbektaş’ta yas 
     Kaza haberi, Hacıbektaş İlçesi’nde büyük üzüntü yarattı. Hacıbektaş Belediye Başkanı ve Tören Tertip Komitesi Başkanı Mustafa Özcivan, dün akşam yapılması gereken tüm gösteri ve konserlerin iptal edildiğini açıkladı. 
     
Trafik müfettişi böyle yaparsa...      Çeşme’de başlatılan denetimlerde iki gecede 87 alkollü sürücü yakalandı. Ehliyetlerine el konulanların arasında, Raks Holding Yönetim Kurulu Başkanı ve fahri trafik müfettişi Aslan Tekin Önel de var. 
     



 YAŞAM 



















</TEXT>
</DOC>
