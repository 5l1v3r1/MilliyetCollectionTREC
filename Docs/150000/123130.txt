<DOC>
<DOCNO> 123130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/yazar/pulur.html </URL>
<DATE> 2002/12/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Ver kurtulun neresi adil"e tepkiler... 
</HEADLINE>
<TEXT>

     KIBRIS’la ilgili "ver de kurtulun neresi adil " başlıklı yazımıza tepki çok... 
     Bugün bunlardan üçünü yansıtacağız önce, bize göre, en aykırısından başlayalım... 
     "Kimse ver kurtul demiyor, sadece 40 yıllık bu sorunu çözmeye çalışıyor. Türkiye’nin dış politikadaki beceriksizliklerinden ve hatalarından Kıbrıs’ta bir topum eriyip tükenmektedir. Fakat, sizler 40 yıldır bu işi Denktaş’a havale etmiş, yan gelmiş yatıyorsunuz. 
     Denktaş bir diktatördür, Kıbrıs’taki asker varlığı da onun koruyucusudur. 
     Kıbrıs sorununun, Türkiye’ye nelere mal olduğunu göremiyorsunuz, doğru söyleyeni de beğenmiyorsunuz. Bilin ki Kıbrıs sorunu şimdi halledilemezse yüzyıllarca bu kamburu taşıyacaksınız. Toprak konusu her zaman gündemde olacak ve nasıl Rumlar gelip İstanbul’da mallarını alabiliyorlarsa, Amerika, Kanada, hala Kızılderililere tazminat ödüyor topraklarını geri veriyorsa, bir gün gelecek Türkiye’ye de bunun hesabını soracaklardır." 
     
     ELEKTRONİK posta ile gönderilen bu mektubun altındaki imza "Kıbrıslı Türk" ikinci mektup emekli büyükelçi Bilal N. Şimşir’den, onun da mektubunu kısaltarak yayımlıyoruz 
     "Söylemeye pek dilim varmıyor ama, Kofi Annan belgesi Kıbrıs Türkleri için bir Sevr anlaşmasıdır. ... KKTC toprakları parçalanıyor. Stratejik noktalar tutuluyor, Kıbrıs Türkleri muhasara altına alınıyor, Kıbrıs Türk toprakları stratejik derinlikten yoksun bırakılıyor... 
     Sevr, Türk ordusunu 50 bin ile sınırlandırmıştı, Annan belgesi, adadaki Türk askerini 9999 sayısıyla sınırlıyor. 
     Sevr, Türkiye’nin egemenliğini elinden alıyordu, Türkiye üçlü müttefik komisyonun izni olmadan kanun çıkaramıyordu, para basamıyordu. Annan belgesiyle Kıbrıs Türkleri egemenliklerini kaybedeceklerdir. 
     Sevr Anadolu’ya Yunan kolonizasyonu yolunu açıyor, güney Rusya’dan ve başka yerlerden Rum göçmenleri, akın akın Ege yöresine doluşuyordu, benzer şeyler şimdi de KKTC için öngörülüyor. 
     Türkiye, Sayın Denktaş’a, tam desteğini sürdürmelidir, yoksa Kıbrıs elden gidecektir." 
     
     İŞTE iki görüş bir üçüncü görüş daha var, daha doğrusu görüşlerini açıklamaya, toprak konusunu anlatmaya yer bulamayan Kıbrıslı avukat Fuat Veziroğlu’nun yakınması 
     "Bu belge, Türkiye’nin garantisini de sulandırmakta ve işlemez hale getirmektedir. 
     Bendeniz bir hukukçu, Kıbrıs Türk basınının 40 yıllık köşe yazarı, 15 yıl milletvekilliği yapmış eski bir parlamenter, KKTC’yi oluşturan Kurucu Meclis üyesi, yasama organımızın hukuk komitesi eski başkanı ve KKTC’nin ilk hükümetinin Sanayi ve Ticaret Bakanı olarak, gerçekleri Türk milletine haykırmak istiyor, fakat Türk televizyonlarında yer bulamıyorum." 
     Bulamazsınız tabii, sizin reytinginiz" kaç 
     
     







Modernleşme, İslam ve AKP 


Tarihsel bir özeleştiriden niçin bu kadar korkuldu 


Çıkarılan aflar neden amacına ulaşamıyor 


Böyle tarih olmaz 


Eski aşkınızın çöpçatanı olur musunuz 


"Ver kurtulun neresi adil"e tepkiler... 


AB’de 2005’in anlamı 


CHP, tuzu kurular solu mu 


Daha bir ay var 


Radyasyon fetvası 


</TEXT>
</DOC>
