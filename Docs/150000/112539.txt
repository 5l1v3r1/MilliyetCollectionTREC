<DOC>
<DOCNO> 112539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/spor/spo02.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
REZALET 
</HEADLINE>
<TEXT>

Teknik Direktör Lorant, seyircisiz oynama cezasını anlamsız bulduğunu söyledi ve "O zaman stada gitmeye hiç gerek yok, maçı Samandıra’da yapalım" dedi 
     YUSUF KOBAL 

     Ağır eleştiri 
     FENERBAHÇE Teknik Direktörü Werner Lorant dün yaptığı basın toplantısında Disiplin Kurulu tarafından verilen "seyircisiz oynama" cezasını "rezalet" olarak yorumladı. Alman hoca, "Futbol seyircili oyundur. Benim açımdan son derece anlaşılmaz bir karar. Eğer maç seyircisiz oynanacaksa, stada gitmemize de gerek yok. O zaman burada Samandıra oynayalım" dedi. 
     
     İmalı soru 
     HİÇBİR oyuncusunu gözden çıkarmadığına da değinen Lorant, "Ben hiçbir futbolcuyu kaybetmedim ki, hiç bir zaman da kaybetmem, onlara destek vermeye çalışırım ve hep futbolcularımı kazanma yoluna giderim. Takım bu hafta genel olarak iyi çalıştı" derken gazetecilere alaylı bir şekilde "Abdullah, Yusuf ve Oktay nasıl çalıştı. İzleyebildiniz mi" diye sordu. 
     
Panathinaikos’u eleriz      "UEFA Kupası’nda iyi bir kura çektik. Ama rakibi küçümsemeden, iyi konsantre olmalıyız. Benim başarı şansım hep yüzde yüzdür çünkü bugüne kadar Panathinaikos’a karşı hep kazandım bir sonraki tura geçtim. Rakip rahat, seyircilerini tanıyorum çok ateşli ve iyi seyircileri var. Takımlarını iyi destekliyorlar. Ama Fenerbahçe taraftarı da fantastik. Kendi sahamızda oynayacağımız maçlarda onların desteğini bekliyorum." 
     
Beşiktaş’la oynayalım      "AVRUPA Kupası maçıyla arasında fazla gün yok diye Beşiktaş maçının ertelenmesine gerek görmüyorum, bir gün arayla da olsa oynarız. Takım iyi bir hava yakaladı, tempomuz iyi, iki gün ara ile oynayabiliriz, ertelemeye gerek yok. Ben de futbolcular da bu maçı oynamak istiyoruz. Bu konuyu yönetimimiz ile de görüşüp, fikrimizi onlara ileteceğim." 
     
Lorant yine şaşırttı      ADANASPOR maçının hazırlıklarını eksik kadrosuyla sürdüren Fenerbahçe’de, teknik direktör Lorant bir ilk daha gerçekleştirdi ve takıma ağır bir şut ile bire bir mücadele çalışması yaptırdı. Ağır geçen antrenman nedeniyle ikinci idmanı iptal eden Alman hocanın futbolculara arka arkaya yedişer şut çektirmesi dikkat çekti. Bu çalışma sırasında Ortega’nın sakatlığı tekrarladı. 
     FENERBAHÇE’NİN dün yapılan çalışmasına ayak tabanında ezilme olan ve iki gün dinlendirilecek Oktay çıkmadı. Ayrıca hastalığı devam eden Cem de çalışmaya katılmadı. Ümit ile Erman ise düz koşularla çalışmaya katıldı. Düz koşu yapan Ümit Özat’ın antrenmanı izleyen Yunanlı gazeteciye laf atması hoş karşılanmadı. Sarı - Lacivertliler bugün PAF takımı ile hazırlık maçı yapacaklar. 
     
Fener korkusu      Panathinaikos’un Danimarkalılar’ı Henriksen ve Michaelsen, milli takım kampından arkadaşlarına "işimiz zor" mesajı yolladı 
     
Holiganlara AB kıyağı      PANATHINAIKOS’UN Danimarkalı iki yıldızı Rene Henriksen ve Jan Michaelsen, UEFA Kupası’nda şanssız kura çektiklerini belirterek, "Keşke rakibimiz Fenerbahçe olmasaydı" dedi. Köklü ve büyük bir ekiple oynayacaklarının bilince olduklarını söyleyen Danimarkalılar, "Ortega, Revivo gibi süper yetenekleri var. Ancak ilk maçın deplasmanda olması avantaj" diye konuştular. Eski Fenerli Nielsen’den bilgi aldıklarını söyleyen Danimarkalılar, "Deprem ile başlayıp, Euro 2008 adaylığıyla devam eden dostluk havası devam etmeli" dediler. n İRFAN KURTULMUŞ - Kopenhag 
     
REST görüldüBaşkan Yıldırım’ın önemli açıklamalar yapması beklenen Divan Kurulu toplantısına Ali Şen de katılacak 
     HAKKINDA yapılan eleştirilere cevap vermek için 19 Ekim’deki Divan Kurulu toplantısını beklediği söyleyen Başkan Aziz Yıldırım’ın konuşmasını dinlemek için en sert muhalefeti yapan eski başkan Ali Şen’in de katılacağı öğrenildi. Yıldırım kulübün mali durumu hakkında ayrıntılı bilgi vereceğini duyurduğu Divan toplantısında, ciddi aday olursa çekilebileceğini de söyleyecek. 
     ALİ Şen’in yanı sıra Şadan Kalkavan’ın da katılması beklenen Divan Toplantısı’nda Fenerbahçe’nin çok önemli konularının kulüp bünyesinde tartışılmasıyla da bir ilk gerçekleşecek. Efsane Başkan Ali Şen daha önce Aziz Yıldırım’ı işi bilmemekle eleştirip, görevini bırakması çağrısında bulunmuştu. İki başkan uzun bir aradan sonra ilk kez aynı platformu paylaşacaklar. 
     



 SPOR 
























</TEXT>
</DOC>
