<DOC>
<DOCNO> 106695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yasam/yas01.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın mezar’ 
</HEADLINE>
<TEXT>

Kayıkla Haliç’e açılan’ yedi arkadaşın lemi faciayla bitti. Bir teknenin dalgasıyla alabora olan kayıktakilerden ikisi sır oldu 
     DİNÇER ŞEREF, MUSTAFA KURTARAN İstanbul 

     Balat sakinlerinden yedi arkadaşın önceki gece küçük bir tekneyle İstanbul’un Altınboynuz’u Haliç’te yaptığı lem, korkunç bir sonla noktalandı. 
     Haliç’e açılarak içki içip eğlenen yedi arkadaşın bulunduğu tekne, geçen bir başka teknenin oluşturduğu dalgalar nedeniyle sallanmaya başladı. Paniğe kapılan gençlerden Atıf Usta, Cem Uzunöner, İsmail İbrik, Akif Karaduman ve Mehmet Gökdağ, hemen suya atladılar. Bu sırada gençlerin bindikleri tekne de, o sallantıya dayanamayarak ters döndü ve bulanık sulara gömüldü. 
     
     Dört saat arandılar 
     Teknede bulunan ancak atladıkları görülmeyen Selçuk Telci ve Murat Çığır ise kayboldu. Vatandaşlar tarafından kurtarılan Usta, Uzunöner, İbrik, Karaduman ve Gökdağ, Balat Hastanesi’ne kaldırıldı. Uzunöner ilk müdahalenin ardından Haseki Hastanesi’ne sevk edilirken, diğerleri taburcu oldu. Aynı saatlerde polis de, kaybolan Telci ve Çığır’ı arama çalışmalarını başlattı. Tahlisiye - 1’ römorkörü, Valide Sultan’ ve Mavi Deniz’ motorları ile bir polis botu, yaklaşık dört saat aramaya rağmen iki arkadaşı bulamadı. 
     
     Tekneden de çıkmadılar 
     Bu sırada, batan tekne bulundu ve kaybolan iki kişinin halatlara dolanmış olabileceği endişesiyle dipten çıkarıldı. 
     Ancak Telci ve Çığır’ın izlerine, çıkarılan teknede de rastlanmadı. Bulanık suda dalgıçların daha fazla çalışamaması üzerine ekipler bölgeden ayrılırken, Telci ve Çığır’ın yakınları, aramaya kendi imk nlarıyla devam edeceklerini söylediler. Çığır’ın dokuz yıl önce annesi Cemile ve amca oğlu Mustafa Çığır’ı öldürmekten cezaevine girdiği, Şartla Salıverme Yasası’yla tahliye olduğu öğrenildi. 
     



 YAŞAM 





















</TEXT>
</DOC>
