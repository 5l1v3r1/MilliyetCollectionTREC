<DOC>
<DOCNO> 149335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun41.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi BM'de köklü reform istiyor... 
</HEADLINE>
<TEXT>

     İtalya Başbakanı Silvio Berlusconi, Birleşmiş Milletler BM ve Güvenlik Konseyi'nde köklü reformlar yapılması gerektiğini söyledi. 
     İtalya'nın Torino kentinde, İtalyan Endüstri Konfederasyonu'nun bir toplantısında konuşan Berlusconi, ''BM ve Güvenlik Konseyi'nin yapısında köklü reformlar yapılması gerekiyor, çünkü veto hakkı olan ülkeler, artık savaş İkinci Dünya Savaşı sonrasında olduğu gibi büyük bir gücü temsil etmiyor'' dedi. 
     Irak savaşından sonra geleceğe daha olumlu bakılacağını kaydeden Berlusconi, İtalyan ekonomisinin 2004'ten önce toparlanacağını belirtti. 
     İtalya'nın AB dönem başkanlığını üstlenmesinden sonra önemli hedefleri bulunduğunu da söyleyen Berlusconi, ilk konunun Filistin meselesi olacağını ifade etti. 
     ABD Başkanı George Bush'un bu konuda birlikte çalışacaklarına söz verdiğini belirten Berlusconi, ayrıca, İsrail ve Rusya'nın gelecekte AB'ye girmeleri gerektiğini kaydetti. 
     





</TEXT>
</DOC>
