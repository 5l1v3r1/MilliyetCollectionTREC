<DOC>
<DOCNO> 104832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/son/soneko06.html </URL>
<DATE> 2002/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro alanında enflasyon 2.1'e yükseldi... 
</HEADLINE>
<TEXT>

     Avrupa Birliği AB istatistik kurumu Eurostat, ortak para birimi euro alanında, Ağustos verilerine göre, yıllık enflasyon oranının yüzde 2.1'e yükseldiğini bildirdi. 
     Euro alanında yıllık enflasyon oranı, Temmuz'da yüzde 1.9 olarak belirlenmişti. 
     AB Komisyonu sözcüleri, Belçika, Almanya, Yunanistan, İspanya, Fransa, İrlanda, İtalya, Lüksemburg, Hollanda, Avusturya, Portekiz ve Finlandiya'dan oluşan euro alanında ortak para birimi uygulamasına geçilmesinden bu yana en fazla fiyat artışlarının otellerde ve lokantalarda görüldüğünü, bu sektörlerde artışların yüzde 4 ila 5 arasında değiştiğini ifade ettiler. 
     Sözcüler, açıklanan verilerin tahmini rakamları içerdiğini, AB enflasyon oranlarının gelecek ay daha net rakamlarla açıklanacağını bildirdiler. 
     





</TEXT>
</DOC>
