<DOC>
<DOCNO> 120896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun11.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Der Spiegel ''Ayasofya niye sağlam '' 
</HEADLINE>
<TEXT>

     Alman Der Spiegel dergisi, Ayasofya'nın sağlamlığının, harcına katılan volkanik külden kaynaklandığını yazdı. 
     Derginin haberinde, Ayasofya'nın yaklaşık 15 asır boyunca şiddetli depremlere rağmen hala sağlam bir şekilde durduğuna dikkat çekilerek, ''Çevresindeki eski binalar yıkılırken, 7 yılında tamamlanan Ayasofya'ya bugüne kadar bir şey olmaması gerçekten de şaşırtıcı. Dayanıklılığının sebebi, duvarlarının sağlam olmasından çok yumuşak olmasına bağlanıyor'' denildi. 
     Atina Teknik Üniversitesi'nden Antonia Moropulu yönetimindeki bir araştırmacı grubunun, binanın harcını elektron mikroskobu altında incelediği belirtilen haberde, araştırmacıların, harçta kullanılan volkanik küle benzeri maddelerin, depremlerin etkisini yumuşattığını tespit ettikleri ifade edildi. 
     Moropulu, gelecekte yapılacak restorasyon çalışmalarında da harç olarak aynı karışımın kullanılmasını ümit ettiğini belirterek, ''Bu binanın dayanıklılığından çok şey öğrenebiliriz'' dedi. 
     





</TEXT>
</DOC>
