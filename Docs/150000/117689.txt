<DOC>
<DOCNO> 117689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/magazin/mag05.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru’dan sonra işini de kaybetti 
</HEADLINE>
<TEXT>

     ALİ EYÜBOĞLU 

     MÜZİK dünyasında Universal Müzik depremi... Ebru Gündeş, Petek Dinçöz, Gülben Ergen, Çelik, İzel, Athena, Gökhan Özen, Serdar Ortaç, Nalan ve Şebnem Ferah gibi şarkıcıları bünyesinde bulunduran Universal Müzik’te ihtilal gibi yönetim değişimi yaşandı. Sevgilisi Ebru Gündeş’ten ayrılan şirketin Genel Müdürü Süha Yavuz, ilginç bir operasyonla işini de kaybetti. 
     
     Bodyguardlı baskın 
     ŞİRKETİN Gümüşsuyu’ndaki merkezine iki hukukçu ve beş bodyguardla giden Universal Müzik Avrupa’nın Finans Başkan Yardımcısı’yla İnsan Kaynakları Müdürü, yüzde 51 hissesi Universal, yüzde 49’u ise Raks’a ait Universal’in Türkiye’nin Genel Müdürlüğü’nü yapan Yavuz ve yardımcılarının bilgisayarlarını dahi kapatmadan şirketten ayrılmalarını istedi. 
     
     Hesaplar incelemede 
     YAVUZ’LA birlikte, sekreter ve tüm yöneticilerinin işine son verildi. Universal Avrupa’nın yetkilileri, aynı operasyonu şirketin Unkapanı’ndaki şubesi ve dağıtım merkezinde de yaptı. Şirketin hesapları, bir usulsüzlük olup olmadığının belirlenmesi için incelemeye alındı. 
     



 MAGAZİN 














</TEXT>
</DOC>
