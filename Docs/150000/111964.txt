<DOC>
<DOCNO> 111964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yasam/yas03.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenle kavga hapse düşürdü 
</HEADLINE>
<TEXT>

Yüzüne anahtarlık fırlattığı öğrencisiyle kavgaya tutuşan lise öğretmeni şik yetçi oldu. Mahkemeye çıkarılan 16 yaşındaki E. cezaevine gönderildi 
     MUSTAFA ÖZDEMİR Zonguldak DHA 

     Zonguldak Merkez Ticaret Lisesi’nde meydana gelen olay iddialara göre şöyle gelişti Lisenin 2. sınıfinda okuyan 16 yaşındaki E.G., ders zili çaldıktan sonra sınıfa girmedi. Arkadaşları dersteyken koridorda gezen G.’nin karşısına aniden Bilgisayarlı Muhasebe öğretmeni Hasan Özdemir 46 çıktı. Öğrenciye neden derse girmediğini soran Özdemir, elindeki anahtarlığı G.’ye fırlattı. Anahtarlık yüzüne gelen E. de öğretmenine sözle karşılık verince ikili arasında tartışma başladı. Ve tartışma kısa sürede kavgaya dönüştü. 
     Bu sırada nöbetçi öğretmen Taşkın Alaçam da sesler üzerine olay yerine geldi. Öğrenci ile öğretmen arkadaşı Özdemir arasındaki kavgaya Alaçam da katılınca iş çığrından çıktı. 
     
     İkisi birden vurmaya başladı’ 
     Kavga ayrıldıktan sonra öğretmen Hasan Özdemir ve Taşkın Alaçam, Zonguldak Merkez Karakolu’na giderek öğrencilerinin kendilerini tehdit ettiğini ileri sürerek şik yetçi oldular. Karakolun ardından mahkemeye çıkarılan Özdemir ve Taşkın, aynı ifadeyi h kime de yinelediler. 
     E.G. ise mahkemede yaptığı savunmasında, iki öğretmenin aynı anda üzerine çullanarak kendisini dövdüğünü belirterek, hakkındaki tehdit iddialarını kabul etmedi. Bu ifadelerin ardından mahkeme kararını verdi ve E.G. tutuklanarak Beycuma Özel Tip Cezaevi’ne gönderildi. 
     



 YAŞAM 














</TEXT>
</DOC>
