<DOC>
<DOCNO> 105838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/spor/spo05.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalya Yılmaz’dan 
</HEADLINE>
<TEXT>

Başbakan Yardımcısı, Futbol Federasyonu Başkanı Haluk Ulusoy’a da Üstün Hizmet Madalyası verilmesini sağladı 
     ELÇİN ERGÜN 

     Mustafa Taşar önerdi 
     SPORDAN Sorumlu Devlet eski Bakanı Fikret Ünlü’nün, Devlet Üstün Hizmet Madalyası verilmesine karşı çıktığı Futbol Federasyonu Başkanı Haluk Ulusay’a da vize çıktı. Bakanlar Kurulu toplantısında Turizm Bakanı Mustafa Taşar, gündem dışı olmasına rağmen yöneticilerin de madalya kapsamına alınmasını önerdi. Tunca Toskay ise, "Bu konu 2.5 ay önce kapanmamış mıydı. Madalya herkese verilirse itibarı düşer" diyerek, karşı çıktı. 
     
     Kararname eklenecek 
     BAKAN Erdoğan Toprak ise, yöneticilere, hatta diğer spor dallarında başarılı sporculara da madalyanın verilmesini teklif etti. Taşar ve Toprak’a destek Başbakan Yardımcısı Mesut Yılmaz’dan geldi. Bakanlar arasındaki uzlaşmazlığın ardından Yılmaz’ın federasyondan sadece Başkan Ulusoy’a madalya verilmesi önerisi benimsendi. Konuya ilişkin futbolcular için hazırlanan kararnameye bir ek kararname eklenmesi kararlaştırıldı. 
     
Siyasete "hayır"      ERKEN genel seçim öncesi partiler aday arayışını sürdürürken Doğru Yol Partisi ve Ak Parti’nin Futbol Federasyonu Başkanı Haluk Ulusoy’a teklif götürdüğü öğrenildi. Başbakan Yardımcısı ve ANAP Genel Başkanı Mesut Yılmaz’a yakınlığı ile tanınan Ulusoy’un, konuyla ilgili olarak bazı ANAP’lı üst düzey yöneticileriyle görüştüğü, ancak siyaset fikrine sıcak bakmadığı vurgulandı. 
     
Hedefimiz final’      FUTBOL Federasyonu Başkanı Haluk Ulusoy, Avrupa Şampiyonası elemelerinde de başarılı olacaklarını söyledi. Ulusoy, "Bu ekip inandığı zaman başaramayacağı iş yoktur. Arkamızda 70 milyon var. Artık Dünya Türk futbolunu konuşuyor. Final bizim için asla hayal değildir. Dünya üçüncüsü olan Türkiye bu gruptan çıkar, aslanlar gibi final oynar. Bu çocuklar bizim alnımızın akı" dedi. Bu arada Ulusoy ve federasyon yöneticileri bugün Bakan Erdoğan Toprak’ı ziyaret edecekler. 
     



 SPOR 


























</TEXT>
</DOC>
