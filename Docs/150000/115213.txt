<DOC>
<DOCNO> 115213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yasam/yas10.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanına taktığı iğneleri yuttu 
</HEADLINE>
<TEXT>

     BAHAR KAYMAKÇI İzmit DHA 

     Kocaeli’nin Gölcük ilçesinde Kuran kursuna giden 14 yaşındaki Elif Demircan, türbanını düzeltmek isterken beklenmedik bir kaza yaşadı. 
     Genç kız evden çıktığı sırada, düzeltebilmek için türbanını tutan iki topluiğneyi dudaklarının arasına sıkıştırdı. Tam bu sırada beklenmedik bir talihsizlik oldu ve Elif Demircan öksürdü. Öksürüğün etkisiyle dudakları arasındaki iki toplu iğneyi yutan genç kızı, yanında bulunan annesi Halise Demircan Gölcük Devlet Hastanesi’ne kaldırdı. Genç kıza yapılan ilk müdahalede diline saplanan bir iğne çıkarılsa da, diğer iğne akciğerine saplandığı için Demircan önce Kocaeli Üniversitesi Tıp Fakültesi Hastanesi’ne, oradan da İzmit Devlet Hastanesi’ne sevk edildi. Hemen ameliyata alınan ve akciğerine saplanan iğne de çıkarılan genç kızın tedavisi yoğun bakımda sürüyor. 
     



 YAŞAM 
















</TEXT>
</DOC>
