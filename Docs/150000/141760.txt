<DOC>
<DOCNO> 141760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/yasam/yas01.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri alkolden öteki meraktan ölüyordu 
</HEADLINE>
<TEXT>

Galata Köprüsü’nden denize düşen alkollü genç donmaktan son anda kurtarılırken, olayı izlemeye giden bir meraklı otomobilin altında kaldı 
     MUSTAFA KURTARAN İstanbul 

     Aşırı alkollü halde Galata Köprüsü’nde dolaşan Mehmet Doğan 28 , yoldan geçenlerin şaşkın bakışları arasında korkulukları aşarak denize düştü. Dalgalar, bir süre su üstünde kalan Doğan’ı köprüden uzaklaştırmaya başladı. Islanan elbiselerinin de ağırlaşması nedeniyle kurtulamayacağını anlayan Doğan, İmdat, kurtarın’ diye bağırınca bazı vatandaşlar suya atladı. Doğan, iki botun da katıldığı yaklaşık yarım saat süren çalışmalar sonucu sudan çıkarıldı. 
     Daha sonra Taksim İlk Yardım Hastanesi’ne kaldırılan gencin hayati tehlikeyi atlattığı öğrenildi. 
     
     50 metre kadar sürüklendi... 
     Bu arada olayı izlemek isteyen Hüseyin Akdağ 23 , karşıdan karşıya geçerken Yaşar Orhan’ın kullandığı otomobilin altında kaldı. 50 metre sürüklenen Akdağ’ın yardımına polisler koştu. 15 dakikada olay yerine gelen sağlık ekibi, Akdağ’ı boyunluk takıp ambulansla hastaneye kaldırdı. 
     



 YAŞAM 



















</TEXT>
</DOC>
