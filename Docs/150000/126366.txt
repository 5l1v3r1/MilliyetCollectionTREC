<DOC>
<DOCNO> 126366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/son/soneko06.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaya haftalık bakış... 
</HEADLINE>
<TEXT>

     Olası bir Irak operasyonuna ilişkin gelişmeler, Borsa yatırımcıları açısından bu hafta da önemini koruyor. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, endekste geçen hafta yüzde 13,5 değer kaybı ile sert geri çekilme yaşandığını anımsattı. 
     Seçim sonuçları ile içine girilen yükseliş trendinin bozulduğuna işaret eden Yüksel, buna neden olan etkenlerle ilgili şunları söyledi 
     ''Irak operasyonu ve bunun yanı sıra Kıbrıs'ta çözümden uzaklaşılması, tedirginliği artırdı. Dünya Bankası tarafından önemi vurgulanan Kamu İhale Yasası ile ilgili olarak yapılan birbiriyle çelişkili açıklamalar da hükümetin eş güdümlü çalışmadığının göstergesi olarak ifade edildi. 
     Hafta başında açıklanan, Kasım ayı net yabancı işlemlerinde 247 milyon dolarlık net yabancı satışı da para girişinin zayıflamasına neden oldu.'' Aslı Yüksel, Noel tatilinin de kısa vadede yabancı alımının ve yeni kaynak girişinin güçlü olmayabileceğine işaret ettiğini kaydetti. 
     





</TEXT>
</DOC>
