<DOC>
<DOCNO> 112066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sontur05.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan'ın katilleri birer birer yakalanıyor... 
</HEADLINE>
<TEXT>

     Diyarbakır eski Emniyet Müdürü A. Gaffar Okkan suikastına katıldığı belirtilen terör örgütü Hizbullah mensubu Abdülkadir Aktaş yakalandı. 
     Vali Cemil Serhadlı, bir süre önce Emniyet Müdürlüğü Terörle Mücadele Şubesi ekiplerince il merkezinde düzenlenen operasyonda sahte kimlikle yakalanan terör örgütü Hizbullah mensubunun Abdülkadir Aktaş olduğunu belirtti. 
     Aktaş'ın yapılan sorgusunda, eski emniyet müdürü Gaffar Okkan ve 5 polis memurunun şehit edilmesi saldırısına katıldığını itiraf ettiğini kaydeden Serhadlı, ''Aktaş sorgusunda, Okkan suikastına katıldığını itiraf etti. Bunun dışında 3 öldürme olayına daha bizzat katılmış. Konuyla ilgili geniş açıklama daha sonra Emniyet Müdürlüğü'nce yapılacak'' dedi. 
     





</TEXT>
</DOC>
