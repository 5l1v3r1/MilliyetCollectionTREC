<DOC>
<DOCNO> 109779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/astro/index.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı adımlar 
</HEADLINE>
<TEXT>

Bugün Ay ikizler burcunda ve her şey hareket halinde. İletişimin, yazı ve açıklamaların öne çıkabileceği gündeyiz. Duygular bir kenara konabilir. Sabırsızlık ise önemli bir problem olabilir. Koç’lar eğitim ve hareket içeren konularda sorumluluk alabilirler. Olaylara daha ciddi bakma isteği söz konusu. Tek bir konuya konsantre olmak gerekiyor. Boğa’lar maddi konularda ciddi ve ekonomik olmalılar. Gereksiz alışverişlerden zarar görebilirler. Pazarlık gücünü korumaya bakmalılar. İkizler öncelikli olarak hareket halinde ama çok huzurlu da değil. Kişisel konularda somut ve gerçekçi olma ihtiyacı var. Maymun iştahlı olmamak gerekli. Yengeç’ler bekleme halindeler. Gereksiz yere endişeye kapılabilirler. Daha pozitif olmalılar ama önemli risklere de girmemeliler. Aslan’lar gün içinde iyi organize olarak başkalarına destek verebilirler. Grup çalışmaları ve ortaklıklar yararlı sonuçlar getirecek. Başak’lar önemli bir gündeme sahipler. İş hayatına ilişkin konular ve kararlar söz konusu olabilir. Daha tutarlı olmaya çalışmalılar. Terazi’ler rahat edebilirler ama bu arada eldeki işlere daha fazla konsantre olmalılar. Yabancılardan gelen haberler ya da yurtdışı konusu gündeme gelebilir. Yapıcı olabilecekleri bir gündeler. Akrep’ler duygularını iyi anlatamamaktan zora düşebilirler. Ortaklaşa konularda mücadele ve direnme söz konusu. Yay’lar eleştiriye açık olmalılar. Pek çok konuda elleri kolları bağlı olabilirler. Sabır göstermeleri gerekli. Oğlak’lar daha önce önem vermedikleri konulara eğilebilirler. Detaylara ve sağlıkla ilgili işlere de önem vermek gerekiyor. Günlük işlerinde özenli olmaları lazım. Kova’lar rahat bir gündeler. Akılcı davranışlar, dengeli ilişkiler onları mutlu kılacak. Yaratıcı konularda da yapıcı olabilecekler. Balık’lar bugün iyimser olmaya çalışmalılar. Huzursuzlukları öne çıkarken iş ve ev hayatında gergin saatler yaşayabilirler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
