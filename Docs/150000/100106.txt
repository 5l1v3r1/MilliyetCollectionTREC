<DOC>
<DOCNO> 100106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/soneko07.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası faiz indirdi... 
</HEADLINE>
<TEXT>

     Merkez Bankası, üç aylık bir aradan sonra yeniden faiz indirdi. Banka bir gecelik borçlanmaların faizinde 2 puanlık, bir haftalık borçlanmanın faizinde ise 3 puan indirim yaptı. 
     Merkez Bankası'ndan yapılan açıklamada, Banka'nın kendi bünyesindeki Bankalararası Para Piyasası ve İstanbul Menkul Kıymetler Borsası Repo-Ters Repo Pazarı'nda uyguladığı kısa vadeli faiz oranlarının bugünden itibaren indirildiği bildirildi. 
     Buna göre, Merkez Bankası'nın gecelik borçlanma faiz oranı yüzde 48'den yüzde 46'ya, borç verme faiz oranı da yüzde 55'den yüzde 'e düşürüldü. Bir haftalık borçlanma faiz oranıda yüzde 49'dan yüzde 46'ya indirildi. 
     Geç Likidite Penceresi uygulaması çerçevesinde, Bankalararası Para Piyasası'nda Saat 16 00 - 16 30 arası gecelik vadede uygulanan Merkez Bankası borç verme faiz oranı yüzde 65'ten yüzde 63'e düşürülürken, yüzde 5 olan borçlanma faiz oranı ise değiştirilmedi. 
     Merkez Bankası bundan önceki faiz indirimini 30 Nisan'da yapmış, Mayıs ayıyla birlikte başlayan belirsizlik sürecinde ise indirime fitmemişti. 
     





</TEXT>
</DOC>
