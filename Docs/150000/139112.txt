<DOC>
<DOCNO> 139112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/yazar/asik.html </URL>
<DATE> 2003/02/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yol arkadaşı... 
</HEADLINE>
<TEXT>

     - Eğer ABD ile aynı doğrultuda oy kullanmazsanız bedelini ağır ödersiniz... 
     Amerika, İngiltere ve İspanya, Güvenlik Konseyi’nden Irak’a savaşı yasallaştıracak bir tasarı geçirmeye hazırlanıyor biliyorsunuz. ABD’nin Güvenlik Konseyi’nin 15 üyesinden 9’unun oyunu alması gerekiyor. 
     İngiltere, İspanya ve Bulgaristan çantada keklik. Bir de ABD etti 4... 
     Pakistan tarafsız kalacak. Rusya, Çin, Fransa, Almanya ve Suriye ret oyunu açıkladılar. ABD’nin Şili, Meksika, Angola, Gine ve Kamerun’u mutlaka yanına çekmesi lazım. Bu yüzden yukarda adı geçen ülkeleri yukarda anlattığımız şekilde tehdit ediyormuş ABD... 
     Uluslararası meşruiyeti böyle meşru olmayan yollardan sağlıyor Sam Amca... 
     Dün Cumhuriyet’te yazıldı. George Bush, Yaşar Yakış’ı "ülkenize gidin, tezkereyi geçirin" diye kovalamış Washington’dan... Amerika ayrıca Kuzey Irak’ta Kürt gruplarla birlikte hareket edeceğini, Ermeni karar tasarısını Kongre’ye indireceğini bildirmiş tehdit olarak... Naom Chomsky nasıl tanımlıyor ABD’yi, "Haydut Devlet"... Ve biz bu devletle sonu belirsiz bir maceraya kendinize "ortak" sıfatı yakıştırarak katılıyoruz. Bravo... 
     
     
     ABD, Irak’ı iki yıl yönetecekmiş. 
     Saddam adlı diktatör yerini Sam adlı diktatöre bırakacak. 
Derya Derin 

     
     Tezkere onaylanırsa birileri ABD’de artık şöyle karşılanır, "ABD seninle gurur duyuyor... 
Akif Kökçe 


Halk ne düşünüyor      SESAR araştırma şirketinin 22 ilde, 2 bin 138 denek üzerinde yaptığı ankete göre, Türk halkı ABD’yi Saddam’dan daha tehlikeli buluyor... Halkın yüzde 34.17’si ABD’yi, yüzde 11.34’ü de Saddam’ı tehlikeli görmekte. Türk halkı Türkiye’nin ABD ile birlikte Irak’a müdahalesine yüzde 88 oranında karşı çıkıyor. ABD Türkiye’ye verdiği sözleri yerine getirir mi sorusuna "hayır" diyenlerin oranı yüzde 86... 
     Hükümetin Irak politikasına destek yüzde 21.60... 
     Ulusal çıkarlara dayalı politika bu rakamlara dayalı politika olsa gerek... 
     
Savaşı durdurabiliriz      Şu günlerde birçok köşe yazarı, neredeyse koro halinde aynı argümanı ısıtıp ısıtıp önümüze koyuyor 
     - ABD bu savaşı Türkiye izin vermese de başlatacak. Dolayısıyla sınırımızdaki bu savaşın dışında kalmamız mümkün değil. 
     Bunları söyleyenler geçen Körfez Savaşı’nın dışında kaldığımızı unutuyorlar. 
     Savaşa asker göndermediğimiz halde ABD’yle ilişkilerimiz de bozulmadı. Daha da önemlisi.. Türkiye bu defaki savaşın dışında kalarak savaşın başlamamasını sağlayabilir. Hem kendini hem yüz binlerce masum insanı kurtarabilir. 
     
Son umut TBMM...      Dünya ulusları ABD’nin Irak’a yapacağı sebebi ve sonucu meçhul saldırıdan rahatsız. ABD’nin kendisi de rahatsız. O yüzden Güvenlik Konseyi’ne saldırıyı haklı gösterecek bir tasarı sunuyor. 
     Deniz Baykal’ın grup toplantısında söylediği gibi... 
     Bu savaşın ahlaki, hukuki, siyasi temeli yoktur. 
     Bu gerçeği Tayyip Erdoğan da dünkü grup konuşmasında bir cümleyle itiraf etti. Cümle aynen şöyle 
     - Muhtemel savaşın meşruiyetinin bütün dünyada ve BM güvenlik konseyinde h l tartışıldığını gördük... 
     Savaş h l meşruluk kazanmadığı halde Türk Hükümeti ABD’ye üslerini, topraklarını ve limanlarını açmış, askerlerini kabule hazırlanıyor. 
     Üstelik savaş zararlarını garantiye almadan... 
     Ve Kuzey Irak’ta çok tehlikeli serüvenlerin başlayacağını göre göre... 
     "Karanlık sonödan dönmek için h l fırsat var... Aklın ve sağduyunun sesi AKP Meclis grubuna ulaşırsa ret oyu ile Türkiye felaketin eşiğinden dönebilir. 
     Her şey AKP’li vekillerin elinde... 
     
Ceza yasası - tasası      Ceza yasasında ilginç ve önemli bir maddeyi CHP Sinop Milletvekili Engin Altay dün CHP grubunda AKP yöneticileri ve milletvekillerinin dikkatine sundu... TCK 127’nci maddeyi birlikte okuyalım 
     "Yabancı Devletin Türkiye Devleti aleyhine harp açması veya hasmane hareketlerde bulunması için yabancı ile anlaşan veya bu maksada matuf fiiller işleyen kimse on seneden aşağı olmamak üzere ağır hapis cezası ile cezalandırılır. 
     Harp vuku bulursa ölüm cezası hükmolunur. Hasmane hareket vukua gelirse müebbet ağır hapis cezası verilir. 
     Türkiye Devleti’ni bitaraflık ilanına veya bitaraflığın muhafazasına veyahut harp ilanına mecbur kılmak veya mecbur kılmaya matuf muameleler yapmak için yabancı ile anlaşan kimse beş seneden on seneye kadar ağır hapis cezası ile cezalandırılır." 
     
Not Dünkü karikatürde balonun içindeki sözler düşmüş. ABD’nin dizleri üstünde oturan Abdullah Gül,"Türk askerine Türk komutan" demekteydi. Özürle... 

     Sigara en az savaş kadar zararlıdır... 
     
     
     







Kırk katır, kırk satır 


Kış çilesi, "tezkere" ham hum şaralopu ve Köyceğiz... 


Yol arkadaşı... 


Uçaksavarlar kime 


Kuzey Irak’ta Kürt devleti 


Tavşan kakası 


Sabreden kazanır mı 


Yardımla beraber bütçe ve borç finansmanı 


By-pass’lı tezkere 


Kuzey Irak’a müdahale nedeni 


Dürüst promosyon yapan gazeteye, yüksek tiraj hediye 


Pazarlık ve genç hariciyeci Macit 


Küresel muhalefete ABD katkısı 


Kar kuşları 


Bankaları yüksek bono faizi yaşatıyor 


</TEXT>
</DOC>
