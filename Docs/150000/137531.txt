<DOC>
<DOCNO> 137531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/son/soneko36.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar Kapalıçarşı'da yılın en düşük seviyesinde... 
</HEADLINE>
<TEXT>

     İstanbul Kapalıçarşı piyasasında dolar 1 milyon 628 bin lira ile yılın en düşük seviyesini gördü. 
     1 milyon 631 bin liradan güne başlayan dolar, saat 17.30 itibariyle 1 milyon 628 bin liradan satılıyor. 
     1 milyon 7 bin liradan başlangıç yapan Euro'nun satış fiyatı da 1 milyon 747 bin liraya geriledi. 
     Ayaklı Borsa'da ise dolar 1 milyon 626 bin liradan, Euro 1 milyon 745 bin liradan işlem görüyor. 
     Para ve altın piyasaları uzmanı Mehmet Ali Yıldırımtürk, Türkiye'nin olası Irak harekatındaki kayıpları konusunda ABD ile yürütülen destek paketi görüşmelerine ilişkin oluşan iyimserlik ve IMF'nin 4. gözden geçirme çalışmalarının son aşamaya gelmesinin kurlarda düşüşe neden olduğunu söyledi. 
     Yabancı bankalar aracılığıyla dün başlayan döviz satışının bugün devam ettiğini, tasarrufların da Bono ve Borsa'ya yöneldiğini kaydeden Yıldırımtürk, Hazine'nin ayın kalan süresi içinde yüklü bir iç borç geri ödemesi olmamasının da piyasalarda olumlu beklentiye destek olduğunu vurguladı. Döviz büfeleri ilgilileri ise piyasadaki parasızlık nedeniyle döviz bozdurulduğunu, bankaların da dolar fiyatını aşağı çektiğini ifade ettiler. 
     





</TEXT>
</DOC>
