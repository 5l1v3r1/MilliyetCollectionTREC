<DOC>
<DOCNO> 123653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/siyaset/siy02.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan Gül’e Erdoğan’ı uyarın 
</HEADLINE>
<TEXT>

Deniz Baykal’la görüşen Abdullah Gül, Kopenhag Zirvesi için tam destek aldı. Baykal, Erdoğan’ın Annan’ı uyarması gerektiğini söyledi 
     SALİHA ÇOLAK Ankara 

     Başbakan Abdullah Gül, CHP Genel Başkanı Deniz Baykal’dan Türkiye’nin AB üyelik sürecinde kaderinin belli olacağı 12 Aralık’taki Kopenhag Zirvesi öncesinde tam destek aldı. Baykal, Gül’ü, "Kıbrıs konusunda her iki tarafın itirazları dikkate alınarak hazırlanan yeni bir belgenin son anda masaya konulabileceği ve bir oldubittiyle karşılaşılabileceği" konusunda uyardı. Gül, TBMM’de görüştüğü Baykal’a, AB, Kıbrıs ve Irak ile ilgili gelişmelere ilişkin bilgi verdi. Baykal, "Kıbrıs konusunda bir tuzak hazırlanıyor. Annan, Kopenhag’da önünüze, iki tarafın itirazları dikkate alınarak hazırlanan yeni bir belge koyabilir. Tayyip Erdoğan’ın Annan’ı önceden, Türkiye’ye böyle bir belge getirmeyin diye uyarması gerekir" dedi. 
     Baykal, Erdoğan’ın ABD Başkanı Bush’tan da, "Hem böyle bir dayatmaya karşı Annan nezdinde, hem de tarih konusunda AB nezdinde girişimde bulunması için" yardım istemesini önerdi. Gül ise Erdoğan’ı uyaracaklarını bildirdi. 
     



 SİYASET 














</TEXT>
</DOC>
