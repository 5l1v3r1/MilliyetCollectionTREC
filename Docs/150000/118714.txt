<DOC>
<DOCNO> 118714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sontur21.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal da Varşova'ya gitti... 
</HEADLINE>
<TEXT>

     CHP Genel Başkanı Deniz Baykal, Türkiye'nin AB içinde yer almasına yönelik CHP'nin yapacağı temasların, Türkiye'nin tezlerinin ve düşüncelerinin dinlenmesinde Kopenhag Zirvesi öncesinde büyük yarar olacağı düşüncesinde olduğunu bildirdi. 
     Baykal, Avrupa Sosyal Demokrat Partiler Birliği Toplantısı'na katılmak üzere İstanbul aktarmalı olarak Varşova'ya gitti. 
     Baykal, hareketinden önce Esenboğa Havalimanı'nda gezisiyle ilgili yaptığı açıklamada, bu toplantının Avrupa'nın genişlemesiyle ilgili Türkiye açısından durumu ifade etmek imkanına sahip olacaklarını söyledi. 
     Baykal, toplantıya, Avrupa'nın çeşitli ülkelerinden sosyal demokrat parti liderlerinin katılacağını hatırlatarak, bunlardan bir kısmının başbakan, bir kısmının da muhalefette görev yaptıklarını söyledi. 
     Türkiye'nin düşüncelerinin dinlenmesinin Kopenhag zirvesi öncesinde büyük yarar olduğunu yineleyen Baykal, ''Bu amaçla bunu bir görev olarak değerlendirdik'' dedi. Baykal, toplumun düşüncelerini ifade etme fırsatı bulacağını ifade ederek, şöyle konuştu 
     ''Bütün sosyal demokrat parti genel başkanlarıyla özel ve kapalı bir yemekli toplantı yapılacak. O toplantıda genel başkanlara düşüncelerimizi bir kez daha ifade etme imkanı bulacağım. 
     Bu arada ikili temaslar yapma fırsatı da bulacağım. Bunlardan birisi de Yunanistan Başbakanı Simitis ile yapacağım görüşmedir.'' Baykal, Türkiye'ye bir takvim verilmesini, sosyal demokrat bir parti olarak Avrupalı siyasi parti liderlerinden ve başbakanlarından talep ettiklerini sözlerine ekledi. 
     





</TEXT>
</DOC>
