<DOC>
<DOCNO> 132142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/cemal.html </URL>
<DATE> 2003/01/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Saddam’la barış bir araya gelmez ama... 
</HEADLINE>
<TEXT>

     "Saddam, tam bir Türk düşmanıdır. Saddam yerine, Kuzey Irak’ta boşluğu tercih ederim. Saddam da PKK’yı Türkiye’nin içine sürer." 
     Asker, Saddam’a nasıl bakar 
     Dört yıl önce, 1998 yılı Şubat ayında, Genelkurmay Başkanlığı’ndan üst düzeyde bir askeri yetkiliyle yaptığım görüşmede, asker Saddam’a nasıl bakıyor sorusuna şu yanıtı almıştım 
     "Saddam Hüseyin, Türkiye’nin dostu değil. Hiçbir zaman da olmadı. Saddam’ın elindeki kitle imha silahlarının iki hedefi var Biri İsrail, diğeri Türkiye... Bu silahların yok edilmesi hiç şüphesiz Türkiye’nin menfaatinedir." 
     Aynı askeri yetkili, Irak’ta yine karışık günlerin yaşandığı o tarihlerde şöyle devam etmişti 
     "Türkiye tabii ki bir Amerikan bombardımanına aktif olarak katılmamalı. Çünkü Irak bizim komşumuz, öyle de kalacak. Ama tekrar ediyorum, o silahların şöyle ya da böyle imha edilmesi menfaatimize uygundur." 
     Saddam’la PKK bağı ve Irak’ta demokrasi konusunda Genelkurmay yetkilisinin sözleri şöyle olmuştu 
     "Saddam’ın PKK ile oynayacağı konusunda şüphemiz yok. Yarın Kuzey Irak’ta otoritesini kursa da bize karşı hasmane davranır. Yarın Bağdat’a bir başka diktatör gelse de farklı olmayabilir. Ancak, demokratik bir rejimle Irak’ta bize karşı hava değişebilir." 
     Aynı askeri yetkili, Türk Silahlı Kuvvetleri’nin Kuzey Irak’taki operasyonları yla ilgili olarak şunları söylemişti 
     "Kuzey Irak’ta kontrolümüz var. Son yıl beş altı defa girip çıktık. PKK’ya büyük darbeler vurduk. Amerika bunları sessizlikle karşılıyor. Elimiz serbest. Amerika tarafından bize Kuzey Irak’ta engel çıkarılsa, gün gelir PKK Kuzey Irak’ta kemikleşebilir." 
     Bu görüşler 1998’in. 
     Şimdi askerin bakışı değişti mi 
     Fazla değiştiğini sanmıyorum. 
     Geçen aralık ayında yine Ankara’da üst düzeyde bir askeri yetkiliyle sohbet ederken şöyle demişti 
     "Amerika bize en büyük kötülüğü ne zaman yaptı biliyor musun 1991’de Bağdat’a girmeyerek... Amerika, Irak’ı Kuveyt’ten çıkarttıktan sonra yoluna devam edip Bağdat’a girseydi, daha iyi olurdu. Saddam devrilir, Kuzey Irak’ta otorite boşluğu doğmazdı. Bu boşluk yüzünden terör belası büyüdü." 
     Yetkili şöyle devam etmişti 
     "Türkiye için en iyisi, Irak’ta üniter bir devlettir. Ama bu bakımdan Saddam sonrası esas söz hakkı, Amerika’nın olacak. Bizim bu konuda sesimizi duyurmamız için o masada yerimizin olması şart. Eğer önce ben yokum deyip sonradan kapıyı çalarsan, masada yerin ne kadar olur Dediğine ne kadar kulak verilir Oysa, Türkiye’nin Saddam sonrası masasındaki yerinin sağlam bir yer olması lazım." 
     Askerin görüşü böyleydi. 
     Saddam Hüseyin’in bir bela olduğu konusunda kimsenin kuşkusu yok. Bu yalnız Ankara için böyle değil. İran’da, Arap alemi ya da Batı başkentlerinde farklı düşünülmüyor. 
     1980’de İran’ı işgal ederek başlattığı sekiz yıllık savaşta 1 milyon kişinin ölümüne yol açan Saddam. Kimyasal silahlarla yalnız Halepçe’de kendi vatandaşı 5 bin Kürdü katleden de o. Türkmenleri kırıma uğratan, ondan başkası değil. Kuveyt’i işgal eden, yüz binlerce askerle sivilin ölümüne yol açan da Saddam. Petrol zenginliklerini refah için harcayacağı yerde savaşa, ölüme yatıran da Saddam’dan başkası değil. 
     Saddam’la barış bir araya gelmez 
     Saddam beladır, istikrarsızlıktır. 
     Onun için barış adına Saddam’ın Bağdat’ına koşanlar, eğer aradaki o ince çizgiyi fark edemezlerse, savaşın tuzağına düşebilirler. Fark etmeden eli kanlı bir diktatörün yol arkadaşı’ olabilirler. 
     Saddam’ın arkasından ağlayacak aklı başında kimseyi bu coğrafyada bulmak güçtür. Fakat bunun bir de ama’sı yok değil. 
     Tereyağından kıl çeker gibi Saddam’dan kurtulmak mümkün mü Ve Saddam sonrası ne olabilir Bölgede cehennemin kapıları, Pandora’nın kutusu açılabilir mi 
     Bilemiyoruz. 
     Bu soruların karşılığı bilinemediği için de savaş opsiyonu korkutuyor. Barışçı yolu zorlamak haklılık kazanıyor. 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
