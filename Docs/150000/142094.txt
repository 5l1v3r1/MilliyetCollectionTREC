<DOC>
<DOCNO> 142094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur31.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Almanya'daki üssünden 29 askeri personel Türkiye'de 
</HEADLINE>
<TEXT>

     TBMM'nin izni çerçevesinde, askeri üs ve limanlarda gerekli yenileştirme, geliştirme, inşaat ve tevsi ile yerinde hazırlık faaliyetleri kapsamında bulunan Gaziantep Havaalanı'na, askeri ve teknik personel ile askeri malzeme ve teçhizat sevk ediliyor. 
     Gaziantep Havaalanı'na bugün, ABD'ye ait bir askeri nakliye uçağı indi. Bu uçakla, ABD'nin Almanya'daki üssünden 29 askeri personel, askeri malzeme ve teçhizatla birlikte Gaziantep'e geldi. ABD'li askeri personel, pasaportlarının kontrol edilmesinin ardından toplu halde konuşlanma sahasına geçtiler. 
     Gaziantep Havaalanı'na, Adana'daki İncirlik Hava Üssü ve İskenderun Limanı'ndan askeri araç ve malzeme sevkıyatı bugün de sürdü. Konuşlanma sahasına bugün 20 askeri araç ile askeri malzemeler getirildi, malzemeler hangarlara yerleştirildi. 
     Bu arada, Gaziantep Havaalanı'na yolcu ve personel dışında kimsenin girişine izin verilmiyor. Havaalanındaki Türk görevlilerin, konuşlanma sahasına girmelerine de güvenlik gerekçe gösterilerek müsaade edilmiyor. 
     





</TEXT>
</DOC>
