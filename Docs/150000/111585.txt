<DOC>
<DOCNO> 111585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/yazar/sazak.html </URL>
<DATE> 2002/10/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Öymen ve seçim anıları 
</HEADLINE>
<TEXT>

     3 Kasım seçimlerine neredeyse üç hafta kala Türkiye bir türlü seçim havası’na giremiyor. Meydanlardaki, ekranlardaki durgunluk gözlerden kaçmıyor. Liderler, benzer söylemleri tekrarlamaya başladılar. Aman çocuklar duymasın’ dizisinin ekran başına topladığı milyonların ilgisini, kitle partilerinin mitinglerinde yakalamak olanaksız. Çözüm bekleyen ağır sorunlar karşısında umut pompalamak’ yetmiyor. 
     Seçmen her şeyin farkında ABD, Kuzey Irak gibi ulusal sorunları MGK devralmış. 1983’te askeri dönemin izlerini taşıyan seçimdeki gibi, yeni iktidarın güvenlik ve dış politikası’na Çankaya’dan yön verilecek. Ekonomi ise IMF’ye emanet 
     3 Kasım’a dönük belirsizliğinin temelinde çözümsüzlük, seçimi sakatlayan kimi yasaklar, kısıtlamaların dışında seçmen davranışları’yla ilgili bir neden olmalı 
     Günlerdir bu nedeni çözümlemeye çalışırken önemli bir ipucunu Altan Öymen’in anı kitabında buldum. Usta gazeteci, başyazar, siyaset adamı Öymen kendi çocukluğuyla birlikte 1930 - 40’lı yılların Türkiye panoraması’nı 2000’lerin okurlarına sunuyor. 
     Tek parti döneminde seçim’i anlatıyor Öymen "İnönü’nün Celal Bayar’ı değiştirip yerine Refik Saydam’ı getirmesiyle başlayan Meclis seçimi süreci mart ayında sonuçlandı. Bu sürecin nasıl işlediğini de, tabii, sonradan öğrendim. Dönem tek parti dönemiydi ama, halkın sandık başına gitmesi gene de esastı. Halkın birinci seçmen’ olarak sandığa attığı pusulalar ikinci seçmen’leri müntehibi sanileri seçmek içindi. 
     İkinci seçmen adaylarını parti belirlerdi. Birinci seçmenler partinin dağıttığı oy pusulalarını kullanırlardı. Böylece seçilen’ ikinci seçmenler de, gene parti tarafından belirlenen adayları seçmek’ için oy kullanırlardı. Oyların sayılmasıyla o adayların milletvekili seçilmesi’ tamamlanmış olurdu. 
     Bu, milletvekili olmak için parti adayı olmanın gerekli ve yeterli olması demekti. Parti adaylarının saptanmasında son karar’ı veren de, Değişmez Genel Başkan İnönü’ydü. Yani onun istediği kişiler milletvekili olurdu, istemediği kişiler olamazdı. 
     1939’un Mart seçimleri de böyle geçti İnönü, cumhurbaşkanı olduktan sonra aday listelerinde başladığı operasyonu tamamladı. Atatürk döneminde İnönü karşıtı olarak tanınan Şükrü Kaya’yla Tevfik Rüştü Aras’ı Bayar’a kurdurttuğu hükümetin dışında bırakmıştı. Onlarla birlikte Kılıç Ali, Recep Zühtü, Nuri Conker gibi aynı durumdaki birçok siyasetçinin milletvekilliğini sona erdirdi. 
     Buna karşılık, İnönü, Milli Mücadele’de Atatürk’ün yanında olup sonradan ayrılanlardan ve uzun süre siyaset dışı kalanlardan bazılarını yeniden milletvekili yaptı. Kazım Karabekir, Hüseyin Cahit Yalçın gibi. Hepsine kesin bir şart koştu Atatürk’ü ve dönemini hiçbir şekilde eleştirmeyeceklerdi." Liderlerin tek seçici’ olduğu 3 Kasım’a yönelik ilgisizliğin nedeni Türkiye’nin altmış yıl önceki tek parti’ anlayışına geri dönüş olmasın 
     
     







Hitler de böyle geldi’ 


Abstre 


Türkiye pasif kalmaz 


İşte anket, işte meydan 


Saddam, Samsa’ olmadıkça... 


Niyazi Hoca, Leheb suresi ve Türkçe ibadet 


İki gençlik olayı... 


Öymen ve seçim anıları 


Bulut Ülkesi’nden geçtin mi 


Kentlerde eğitimli gençlerin yüzde 29.1’i işsiz 


</TEXT>
</DOC>
