<DOC>
<DOCNO> 141037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sonspo13.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin golcüleri deplasmanda suskun... 
</HEADLINE>
<TEXT>

     Birinci Süper Lig'de hafta sonu ezeli rakibi Galatasaray ile zorlu bir maça çıkacak Fenerbahçe'nin gol silahları deplasman maçlarında suskun. 
     Sarı-lacivertli ekibin, derbi maçta güvendiği gol silahları rakip sahalarında gol kısırlığı yaşıyor. Takımın 7 golle en golcü oyuncusu olan Tuncay'ın rakip sahalarda golü bulunmazken, Ceyhun ve sakatlığı nedeniyle henüz maç için durumu belli olmayan Serhat'ın 1'er golü bulunuyor. 
     Fenerbahçe'de, ara transfer döneminde takıma dahil edilen ve şu ana dek yalnızca 1 deplasman maçında forma giyen Beschastnykh ve Rebrov henüz kapalı bir kutu. Beschastnykh, ligde forma giydiği 3 maçta henüz golle buluşamadı. Rebrov ise geçen haftaki Malatyaspor maçında takımı adına ilk golünü kaydetti. 
     Ligde yaptığı 22 maçın ardından sarı-lacivertli takımın rakip sahalarında şu anda en çok gol atan futbolcusu 2 golle kaptan Ogün Temizkanoğlu. 
     
     RAKİP SAHALARDA GOL ATAN FUTBOLCULAR 

     Deplasmanlarda golü bulunan 4 futbolcusu takımda olmayan Fenerbahçe'nin, rakip sahalarındaki golcü futbolcuları ve gol sayıları şöyle 
Ariel Ortega 3 
Ogün Temizkanoğlu 2 
Stecanelo Washington 2 
Ceyhun Eriş 1 
Miroslav Steviç 1 
Milan Rapaiç 1 
Haim Revivo 1 
Serhat Akın 1 

     
</TEXT>
</DOC>
