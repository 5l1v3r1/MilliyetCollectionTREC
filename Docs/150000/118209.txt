<DOC>
<DOCNO> 118209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/yazar/akyol.html </URL>
<DATE> 2002/11/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kemalizm ve Atatürk 
</HEADLINE>
<TEXT>

     TEK Parti rejiminde en içerikli hükümet programı, Başvekil Celal Bayar’ın 8 Kasım 1937’de Meclis’te okuduğu programdır. 
     Bundan önceki İsmet Paşa hükümetlerinin programlarında Atatürk’ten, Ulu Önder’den, Şef’ten, Kemalizm’den hiç bahsedilmez. Bayar ise tam 44 defa bu tür kavramları kullanır İlk sivil başbakan Bayar, Atatürk’ün karizmasından güç almak istemektedir. 
     Atatürk’ten sonra Cumhurbaşkanı İnönü’nün ilk başbakanı Refik Saydam’ın hükümet programında iki buçuk ay önce vefat eden Atatürk’ün adı bile anılmaz Saygısızlıktan değil, öyle bir gelenek olmadığından. 
     Zaten CHP programında 1931’de konulmuş olan "6 Ok" ve 1935’te konulmuş olan "Kamalizm", evet arı dille böyle yazılan "Kamalizm", devam etmektedir, "6 Ok" hala Anayasa’da devlet doktrinidir. 
     
     MİLLİ ŞEF hükümetlerinin programlarında sadece İnönü vardır. Atatürk ilk defa 1943 yılındaki İkinci Saracoğlu hükümetinin programında zikredilir. Sonra yine yoktur. 27 Mayıs cuntası adına Org. Cemal Gürsel’in okuduğu askeri hükümet programında da yoktur 
     Bu dönemde ilk defa Başbakan İnönü’nün Kasım 1961’deki hükümet programında "Atatürk islahatının ilkeleri üzerinde kararlı oldukları" belirtilir. 
     Temmuz 1962’deki ikinci İnönü koalisyonunun programında "Atatürk devrimleri üzerine kurulu demokrasi" ve "Atatürk milliyetçiliği" kavramlarını görürüz. Sonraki bütün programlarda böyle birkaç ifade vardır. En çok vurguyu Menderes’in oylarıyla 1965’te iktidar olan Demirel hükümetinin programında görürüz. 
     Doktriner nitelikli "Kemalizm", "Atatürkçülük" ve "devrimcilik" gibi kavramlar yerine, zamanla, Atatürk’e ve anayasal ilkelere saygı niteliğindeki kavramların kullanılması önemlidir. 
     "Atatürk ilke ve inkılapları" ve "Atatürkçü Düşünce Sistemi" gibi kavramlar ise güçlenen radikal akımlara karşı 12 Mart’la birlikte dilimize, 12 Eylül’le de temel yasalara giren terimlerdir. 
     
     ATATÜRK’ÜN partisi CHP’nin son seçimlerdeki "Güzel Günleri Göreceğiz" adlı bildirisinde dört yerde Atatürk anılır. "Kemalizm, Atatürkçülük, Atatürkçü Düşünce Sistemi" gibi kavramlar yoktur, "6 Ok" da sadece parti amblemidir. 
     Esasen daha İsmet Paşa’nın kendisi 1943 Kurultayı’ndan başlayarak "6 Ok"un "Devrimcilik, Devletçilik, Laiklik" ilkelerini yeniden tarif etmeye, yumuşatmaya gitmiş, 1953 Kurultayı’nda "Kemalizm"i parti programından çıkarmış, "Atatürk yolu" terimini koymuştu. 
     Sonra "Ortanın Solu", sonra da "Sosyal Demokrasi" temel kavramlar oldu. 
     Demek ki, Atatürk betonlaşmış bir düşünce, bir siyasi itikat’ kurmamış. Bu değişim dinamiğini resmi "İnkılap Tarihi Dersleri"inde maalesef göremiyoruz. Tam tersine, bu dersler Tek Parti devrindeki gibi "resmi dogmalar"ın tedris’ edilmesine, şerh ve haşiyeciliğe dönüşmüştür. 
     Halbuki Atatürk’ün kendisi de dogma ve doktrin bırakmadığını söylemişti. 
     Atatürk’ten bize intikal eden kalıcı his ve fikir mirası, "vatanseverlik" ve "muasır medeniyetçilikötir. 
     
     







Kemalizm ve Atatürk 


Paralar veriliyor mu, paralar... 


Sezer 109’a kapalı 


Erdoğan, Bush ve Saddam... 


AKP’nin faiz - dışı fazlada net olması gerek 


Sözen’in oyu ve asabı bozuk bir adam... 


CHP’den Tayyip formülü 


Düşme, üstünden geçerler 


AKP’nin önündeki fırsat ve tehlike 


AKP yapacaklarını iyi niyetle sıralıyor ama paramız sınırlı 


</TEXT>
</DOC>
