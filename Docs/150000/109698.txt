<DOC>
<DOCNO> 109698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/soneko12.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı "IMF'nin tahminleri aşağı çekmesi yanlış" 
</HEADLINE>
<TEXT>

     ABD Hazine Bakanı Paul O'Neill, Uluslararası Para Fonu'nun IMF ABD ekonomisi için bu ve gelecek yılki büyüme tahminlerini aşağı çekmesini doğru bulmadığını söyledi. 
     O'Neill, ABD ekonomisi hakkında bilgi vermek üzere dün düzenlediği basın toplantısında, ABD ekonomisinin ''bu yolda bazı engebeler bulunsa da, büyüme yolunda ilerlediğini'' söyledi. 
     Paul O'Neill, IMF'nin tahminleri aşağıya çekmesi ile ilgili olarak ise ''Sevgili dostum IMF Başkanı Horst Köhler ve başında bulunduğu kuruluş ABD ekonomisini hafife alıyor'' sözleriyle yetindi. 
     ABD Hazina Bakanı, basın toplantısında, Irak'a karşı savaşın ekonomik mülahazalarla karar verilecek bir sorun olmadığını da öne sürdü. 
     O'Neill, ABD ekonomisiyle ilgili olarak dün düzenlediği basın toplantısında, ''Özgürlüğün fiyatı yoktur. Özgürlük toplumumuzun en önemli kurucu ilkesidir ve bu yüzden ekonomik bir sorun olarak düşünülmemelidir'' dedi. 
     Paul O'Neill'in bu sözleri, önceki günkü açıklamasında savaş olasılığının ABD ekonomisinin ''jeopolitik risklerini artırdığı'' yönündeki kaygılarını dile getiren ABD Merkez Bankası'na dolayı bir yanıt olarak değerlendirildi. 
     





</TEXT>
</DOC>
