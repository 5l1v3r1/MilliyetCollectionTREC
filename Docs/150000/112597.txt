<DOC>
<DOCNO> 112597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sonspo04.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Di Stefano'ya göre Ronalda'nun kilo vermesi gerekiyor 
</HEADLINE>
<TEXT>

     Real Madrid'in eski unutulmaz isimlerinden Alfredo Di Stefano, Ronaldo'nun eski formuna kavuşabilmesi için kilo vermesi gerektiğini söyledi. 
     Alfredo Di Stefano, İspanya Televizyonu Antenna 3'e yaptığı açıklamada, 17. Dünya Kupası sırasında Ronaldo'nun iyi bir fiziğe sahip olmadığını, ancak çok iyi bir takımın içinde yer aldığını belirterek, ''O şimdi Real Madrid'e geldi ama hala 4, 5 hatta 6 kilo fazlası var'' dedi. 
     Geçen ayın başında 45 milyon Euro'ya FC Inter'den Real Madrid'e transfer olan Brezilyalı futbolcu, geçen hafta İspanya Ligi'nde CD Alaves karşısında ikinci yarıda kadroda yer alarak ilk kez forma giydi. Real Madrid'in 5-2 galip geldiği maçta 2 de gol atan Brezilyalı ünlü forvet, sakatlığı nedeniyle bugüne dek oynayamamıştı. 
     Bu yıl Brezilya'nın Dünya Kupası'nı kazanmasında attığı gollerle önemli rol oynayan 26 yaşındaki Ronaldo, 1996'da Barcelona'ya transfer olduktan sonra da 10 kilo aldığını söyledi. 
     1956-1960 yılları arasında yönetimindeki Real Madrid'e 5 kez üst üste Avrupa şampiyonluğu kazandıran Di Stefano ise şu anda kulübün onursal başkanı. 
     





</TEXT>
</DOC>
