<DOC>
<DOCNO> 144890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/guncel/gun05.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Misket’ler Basra’da 77 can aldı 
</HEADLINE>
<TEXT>

     Müttefik uçaklarının bombardımanı sürerken, askeri kayıplarından çok sivil zaiyat haberleri geliyor. İki gündür kuşatma altında olan Basra’ya önceki gece gerçekleştirilen bombardımanda 77 sivilin öldüğü, 366 sivilin yaralandığı öne sürüldü. Açıklamayı yapan Irak Enformasyon Bakanı Muhammed Said Essahaf, müttefik uçaklarının misket bombası kullandığını da iddia etti."Salkım bombası" olarak da bilinen, yaklaşık 30 çeşidi bulunan misket bombaları, sivil halka çok zarar verdiği için sivil toplum kuruluşları tarafından şiddetle eleştiriliyor. ABD ordusunun elinde bulunan bu bomba, havada patlıyor ve çevreye yüzlerce mini bomba saçılıyor, bunlar da geniş bir alanda çarptıkları yerde infilak ediyor. Essahaf, koalisyon güçlerinin Bağdat’ta sivillerin yaşadığı bölgeleri vurduğunu da iddia etti. Bağdat’ın Kadisiye Mahallesi’nde yıkılmış binaları gösteren Essahaf, saldırılarda 7 evin yıkıldığını, bazılarının da büyük hasar gördüğünü belirtti. 
     


GÜNCEL 
























</TEXT>
</DOC>
