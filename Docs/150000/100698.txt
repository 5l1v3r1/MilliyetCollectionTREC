<DOC>
<DOCNO> 100698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yazar/sazak.html </URL>
<DATE> 2002/08/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Meclis’in iş güvencesi sınavı 
</HEADLINE>
<TEXT>

     Seçime giden parlamentonun olağanüstü’ toplantı çağrılarıyla aç - kapa’ yapması yeni bir usul’ halini aldı. 
     Murat Sökmenoğlu tarafından 1 Ekim’e dek tatil’ edilen Meclis’i Ömer İzgi iş güvencesi’ yasa tasarısını görüşmek üzere açmaya hazırlanıyor. 
     TBMM bugün saat 15.00’te toplanacak. 
     Bütçeye seçim için konacak 150 trilyonluk ek ödenek ve partilerin ittifak’ına olanak tanıyan düzenlemeler de bu arada ele alınacak. 
     Türk - İş, DİSK ve Hak - İş başkanları, yasanın Meclis’ten geçmesi yönünde uğraş veriyorlar. İşçi liderleri dün Çalışma Bakanlığı’nı ziyaret ettiler. İş güvencesi 57’nci hükümet tarafından hazırlanan AB Ulusal Programı’nda kısa vadeli’ düzenlemeler arasında yer alıyordu. Sendikacılar haklı olarak bu sözü anımsatıyor. Keyfi işten çıkarmalar karşısında ILP sözleşmeleri ve AB ölçütlerine göre yasal güvence’ sağlanması isteniyor. Sanayiciler ise bu durumun iş barışını’ bozacağı iddiasındalar. TOBB, TİSK, TÜSİAD gibi etkin örgütler, tasarının görüşülmesini engellemeye çalışıyorlar. Çalışma Bakanı Yaşar Okuyan, yasa çıkmazsa istifa edeceğini’ ilan etmişti. 
     Okuyan, kabine desteğini arkasına alamayınca Çalışma Bakanlığı’ndan ayrıldı. 
     TBMM iki yönlü kuşatma altında ’ 
     3 Kasım seçimlerinde bu Meclis’in, özellikle de koalisyon partilerinin en büyük handikapı 2001 krizinin toplumda yol açtığı ağır travma’ olacak. Bu yaraların sarılması ve çöken orta sınıf’ nedeniyle tepki oylarının AKP’ye gitmesinin önlenmesi açısından çalışanlara bir güvence’ verilmesi baraj telaşındaki partilerin işine geliyor. 
     Meclis’i bugün zorlu bir oturum bekliyor. 
     Yeni Türkiye ve sosyal liberal sentez’ arayışındaki Kemal Derviş de sıkıntılı. Savunduğu ilkelerin sol’ ayağının eksik kalmaması açısından Derviş’in iş güvencesi’ tasarısını savunması gerekiyor. Ancak bunu yaparsa bu kez merkez’den ve güçlü sanayici dostları’ndan gelecek desteğin kendisinden esirgenmesi söz konusu. Örneğin, Derviş’in kadrosuna DİSK Genel Başkanı Süleyman Çelebi’yi de dahil etmek için girişimler sürüyor. 
     Çelebi, Derviş’le görüştü, ayrıca İsmail Cem’e partinin sol kimliği’nin vurgulanması yönünde rapor sundu. Çelebi, demokratikleşme sürecinin sadece Kopenhag kriterleriyle sınırlı tutulamayacağını, sosyal devletin gereği olan düzenlemelere de yer verilmesinin doğru olacağını’ anlattı. 
     Derviş, tercihini Yeni Türkiye’den yana yaparsa Bülent Eczacıbaşı ile Süleyman Çelebi’yi aynı parti çatısı altında buluşturmaya çalışacak. 
     Çelebi Türkiye’nin tümüne seslenmek için toplumun tüm kesimlerinden destek alınabileceğini, ancak hareketin doğru ekseni’nin merkezin solu olduğunu savunuyor. Cem, sosyal demokrat’ doğrultuda bir çıkış yapmasına karşın başlangıç noktasını koruyamadı. Derviş ile yeniden balans ayarı’ yapılacaksa iş güvencesi tasarısı, Çelebi’nin İsmail Cem’e önerdiği şekliyle turnusol’ işlevi görebilir. 
     
     







Siyaset ve adalet 


Tam dalga geçmenin zamanı 


Su ısınırken.. 


İttifak zor 


Kabus senaryosu, Tayyip Erdoğan’ın AKP’si mi 


AB kişilere neler kazandıracak 


Kesişen yollar 


Yerli Othello 


Gençlerin sandığa gitmeye niyeti yok 


Çin atasözleri 


Hemşeriler berabere 


Ecele sitemin tam zamanıdır 


İpi göğüslemek’ 


Rize’de seçim çay yaprağının ucunda... 


Meclis’in iş güvencesi sınavı 


Fazıl Say, Mercan Dede ve Milliyet TIR’ı 


Döviz kredisi gelmezse ya maaş, ya faiz ödeyemeyiz 


Oyların rengini sel felaketi belirlemiş 


</TEXT>
</DOC>
