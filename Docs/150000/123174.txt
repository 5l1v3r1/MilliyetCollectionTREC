<DOC>
<DOCNO> 123174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/son/sonspo07.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi heyecanı yaklaşıyor... 
</HEADLINE>
<TEXT>

     Galatasaray ile Beşiktaş arasında yarın yapılacak derbi maç öncesi, ezeli rakiplerde birçok futbolcu yeni takımlarının formasıyla ilk kez derbi maçta oynamanın heyecanını yaşayacak. 
     Ezeli rakiplerin bu sezon transfer döneminde kadrolarına kattığı oyuncular, teknik heyetlerin görev vermesi durumunda, ilk kez Galatasaray-Beşiktaş derbisinde forma giyecek. 
     Galatasaray'da Mehmet Polat, Muhammed Adama Sarr, Trevio Sergio Almaguer, Joge Felipe Loureiro, Cihan Haspolatlı, Elvir Baliç, Fabio Pinto ve Christian Correa Dionisio, Beşiktaş'ta ise Oscar Cordoba, Göksel Gencer, Tolga Doğantez, Carlos Antonio Zago, Amaral Mariano, Niyazi Güney, Kaan Dobra, Zafer Demiray, Daniel Gabriel Pancu, Ali Cansun Begeçarslan ve Eser Yağmur daha önce ezeli rekabette yeni takımlarının formalarıyla sahaya çıkmamıştı. 
     Bu oyunculardan, Galatasaray'da Almaguer ve Baliç'in, Beşiktaş'ta ise Zafer'in, sakatlıkları nedeniyle derbide oynayamayacakları açıklandı. 
     





</TEXT>
</DOC>
