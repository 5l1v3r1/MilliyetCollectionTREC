<DOC>
<DOCNO> 126505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/spor/spo00.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
SENEYE GÖRÜŞÜRÜZ 
Zirvede ya da dipte, ilk yarıda istediğini bulamayanların umut zamanı şimdi. Yeni yıl ve ikinci hazırlık dönemi... "Seneye görüşürüz", umudu futbola katık edenlerin vazgeçilmez söylemi 
     TAMER BAĞLAN 

     İlk perde, yenilmez Beşiktaş’ın anasının ak sütü liderliği ile kapandı. Sistem, organizasyon, azim, kararlılık, izlenmeye değer futbol oyunları gibi değerlerle çokça övgüler gönderdik Kartal’a. Lucescu’nun önderliğinde gerçekleşen fair playlik örnekler de verdik Siyah - Beyazlılar’la ilgili. Ancak, ne yazık ki son dönemlerde "Beşiktaş’ın ayrıcalığı sadece iyi bir ekip olması değil mi yoksa " gibi sorular da sormaya başladık, hem de sıkça. Örneğin bu hafta Ronaldo’nun Murat’a yaptığı en az iki maç ceza gerektiren kırmızı eylemini nasıl süzemez diye düşündük İsmet Arzuman için. Daha önce buna benzer pozisyonlarda Zago’ya, Yasin’e çıkmayan kartlar da geldi hemen aklımıza. Tabii, bu aslında Beşiktaş’ın ya da Beşiktaşlılar’ın hatası değil. Başkalarına, video görüntülerinden bile, birer ikişer maç ceza kesen, bir sezon ona, diğerinde şuna ya da buna yakın durmayı seven, eyyamcı zihniyetin. "Eyvah yine bir şeyler mi dönüyor acaba " diye düşündüren, geçmiş yıllarda örneklendiği gibi futbolseverleri futbol dışı paranoya’ya itenlerin... 
     Özlemle bekledikleri 45 günlük yeniden yapılanma’ aşamasına kazasız girdikleri için gözleri aydın hem Terim hem de Çetin’in. Sezon başında umulandan daha başarısız bir ay önce varsayılandan daha başarılı bitirdi devreyi Galatasaray. Bu hafta Ayhan şıklığıyla kendini beğendiren Cim Bom’da şimdi umutlar şarj olmuş durumda ve moraller daha bir yerinde. Çünkü, ikinci devredeki 16 maçın 9’u kendi evlerinde... 
     Yenilgisiz liderle henüz oynamayan Fenerbahçe’nin yaşadıklarına ve bulunduğu yere bakıp, tüm olumsuzluklara rağmen yarıştan kopmayışına başarı denilebilir. Onca huzursuzluk, hastalık, sakatlık, değişen teknik adam ve yarıya inmiş bir kadro... "Kaosbahçe" desek ilk yarıdaki Fenerbahçe’ye biraz ağır mı gelir İkinci devrenin Oğuz Çetinli, Rüştülü, Fatihli, Ümitli, Tuncaylı, Serhatlı, santrforlu ve hatta Ortegalı Fenerbahçesi belki de çok değişir... 
     Yanal var ya başlarında. Bu nedenle Gençler’in farklı skorlarını artık kimse yadırgamıyor. Motivasyonla ilgili bir sorunu olmadığında fizik gücü yüksek, ciğeri hacimli, organize, yardımlaşmayı seven Ankaralı’ya dayanmak oldukça güç. 5 ile 10. hafta arasında galibiyetsiz geçirdikleri dönemi saymama gibi bir lüksümüz olsa, tereddütsüz "Ligin en iyisi onlar" diyeceğiz. Attıkları dördüncü, beşinci gollerden sonra bile, henüz öne geçmiş gibi sevinmeleri ise, zirve rakipleriyle en önemli farklılıkları şüphesiz... 
     İstanbullu’nun, Adana’da kardeşinden kazandığı altın değerindeki üç puan, Andre Kona Ngole’nin Türkiye 1. Ligi serüvenindeki 100. golü ile daha bir anlam kazandı. Doğrusu, mevcut kadro ve olanaklarla en iyisini yaptığına inandığımız Aykut Kocaman’ın tatile mutlu çıkmak hakkıydı... 
     Futbol, mücadele, heyecan... İzmir’de tekmili birden vardı. "İyi oynayan kazansın" dileğince, maçı Diyarbakırspor almalıydı. Ancak, atamayana attılar yine. Sormak gerek Şenol iyi bir kaleci de, bu öfke niye 
     
     Haftanın takımı 
     FENERBAHÇE Belki çok iyi futbol oynamadı, ama ya devam, ya tamam sayılacak Trabzonspor maçını kazasız geçmeyi başardı. Uzun aradan sonra hırsı, mücadele azmi ve müthiş isteğiyle beğeni topladı, kara bulutları dağıttı. 
     
     Haftanın hocası 
     Oğuz ÇETİN Sakat oyuncuların fazlalığı nedeniyle elindeki kısıtlı kadroyu hatasız kullandı. Yaptığı yerinde değişikliklerle galibiyette önemli rol oynadı, üzerindeki baskıyı şimdilik attı. 
     
     Haftanın hakemi 
     Ali AYDIN Fenerbahçe - Trabzonspor maçını kusursuz yönetti. Temponun düşmemesi için elinden geleni yaptı. Avantaj kurallarını özenle uyguladı, kondisyonu ile alkış topladı. Ceyhun’un verilmeyen golünde topun çizgiyi geçtiğini görmesi imkansızdı. 
     
Gol krallığı Futbolcu Takım Maç Gol Okan Bursaspor 18 13 Viola Gaziantep 15 11 Ümit Altay 10 9 Washington Fenerbahçe 12 9 Arif Galatasaray 15 9 Youla Gençlerbirliği 16 9      
     
Gol pası Futbolcu Takım Maç Gol Pası Timuçin Malatyaspor 16 10 Ortega Fenerbahçe 12 8 Murat Bursaspor 16 7 Serhat Fenerbahçe 16 7      
     
Altın eldiven Futbolcu Takım Maç Gol Cordoba Beşiktaş 16 9 Heinen Denizlispor 13 12 Petkoviç Trabzonspor 18 14 Gökhan Gençlerbirliği 16 15      
     
     Kart cezalılar 
     Sarı kart Fatih Altay , Ronaldo Beşiktaş , Deniz, Hasan Diyarbakır , Ahmed Hassan Gençlerbirliği , Niyazi İstanbul , Ercan, Musa Samsun 
     
     Haftanın portresi 
     Tuncay F.Bahçe 
     Dizginlenmesi zor bir tay gibi. Yerinde duramıyor. Koşuyor, koştukça açılıyor. Coşuyor, coşturuyor. İzleyenlere büyük keyif veriyor. Trabzonspor karşısında attığı üç gol yetenek, fırsatçılık ve akıl kokuyor. Adım adım zirveye doğru ilerliyor. Bize de bravo demek kalıyor. 
     
     Karatahta 
     Önce sporcu ol 
     Diyarbakırspor kalecisi Şenol’a artık birileri dur demeli. Her maçta gerilim yaratmakta üstüne yok. Sahaya çıktığında sporcu kişiliğini unutup, çevresiyle didişiyor, tehditler yağdırıyor. "Bu işin Diyarbakır’ı var, siz zararlı çıkarsınız" sözleri profesyonel bir futbolcuya ne kadar yakışıyor On binleri galeyana getirdiği için suç işlediğini bilmiyor mu Şenol’dan futbol oynamasını, önce işini yapmasını istiyoruz. Bu konuda kulüp yönetimini de göreve davet ediyoruz. 
     
     Alkış alanlar 
     Sıra sende başkan 
     İlhan Cavcav’ın Türk Futbolu’na verdiği hizmetleri sıralamaya kalksak sayfalarımız yetmez. Sıfırdan başladı, Gençlerbirliği’ni zirveye taşıdı. Bugünlere gelmek için büyük emek harcadı. Ucuza aldı, beş altı kat fazlasına sattı. Müthiş tesisler yarattı. Kulübü maddi açıdan rahatlattı. Şimdi tüm yaptıklarının karşılığını alma zamanı. Cavcav emin adımlarla ilerleyen takımını bozmamalı, artık hak ettiği şampiyonluk apoletini takmalı. Haydi sıra sende başkan... 
     
     Haftanın sözü 
     Daha fazla gol yemediğimize şükrediyoruz. 
Kocaelispor Teknik Direktörü Güvenç Kurtar      
     
     Haftanın sonuçları 
     Beşiktaş - Bursa 1-0 
     Ronaldo Dk. 66 
     Samsun - G.Saray 0-1 
     Ayhan Dk. 56 
     Fenerbahçe - Trabzon 3-2 
     Fatih Dk. 13, Tuncay Dk. 18, 23, 73, Hüseyin Dk. 64 
     G.Birliği - Kocaeli 5-1 
     Ümit Dk. 21, Lazarov Dk. 24 pen., Veysel Dk. 41, Youla Dk. 43 ve 55, 
     Flip Dk. 81 
     Altay - Diyarbakır 2-2 
     Ramazan Dk. 19, Ümit Dk. 53, 90 2, Deniz Dk. 57 
     Adana - İst.Spor 0-3 
     Musa Dk. 11, Selçuk Dk. 14, 
     Kona Dk. 86 
     
     Haftanın maçları 
     2002 - 2003 sezonunun ilk bölümü hafta sonu oynanan maçlarla sona erdi. İkinci devre 7 Şubat’ta start alacak. 2 Şubat’ta ise Fenerbahçe - Beşiktaş erteleme maçı oynanacak. 
     



 SPOR 























</TEXT>
</DOC>
