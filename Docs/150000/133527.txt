<DOC>
<DOCNO> 133527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/ekonomi/eko05.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemayı şubatta öde’ talimatı 
</HEADLINE>
<TEXT>

     ANKARA Milliyet 

     AKP lideri Tayyip Erdoğan, nemaların şubatta ödenmesi için Devlet Bakanı Ali Babacan’a talimat verdi. Davos zirvesi için bulunduğu İsviçre’de Babacan ile görüşen Erdoğan, "Nemaları bu yıl da şubatta öderseniz isabetli olur" dedi. 
     Erdoğan, ayrıca ATV’deki açıklamasında da Babacan’ın şubatta ödeme gayreti içinde olduğunu belirterek şunları söyledi 
     "Kendisiyle görüştüm. Bunu şubat ayı içerisine sıkıştırabilirseniz isabetli olur’ dedim. Bu işin arayışı içindeler. Uzun sürmez. Maliye, Hazine’den sorumlu bakanımız ve Başbakanımız gayret içinde. Her yıl şubatta ödeniyordu. Bu yıl da şubatta ödenir temennisi ve gayreti içerisindeyiz. İnşallah bu müjdeyi bu hafta verirler. Bu arada geçen yıldan kalan işçi emeklisi alacakları olan ikramiyelerle ilgili gayretleri de var. Çözmeye çalışıyorlar. Fındıkla ilgili çalışmalar da var." 
     
Tütüncüye avans      Tütün üreticisine bayram öncesi 28 trilyon lira avans ödenecek. Daha önce, Tekel’in iç ve dış piyasadan alımlarla gelecek 19 yıla yetecek kadar tütün depoladığını, bunun büyük kısmının da çürüdüğünü açıklayan Başbakan Yardımcısı Abdüllatif Şener, dün yaptığı açıklamada, alımlara başlanmamış olmakla birlikte, sözleşme imzalamış üreticilere kilo başına 500 bin lira, üretici başına 100 milyon liraya kadar avans verileceğini belirtti. 
     



 EKONOMİ 














</TEXT>
</DOC>
