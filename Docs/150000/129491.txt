<DOC>
<DOCNO> 129491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun29.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de içinde 21 kişi bulunan küçük uçak düştü... 
</HEADLINE>
<TEXT>

     ABD'nin Kuzey Carolina eyaletinin Uluslararası Charlotte Douglas Havaalanı'nda düşen küçük uçakta 21 kişinin olduğu bildirildi. 
     Polis sözcüsü Keith Bridges, uçağın tamiratta olan bir hangara çarptığını belirterek, uçağın enkazının çok kötü göründüğünü ve kazadan kurtulan olduğunun sanılmadığını bildirdi. 
     Bridges, kaza sırasında hangarda da insanlar olabileceğini ifade ederek, uçağın kalktığı sırada havanın açık ancak rüzgarlı olduğunu, kalkış için uçakla telsiz bağlantısının kurulduğunu kaydetti. 
     Federal Havacılık Dairesi yetkilisi Laura Brown ise Beech 1900 tipindeki iki motorlu uçakta 19 yolcu ile 2 kişilik mürettabat bulunduğunu belirterek, kazanın nedeni ve meydana gelen kayıplar hakkında henüz bilgi sahibi olmadıklarını söyledi. 
     Görgü tanıklarından biri ise uçağın hangara kuyruk kısmından çarptığını söyledi. 
     





</TEXT>
</DOC>
