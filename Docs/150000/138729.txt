<DOC>
<DOCNO> 138729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/soneko04.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Borsa'da bu hafta, Türkiye'de yabancı asker bulundurulması ve yurt dışına asker gönderilmesine ilişkin tezkereyle ilgili karar, endeksin yönünü tayin edecek. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, endeksin Ocak ayından bu yana yükselen kanalın içinde hareketlerine devam ettiğini ve yabancı alımlarıyla endekse istikrarlı para girişinin sürdüğünü kaydetti. 
     Yukarı hareketin ana sebebi olan ABD ile yapılacak anlaşmaya ilişkin hala soru işaretleri bulunmasının, bu hareketin zayıflamasına yol açtığını dile getiren Aslı Yüksel, piyasanın ABD ve Türkiye arasındaki anlaşmada orta noktanın bulunacağına inandığını bildirdi. 
     Haftanın ortalarında tezkere problemi ve hemen ardından IMF ile dördüncü gözden geçirme görüşmelerinin sona ermesinin beklendiğini aktaran Yüksel, bu olumlu beklentilerin gerçekleşmesinin, endekste tekrar yukarı atağı beraberinde getireceğini belirtti. 
     





</TEXT>
</DOC>
