<DOC>
<DOCNO> 114774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/siyaset/siy08.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçime doğru 
</HEADLINE>
<TEXT>

     Ya DSP olmasaydı’ 
     Fotoğraf Belma Akçura 

     DSP, iktidarda bulunduğu üç yılda yaptıklarını, "Ya DSP Olmasaydı" adı altında hazırladığı kısa filmlerle halka anlatacak. Zekeriya Temizel, kısa filmlerin 10 adet mobil araç üzerine yerleştirilen plazma ekranlarda halka gösterileceğini belirterek, 2 Kasım’a kadar halka açık her yerde bu propaganda yöntemini kullanacaklarını söyledi. 
     
     DSP Siyaset dizayn ediliyor 
     DSP Genel Sekreteri Süleyman Yağız, hamaset, popülizm, boş vaat, takiye, komplo ve etnik ayrımcılığın ülkenin aydınlık geleceğinin önünde büyük bir set oluşturduğunu kaydetti. Yağız, yaptığı yazılı açıklamada, siyasetin bir kere daha önemli bir sınavdan geçtiğini belirterek, bazı siyasetçilerin, etnik ayrımcılıkla toplumsal dengeleri sarsmaya, bazılarının entrika ve komplolarla siyaseti dizayn etmeye çalıştıklarını savundu. 
     
     Salih Sümer DYP’den koptu 
     Diyarbakır Milletvekili ve TBMM İdare Amiri Salih Sümer, aday sıralamasındaki yerini beğenmeyince "siyasette vefa yok" diyerek DYP’den istifa etti. Kendisine karşı "haksız uygulama" yapıldığını savunan Sümer, özür dilenmesini beklediğini ancak bunun gerçekleşmediğini söyledi. Sümer, geçmiş dönemdeki parti içi çekişmelerde Tansu Çiller’e destek verdiğini belirterek, "Çiller’i kurtarmakla yanlış yaptık’ dedi. 
     
     İsmail Cem’e iktidar’ botu 
     Mustafa İstemi 

     YTP lideri İsmail Cem, Ankara’da ilçe başkanlıkları açılış törenleri ve fabrika ziyaretlerinden oluşan kent turuna çıktı. İşçilerle yemek yiyen Cem’e, bot hediye edildi. Yakupoğlu Ayakkabı Fabrikası’nı gezen Cem, özel botlara ilgi gösterdi. Çalışanların "Sizce iyi bir iktidar ayakkabısı olabilir mi " sorusuna karşılık, "Ayağımızı kaydırmak isteyenlere karşı sağlam adımlarla iktidara yürüyoruz" dedi. Fabrika yöneticileri Cem’e, "Kaygan zeminlerde sağlam basmanızı sağlar" diyerek, bir bot hediye etti. 
     
     Kırık dişlerini Çiller yaptıracak 
     YÜKSEL BALCI 

     DYP Genel Başkanı Tansu Çiller, İzmir’in Beydağı ilçesindeki gezisini izlerken bisiklet çarpması sonucu dişleri kırılan Sunay Karaca’nın 33 tedavi masraflarını üstlendi. 
     



 SİYASET 















</TEXT>
</DOC>
