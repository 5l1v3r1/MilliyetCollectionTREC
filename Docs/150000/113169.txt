<DOC>
<DOCNO> 113169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/magazin/amag.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Ebru’nun güzellik sırrı 
</HEADLINE>
<TEXT>

Balayı sonrası pek ortalarda görünmeyen Ebru Şallı’yı bulduk ve bulmuşken hem evliliğini hem güzelliğinin sırrını sorduk.. 
     BİRSEN ALTUNTAŞ 

     Harun Tan’la evliliği sonrası görünümünü değiştiren Ebru Şallı’nın halini hatırını sorduk. Söz dönüp dolaşıp güzelliğine gelince, Şallı bunun sırlarını da bir bir anlattı. İşte Türkiye’nin yurtdışından da ilgiyle izlenen en güzel mankenlerinden Ebru Şallı’nın ev hayatı ve güzelliğinin sırları 
     
     Harun’un hayali benmişim’ 
     "Evlendim, yaşantımda hiç bir şey değişmedi. Harun, özgüveni olduğu için dışardayken bana bakılmasından çok gururlanıyor. Balayında, Maldiv Adaları’nda insanlar dönüp dönüp bakıyordu. Harun Gördüm mü sadece Türkiye’de değil, tüm dünyada geçer akçesin’ dedi. Zaten hep hayalinde, gamzeli, mavi gözlü bir kadın varmış. Gerçi benim hayalimdeki erkek Antonio Banderas’tı ama Harun’dan sonra pabucu dama atıldı." 
     
     Mutfakta rakip tanımam’ 
     "Çok iyi bir evhanımıyım. Evde çamaşır ve yemek işi benim üstüme. Vejetaryen olduğum halde çok iyi et yemekleri yapıyorum. Mutfakta rakip tanımam. Yemek yaparken deşarj oluyorum. Demet Şener ile arkadaşlığımız başladığında hiç yemekten anlamazdı. Şimdi İbrahim Kutluay çok sevdiği için dolma ve sütlaç yapmayı öğrendi. Konuşuyoruz akşamları Nerdesin ’ diyor Mutfaktayım, sen nerdesin ’ diyorum, Mutfaktayım’ diyor. Gülme krizine giriyoruz." 
     
     Güzellik ilgi alanım’ 
     Şallı ile sohbetinmizin sonunda konu güzelliğe geliyor. "Güzellik ilgi alanım. Sürekli araştırıyorum ve ileride güzellik sırlarımla ilgili kitap yazmayı bile düşünüyorum. Güzellik için pahalı ürünlere gerek yok. Evde ben özel maske ve karışımlar hazırlıyorum" diyen Şallı, şu sırları veriyor 
     
     Yüze havuç maskesi 
     "Havuç maskesi cilde çok iyi geliyor. Bebek maması yapar gibi bir büyük havucu haşlayıp püre haline getiriyor, ardından iki damla limon, iki kaşık balla karıştırıyorum. Karışımı yüzüme sürüp 20 dakika bekliyorum. Sonra ılık su ile yıkıyorum. Cildimi derinlemesine temizliyor, inanılmaz parlaklık kazandırıyor. 
     
     Cilde yumurta sarısı 
     "Cildimi beslemek için de yumurta sarısı, iki damla limon ve iki kaşık balı karıştırıp sürüyorum. Saçlarıma da badem, susam, zeytinyağı ve yine bir yumurta sarısını iyice karıştırıp sürüyorum. Yarım saat sonra yıkıyorum. Bu yüzden saçlarım çok hızlı uzuyor. 
     
     Neredeyse aç yaşıyor 
     "Sabah uyandığımda büyük bir bardak ılık su içip, aç karnına iki kayısı yiyorum. Kahvaltıyı bir saat sonra yapıyorum. Formum içinse mutlaka her gün iki saat spor yapıyorum squash, fitness yapıyorum. Yağ yok vücudumda ama kaslanmak için çalışmaya başladım. Madonna gibi bir fiziğim olsun istiyorum." 
     



 MAGAZİN 











</TEXT>
</DOC>
