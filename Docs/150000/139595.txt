<DOC>
<DOCNO> 139595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/spor/spo03.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercih Hasan’a kaldı 
</HEADLINE>
<TEXT>

Galatasaray 2. Başkanı Ali Dürüst, yıldız oyuncu için her türlü maddi ve manevi fedakarlığı yaptıklarını belirtti, "Kendisinin önünde iki seçenek var ya imza atacak, ya da gidecek" dedi 
     GALATASARAY’DA gündemin ilk sırasını kapan Hasan Şaş olayına 2. Başkan Ali Dürüst noktayı koydu. Dürüst, yıldız oyuncu ile ilgili her türlü maddi ve manevi fedakarlığı yaptıklarını söyledi, "Tercih Hasan’a kaldı" dedi. Fenerbahçe’nin Hasan’a talip olması ile ilgili olarak da Ali Dürüst, "Önünde iki seçenek var. Galatasaray ve diğer kulüpler. Bu takımların içinde kimler olur bilemem" açıklamasını yaptı. 
     İTALYAN gazeteleri ise Hasan Şaş konusunu yine manşetlerine taşıdılar. Hasan’ın Inter ile yakında resmi sözleşme yapacağı iddia edilirken, La Gazzetta Dello Sport, "Hasan Şaş kafeste, Milano’ya uçamayacak" başlığı altında "2 haftadır kadro dışı kalan Hasan’ın İtalya’ya gitmemesi için Galatasaray havaalanına casuslar yolluyor, oyuncusunu izletiyor" ifadesini kullandı. 
     
Balic gözaltında      SARI - Kırmızılı kulübün doktoru Bülent Bayraktar, Balic’in hızla düzeldiğini ancak kesin kararlarını maç günü vereceklerini söyledi. Bayraktar, "Eğer son iki antrenmanda problem yaşamazsa Kocaeli maçında oynayabilir" dedi. Bu arada Hasan’ın da düzeldiği, Ergün ile Cihan’ın da tedavilerinin sürdüğü belirtildi. 
     



 SPOR 


























</TEXT>
</DOC>
