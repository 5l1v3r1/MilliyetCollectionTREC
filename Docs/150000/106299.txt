<DOC>
<DOCNO> 106299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/sontur18.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem "Partimiz Kemal Derviş ekseninde kurulmadı..." 
</HEADLINE>
<TEXT>

     Yeni Türkiye Partisi YTP Genel Başkanı İsmail Cem, CHP Genel Başkanı Deniz Baykal'ın, ''YTP ve DSP'ye çağrımız, 11 Eylül'e kadar geçerli'' açıklamasıyla ilgili olarak, ''Ben Sayın Baykal'ı izlemedim ama ilhak, iltihak kelimeleri bizim ilgilendiğimiz konular değildir'' dedi. 
     YTP Merkez Yürütme Kurulu MYK toplantısının ardından basına açıklamalarda bulunan Cem, YTP'nin seçim için hazır olduğunu söyledi. 
     Cem, ''Kemal Derviş defterini kapadınız mı '' şeklindeki bir soru üzerine, ''YTP, Kemal Derviş ekseninde kurulmadı. Sözünü ettiğiniz kişi bizim geçmişimizde kaldı'' dedi. 
     ANAP'la ittifak konusunda bir görüşmeleri olmadığını söyleyen Cem, DTP ile görüşmelerinin birkaç gün içerisinde sonuca varmasını beklediklerini söyledi. 
     Cem, seçim öncesinde yapılan anketlere de ihtiyatlı şekilde yaklaştıklarını kaydetti. 
     





</TEXT>
</DOC>
