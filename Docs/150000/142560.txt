<DOC>
<DOCNO> 142560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/dunya/dun03.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp Susurluk’u 
</HEADLINE>
<TEXT>

Hükümet, Başbakan Cinciç’in polislerin kurduğu Zemun adlı yeraltı örgütü tarafından öldürüldüğünü belirleyip insan avı başlattı 
     DIŞ HABERLER SERVİSİ 

     Sırbistan Başbakanı Zoran Cinciç’e düzenlenen suikast ülkedeki tansiyonu yükseltirken, ordu birliklerinin de katılımıyla geniş çaplı bir insan avı başlatıldı. Operasyonlarda 50’den fazla kişi gözaltına alındı. Suikastın ardında Yugoslavya eski Devlet Başkanı Slobodan Miloşeviç’e yakınlığıyla bilinen eski polis şefi Milorad Lukoviç ve Zemun isimli yeraltı şebekesinin olduğu sanılıyor. Her türlü yasadışı işle ilgilenen ve Belgrad’ın en korkulan çetesi olan Zemun üyeleri arasında Bosna’daki iç savaşta ve Kosova’da savaşan paramiliterlerin olması, Cinciç suikastının bir intikam eyleminden çok yönetimi yıkmaya, ülkeyi istikrarsızlığa sürüklemeye yönelik bir eylem olduğu şüphelerini artırıyor. 
     



 DÜNYA 












</TEXT>
</DOC>
