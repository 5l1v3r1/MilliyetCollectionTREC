<DOC>
<DOCNO> 118896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo27.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Sparta Prag maçına hazır... 
</HEADLINE>
<TEXT>

     Çek Cumhuriyeti'nden Sparta Prag ile bugün yapacağı UEFA Kupası 2. tur rövanş maçının hazırlıklarını tamamlayan Denizlispor, Pamukkale'deki kampta maç saatini bekliyor. 
     Teknik Direktör Rıza Çalımbay, oyuncularının bu maça motive olduğunu ve tur atlamayı çok istediklerini belirterek, "Rakibimiz güçlü bir takım. Bunu da kendi liginde lider olması gösteriyor. Temkinli bir oyun sergileyeceğiz. Gol yemememiz gerekiyor. Bu arada ilk yarıda mutlaka golü bulmalıyız" dedi. 
     Tarihinde ilk kez UEFA Kupası'na katılan Denizlispor, 2. turu da geçerek bir başka ilki gerçekleştirmek istiyor. 
     Denizlispor yönetimi daha önce 5'er milyar lira olarak belirlediği tur primini artırma kararı alırken, maçın bilet fiyatları kapalı 10, açık ve kale arkası 3 milyon lira olarak belirlendi. Öğrenci ve bayanlar ise karşılaşmayı 1 milyon liraya izleyebilecek. 
     





</TEXT>
</DOC>
