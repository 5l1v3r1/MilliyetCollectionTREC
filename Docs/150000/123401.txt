<DOC>
<DOCNO> 123401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur39.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sağanak yağış ve fırtına etkili... 
</HEADLINE>
<TEXT>

     İstanbul'u etkileyen sağanak yağış ve fırtına, bazı evlerde su baskınlarına yol açtı, bir ağaç yola devrildi. 
     Kentte gece başlayan ve halen etkisini sürdüren sağanak yağış ile fırtına, hayatı olumsuz yönde etkiliyor. 
     Fatih, Zeytinburnu ve Bağcılar'ın çukur semtlerinde su baskınına uğrayan bazı evlerde, vatandaşlar ve İSKİ ekiplerince tahliye işlemleri gerçekleştirildi. 
     Fırtına nedeniyle Kartal Soğanlı Yeni Mahalle Gelincik Sokak'ta bulunan 1 ağaç, yola devrildi. Söz konusu ağaç, itfaiye ve belediye ekiplerinin çalışmaları sonucunda yoldan kaldırıldı. 
     Yine fırtına yüzünden düşme tehlikesi bulunan bazı tabelalar da itfaiye ekiplerince indirildi. 
     Trafik Denetleme Şube Müdürlüğü yetkilileri, sağanak yağış ve fırtına nedeniyle bazı maddi hasarlı kazalar olduğunu, bayram tatili dönüşlerinin gerçekleştiği otogar giriş ve çıkışı dışında trafikte yoğunluk yaşanmadığını bildirdiler. 
     





</TEXT>
</DOC>
