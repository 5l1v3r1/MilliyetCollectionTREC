<DOC>
<DOCNO> 120189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/soneko10.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, 1. seansta düne göre 144.97 puan artışla kapandı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 144.97 puan artışla 1. seansı 13,436.98 puandan tamamladı. 
     1. seansta hisse senetlerinin ortalama değer artışı yüzde 1.09 olarak gerçekleşti. 
     Seans, 99.36 puan artışla 13,391.37 puan seviyesinden açıldı. Seansın ilk yarısı da 343.24 puan artışla 13,635.25 puandan geçildi. 
     Seans kapanışında mali endeks 277.18 puan artışla 17,323.10 puana, sanayi endeksi 48.28 puan artışla 12,641.85 puana ve hizmetler endeksi 119.93 puan artışla 8,258.53 puana yükseldi. 
     Böylece önceki kapanışa göre mali grup hisseler ortalama yüzde 1.63, sanayi grubu hisseler ortalama yüzde 0.38 ve hizmetler grubu hisseler ortalama yüzde 1.47 oranında değer kazandı. 
     1. seansta işlem gören toplam 281 hisse senedinden 149'u değer kazanırken, 48 hisse senedi değer kaybetti. 84 hissenin fiyatında ise değişiklik olmadı. 
     Seansta, 707 trilyon 494 milyar 249 milyon liralık işlem hacmi oluştu. 
     1. seansta Yapı ve Kredi Bankası, Doğan Holding, İş Bankası C , Garanti Bankası ve Doğan Yayıncılık en yoğun işlem gören hisseler oldu. 
     Uzmanlar, 1. Seansta 13,800 seviyesinin üstüne çıkan endeksin kar satışlarıyla önce 13,500, ardından 13,400 seviyelerine geldiğine işaret ederek, iki günlük kar realizasyonundan sonra Petrol Ofisi ile ilgili haberler ve Doğan Grubu'na gelen talebin piyasayı canlandırdığını ifade ediyorlar. 
     Doğan hisselerindeki hareketin bitmesinden sonra piyasanın eski seyrine döneceğini savunan uzmanlar, endeksin bir süre 13,000-13,500 aralığında kalacağını ve kağıt bazındaki hareketlerin süreceğini kaydediyorlar. 
     





</TEXT>
</DOC>
