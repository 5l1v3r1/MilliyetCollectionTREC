<DOC>
<DOCNO> 144046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sontur42.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Genel Başkan Yardımcısı "Anlayışla karşılıyoruz" 
</HEADLINE>
<TEXT>

     CHP Genel Başkan Yardımcısı İnal Batu, Başbakanlık Tezkeresi'nin kabul edilmesinden üzüntü duyduklarını, ancak anlayışla karşıladıklarını söyledi. 
     Batu, tezkerenin TBMM Genel Kurulu'nda kabul edilmesinden sonra gazetecilere yaptığı değerlendirmede, özetle şunları söyledi 
     ''Böyle bir tezkerenin kabul edilmemesi, hakkın, hukukun yanında yer almak gerekirdi. Güçlünün yanında yer alanlar, kısa vadede belki bundan bir fayda sağlayabilirler ancak uzun vadede bundan zarar görürler. Bu tezkerenin kabul edilmesinden dolayı üzüntülüyüz ama anlayışla karşılıyoruz. Nasıl 1 Mart'ta Meclis'in iradesine saygı gösterdiysek, bugünkü karar da Meclis'in iradesidir.'' 
     





</TEXT>
</DOC>
