<DOC>
<DOCNO> 125043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur11.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrikada LPG tesisatında patlama 1 ölü, 2 yaralı... 
</HEADLINE>
<TEXT>

     Kocaeli'nin Gebze İlçesi'ndeki bir fabrikada, LPG sızıntısı sonucu biriken gazın patlaması üzerine 1 işçi öldü, 2 işçi yaralandı. 
     Barış Mahallesi Koşuyolu Caddesi'nde demir, çelik ve konstrüksiyon imalatı yapan Uskon A.Ş'ye ait fabrikanın bodrum kısmındaki LPG tesisatında, sabah saatlerinde patlama oldu. Bu sırada, aynı katta bulunan yemekhanedeki işçilerden Recep Güler 41 , Emine Doğan 37 ve Birol Kırık 31 yaralandı. 
     Gebze Devlet Hastanesi'ne götürülen yaralılardan Recep Güler, yapılan tüm müdahalelere rağmen kurtarılamadı. Birol Kırık aynı hastanede tedavi altına alınırken, Emine Doğan ise İstanbul Cerrahpaşa Tıp Fakültesi Hastanesi'ne sevk edildi. 
     Fabrikada, LPG tesisatının hafta sonunda açık kalması dolayısıyla biriken gazın bu sabah ısıtıcıların yakılması sonucu patladığı ve yangın çıktığı belirlendi. Yangın, Gebze Belediyesi itfaiye ekiplerince söndürüldü. 
     Hasar belirleme çalışmaları ve soruşturma sürüyor. 
     





</TEXT>
</DOC>
