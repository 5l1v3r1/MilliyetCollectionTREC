<DOC>
<DOCNO> 129780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/soneko31.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 27 Aralık 2002-3 Ocak 2003 tarihleri arasında 281 milyon dolar arttı. 
     Merkez Bankası'nın haftalık bültenine göre, 27 Aralık'ta 26 milyar 725 milyon dolar olan bankanın döviz rezervleri, 3 Ocak'ta 27 milyar 6 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri 1 milyar 467 milyon dolar azalarak, 20 Aralık itibariyle 11 milyar 499 milyon dolara indi. Bankalar ve ÖFK'ların toplam döviz rezervi, 13 Aralık'ta 12 milyar 966 milyon dolar idi. 
     Türkiye'nin altın rezervi ise 3 Ocak 2003 tarihi itibariyle 1 milyar 32 milyon dolardan, 1 milyar 279 milyon dolara yükseldi. Söz konusu yükselme altın değerinin 1 ons altın 342.75 dolar artışından kaynaklandı. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de bir haftalık süre içinde 2 milyar 288 milyon dolar azalarak, 40 milyar 742 milyon dolardan 38 milyar 454 milyon dolara geriledi. 
     





</TEXT>
</DOC>
