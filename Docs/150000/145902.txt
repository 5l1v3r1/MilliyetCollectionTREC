<DOC>
<DOCNO> 145902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/pulur.html </URL>
<DATE> 2003/03/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu mektuplar bir daha yazılmasın, diye... 
</HEADLINE>
<TEXT>

     "Bu savaş, bizim savaşımız değildir." 
     
     Televizyonlarda "naklen savaş" yayınlarını eleştirenler var özellikle çocuklar açısından... 
     Doğru lakin bu yayınların bir de faydası var... 
     Orhan Veli 
     "Neler yapmadık şu vatan için 
     Kimimiz öldük, 
     Kimimiz nutuk söylediköder. 
     Savaşın ne olduğunu, televizyonlarda görenler, o ölüleri, o yaralıları ve esirleri görenler, belki ibret alır susarlar, belki nutuk atmaktan vazgeçerler. 
     Biz, savaş gören, savaşan bir ailenin çocuğuyuz, dedemiz de subaydı, babamız da, amcamız da... 
     
     ÇOCUKLUĞUMUZ savaş anılarını ve de savaş haberlerini dinlemekle geçti. 
     Her akşam cızırtılı bir radyoya, babamız adeta kapanır, evde tıss çıkmaz, Nurettin Artam "Radyo Gazetesi"ne "Günün siyasi manzarası şöyle görünüyor" diye başlar "Şen ve esen kalınız " diye bitirirdi. 
     
     HER akşam evde, babamız dinlediği haberlere göre "durum muhakemesi" yapar, kimin kazanacağını kimin kaybedeceğini tahmin ederdi. Rahmetli babaannemiz de, namazı bitirip, seccadesini katlarken İngiliz’e de, Alman’a da, Rus’a da beddua eder, "Allahım sen bizi harp felaketinden koru " diye de niyaz ederdi. 
     Belki biz, çocukken bu duaya amin derken anlamını tam olarak çıkaramazdık ama, babamız ve arkadaşı "Şefik Amca" en içten "amin"i onlar çekerdi. 
     Çünkü onlar savaşın ne olduğunu yaşayarak öğrenmişlerdi, vatanın işgalini, Kurtuluş Savaşı’nı asla unutmamışlardı. 
     
     BİZ, o gecelerin birinde, yani "karartma geceleri"nden birinde, pencereleri siyah kağıt kaplı odada, soluk bir lambanın ışığında, Balkan Savaşı’yla başlayıp, 1. Cihan Savaşı, Çanakkale, Kafkas Cephesi, Mütareke, Kurtuluş Savaşı’na katılmış, iki askerin, Kemalettin Kamu’nun bir şiiri okunurken, gözyaşlarını bizden sakladıklarını görmüşüzdür. 
     Şiir, Kurtuluş Savaşı’nda, zaferden sonra İzmir’e koşan, ordunun bir askerinin ağzından yazılmıştır, "Mehmetçik" annesine yazdığı "son mektubu"nda şöyle der 
     "Belki şimdi, sana son Sözlerimi yazmadan Gözlerim kapanacak Belki var daha beş, on Dakikalık bir zaman. 
     Anne için yanacak Mektubum okunurken Lakin ölümün eli Alnıma dokunurken Beliren bir emeli Çok görme bana sakın Ben Tanrıya en yakın Bir yola sapıyorum Milletimin uğrunda Türbemi yapıyorum." 
     
     BİZ, bu mektupların bir daha yazılmaması için savaşa karşıyız. 
     Savaştan yana olanları gördükçe aklımıza Kaygusuz Abdal’ın, Tanrı’ya seslenişi geliyor 
     "Kıldan köprü yaratmışsın 
     Gelsin kullar geçsün deyu 
     Hele biz şöyle duralım 
     Yiğit isen geç a Tanrı " 
     Ne demek istediğimizi acaba anlatabildik mi 
     Buyurun, savaş orada... 
     
     







</TEXT>
</DOC>
