<DOC>
<DOCNO> 120552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/siyaset/siy99.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika Turu.. 
</HEADLINE>
<TEXT>

AKP’den 109 ve 76. madde operasyonu      ABDULLAH KARAKUŞ Ankara 

     İrlanda’dan Fransa’ya geçerken kendisini dışardan Başbakan yapacak Anayasa’nın 109. maddesinin değişebileceğini ve bunun süresini de "taş çatlasa bir ay" diye belirten AKP Genel Başkanı Recep Tayyip Erdoğan için düğmeye hemen basıldı. Dün toplanan MYK toplantısında Anayasa’nın 109, 76 ve 78. maddelerinin değiştirilmesinin de içinde bulunduğu bir demokratikleşme paketinin uzlaşmayla çıkarılması benimsendi. 
     AKP yönetimi, MYK toplantısında, Erdoğan’ın Başbakanlığına yönelik demokratikleşme paketi hazırlanması kararlaştırdı. Bu çerçevede Başbakan Yardımcısı Ertuğrul Yalçınbayır, İçişleri Bakanı Abdülkadir Aksu ve Adalet Bakanı Cemil Çiçek bugün bir araya geliyor. Daha sonra paketle ilgili CHP’nin de görüşleri alınacak. Bu tartışmalara göre de 109. maddenin nasıl yumuşak bir şekilde değiştirileceği üzerinde durulacak. Meclis’te komisyonların kurulmasının ardından da bu demokratikleşme paketi hızlı bir şekilde geçirilecek. AKP bunu da mümkün olduğu ölçüde 12 Aralık’taki Kopenhang Zirvesi’nden önce yapmaya çalışacak. 
     
     Son şekli Erdoğan verdi 
     Bugün okunacak hükümet programına son şeklini Erdoğan verdi. Dün akşam toplanan ve 1 buçuk saat süren toplantıda bugün okunacak hükümet programı da gözden geçirilerek son şeklini aldı. Yalçınbayır, toplantı sonrası yaptığı açıklamada, Erdoğan’la ilgili 76, 78 ve 109. madde konularının bir demokratikleşme paketi içinde düşünülmesi gerektiğini söyledi. 
     
Erdoğan’la birlikte Kopenhag’a git’      Baykal, Erdoğan’ı uğurladıktan sonra yaptığı açıklamada, Cumhurbaşkanı Ahmet Necdet Sezer’in, Erdoğan ile Kopenhag Zirvesi’ne gitmesini önerdiğini, talep edilirse gideceğini söyledi. 
     "Türbanın protokole girmesi gündeme geldi mi " sorusu üzerine, iç politikayı ele almadıklarını, yalnızca TBMM İçtüzüğü ve demokratikleşme konusunun gündeme geldiğini belirten Baykal, "Sorgulama yapar gibi bir havanın ortaya çıkması da doğru olmaz" dedi. 
     
Baykal Hükümete güvenoyu vermeyiz      ANKARA Milliyet 

     CHP Genel Başkanı Deniz Baykal, "Kabinedeki dört beş kişinin soruşturma dosyası var. Böyle bir hükümete CHP nasıl güvenoyu verir " dedi. 
     NTV’de konuşan Baykal, "Hükümete güvenoyu verecek misiniz " sorusu üzerine, AKP’nin siyasi gerginlik yaratacak üsluba girme ihtimalinin göründüğünü söyleyerek, "Güvenoyu verecek durumda değiliz. Kabinedeki dört beş kişinin soruşturma dosyası var. Böyle bir hükümete CHP nasıl güvenoyu verir " diye konuştu. 
     109. madde değişikliği tartışmalarına da değinen Baykal, sistemi bozacak yamalarla demokratik rejimin çıkmaza sokulmaması gerektiğini söyledi. 
     
O kurnaz bir eylem adamı...      LONDRA ANKA 

     İngiltere’nin ve dünyanın önde gelen ekonomi gazetelerinden Financial Times, AB üyeliği için Avrupa ülkelerine ziyaretlerde bulunan AKP Genel Başkanı Recep Tayyip Erdoğan için, kurnaz bir eylem adamı’ nitelemesinde bulundu. Gazete, Erdoğan’ın laik demokrasiye inancının tam olduğunu ortaya koyması gerektiğini belirterek, yeni hükümetin reformlar ve Kıbrıs konularında cesaretlendirilmesi gerektiğini savundu. 
     Dietrich Von Kyaw imzasıyla yer alan makalede, koşulsuz destek vermeyeceğini belirten Almanya’nın da Türkiye’ye destek vermesi gerektiği vurgulandı. Yazıda AB liderlerinin bir değerlendirme yapması gerektiği ve Avrupa Konseyi’nin üyelik müzakerelerine başlamak için, verilebilecek en erken tarih hakkında karar vermesi gerektiği de kaydedildi. 
     



 SİYASET 













</TEXT>
</DOC>
