<DOC>
<DOCNO> 123486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/yasam/yas03.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Azılı katil, tesadüfen yakalandı 
</HEADLINE>
<TEXT>

     ELVAN EZBER 

     Kağıthane’de bayram kontrolleri sırasında ruhsatsız tabancayla yakalanan Nevzat Mutlu’nun 3 kişinin katil zanlısı olduğu ortaya çıktı. Ruhsatsız tabancayla yakalanan Mutlu’nun 7 ay önce Adana’da Selahattin Tovaçar’ın tabancayla öldürülme olayının zanlısı olduğu anlaşıldı. Zanlının Fatih’te kaldığı eve yapılan baskında aralarında Cumali Tekin’in de bulunduğu 7 kişi daha gözaltına alındı. Tekin sorgusunda Mutlu’yla birlikte eroin parasının paylaştırılmasında anlaşamadıkları Hakan Yarar’ı başına çekiçle vurarak öldürdüklerini itiraf etti. Tekin, Yarar’ın Luda adlı sevgilisini de öldürdüklerini, iki cesedi bir halıya sararak Kumkapı Zindan Delen Sokak’taki 3 katlı boş bir evin bodrum katına attıklarını üstlerine de beton döktüklerini anlattı. Binanın yıkılma tehlikesi üzerine kazı yapılamadı ve cesetlere ulaşılamadı. 
     



 YAŞAM 














</TEXT>
</DOC>
