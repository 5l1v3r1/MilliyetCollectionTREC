<DOC>
<DOCNO> 138278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sontur07.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay "Kontrol bizde" 
</HEADLINE>
<TEXT>

     Genelkurmay Başkanlığı, ABD'nin muharip unsurlarının Türkiye'ye geldiği yönündki bilgilerin doğru olmadığını bildirdi. Genelkurmay, ABD ile imzalanmış olan Mutabakat Muhtırasına MOU uygunlukları kontrol edildikten sonra üs ve limanlara gelen ve gelecek olan personel, araç, malzeme ve teçhizatın görev bölgelerine sevkedildiğini açıkladı. 
     Genelkurmay Başkanlığı Genel Sekreterliği Şehit Gazeteci Hasan Tahsin Basın Bilgi Merkezi'nden yapılan yazılı açıklamada, TBMM'nin 6 Şubat tarihli tezkeresine istinaden hükümetçe verilen yetki gereği üs ve limanlarda yerinde hazırlık Site Preperation faaliyetlerine başlanıldığı belirtildi. Açıklama şöyle 
     "Bu faaliyet kapsamında müsaade edilen üs ve limanlara, deniz ve hava yolu ile yerinde hazırlığı yapacak olan personelin, araç ve gereçlerinin gelişi devam etmektedir. 
     Üs ve limanlara gelen ve gelecek olan personel, araç, malzeme ve teçhizat, bu konuda imzalanmış olan Mutabakat Muhtırası'na MOU uygunlukları kontrol edildikten sonra görev yaptıkları bölgeye sevk edilmektedir. 
     Bazı basın yayın organlarında yer aldığı şekilde, TBMM kararı olmadan yabancı ülke muharip unsurlarının birlik, tank, top, savaş uçağı gibi Türkiye topraklarına kabulü söz konusu değildir." 
     





</TEXT>
</DOC>
