<DOC>
<DOCNO> 103264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/siyaset/siy05.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Ecevit’i böyle değerlendirdi 
</HEADLINE>
<TEXT>
Parçalanmış ailenin reisi’ 
Derviş, 45 dakikalık görüşmeden sonra olumlu yanıt aldığı mesajını veremedi... 
     ANKARA Milliyet 

     Kemal Derviş, solda bütünleşme için görüştüğü Başbakan Bülent Ecevit’in "parçalanmış aile görüntüsü veren merkez solun reisi" olduğunu söyledi. Derviş, Ecevit’ten olumlu yanıt aldığı mesajı vermedi. 
     Derviş, dün Başbakanlık’ta ziyaret ettiği Ecevit ile yaklaşık 45 dakika süren bir görüşme yaptı. Derviş’in talebi üzerine yapılan görüşmede, CHP lideri Deniz Baykal ile yürüttüğü çalışmalar konusunda bilgi verdi ve katkısını talep etti. 
     Görüşme sonrasında soru yanıtlamayan Derviş, şu açıklamayı yaptı 
     "Sayın Başbakan’la son 18 ayı gözden geçirdik. Gerçekten kendisine sevgim saygım çok büyüktür. Merkez sol, parçalanmış bir aile görüntüsü veriyor. Aile reisi de kendisi. Aile büyüğü de kendisi. Onun üzüntüsünü yaşıyorum ben şahsen. Benim gibi tüm aile bu üzüntüyü yaşıyor. Durum değerlendirmesi yaptık. İnşallah bütün zorluklara rağmen seçimlerden Türkiye’yi yönetebilecek bir çoğunluk oluşmasını bekliyoruz." 
     Derviş’in Ecevit’in dostluğundan söz ederken gözlerinin yaşardığı dikkat çekti. Derviş, Ecevit’le görüşmesinin ardından, YTP’nin önde gelen ismi Hüsamettin Özkan’la sürpriz bir görüşme yaptı. 
     



 SİYASET 

























</TEXT>
</DOC>
