<DOC>
<DOCNO> 126683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/gun03.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararımız sevindirdi 
</HEADLINE>
<TEXT>

Ankara’dan resmi bir yanıt bekleyen Washington, 80 bin kişilik yığınağa izin verilmemesine rağmen, Türkiye’nin harek tın içinde olma’ kararından memnun 
     YASEMİN ÇONGAR 

     Ankara’nın, Irak’a olası harek tta ABD ile yapacağı işbirliğinin kapsam ve koşullarını "nihayet" belirleyerek "harek tın içinde yer almayı" kararlaştırması, Washington’ı memnun etti. Türkiye’nin resmi yanıtını da "daha fazla gecikmeden" vereceğini uman ABD yetkilileri, Türk topraklarına sayısı 80 bine erişebilecek bir askeri yığınak yapma beklentisine Ankara’nın "kırmızı ışık" yakmasına ise şaşırmayacak. 
     
     HAYAL KIRIKLIĞI YOK 
     Türkiye’nin bu çapta bir kuvvete "evet" demesinin Irak harek tının "daha kısa zamanda sonuç alıcı olmasını" sağlayacağını savunan yetkililer, "Ancak Ankara bize bunun zorluğunu hissettirmişti. Tayyip Erdoğan’la Washington’daki görüşmelerde de bu izlenimi almıştık" dediler. Türkiye’nin beş askeri üssünü ABD uçaklarına açmayı kabul etme ve sayısı muhtemelen 10 bini geçmeyecek "elit" Amerikan birliklerinin topraklarına gelmesine onay verme eğilimi de Bush yönetimince olumlu karşılandı. Milliyet’in görüştüğü ABD kaynakları, Ankara’daki Irak zirvesinden "sayısı on binleri bulacak bir Amerikan yığınağına Hayır’ kararı çıktığı" yönündeki haberleri bile "harek t planlarına darbe" diye nitelemekten kaçındı. 
     
     TÜRKİYE ÇOK ÖNEMLİ’ 
     Türkiye’nin "Saddam Hüseyin’i silahsızlandırma amaçlı bir koalisyonun parçası olmasının çok önemli olduğunu ifade eden kaynaklar, Ankara’nın bu katılım için "BM kararını şart tutmama" eğiliminden de memnun. Türkiye’nin "BM kararı iyi olur, olmazsa NATO kararı gerekir" düşüncesi, Washington’a göre ikinci bir BM kararının "işbirliği için kesin koşul" olarak görülmediği anlamına geliyor ve ABD’nin elini bir ölçüde rahatlatıyor. 
     



 GÜNCEL 




















</TEXT>
</DOC>
