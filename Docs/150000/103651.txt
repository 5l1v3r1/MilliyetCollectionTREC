<DOC>
<DOCNO> 103651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/guncel/gun01.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Burdur’un Isparta isyanı... 
</HEADLINE>
<TEXT>

Burdurlu Üniversite Isparta’da açılır, hiç kullanılmayacak havaalanı oraya inşa edilir’ diyor 
     FİKRET BİLA 

     Isparta’da sonra ziyaret ettiğimiz Burdur’da önce bir isyanla karşılaştık. Burdur’un sorunları ve siyasi eğilimine ilişkin sorularımıza "Şu Isparta olduğu sürece..." diye başlayan yanıtlar aldık. 
     Milliyet TIR’ına gelen Burdurluların ortak görüşleri şuydu 
     
     ’İtilmiş kent’ 
     "Burdur, Isparta ve Antalya yüzünden ihmal edilmiş, itilmiş, kakılmış bir kenttir. Her türlü kamu ve özel yatırım Isparta’ya yapılır. Demireller’in koruması altında olan Isparta ihtiyacından fazla yatırıma sahiptir. Yol oraya yapılır. Üniversite oraya açılır, hiç kullanılmayacağı bilindiği halde havaalanı oraya inşa edilir. Burdur’da bir tek meslek yüksek okulu var, onu da Isparta’ya taşımak için uğraşıyorlar. Antalya da turizm merkezi olmasına karşın sanayi yatırımlarını çeker. Oysa, Antalya turizmde kalsa sanayi Burdur’a kaydırılsa çok daha akılcı bir iş yapılmış olur. Ama nerede Isparta bir yanda, Antalya bir yanda, Burdur’u köye çevirmeye çalışıyorlar." 
     
     Isparta’nın tersi 
     Burdur’un, Isparta ve Antalya isyanı böyle... 
     Peki Burdur’da siyaset nasıl 
     Burdurlular, bu soruya da yine Isparta’yı esas alarak yanıt veriyorlar 
     "Isparta neyse Burdur onun tersidir. Isparta yıllardır Demireller nedeniyle sağcı olmuştur. Hep iktidar kenti olmuştur. Buna karşın Burdur da solcudur. Hep muhalefet kenti olmuştur. Belki de bu yüzden hep ihmal edilmiştir. Ama yine de siyasi yönünü değiştirmemiştir." 
     Burdur’da belediye seçimlerini CHP kazanmış. CHP, ülke barajını aşamadığı için üç milletvekilini diğer partilere kaptırmış. Ancak bu kez, CHP’liler iddialı. Kemal Derviş’in de CHP’ye katılmasıyla canlanmanın daha da artacağını düşünüyorlar. Burdurluya göre, yüzde 38’le belediye seçimini kazanan CHP, bu kez oyunu merkezde yüzde 40’ın çok üzerine taşıyacak. CHP’nin iddiası, üç milletvekilliğinden ikisini almak. 
     Ancak, DSP de Burdur’daki iddiasını sürdürüyor. Bir milletvekili var. DSP’liler Burdur’daki güçlerini koruyacaklarını belirtiyorlar. 
     
     Yatırım istiyorlar 
     DSP’lilere göre üç milletvekilliğinin birini DSP, birini CHP alacak. Üçüncüsü için ise DYP, MHP ve AK Parti çekişecekler. DYP, merkezden çok tarım ağırlıklı olan ilçe ve köy oylarını alacakları kanısındalar. 
     Hangi partiden olursa olsun Burdurlunun, seçilecek milletvekillerinden ortak isteği Isparta hakimiyetinin kırılması. Yatırımların Burdur’a kaydırılması için Ankara’da yoğun baskı kurmaları. Burdur’u, Isparta ve Antalya’nın gölgesinden kurtarmaları. 
     
Baykal’a rağmen Antalyalı CHP’li...      Antalyalı, "Oyumuz Derviş Baba’ya" diyor. Baykal’ı demokratik bulmuyor. "CHP’li gençler kararsız, gençlik CHP’den uzaklaştı. MHP ve AKP’ye kaydı. Görmüyorlar mı " sorusunu soruyor 
     MELİHA OKUR 

     Durağımız bu kez Burdur ve Antalya. Burdurlu "Aşağıdakiler Yukarıdakiler" dizisinde rol almış, etrafa bakıyor. Burdur’un yukarısı "Isparta", aşağısı "Antalya". Kolay mı Biri siyasetin, diğeri turizmin kalesi olan zengin ve güçlü iki il ile komşu olmak 
     Burdur, yoksul. Burdurlu sıkıntılı. Makus talihini kıramıyor. Siyasetçilere kızgınlığını "bu seçimlerde kimseye oy yok" diye dillendiriyor. Ama 3 Kasım’ın havasına çoktan giriyor. 1999 seçimlerinde Meclis’e 3 vekil gönderen ve MHP, DSP ve DYP’ye evet diyen Burdurlu, bu kez Kemal Derviş’le bütünleşen CHP’den çıkış yolu arıyor. AKP’nin estirdiği rüzgara kapılmış. MHP’ye kırgın, DYP ve ANAP konusunda çok fazla yorum yapmıyor. 
     Sahi, yıllardır Burdur Belediyesi’nde yönetimde olan CHP bu ilde ne yapıyor Belediye çalışanları, "Biz üvey evladız. Yıllarca ödeneklerimiz verilmedi. Bize bilet Ankara tarafından böyle kesildi" derken Burdur, komşusu Isparta’yı her daim dilinden düşürmüyor. Burdurlu, Ispartalının kendi payını aldığına inanıyor. İşte 35 trilyon liraya mal olan Süleyman Demirel Havalimanı, 1 trilyona yapılan olimpik yüzme havuzu. Bunlar acaba niye yapıldı Burdurlu, paranın sokağa atıldığını düşünüyor. 
     
     Tabut istiyorlar 
     Madem iş yok aş yok, Burdurlu nasıl geçiniyor Sütçülük, etçilik ölmüş. Tarım zor şartlarda yapılıyor. Burdurluya da devlet memurluğu ve işçilik kalıyor Emekliler, 31 aydır alamadıkları farkları soruyor. Ankara’dan özel ricaları var "Bir isteğimiz yok gari, bize tabut göndersinler, yeter." 
     Deniz Baykal’ın memleketinden Baykal’a mesaj Antalyalılar, "Baykal’a rağmen CHP’ye oy vereceğiz. Oyumuz Derviş Baba’ya" diyorlar. Baykal’ı hizipçilikle suçluyorlar, demokratik bulmuyorlar. Vatandaş Abidin Akkaya, "Baykal, Derviş kadar yüzde 5’lik güven versin tamam diyeceğiz. Ondan isteğimiz aile meclisini toplasın, yeter" diyor. Solda kesinkes birlik istiyorlar. 
     Aileleri "CHP’li gençler hala kararsız, gençlik CHP’den uzaklaştı. MHP ve AKP’ye kaydı. Görmüyorlar mı " sorusunu soruyorlar. Antalya göç alıyor. Göç, oyların durumunu her an değiştirmeye hazır. Kırsalda MHP, Alanya’da tarikatlar, merkezde liberal sol. Tablo şimdilik bu. Antalya’da "eğer yerliyseniz" yaşamak inanın çok zor Şehir pahalı mı pahalı. Emekli, öğretmen, esnaf, topyekün herkes şikayetçi. Konyaaltı plajına bile gidemiyorlarmış. 
     Ama Antalya’yı Formula 1 heyecanı sarmış. Eğer olacaksa bizim olsun diye uğraşıyorlar. 
     
Burdur’da kızlar özgür      Burdur’da da, Antalya’da da Deniz Baykal rüzgarı esiyor. "Neden CHP " sorusunun yanıtı muhtelif 
     TUBA AKYOL 

     Burdur’da sözün önü ne zaman tıkansa "Burası Türkiye’nin aynasıdır" diye bağlanıyor sohbet. Önde konuşulanı beğenmeyince ya da sıkılınca arkadan bağırıyorlar "Desenize, burası Türkiye’nin aynasıdır desenize..." İyi de hangi Türkiye’nin aynası Burdur Türkiye’de her 100 kilometrede bir kültür, sosyal yapı, eğitim düzeyi değişiyor, bir tek ekonomi aynı kalıyor. Zira ekonomi her yerde kötü kimi yerde biraz kötü, kimi yerde çok kötü. 
     Isparta ile Burdur, Burdur ile Antalya birbirine uzak kentler değil ama çok farklılar. Zaten ayna olduğunu söyleyen Burdurlular da, bu ne yaman çelişkidir ki en çok komşuları Ispartalılar ile nasıl "farklı dünyaların insanları" olduklarının altını çiziyorlar. "Isparta, Doğu’ya dönmüş yüzünü, biz Batı’ya. Onlar Konya’dan etkilenir, biz Antalya’dan" diyorlar. 
     Burdur’da da, Antalya’da da Deniz Baykal rüzgarı esiyor. "Neden CHP " sorusunun yanıtı muhtelif. Kimi Kemal Derviş’e rağmen, kimi Kemal Derviş yüzünden CHP’ye oy vereceğini söylüyor. Burdurlu Hüseyin "IMF’nin adamı da sosyal demokrat oldu ya, ben ona yanıyorum" diyor. Antalyalı emekli öğretmene göre ise "Bizi sadece Derviş kurtarabilir." Burdur’da elinde sigarayla gecenin bir vakti yolda yürüyebilirmiş bir kız, kimse dönüp bakmazmış. Burdurlular salt öğrencilere değil, kendi kızlarına da "belli çerçevelerde özgürlük" tanımakla övünüyor. Turizmin merkezi Antalya’nın yerlisi ise olayı çözmüş "Otellerin, tatil köylerinin içi Amerika, biz Afrika’da yaşıyoruz." Turizm sektöründe çalışmayan Antalyalılar mahallelerinden pek çıkmadıklarını anlatıyorlar. "Eğlence var ama parası olana " 
     Bir de hırsızlıktan, kapkaçtan çok yakınıyor Antalyalı. Öyle artmış ki yolda rahat yürüyemez olmuşlar. Burdur ve Antalya’da CHP rüzgarı esiyor, evet. Ama her iki kentte de bizi uyarıyorlar "Meydanlar belirleyici değil. Önemli olan arka sokaklar ve köyler." Ve her iki kentte de ortak kanı AK Parti’nin bu seçimlerden birinci parti çıkacağı, MHP’nin ödünç oylarının DYP’ye döneceği ve hala nereye gideceğini bilemeden yalpalayan çok fazla oy olduğu... 
     
Antalya’nın derdi 5 yıldızlı      Antalya’nın denizi, kumu, güneşi, birinci sınıf mutfağı var. Ama birinci sınıf otellerin fiyatları bile neredeyse bedava 
     BİLGİN GÖKBERK 

     Burdur city burası... Altı üstü 60 binlik bir merkez, Antalya’ya, Isparta’ya, Denizli’ye göç etmiş herkes... İlk ilçe olan tek city Burdur olacak belki. Burdurlular sağa sola kaçtıkça veya göç böyle devam ettikçe... Burdur başka bir Red Kit klasiği. Hani uzun burunlular, yelken kulaklılar gibi Ispartalılar ve Burdurlular... Sanki kocaman bir kulis kent. İşte Burdur cityliler ve dedikleri... 

</TEXT>
</DOC>
