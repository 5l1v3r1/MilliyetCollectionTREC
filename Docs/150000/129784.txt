<DOC>
<DOCNO> 129784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/soneko35.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektriğe kısmi zam... 
</HEADLINE>
<TEXT>

     Türkiye Elektrik Dağıtım A.Ş. TEDAŞ 1 Ocak'tan geçerli olmak üzere arıtma tesisi, okul, dernek ve spor tesisleri ile tarımsal sulamada kullanılan elektriğe yüzde 6.2 ila yüzde 34.48 arasında değişen oranlarda zam yaptı. 
     Tarımsal sulamalarda kilovat saat başına alınan 87 bin liralık elektrik ücreti, yüzde 34.48 oranında artırılarak, 117 bin liraya yükseltildi. 
     Hayır kurumu, dernek, vakıf, müze, resmi okul, resmi yurt, resmi üniversite, resmi yüksek okul, resmi kurs, resmi sağlık kuruluşları, spor tesisleri, kültür balıkçılığı ve kümes hayvanları çiftliğinde kullanılan elektriğin fiyatı da yüzde 2.1 oranında artarak, 118 bin 850 liradan 121 bin 350 liraya çıktı. 
     Çift terimli tarife uygulanan kalkınmada öncelikli illerdeki arıtma tesislerinde kullanılan elektriğin fiyatı 95 bin 250 liradan 102 bin 750 liraya diğer illerde ise 102 bin 200 liradan 109 bin 750 liraya yükseldi. 
     Tek terimli tarife uygulanan arıtma tesisleri, kalkınmada öncelikli yörelerde yüzde 6.6, diğer illerde yüzde 6.2 oranında elektriğe daha fazla para ödeyecek. 
     





</TEXT>
</DOC>
