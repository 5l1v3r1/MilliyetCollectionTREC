<DOC>
<DOCNO> 103501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/yasam/yas00.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesleklerin bile yalnızı’ var 
</HEADLINE>
<TEXT>

Psikolog Tülay Arsu, bazı mesleklerin insanı yalnızlığa zorladığı’ fikrinde. Bu gibi mesleklerde çoğul yaşam’, ancak partnerin özverisiyle mümkün 
     Yanlızlığı Seçtim 
Semra Kardeşoğlu 

     Psikolog Tülay Arsu, aslında insanların iç dünyalarına alamadıkları kişileri evlerine de alamadıkları görüşünde. Yalnız yaşayanların büyük bölümünün ilişki kurmakta, ilişkiyi ileri taşımakta zorlanan insanlar olduğunu savunan Arsu, aşırı narsistler arasında da yalnız yaşayanlara sık rastlandığını söylüyor. Psikolog Arsu’ya göre, yaratıcı insanlar arasında yalnız yaşayanlara çok rastlanmasının nedeni de, bu insanların duygusal iniş ve çıkışları çok sık yaşamaları. Arsu, "Bu duygu yoğunluğunu dış dünyaya yansıtırlar. Öfke, aynı evde yaşamanın getirdiği günlük durumlara aşırı tepki, tek olmaya iter" diyor. 
     
Keşke evli olmasaydım’      Psikolog Tülay Arsu, kimi mesleklerin ise zorunlu yalnızlık yarattığını belirterek bu konudaki sözlerini şöyle sürdürüyor 
     "Yaratıcılığın yanı sıra, kimi meslekler de o işi yapan insanları yalnızlığa zorunlu kılar. Bu gibi mesleklerin başında örneğin gazeteciler, doktorlar, uzun yol kaptanları ve gemilerde çalışanlar gelir. Bir ilişki götürmek isteseler de meslekleri izin vermez. İlişkileri ancak partnerlerinin sabırlı ve özverili olması ile yürür. Yoksa yıkılır. Danışanlarım arasında Evlilik bana göre değil’, Keşke evli olmasaydım’ diyenler var. Ancak o insanlarda bile mutlaka ait olma isteği var. Bu madalyonun iki ayrı yüzü. Bir tarafta bir insana bağımlılık duygusu öbür yanda bireysellik isteği. Bunu şöyle bir örnekle daha iyi anlatabilirim güneş var bir de onun uydusu dünya. Dünya güneşin çekim gücü olmazsa uzayda kaybolup gider. İnsanları da böyle düşünmek gerek." 
     - BİTTİ - 
     
Özdemir Asaf’ın gözüyle tek’lik      Özdemir Asaf’ın ilk kez 1961 yılında yayımlanan ve etika türündeki özdeyişleri kapsayan Yuvarlağın Köşeleri’ adlı kitabında, yalnızlık başlıklı bir bölüm de var. İşte Asaf’ın yalnızlık üzerine özdeyişlerinden birkaçı 

</TEXT>
</DOC>
