<DOC>
<DOCNO> 122080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/altan.html </URL>
<DATE> 2002/12/01/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bayram haftası ve mangal tahtası... 
</HEADLINE>
<TEXT>

     Önce Türk Telekom’a yürekten teşekkürler... Bizim Köyceğiz’deki bilgisayarın bir türlü doğru dürüst sisteme bağlanamayan internetinden yakınırken ekrandaki sinir bozan kekemeliği, Köyceğiz’in dijital sistem dışında kalmış olmasına ilmiklemiş ve Türk Telekom’a sitemler yağdırmıştık... 
     Yani efendim, kendimizce teknik bir alanda, varsayım yapmıştık. 
     Türk Telekom, 24 saat geçmeden, genç bir elektronik mühendisle birlikte teknik bir ekip gönderdi eve... 
     Köyceğiz de, dijital sistemin içindeymiş. Sakatlık bizim bilgisayardaymış. 
     Gelen ekip o kadar kibarca ima etti ki bunu Türk Telekom’dan özür dilemek boynumuza borç oldu. 
     
     İncili Çavuş’a sormuşlar 
     - Toplumsal birikim ne demektir 
     İncili Çavuş 
     - 20. yüzyılın ilk yarısında Fransız parlamentosunda başkanlık da yapmış olan Edouard Herriot’yu, yetiştirmiş olan toplumsal bahçenin toplumsal bahçıvanlığı, demektir, demiş. 
     - Ne anlama yani 
     - Şu anlama yani Herriot kopkoyu bir sosyalistti. Vatikan’ın elçisi Kardinal Roncolli de kendisinin yakın dostuydu. Roncolli, 23. Jean olarak Papa seçildiği zaman, Herriot kendisini kutlamış ve şöyle demişti 
     "- Ben ne senin İsa’na, ne de onun babasına inanırım biliyorsun ben dinsizim Tanrı’ya şükür..." 
     - Peki Çavuş Herriot, Türk olsaydı acaba durumu ne olurdu 
     - Vallahi o kadarını bilemem bir zamanların "asmayalım da, besleyelim mi"cilerine sormak gerekiyor onu... 
     
     Dışişleri Bakanlığı da yapmış olan eski diplomatlardan Prof. Dr. Emre Gönensay, Nasreddin Hoca’yla konuşuyordu 
     - Hoca, diyordu, biliyorsun bizde politika hep "sıkma" üstünedir. El sıkma, nutuk sıkma, diş sıkma, kemer sıkma, palavra sıkma, can sıkma... Sence eksik olan şey ne 
     Hoca gülümseyerek, sakalını hafifçe sıvazladı ve tek bir sözcükle verdi yanıtı 
     - Sıkılma... 
     
     Sevgili Bülent Ecevit için de, birtakım fıkralar anlatıyorlar. 
     Adamın biri gece uyurken, birden uyanmış ve bir soru takılmış aklına 
     - Acaba yatmadan önce odanın elektriğini söndürmüş müydüm 
     Karanlıkta kalkmış zor bela masanın üstündeki kibrit kutusunu bulmuş bir kibrit çıkarıp yakmış ve tavana bakmış 
     - Neyse, demiş söndürmüşüm... 
     
     Borazan Tevfik, bayram ziyaretlerinin 3 dakikayı bile geçmeyecek kadar kısa sürmesini isteyenlere akıl öğretiyordu 
     - Baktınız gelenlerin en sevdiği marş, "Çıktık açık alınla, on yılda her savaştan..." Biçimine getirip apteshanede tuvalet kağıdı yerine, taharet mendili kullandığınızı söyleyin hemen gideceklerdir. Baktınız gelenler, ölmüş bir kişinin bir ömürlük günahlarının kefaretini, önce para olarak hesaplayıp sonra da bunun bir günlüğünü bir keseye doldurarak, sadaka niyetine bir çember içinde "kabul ettim ve sana verdim", yani "kabul - ü ve heptü" diye ölenin yaşadığı gün sayısınca, döndürmeye meraklı olanlardan... Hemen biçimine getirip, apteshanede taharet mendili yerine, tuvalet kağıdı kullandığınızı söyleyin. Derhal gideceklerdir. 
     
     Avrupalı bir diplomat, Türkiye ile Avrupa arasındaki farkı anlatıyordu 
     - Avrupa’da, diyordu kadınların kendileri karar verirler, nerelerini açıp, nerelerini kapatacaklarına, Türkiye’de ise erkekler... 
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
