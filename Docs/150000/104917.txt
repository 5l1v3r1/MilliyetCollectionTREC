<DOC>
<DOCNO> 104917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/siyaset/siy03.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalman Beyaz Enerji’yi siyasiler engelledi 
</HEADLINE>
<TEXT>

     ANKARA Miliyet 

     30 Ağustos Zafer Bayramı nedeniyle Gazi Orduevi’nde düzenlenen resepsiyonda askerler önemli mesajlar verdi. 
     Genelkurmay Başkanı Org. Hilmi Özkök, Kuzey Irak’ta silahlı unsurlarımız olduğunu ilk kez açıklarken, bu unsurların miktarı ve amacı konusunda net bilgi vermedi. 
     KDP lideri Mesut Barzani’nin son çıkışlarını "diplomatik" olarak nitelendiren Özkök, İran ve Suriye’nin Kuzey Irak’ta Kürt devletinin oluşmasına izin vermeyeceğini de belirtti. "İrtica ve bölücülük öncelikli tehlike olmayı sürdürüyor mu " sorusuna ise Özkök, "İrtica ve bölücülük Osmanlı’dan beri var. Yağmur yağdığında nasıl mantarlar ortaya çıkıyorsa bu da öyle" yanıtını verdi. 
     "Barzani de kim oluyor Onlar aşiret" diyen Kara Kuvvetleri Komutanı Orgeneral Aytaç Yalman da, yakında Kuzey Irak’ta Türkiye’nin çıkarına gelişmelerin olacağını belirterek, "Oradaki işler müspet gelişir" dedi. 
     
     Seçimler ertelenmesin’ 
     Yalman, Jandarma Genel Komutanlığı döneminde yürütülen "Beyaz Enerji" operasyonunda siyasi baskılar nedeniyle sonuca gidilemediğine işaret etti. "Beyaz Enerji gibi 20 operasyon yaptık, çok önemli noktaya geldik. Medya meseleyi bir yere kadar götürüyor, sonra nereye kadar gideceğine başkaları karar veriyor" diyen Yalman, "Siyasiler mi " şeklindeki soru üzerine "Tamamen öyle... Biz bir yere kadar getiriyoruz, ondan sonra yasalar değişiyor ve askıda kalıyor" yanıtını verdi. Erken seçimlerin de ertelenmemesi gerektiğini belirten Yalman, "Kararsızım, ancak 3 Kasım’da oy kullanmak istiyorum" diye konuştu. 



 SİYASET 












</TEXT>
</DOC>
