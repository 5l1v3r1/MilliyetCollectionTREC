<DOC>
<DOCNO> 129427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/spor/spo09.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar sınıfta kaldı 
</HEADLINE>
<TEXT>

Ligde mücadele eden 94 yabancı futbolcu atılan 350 golün 125’ine imza koyabildi 
     AYŞE YEŞİN 

     SÜPER Lig’de mücadele eden 18 ekip başarıya ulaşmak için trilyonlar harcayarak kadrolarını yabancı oyuncularla güçlendirirken, ilk yarı sonunda lejyonerlerden istedikleri verimi alamadılar. 94 yabancıdan sadece 39’u 18 haftalık bölüm sonunda golle tanışırken, atılan toplam 350 golün ancak 125’inin altına imzasını koyabildiler. 
     İLK yarı istatistiklerine bakıldığında 11 gol atarak en skorer ünvanını yakalayan Gaziantepsporlu Viola’yı, geçirdiği kalp rahatsızlığı yüzünden sezonu kapayan Fenerbahçeli Washington ile Gençlerbirliğili Youla 9’ar golle izledi. Gençlerbirliğili Ahmet Hassan ile Ankaragücü’nden Augustine 8’er, Elazığspor’dan Meszaros 7 gol buldu. 
     LİGİN flaş ekibi Gençlerbirliği ilk bölümde attığı 47 golden 26’sını yabancıların ayağından kazanırken, Beşiktaş Pancu, Nouma ve Ronaldo ile 7 golü hanesine yazdırabildi. Fenerbahçe’de Revivo, Washington, Ortega, Johnson, Steviç ve Rapajc 20 kez fileleri havalandırırken, Galatasaray’da Christian, Felipe ve Sarr 6 gol kaydedebildi. 
     



 SPOR 


























</TEXT>
</DOC>
