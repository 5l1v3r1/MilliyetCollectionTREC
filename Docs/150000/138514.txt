<DOC>
<DOCNO> 138514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/yasam/yas01.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir koltuk iki cenaze 
</HEADLINE>
<TEXT>

Ağız-çene cerrahı 77 yaşındaki Doktor Uyar, kulak ameliyatında hastası ölünce mesleğe afla devam edebilmişti. Bu hafta da, dişini çekeceği hasta öldü 
     NEŞET KARADAĞ Adana DHA 

     Adana’da diş çektirmeye gelen hastasının ölümüne neden olmakla suçlanan 77 yaşındaki Doktor İsmet Sıtkı Uyar’ın 1997’de özel muayenehanesinde kulak ameliyatı yaptığı bir hastanın da ölümüne neden olduğu ortaya çıktı. 
     Abdullah Yılmaz 29 çenesindeki ağrı üzerine geçtiğimiz perşembe günü Tepebağ Mahallesi Pakdil İşhanı’nda 50 yıllık doktor Uyar’ın muayenehanesine gitti. Uyar, hastasının azıdişinin çene kemiğine saplanmış olduğunu görünce cerrahi müdahaleye karar verdi. Ve dişçi koltuğuna yatırdığı Yılmaz’a Jetocain ve Adrenalin iğneleri yaptı. Ancak beş dakika sonra Yılmaz fenalaşarak koltukta can verdi. Uyar’ın hastasını tekrar yaşatmak için yaptığı müdahale ise sonuçsuz kaldı. 
     Yılmaz’ın cesedi otopsi için Adli Tıp Kurumu Morgu’na kaldırıldı. 
     
     İlk kez’ dedi, ikinci çıktı 
     Adliyeye sevk edilen Uyar ise tutuksuz yargılanmak üzere serbest bırakılırken "Bu ilk kez başıma geldi. İğneye alerjisinden ölmüş olabilir" dedi. 
     Ancak Uyar’ın 30 Haziran 1997’de kulak ameliyatı yaptığı 10 çocuk annesi Ayşe Akat’ın 56 ertesi gün öldüğü, eşi Abuzer Akat’ın da kısa süre sonra üzüntüden kalp krizi geçirerek can verdiği anlaşıldı. Ailenin şik yeti üzerine doktor hakkında Adana 2. Asliye Ceza Mahkemesi’nde Meslekte acemilik neticesinde ölüme sebebiyet vermek’ suçundan dava açıldı. 
     
     Aslında ağız, çene cerrahı 
     İşyeri ruhsatında Ağız, çene ve plastik cerrahı’ yazılı Uyar bu davada tutuksuz yargılanırken, İstanbul Adli Tıp Kurumu, 3 Kasım 1999 tarihli raporunda doktoru hatalı buldu. 
     Bilirkişi olan Adana Devlet Hastanesi’nde görevli Kulak Burun Boğaz uzmanı Enver Seçinti de, Uyar’ın operasyonu yapmaya yetkisi bulunmadığını savunarak "Yeterli hazırlık yapılmadan, tanı kesinleşmeden, sonuçtan tanıya gitmek amacıyla müdahale hatadır" dedi. Uyar, afla 5 yıl benzer suç işlememesi şartıyla bu davadan hapse girmekten kurtuldu. 
     



 YAŞAM 




















</TEXT>
</DOC>
