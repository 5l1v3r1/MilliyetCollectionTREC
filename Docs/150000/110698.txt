<DOC>
<DOCNO> 110698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/spor/spo05.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NİHAT 60 MİLYON DOLAR 
</HEADLINE>
<TEXT>

Real Sociedad’ta fırtına gibi esen yıldız futbolcunun bonservisi tavan yaptı. Fiyatı ara transfer için 30 milyon dolar, sezon sonu için 60 milyon dolara çıkarıldı 
     MEHMET ÇİFTCİ Barcelona 

     İtalyanlar takipte 
     İSPANYA’DA Nihat Kahveci gündemin bir numaralı ismi oldu. Real Sociedad forması altında, ikinci yılında harikalar yaratan yıldız futbolcu, şimdiden transferin gözde ismi olmayı başardı. Nihat, ligin henüz dördüncü haftasında üç gol atarak alkış toplarken, Real Sociedad Kulübü de harekete geçti. Bu futbolcunun bonservis bedeli, ara transfer için 30 milyon dolara, sezon sonu için ise 60 milyon dolara yükseltildi. 
     
     Transfere izin yok 
     YÖNETİCİLERİN, İspanyol ve İtalyan kulüplerinin, yıldız oyuncuya transfer teklifi yağdırması üzerine bu kararı aldığı öğrenildi. Real Sociedad Kulübü, İspanyol Federasyonu’na gönderdiği bir yazıyla, bu ücretin sadece ocak ayındaki ara transferde geçerli olacağını, sezon sonunda ise 30 milyon dolarlık bonservisi iki katına çıkaracağını bildirdi. Sociedad bu sayede Nihat’ı kadrosunda tutmayı planlıyor. 
     
     Kazancı artırılıyor 
     REAL Sociedad’ın, Nihat’ın ücretini de önümüzdeki sezondan itibaren iki milyon dolara çıkarmayı planladığı da öğrenildi. Bilindiği gibi Fenerbahçe, geçen ay Nihat’ın transferi için Real Sociedad’a beş milyon dolar teklif etmiş, ancak İspanyol kulübünün altı milyon dolarlık teklifi üzerine bu transfer gerçekleşememişti. İki ay gibi bir dilim içinde Nihat fiyatını altıya katlayarak büyük prim yaptı. 
     



 SPOR 






























</TEXT>
</DOC>
