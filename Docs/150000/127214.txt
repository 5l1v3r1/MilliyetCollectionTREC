<DOC>
<DOCNO> 127214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sondun08.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Mülteciler Örgütü "Irak'a savaş insani felaket olur" 
</HEADLINE>
<TEXT>

     BM Mülteciler Yüksek Komiserliği BMMYK , Irak'a savaşın insani felakete yol açacağı uyarısında bulundu. 
     BMMYK Başkanı Ruud Lubbers, BBC radyosuna yaptığı açıklamada, böyle bir savaşın engellenmesinin uluslararası toplumun birinci önceliği olması gerektiğini belirterek, Arap ülkelerinin Irak'taki silah denetimlerine katılmaya teşvik edilmesine ihtiyaç olduğunu kaydetti. 
     Lubbers, ABD'nin Irak'a saldırısı durumda nasıl bir manzaranın ortaya çıkacağı, yolundaki bir soruya, ''İnanın bana, insani açıdan bir felaket olacak'' yanıtını verdi. 
     Irak lideri Saddam Hüseyin konusunda gerçekten dikkatli ve güçlü olmak gerektiğini ancak asıl hedefin Irak'ın varsa kitle imha silahlarından arındırılması olduğunu belirten Lubbers, Arap dünyasının denetimlere ve bunların sonuçlandırılması sürecine katılmasından yana olduğunu vurguladı. 
     ''Önceliğin savaşın engellenmesi olduğunu düşünüyorum'' diyen Lubbers, ''sadece ve sadece'', Saddam Hüseyin'in silah denetimlerinin uygulanması ve sonuçlanmasıyla ilgili BM kararına uymamasının askeri bir müdahale için bir gerekçe olabileceğini kaydetti. 
     





</TEXT>
</DOC>
