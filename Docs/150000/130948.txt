<DOC>
<DOCNO> 130948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/yazar/temelkuran.html </URL>
<DATE> 2003/01/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Canlı yayın notları Gerçeğin barışı, gösterinin savaşı 
</HEADLINE>
<TEXT>

     Theodor Adorno Minima Moralia çev Orhan KoçakAhmet Doğukan, Metis Yayınları, 1998 
     ABD’li aktör ve yönetmen Sean Penn, CNN International’da Larry King’in programında Irak izlenimlerini aktarıyor ve savaşa karşı olduğunu söylüyor. Gösterinin mantığını bildiği için rahat, normal bir adam olarak davranıyor. Böyle davranarak Larry King’in televizyon için tasarladığı ve uygulaya uygulaya "fazladoğal" ve böylece çok suni hale gelen ruh halini teşhir oluyor. King, sırf ses tonu yüzünden çok mühim şeyler söylüyormuş hissini veren tarzıyla soruyor 
     "Yani siz Irak’taki herhangi bir çevrenin sözcüsü değilsiniz " 
     Sean Penn inceden aşağılayıcı bir gülümsemeyle ama son derece alçakgönüllü bir ses tonuyla cevap veriyor 
     "Öyle bir halim mi var " 
     Larry King, "Yok hayır, öyle demek istemedim" gibi bir şeyler söyleyerek geri adım atıyor. 
     Gerçeklik, gösterinin kralını tereddüte sürüklüyor. 
     
Star nasıl olunur      Mehmet Ali Birand, CNN Türk’te çalışırken, bendenizi televizyon starı yapacağına ilişkin duyduğu nafile inançla ekran için yetiştirirken şöyle demişti 
     "Ne dediğin önemli değil, nasıl dediğin önemli. Dediğin şeyin en doğru şey olduğunu hissettirmelisin. Ekranda tereddüt edilmez " 
     Larry King, televizyonculuğun, göstergeler imparatorluğunun bir numaralı kuralını unutuyor ve tereddüt ediyor. Böylece King de çöküyor, gösterinin kraliyeti de. Sean Penn, göstergelerin kurgusunun bir anlığına bile olsa yıkmayı "doğal gibi görünmeyi" yadsıyarak, hakikaten doğal olarak beceriyor. 
     Birand sıkça şu cümleyi tekrarlardı 
     "Doğal ol " 
     Oysa bir süre sonra anladım ki, Birand doğal olmaktan değil, televizyon için "doğal görünen bir hal tasarlamaktan" söz ediyor. Üstelik anladım ki, ekran insanları için başka tuzak var. Gerçek hayattaki hali, bir süre sonra ekran için tasarlanmış doğal gibi görünen ve elbette suni olmak zorunda olan hal tarafından ele geçiriliyor. Yani ekran kahramanı, ekranda gündelik hayatındaki gibi konuşmuyor, tam tersi, televizyonda nasıl konuşuyorsa gündelik hayatında da öyle konuşmaya, olmaya, durmaya, bakmaya başlıyor. Bu çağ için gerçeklikle gösteri birbirine karıştı deniyor ya, televizyon insanları bunu ta içlerine kadar yaşamak zorunda kalıyor. 
     
Herkes kafayı mı yedi      NTV’de "Anahtar" programında Mithat Bereket’le Allah’ın soğuğunda takırdıyoruz. Bütün "ekranda kendine güven bilgilerini" hiç değilse savaş karşıtları için kullanmak gerektiğini düşünerek "Bu savaşla insanlık tarihi boyunca edinilen daha insanca yaşamaya dair bütün bilgiler yok sayılmış olacak" gibi şeyler söylerken bir şey oluyor. Gerçeklik, önce beni ve galiba sonra ekranı da ele geçiriyor ve lafı, eller havada "Herkes kafayı mı yedi Savaş berbat bir şeydir" diye bitiriyorum. 
     Gerçek, savaşın bütün insanlığın en iğrenç şeyi olduğudur. Gösteri, savaşın "haklı" olduğunu kanıtlamak niyetindedir. Gerçeklikle gösteri arasındaki bu kavgada gerçeğin yenmesi için gösterinin kurallarını yok saymak değil, ama onun üzerine çıkabilecek gerçek duruşlar geliştirilmelidir. Gerçeği, gösterinin yok sayamayacağı kadar büyütmek, çoğaltmak gerekir. Bugün, bizim gerçekliğimiz iktidarsızlık, onların gösterisi iktidar gibi görünebilir. Her ikisine de kaptırmamak gerekir. Çünkü gerçeklik, insanlık ve dünya, her gün yeniden kurulan bir şeydir. 
     
     







Hükümet, asker ve Irak 


Curcuna mı, değişim fırtınası mı 


Keyif Vakfı... 


6 Müslüman ülkenin sözcüsü olacağız... 


Başbakan Gül’e itidal tavsiyesi 


Sivil itaatsizlik 


Onarım çatıdan mı başlar, temelden mi 


Büyüme kaç olacak 


Saldırıya hayır, ayrıca go home 


Hani devlet küçülüyordu 


AKP ile "Demokrat Parti" benzerliği... 


Kriz geçirmez ürün, nasıl üretilir 


Canlı yayın notları Gerçeğin barışı, gösterinin savaşı 


İstanbullu işadamları harp istiyor 


</TEXT>
</DOC>
