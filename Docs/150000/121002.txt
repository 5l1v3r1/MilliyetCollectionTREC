<DOC>
<DOCNO> 121002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/dunya/dun02.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopenhag’a kadar Kıbrıs’ta çözüm 
</HEADLINE>
<TEXT>

Ankara’ya gelen Sir David Hannay, "BM planı yeni bir ilişki düzeni için temel oluşturmalıdır" dedi 
     ANKARA Milliyet 

     Avrupa Birliği’nin 12 Aralık’taki Kopenhag Zirvesi’nin yapılmasına sayılı günler kala, Ankara üzerindeki "Kıbrıs ablukası" daralıyor. Dün Ankara’ya gelen İngiltere’nin Kıbrıs Özel Temsilcisi David Hannay Ankara’ya, "Kopenhag’a kadar Kıbrıs’ı çözün" mesajı verdi. 
     
     Tacan İldem’le görüştü 
     Önümüzdeki hafta ise İngiltere Dışişleri Bakanı Jack Straw, AB Dönem Başkanı Danimarka’nın Dışişleri Bakanı Per Stig Möller ve BM Genel Sekreteri Kofi Annan’ın Kıbrıs Özel Temsilcisi Alvaro De Soto’nun da Ankara’ya gelmesi bekleniyor. 
     Hannay, Kopenhag Zirvesi öncesinde hızlanan Kıbrıs trafiği çerçevesinde dün Dışişleri Bakanlığı Müsteşarı Büyükelçi Uğur Ziyal’le bir araya geldi. Daha sonra Köşk’e çıkan ve Cumhurbaşkanı Ahmet Necdet Sezer’in Dışişleri Başdanışmanı Tacan İldem ile görüşen Hannay’a Sezer’in BM’nin Kıbrıs planı ve Türkiye’nin AB üyeliği konusundaki görüşleri aktarıldı. 
     Dışişleri’ndeki görüşmelerin ardından konuşan Hannay, amaçlarının Kopenhag Zirvesi’nden önce AB’nin ihtiyaç duyduğu sonucu alabilmek olduğunu söyledi. Hannay, "Amacımız, BM planının Kıbrıs’ta yeni bir ilişki düzeni için temel oluşturduğunun kabul edilmesi" dedi. 
     



 DÜNYA 














</TEXT>
</DOC>
