<DOC>
<DOCNO> 112596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/sonspo03.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Adanaspor maçı hazırlıkları 
</HEADLINE>
<TEXT>

     Birinci Süper Futbol Ligi'nde 9. haftada Adanaspor ile karşılaşacak Fenerbahçe, bu karşılaşmanın hazırlıklarını bugün sürdürdü. 
     Sarı-lacivertliler, PAF takımıyla yaptığı hazırlık maçını 8-3 kazandı. Samandıra Tesisleri'nde yapılan maçta Washington, 4 gol atarak başarılı bir görüntü ortaya koyarken, karşılaşmanın diğer gollerini Semih 2 , Ceyhun ve Yusuf kaydetti. 
     Basına kapalı olarak yapılan hazırlık maçında teknik direktör Werner Lorant tarafından lig maçlarında görev verilmeyen Abdullah ve Yusuf da yer alırken, Oktay sakatlığı nedeniyle oynamadı. 
     Sakatlığı süren Ümit ile hasta olan Cem ise takımdan ayrı koşu yapmakla yetinirken, sakatlığı bulunan bir diğer futbolcu Ortega'nın da salonda çalışıp tedavi olduğu öğrenildi. 
     Fenerbahçe, Adanaspor maçı hazırlıklarını, yarın sabah basına kapalı olarak gerçekleştireceği antrenmanla sürdürecek. 
     





</TEXT>
</DOC>
