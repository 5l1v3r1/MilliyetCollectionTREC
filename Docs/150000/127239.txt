<DOC>
<DOCNO> 127239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/soneko16.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde kişi başına kazanç 30 arttı... 
</HEADLINE>
<TEXT>

     İmalat Sanayi sektöründe, bu yılın Temmuz-Ağustos-Eylül aylarını kapsayan üçüncü döneminde, üretimde çalışılan saat başına ücrette, geçen yılın aynı dönemine göre yüzde 35.4, kişi başına kazanç da yüzde 30 artış olduğu bildirildi. 
     Devlet İstatistik Enstitüsü'nden DİE yapılan açıklamaya göre, söz konusu dönemde, diğer işlerde çalışan kişi başına kazanç ise yüzde 34 oranında arttı. 
     Bu dönemde, üretimde çalışılan saat başına ücret devlette yüzde 44.8, özelde ise yüzde 37.6 artarken, üretimde çalışılan kişi başına kazanç da devlette yüzde 35.9, özelde ise yüzde 33 artış gösterdi. 
     İmalat sanayi alt gruplarında ise kişi başına kazanç en fazla yüzde 68.8 artış ile mobilya imalatında ve yüzde 60.9 ile de kok kömürü, rafineri edinmiş petrol ürünleri imalatında oldu. 
     Kişi başına kazançta en fazla artış, devlette yüzde 117.7 ile tıbbi, hassas ve optik aletler, saat imalatında olurken, özel de ise yüzde 66 ile mobilya imalatında gerçekleşti. 
     Ayrıca bu yılın üçüncü döneminde, bir önceki döneme göre ise çalışılan saat başına ücret yüzde 8.3, üretimde çalışılan kişi başına kazanç yüzde 6.6 ve diğer işlerde çalışan kişi başına kazanç da yüzde 8.2 artış gösterdi. 
     





</TEXT>
</DOC>
