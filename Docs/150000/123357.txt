<DOC>
<DOCNO> 123357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sonspo14.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Yönetim Kurulu yarın toplanıyor... 
</HEADLINE>
<TEXT>

     Fenerbahçe Kulübü Yönetim Kurulu, yarın olağan toplantısını yapacak. 
     Fenerbahçe Burnu'nda, kulüp başkanı Aziz Yıldırım başkanlığında yapılacak toplantıya, yönetim kurulu üyelerinin eksiksiz katılacağı bildirildi. 
     Bayram tatili nedeniyle kent dışında bulunan yöneticilerin de yarın İstanbul'a gelerek, önemli toplantıda yer alacakları kaydedildi. 
     Takımda yaşanan son olaylar ve alınan kötü sonuçlardan sonra yönetim kurulunun yarın önemli kararlar alması bekleniyor. 
     Teknik direktör Werner Lorant ve idari koordinatör Kemal Dinçer'in durumlarının görüşüleceği, bazı futbolcuların kadro dışı bırakılabileceği, bazı futbolcuların da ceza alabileceği öğrenildi. 
     





</TEXT>
</DOC>
