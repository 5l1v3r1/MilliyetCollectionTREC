<DOC>
<DOCNO> 111399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/magazin/yazdud.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da kış eğlenceleri... 
</HEADLINE>
<TEXT>

Baci Avrupa yakasında, Gatto, Chocolate hızlı geliyor, Beyoğlu’nda Bizanthe, Celal kaliteyi koruyor, Taksim-Maksim Laila iddialı, Sword, Polo 13 yenilendi ve İzzet Çapa yine zirveye oynuyor... 
     Evet, şükür kavuşturana. Ayağımın tozuyla daldım yine İstanbul gecelerine. Beni de sizi de çok hareketli bir kış bekliyor, haberiniz ola. 
     İş adamı Davud Dişli’nin sahibi olduğu, işletmesini Tula Karacalidis’in yaptığı İtalyan restoranı Baci kış sezonunda Kadıköy’de açılmıştı. Kısa sürede popüler olan Baci yaz sezonu boyunca da misafirlerini Reina’da en iyi şekilde ağırlamıştı. Baci, ekim ayı ortasında Pelin Günaydın’a ait Bursalı Kebap’ın yerine açılıyor. Günaydın’ın da ortak olduğu mekanı dahi mimar Ali Türker hazırlıyor. Geçen kışın in’ yeri olan Gatto sürprizlerle ekim sonunda açılacak. İşletmesini Raşit Karakuş ve Süleyman Köse’nin yaptığı mekana yine İtalyan mutfağı hakim. Benden duymuş olmayın orta katta bir kulüp açılıyor. Restoran ise merdivenle alt bölüme indi. 
     3. Levent’te olan Gatto tamamen değişiyor anlayacağınız. Giriş katı lounge-bar oluyor, alt kat restoran, üst kat ise TV odası. Gatto bu sene adından çok söz ettirecek. Lounge barda resmen cibinlikli bir yatak olacak. Müşteriler yatağın üzerinde de içkilerini içebilecekler. İşin ilginç yanı, Gatto’da, inanılmaz güzellikte İspanyol, Yugoslav ve İsviçreli üç barmeid çalışacak. Orta bölüm Miami’den dönen ve kısa sürede başarıya ulaşan güzel arkadaşım Ergun Yıldız tarafından işletilecek. Gatto’nun sahipleri Raşit Karakuş ve Süleyman Köse. Diğer ortak ise Mustafa Ulusoy. Ritz Carlton’un bahçesinde bulunan Chocolate yaz aylarının in’ mekanıydı. Süleyman Köse, Raşit Karakuş, Oğuz Kayhan tarafından işletilen ve 24 saat hizmet veren mekanın üstü bu kış camla kaplanacak. 
     22 Ekim’de de Chocolate’da özlediğiniz kahvaltı başlayacak. 
     
Beyoğlu’nda yenilikler      İstanbul Doors Restaurant Group bu kış yeni bir mekan açmıyor. Mekanın sahipleri Levent ve Rıza Büyükuğur kardeşler, Beyoğlu’ndaki eski Beyaz Saray adlı pavyonun yeniden dekore edilmesiyle kışa damgasını vuran Angelique’i açmışlardı. Anjelique, kış sezonunda Tepebaşı’ndaki kışlık mekanına sürpriz parti ve organizasyonlarla dönecek. Aynı gruba ait olan Akaretler’deki Vogue’da ise kış aylarında her perşembe sürpriz partiler var. Bu kışa damga vuracak bir yeni mekan da Halaskargazi Caddesi’ndeki eski adıyla Astoria, yeni adıyla Sword. 1982 yılında Erdem Kılıç ve Celal Kılıç tarafından hizmete sokulan Club Astoria, şimdi Sword adıyla İstanbul eğlence hayatında iddialı bir çıkışa hazırlanıyor. Mekanın sahipleri Erdem, Celal Kılıç ve Nail Tınarlıoğlu. İşletme ise Nail Tınarlıoğlu’nda. Telefon numarası 0212 241 01 08. Bu kış Beyoğlu’na hareket getirecek bir başka mekan da Bizanthe. Underground müzik yapan marijinal ve VIP bir külüp. DJ Gökçe’nin hareketli şarkılarıyla renklenecek mekanda arada bir yurtdışınd n gelen DJ’ler boy gösterecek. Haftanın bir günü ise 80’li yılların popüler parçalarının underground halinde çalınmasıyla Türkçe gecesi yapılacak. Basına kapalı olacak ve rezervasyon gerektiren mekanın sahibi Karafaki ve Çaydanlık’tan tanıdığımız Göksel Sunter. İşletme ise Çingene Zorba’da başarılı çalışmalara imza atan Ertün Yıldız’da. İstanbul’da ilk defa, Yugoslavya’dan getirilen kuru et ve kırmızı şarap servisi yapılacak. Her türlü içki de bulunacak. 10 yıldır vazgeçilmez mekanlar arasında yer alan Sıraselviler’deki 5. Kat, kış sezonunu açtı. Yasemin Alkaya’nın mekanında hafta sonları partiler ve canlı müzik olacak. Geleneksel hale gelen terasta sıcak şarap ve barbekülü geceler devam edecek. 5. Kat’ın telefon numarası 0212 293 37 74. 
     
...ve diğerleri      Yenilenen dekorasyonu ve mönüsüyle sezona merhaba’ diyen bir diğer mekan da İstinye’deki Süreyya. Eşsiz Boğaz manzarası karşısında şef Gökhan Çakır tarafından hazırlanan ekmek çeşitleri, birbirinden lezzetli salatalar, ev yapımı soslarla hazırlanan makarnalar, çok özel et ve tavuk çeşitleri ile çikolatalı soslu parfeyi şimdiden seçtim. 17.30-19.00 arası Happy Hours süresince tüm içkilerde yüzde 25 indirim olacak. Telefon numarası 0212 277 58 86. Bağdat Caddesi, No 414’ün üst katında geçen sene açılan Level 4 Club Lounge bu sene sezona ekimde girecek. Mekanın teras katındaki restoran, kış bahçesine dönüşerek füzyon mutafağının değişik tatlarını sunacak. New Yorker Group bünyesinde olan, Nişantaşı’nın sevilen mekanı Manhattan Cafe, İtalyan-Amerikan mutfağı sentezinden oluşan mönüsüne ilaveler yaparak kışa giriyor. İtalyan usülü levrek buğulama ve California pizza müthiş. Her gün açık olan mekan, öğle ve akşam yemeklerinde çok iyi bir alternatif. New Yorker Group kasım ayının ortasında hizmete girecek olan Beyoğlu projesi için kolları sıvamış durumda. Balo Sokağı’ndaki mekanın konsepti 1200 metrekare üzerinde bar, kafe ve lounge. Girişin üstünde restoran, altında bar, canlı müzik ve bir kulüp olacak. Bar Lounge ve Cafe’de 200 kişiye servis verilecek. Saat 11.00’de öğle yemeğiyle başlayacak olan mekan, akşamüstü kafe, akşam da bar olacak. 150 kişinin yemek yemesi düşünülen restoranın mönüsü klasik İtalyan ve Amerikan ağırlıklı. Ayrıca füzyon mutfağından da örnekler sunulacak. Bar ile canlı müzikte yurtdışından gelen müzik grupları ve haftanın 4 günü düzenlenecek olan özel geceler kulakların pasını silecek. New Yorker Bebek bu sene Kuruçeşme’nin kışlığı oluyor. Klasik İtalyan mutfağının yanında yine füzyon mutfağından da örnekler bulabileceksiniz. Selin Toktay ve Tuba Ünsal ile yaşadığı aşklarla ilgi odağı olan Aksel Goldenberg, yaz ortasında Ortaköy’de açmıştı Dada’yı. Goldenberg kış için Dada’yı tamamen değiştirerek yerine Bobo’s’u açıyor. Ekim başında açılacak olan mekanın dekorasyonunda 70’lerin objeleri kullanılacak. Lokal, Soho’dan esinlenerek yapılmış. Kemal Koç yönetiminde yıllardır sevilen bir mekan olan Levent’teki Le Select de kış sezonuna hızlı girdi. Le Select yine davetlerde aranan mekan olacak. Fransız yemeklerinde Le Select, Türk mutfağında ise Venge davetlerde ortak çalışacak. Mönü yenileyen Le Select’in özel yemekleri arasında kurbağa budu, limonlu çipura, portakallı ördek, nugalı milföy, salatalarda ise levrek ve somon marine sayılabilir. Telefon numarası 0212 325 65 65. 14 ay önce 4. Levent’te açılan, yazın da Laila’da hizmet veren Venge sevilen bir mekan. Daha çok çocuklu ailelerin rağbet ettiği Venge’de her pazar 15.00-17.00 saatleri arasında kids party’ler düzenlenecek. Büyükler için de mönüye közde kaşarlı patlıcan, ve soslu soğan ile Venge beyti eklendi. 
     
İzzet sezona hızlı girdi      İzzet Çapa-Celal Çapa ortaklığının bitmesiyle Çapa Çapa değişerek Çapa GROUP oldu. Bu yapılanmayla birlikte İzzet Çapa imzalı ilk lokal, 27 Eylül’de Etiler’deki eski Tefo Bar’ın yerinde Friends Trends adıyla kapılarını açtı. Türünün ilk örneği Friends Trends. Çünkü bistro, bar, dancing olarak moda yarattı. Öğlenleri de hizmet verecek olan mekan, akşam servisiyle sabahın ilk ışıklarına dek açık kalarak hormonlu gece hayatına son verecek. İstanbul sınırlarını da aşan Friends Trends, 25 Ekim’de Ankara’da, Arjantin Caddesi’nde olacak ve Ankaralıları da fethedecek. 9 Kasım’da da Barcelona ayağıyla sayıyı 3’e çıkaracak. Mutfakta da inanılmaz tatları mönüsüne taşımış Friends Trends. İtalyan ve Çin mutfağının karma lezzeti bu sezon bağımlılık yaratacak. Friends Trends’in mutfağında People’ın şefi Gazi Ateş var. Gazi Usta denetiminde bir de Japon şef çalışıyor. İtalyan mutfağından bahsetmeye gerek yok herhalde. Gazi Usta yepyeni makarnaları, risottoları, carpaccioları, İtalya’da bile ender rastlanan pizzalarıyla sezona bilim adamı gibi hazırlandı. Her şey yeni ama her şey eski lezzetinde. DJ David Şaboy’un yapacağı müzikle Friends Trends müşterileri müziğin keyfini doyasıya yaşayacaklar. Friends Trends tüm mimarisiyle deli çocuk’ diye anılan Ali Türker imzasını taşıyor. Özel desinatörler tarafından hazırlanan Friends Trends markalı gömlek, blue jean, şapka ve sürpriz aksesuvarları da zaman zaman satışa sunulacak. Can dostumun diğer bir mekanı ise kışlık Laila’nın yerine açılacak olan Republic. Aralık ayının ilk haftasında Kuruçeşme’deki eski Buda Bar’ın yerini alacak Republic. Eğlencede Rönesans’ın başlangıcı olacak mekan kelime anlamı cumhuriyet ilk’lere imza atacak. İzzet Çapa-Özlem Borgonovi ortaklığının ilk ürünü de bu mekanda olacak. Republic’de de Ali Türker’in imzası var. Mutfak konsepti "Asya’dan Rusya’ya, Rusya’dan Avrupa’ya" sloganıyla geliyor. Lokalde Osmanlı, İtalyan, Japon ve Rus mutfakları yer alacak. 
     
Taksim’de kışlık Laila, Liman’da bombalar...      Bu kış Taksim’e hareket getirecek bir başka mekan ise Taksim-Maksim Laila. Şefik Öztek iddialı. Celal Çapa da Karaköy’deki Liman Lokantası’ndan yana iddialı. Aslı Altan, Liman’ın içinde iki şık gece kulübü ve artık kendisiyle özdeşleşen Safran’ın şubesini açacak. Celal Çapa’nın en büyük bombası ise Swissotel’deki Taşlık Restaurant’ın yerine hizmete sokacağı Osmanlı ve Türk mutfağından örnekler sunacak mekanı olacak. Bodrum ve İstanbul Polo 13’lerin başarılı işletmecisi Ali Sayar bu sene de Polo 13’ün başında. Necdet Göral’ın sahibi olduğu mekanın açılışı 4 Ekim’de Kenan Doğulu ile olacak ve lokal yine kışa damgasını vuracak. Bodrum’un popüler kulübü Erhan-Erkan Gürel kardeşler ile Bülent Kalyoncu’nun Club Ashk’ı İstanbul’da açılıyor. Aynı adla. Mekan, 4 Ekim’de Funda Arar’la hizmete giriyor. Aslında yazacak daha çok yenilik var. Bekleyin ve sevgiyle kalın. En kötü gününüz benimkinden iyi olsun efendim. 
     
     



 MAGAZİN 













</TEXT>
</DOC>
