<DOC>
<DOCNO> 100155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sontur04.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK kararı kesinleşti... Seçimlere bu 23 parti katılacak... 
</HEADLINE>
<TEXT>

     Yüksek Seçim Kurulu'nun YSK , 3 Kasım 2002 tarihinde yapılacak milletvekili genel seçimlerine 23 siyasi partinin katılabileceğine ilişkin kararı, Resmi Gazete'de yayımlandı. 
     YSK'nın kararında, Seçimlerin Temel Hükümleri ve Seçmen Kütükleri Hakkında Kanunu'na göre, Anavatan Partisi, Aydınlık Türkiye Partisi, Bağımsız Türkiye Partisi, Büyük Birlik Partisi, Cumhuriyet Halk Partisi, Demokrat Parti, Demokrat Türkiye Partisi, Demokratik Halk Partisi, Demokratik Sol Parti, Doğru Yol Partisi, Emeğin Partisi, Halkın Demokrasi Partisi, İşçi Partisi, Liberal Demokrat Parti, Millet Partisi, Milliyetçi Hareket Partisi, Özgürlük ve Dayanışma Partisi, Türkiye Komünist Partisi, Yeniden Doğuş Partisi ve Yurt Partisi'nin illerin en az yarısında oy verme günü olan 3 Kasım 2002 tarihinden en az 6 ay öncesi 03.05.2002 itibariyle teşkilat kurdukları ve büyük kongrelerini yaptıkları belirtildi. 
     TBMM'de grubu bulunan partilerin de Adalet ve Kalkınma Partisi, Anavatan Partisi, Demokratik Sol Parti, Doğru Yol Partisi, Milliyetçi Hareket Partisi, Saadet Partisi, Yeni Türkiye Partisi olduğu kaydedilen kararda, diğer partilerin ise genel kongre veya teşkilatlanma koşulunu yerine getiremedikleri bildirildi. 
     Buna göre, 22. dönem milletvekili genel seçimine katılabilecek siyasi partiler şöyle 
     ''Adalet ve Kalkınma Partisi, Anavatan Partisi, Aydınlık Türkiye Partisi, Bağımsız Türkiye Partisi, Büyük Birlik Partisi, Cumhuriyet Halk Partisi, Demokrat Parti, Demokrat Türkiye Partisi, Demokratik Halk Partisi, Demokratik Sol Parti, Doğru Yol Partisi, Emeğin Partisi, Halkın Demokrasi Partisi, İşçi Partisi, Liberal Demokrat Parti, Millet Partisi, Milliyetçi Hareket Partisi, Özgürlük ve Dayanışma Partisi, Saadet Partisi, Türkiye Komünist Partisi, Yeni Türkiye Partisi, Yeniden Doğuş Partisi ve Yurt Partisi.'' 
     





</TEXT>
</DOC>
