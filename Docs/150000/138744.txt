<DOC>
<DOCNO> 138744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/soneko19.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP bölgesi çiftçileri suya doydu... 
</HEADLINE>
<TEXT>

     Şanlıurfa'da, son günlerde yağan ve mevsim normalleri üzerinde toprağa su bırakan yağmurun, tarlasını ekime hazırlayan çiftçileri sevindirdi. 
     Geçen yıl Ocak ve Şubat ayında metrekareye 26 kilogram yağış düşerken, bu yılın aynı döneminde şu ana kadar metrekareye yaklaşık 40 kilogram yağış düştü. Yağışların tarlasını ekime hazırlayan çiftçiler için, can suyu niteliğini taşıyor. 
     Bölgede hububat ekimini tamamlayan ve pamuk ekimi için tarlasını hazırlayan yaklaşık 254 bin çiftçi, can suyu niteliğindeki son yağışlarla, birim alandan daha fazla verim alarak, gelirini yükseltecek. 
     Yağmurlar, fidan dikimine başlayan çiftçiler için de son derece önemli. Fidanın sağlıklı büyümesi ve gelişebilmesi için dikimden sonra verilen suyun görevini, yağmur suları üstlendi. Ocak ve Şubat ayındaki yağmur suları, fidanların tutma ihtimalini artırıyor. 
     DSİ'nin yağışlardan önce Atatürk Baraj'ından kış sulaması kapsamında vermeyi planladığı saniyede 40 metreküp su ise, yağışların beklenileninin üzerinde gerçekleşmesi üzerine ileri bir tarihe ertelendi. 
     





</TEXT>
</DOC>
