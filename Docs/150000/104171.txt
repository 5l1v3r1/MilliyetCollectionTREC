<DOC>
<DOCNO> 104171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/yazar/guclu.html </URL>
<DATE> 2002/08/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Lise birincileri niye kazanamadı 
</HEADLINE>
<TEXT>

     Üniversite sınav sonuçları Türkiye’de eğitimin dibe vurduğunun en açık göstergesi. Bu sonuçlar başka bir ülkede olsa yer yerinden oynar. Eğitim sisteminin sil baştan değiştirilmesi için vatandaş ayağa kalkar, devlet de üzerine düşen görevi yapardı. İngiltere’de, Japonya’da, ABD’de öyle oldu... 
     Peki Türkiye’de ne oluyor Koskocaman bir hiç. Gençler bizim her şeyimiz diyen anne babalar gibi siyasilerin de umurunda değil. 
     Sınav sonuçları, YÖK ve ÖSYM ile birlikte en az üç bin lise ve dengi okulun kapısına kilit vurulması için yeter de artar. 
     Şu sonuçlara bakın 
     Sınava 6 bin 236 lise birincisi katıldı. Bu adaylardan sadece 3 bin 477’si 4 yıl ve üzeri lisans programlarını kazandı. Geriye kalanlardan 2 bin 759’u hiçbir yeri kazanamadı. 600’ü iki yıllık ön lisans programlarına, 108’i de açıköğretime girdi. Yüzlercesi ÖSS barajını bile aşamadı... 
     Düşünün bir kez okul birincilerinin yarısı üniversiteyi kazanamıyor. Böylesi bir durumda akla pek çok soru geliyor. İvedilikle masaya yatırılıp önce sorunun ve sorumluların belirlenmesi, ardından da çözümlerinin üretilmesi gerekiyor. Ama her şeye o kadar olağanmış gibi bakılıyor ki insanı esas ürküten bu 
     Ortaya çıkan sonucun analizini birlikte yapalım 

</TEXT>
</DOC>
