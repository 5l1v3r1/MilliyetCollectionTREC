<DOC>
<DOCNO> 149681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/yazar/sazak.html </URL>
<DATE> 2003/04/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kıbrıs üye, Türkiye ortak 
</HEADLINE>
<TEXT>

     Yunanistan'ın dönem başkanlığına rastlayan bu törenin özel bir anlamı var Güney Kıbrıs da 'Kıbrıs Cumhuriyeti' adı altında Avrupa Birliği çatısı altına giriyor. 
     Hükümet bu törene 'düşük profilli' katılacakmış Dışişleri Bakanı Abdullah Gül, Atina yolcusu... Kıbrıs'ta çözümsüzlüğe rağmen 'Türkiye yoluna devam ediyor'. Abdullah Gül'e göre 'pire için yorgan yakmak gereksiz'. Başbakan Erdoğan ise 'Güney Kıbrıs'ı tanımadık da ne oldu ' havasında. 
     Erdoğan'ın Belgrad zirvesinde Simitis'e Kıbrıs'ta Sırbistan - Karadağ formülünü önerdiği ancak kabul görmediği öne sürülüyor. 
     Geçen haftanın en önemli gelişmesi Hürriyet'in yayımladığı 12 Aralık Kopenhag zirvesi bant kayıtlarıydı. 
     Danimarka Başbakanı Rasmussen ile Dışişleri Bakanı Möller arasındaki kulis konuşmalarının ses ve görüntü bantları, Kopenhag zirvesini 2004 sonunda 'Türkiye'ye AB kapısının açıldığı' şeklinde yorumlayan çevrelerin iyimserliğinin aksine geri plandaki 'oyun'u yansıtmaktadır. 
     Oyala ve unut 
     Kopenhag'dan çıkan sonucu Almanya Dışişleri Bakanı Fischer'in Danimarka Başbakanı Rasmussen'e söylediği bu sözler özetliyor. 
     Kameraların çekim yaptığından habersiz Danimarka Dışişleri Bakanı Möller şöyle konuşuyor 
     'Almanların içeride ve dışarıda söyledikleri birbirini tutmuyor. Joschka Fischer ile görüştüm. 12 saat içinde üç kez fikir değiştirdi. Önce Türkiye'nin birliğe tam üyeliğini istemediklerini, dışarıda tutulması gerektiğini söyledi. Sonra benden kendisi için Türkiye'ye karşı bir oyalama formülü bulmamı istedi, daha sonra da unutalım dedi.' 
     Zirveden 'tarih için tarih' çıktıktan sonra Danimarka Başbakanı Rasmussen Erdoğan - Gül cephesinde düş kırıklığına yol açan sonucu şöyle yorumluyor 
     'Masada onların dostlarından hiçbiri yoktu. Kimse Türkiye'yi desteklemedi. Ben onlara tarih konusunda ısrarlı olmamalarının Türkiye'nin yararına olacağını anlatmaya çalıştım, anlamadılar. Tarih konusunda ısrar ettiler. Şimdi Türkiye'nin durumu 2004 Aralık zirvesinde görüşülecek. 
     Türkiye'yi birliğe istemeyenler o zaman da bir bahane bularak karşı çıkacaklar ve bu iş uzayacaktır.' 
     AB genişleme sürecinde Türkiye'nin 'tam üyeliği' ne yazık ki gelecekte de öngörülmüyor. 
     TÜSİAD Brüksel Temsilcisi Bahadır Kaleağası'nın Avusturya gözlemlerini içeren bir yazısı çıktı Radikal'de. Avusturya Başbakanı Wolfgang Schüssel'in Türkiye için 'özel statü' öneren yaklaşımını duyurdu. 
     AB çevrelerinde giderek yaygınlaşan eğilim Ankara'ya tam üyelik yerine 'ortaklık' statüsü tanınmasıdır. 
     İşte 40 yıllık AB serüveninin sonu 
     Kıbrıs üye, Türkiye ortak 
     16 Nisan'da Atina'da 'yalnızlığın resmi' çekilecek 
     
     
     







</TEXT>
</DOC>
