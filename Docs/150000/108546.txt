<DOC>
<DOCNO> 108546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sontur19.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Defterdarlık çalışanlarının yemek protestosu... 
</HEADLINE>
<TEXT>

     İstanbul Defterdarlığı'nda çalışan Büro Emekçileri Sendikası BES İstanbul 2 No'lu Şube üyesi bir grup, öğle yemeklerinin verilmemesini protesto etti. 
     Cağaloğlu'ndaki İstanbul Defterdarlığı önünde toplanan grup, slogan atarak basın açıklaması yaptı. 
     Açıklamayı okuyan BES İstanbul 2 No'lu Şube Başkanı Halim Özpınar, İstanbul Defterdarlığı'na bağlı 60'a yakın birimde yaklaşık 11 bin maliye çalışanının, 17 Ağustos'tan beri yemek hakkından mahrum edildiklerini ve sorunun çözümüyle ilgili yaptıkları randevu taleplerinin kabul edilmediğini belirtti. 
     Oyalama taktiklerinden, bürokratik gerekçelerden bir an önce vazgeçilip yemek verilmesini isteyen Özpınar, şunları söyledi 
     ''Mevcut ekonomik koşullarda, çalışanların katkısıyla birlikte 1 milyon 250 bin liraya verilebilecek yemek hizmeti taşeron şirket eliyle 2 milyon 500 bin liraya veriliyor. İstanbul adliyelerinde, SSK ve Bağ-Kur İl Müdürlüğü ile bağlı birimlerinde ve birçok kamu kuruluşunda 1 milyon 250 bin liraya yemek hizmeti veriliyor.'' Grup, açıklamanın ardından dağıldı. 
     





</TEXT>
</DOC>
