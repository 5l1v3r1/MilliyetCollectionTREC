<DOC>
<DOCNO> 139803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/ekonomi/eko19.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi Ekonomik suça hapis cezası olur 
</HEADLINE>
<TEXT>

     ANKARA Milliyet 

     Anayasa Mahkemesi, ekonomik suçlara hapis cezası verilmemesini düzenleyen Anayasa’nın 38. maddesindeki değişikliğin, İcra ve İflas Kanunu’nun bazı maddelerini kapsamadığına ilişkin kararında, sözleşmeyle düzenlenen konular dışındaki suçlar için hapis cezasının kaldırılamayacağını belirtti. 
     Anayasa’nın 38. maddesinde değişiklik yapılmasından sonra İcra İflas Kanunu’nun bazı hükümlerinin iptali gerektiği yönündeki başvuruları değerlendiren Anayasa Mahkemesi, bu kanunda hapis cezası öngören hükümlerin Anayasa’ya aykırı hale gelmediğine karar verdi. 
     
     Bakanlık tasarı hazırlamıştı 
     Mahkemenin konuya ilişkin gerekçeli kararı Resmi Gazete’nin dünkü sayısında yayımlandı. Anayasa Mahkemesi’nin binlerce kişiyi ilgilendiren kararından sonra mahkemeler yargılamaları yeni yasal düzenleme yapılıncaya kadar durdurmuş, Adalet Bakanlığı da İcra İflas Kanunları’nda değişiklik yapmak üzere tasarı hazırlamıştı. 
     



 EKONOMİ 




























</TEXT>
</DOC>
