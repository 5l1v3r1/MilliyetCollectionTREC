<DOC>
<DOCNO> 103836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/yasam/yas02.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisle pazarlık karakolda bitti 
</HEADLINE>
<TEXT>

Eski manken ve üç arkadaşı 200 dolara anlaştıkları işadamları’ yerine otel odasında polisi buldular... 
     ELVAN EZBER İstanbul 

     Etiler’de zengin erkek müşterilerine, geceliği 200 dolara kadın pazarladığı öne sürülen eski manken Aytül Kiremitçi ve üç arkadaşı, polisin kurduğu pazarlık tuzağı’na düştü. Kiremitçi’nin pazarladığı öne sürülen kadınlardan Uludağ Üniversitesi’nden ayrıldığı öğrenilen Zeynep Minsin, gazetecileri görünce gözyaşlarını tutamadı. 
     Operasyon şöyle gelişti Asayiş Şube Müdürlüğü Ahlak Bürosu ekipleri, 31 yaşındaki Kiremitçi’yi cep telefonundan arayıp kendilerini işadamı olarak tanıttı. Genç kadına Gaziantep’te tekstilci olduklarını söyleyen polis, geceliği 200 dolara üç telekız için anlaşma sağladı. 
     
Odada sürpriz konuklar      Taksim’deki buluşma yeri "La Villa Otel"e gelen Kiremitçi ile Zeynep Minsin 25 , Tülay Koçak 24 ve Gülay Even 24 , odalarda kendilerini bekleyen polislerle karşılaştı. 
     Sorgularının ardından sevk edildikleri Cankurtaran Deri Tenasül ve Zührevi Hastalıklar Hastanesi’nde sağlık taramasından geçirilen kadınlarda, HIV virüsüne rastlanmadığı bildirildi. İfadeleri alınan kadınlardan Minsin’in Uludağ Üniversitesi’nden ayrıldığı, Even’in de Etiler’de kadın kuaförlüğü yaptığı öğrenildi. Gözaltındaki kadınlar, çıkışta basın mensuplarını görünce yüzlerini kapatırken, Minsin gözyaşlarını tutamadı. 
     



 YAŞAM 


















</TEXT>
</DOC>
