<DOC>
<DOCNO> 114662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/soneko16.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder, Rasmussen'den Türkiye için tarih istedi 
</HEADLINE>
<TEXT>

     Almanya Başbakanı Gerhard Schröder'in, Türkiye'ye müzakere tarihi verilmesini istediği belirtildi. 
     Alman Focus dergisinin haberinde, Schröder ile AB Dönem Başkanı Anders Fogh Rasmussen arasında 18 Kasım'da Hannover'de yapılan görüşmenin resmi tutanağına göre, Schröder'in, "Kopenhag'da Türkiye'ye müzakere tarihi verilmesinden yanayım" dediği kaydedildi. Schröder'in, Türkiye'deki Avrupa yanlısı güçlerin desteklenmesi gerektiğini ifade ettiği bildirildi. 
     Frankfurter Allgemeine Zeitung FAZ gazetesinde bugün yayınlanan haberde, Washington hükümetinin, Almanya'ya, iki ülke ilişkilerinin düzeltilmesi için Berlin hükümeti tarafından yerine getirilmesi gereken koşullar içeren bir liste gönderdiği, Türkiye'ye AB konusunda destek verilmesi gerektiğinin de bu koşullardan biri olduğu kaydedilmişti. 
     





</TEXT>
</DOC>
