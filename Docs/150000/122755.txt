<DOC>
<DOCNO> 122755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/ekonomi/eko08.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
En düşük işçi emekli aylığı 257 milyon liraya yükseldi 
</HEADLINE>
<TEXT>

     İşçi emeklilerinin aralık ayı aylıkları belirlendi. Buna göre, en düşük işçi emekli aylığı, 257 milyon 51 bin 528 lira, en yükseği ise 495 milyon 447 bin 502 lira oldu. 
     İşçi emeklisi aylıklarına kasım ayının yüzde 2.9 oranındaki Tüketici Fiyat Endeksi artışı yansıtıldı. Bunun sonucunda en düşük işçi emekli aylığı 7 milyon 112 bin 230 lira artışla 249 milyon 939 bin 298 liradan 257 milyon 51 bin 528 liraya, en yüksek aylık ise 13 milyon 831 bin 718 lira artışla 495 milyon 447 bin liraya çıktı. 
     
     Fark yansıtılacak 
     Yaklaşık 3 milyon 700 bin dolayındaki işçi emeklisi, dul ve yetim aralık ayı aylıklarını SSK tarafından açıklanacak tarihlerde, ilgili banka şubelerinden alabilecek. 
     Bu arada 57. hükümet döneminde çıkarılan kararname uyarınca, 2002 yılında memur ve memur emeklilerine yapılan artış ile işçi ve Bağ-Kur emeklilerine yapılan artış arasında oluşacak farkın, SSK ve Bağ-Kur emeklilerinin aylıklarına yansıtılması öngörülüyor. 
     
     
     



 EKONOMİ 




















</TEXT>
</DOC>
