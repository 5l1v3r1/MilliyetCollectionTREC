<DOC>
<DOCNO> 106931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/gureli.html </URL>
<DATE> 2002/09/11/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
İstanbul’da sel ve Bursavay 
</HEADLINE>
<TEXT>

     Sel gider kum kalır, ama İstanbul’da selden sonra kum da kalmıyor her selden sonra geriye kalan yine ihmal, yine ihmal oluyor. Bakmayın sorumluların "sel" ya da "doğal afet" deyişlerine, İstanbul’un başına gelen sadece "yağmurödur. Mevsim normallerinin biraz üzerindeki yağmuru afete dönüştüren ise, Büyükşehir ve ilçe belediyelerinin ihmalidir. Yarın bir yağmur daha yağsa, yine "sel" teraneleriyle karşılaşmamız kaçınılmazdır. Çünkü, yağmur sularının akacağı yollardaki mazgalların hepsi çöple, kuru yapraklarla tıkanmış durumdadır. Ancak yağmur yağıp "sel" basacak ki, mazgalların açılıp temizlenmesi bizim belediyecilerimizin aklına gelsin. 
     Mazgalların bakımı belediyenin görevi ya İSKİ yapacak, ya belediyelerin fen işleri müdürlükleri. 
     İstanbul’da doğru dürüst belediyecilik yapılacak olsa, on gün önceki yağmurlarda su basan ilçelerin fen işleri müdürlerinin ya da İSKİ’deki sorumluların görevden alınması gerekirdi. Böyle bir şey kimsenin aklına gelmediği için, mazgallar her zaman tıkanır, her yağmurdan sonra İstanbul’u sel alır. 
     Mazgallara kimse mazeret aramasın, kimse sorumluluğu birbirinin üzerine atmasın. 
     Bakın, biz size bir de olumlu örnek verelim. 
     Belki siz de görmüşsünüzdür camlı otobüs durakları zaman zaman ekipler tarafından deterjanlı suyla temizleniyor. İETT bu işi özel bir firmaya ihale etmiş. 
     Belediye kendisi yapamıyorsa, mazgalları temizleme işini bir firmaya ihale edemez mi Üstelik belediyelerimiz "ihale" işini bu kadar severken. 
     
     Bursa’da bir süre önce raylı ulaşım sistemi Bursaray adıyla hizmete girdi. Girdi, ama Olay gazetesi yazarı Ahmet Emin Yılmaz’ın dediği gibi, "Bursaray halkın sevgisini kazanamadan nefret edilen araç haline geldi." ... "En çağdaş ulaşım sisteminde insanları ulaştırmayı Bursa’da bir türlü başaramıyoruz. İkide bir ulaşım duruyor, Bursalılar yollarda kalıyor." 
     Bursa Hakimiyet gazetesi ise, haberinin başlığında durumu şu güzel benzetmeyle özetliyor "Bursavay" 
     Gerçekten, vay haline Bursalıların 
     Kentin bir bölümünde hizmete giren Bursaray’a yolcu çekebilmek için, onun güzerg hı dışındaki bazı otobüs ve minibüs seferleri bile kaldırılmış ya da yolları değiştirilmiş. Bir örnek Termimalin 93 numaralı otobüsüyle tek biletle gittiğiniz yere şimdi bir otobüs bir minibüs yolculuğu ve üst tarafını da yürüyerek gidebiliyorsunuz. 
     Bursaray’a binenlerin hali ise ayrıca perişan. Bir yandan vagonlarda balık istifi oluyorlar, bir yandan da arızalar nedeniyle yollarda kalıyorlar. 
     
     Bir şiir 
     Haftalık dizelerimiz Mehmet Kıyat’ın Kasırga kitabından. Doku Yayınları, 2002 Ankara 
     "Sayılarla yaşamadım uykunun parmak izleri Gülümsedi gerçekliğin kapısında bulutlar Soluğunu ensemde tutarak yıldızlarla Atını bağladı sabaha sessizlikler" 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
