<DOC>
<DOCNO> 134766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sondun15.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Türkiye'ye patriot verilmesine henüz karar vermedi 
</HEADLINE>
<TEXT>

     Alman Hükümet Sözcüsü Bela Anda, hükümetin, Türkiye'ye Patriot tipi hava savunma füzesi verilmesi konusunda henüz karar vermediğini söyledi. 
     Anda, bugün başkent Berlin'de düzenlediği basın toplantısında, Almanya'nın, ABD'nin NATO'dan resmen talep ettiği destek önlemler arasında yer alan, Türkiye'ye Patriot füzelerinin verilmesine karşı çıktığı yolundaki haberlerle ilgili olarak, ''Hükümet, henüz bir karar almadı. Bu konuda daha fazla yorum yapamayacağım, çünkü NATO konseyinde konuşulan konular gizlidir'' dedi. 
     Dışişleri Bakanlığı Sözcüsü Walter Lindner de, Türkiye'ye Patriot füzesi verilmesi konusunun NATO içinde hala görüşüldüğünü, bu konuda başka bir şey söyleyemeyeceğini ifade etti. 
     





</TEXT>
</DOC>
