<DOC>
<DOCNO> 101376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/spo10.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte Rus markası 
</HEADLINE>
<TEXT>

Avrupa Atletizm Şampiyonası’nrda 7 altın, 9 gümüş ile zirveye çıktı. Türkiye ise Süreyya Ayhan’ın altınıyla 29 ülkede 16. sırayı aldı 
     18.Avrupa Atletizm Şampiyonası dün yapılan finallerle sona erdi. Almanya’nın Münih kentinde düzenlenen şampiyonada Rusya, 7 altın, 9 gümüş, 8 bronzla madalya klasmanınında zirveye çıkarken, İngiltere 7 altın, 1 gümüş, 6 bronzla ikinci, İspanya ise 6 altın, 3 gümüş, 6 bronzla üçüncü oldu. 1500 metrede zafere koşan Süreyya Ayhan ile tarihindeki ilk altın madalyayı elde eden Türkiye ise klasmanda yer alan 29 madalya sahibi ülke arasında, 1’er altınlı İsrail ve Slovenya ile birlikte 16. sırayı paylaştı. 
     ŞAMPİYONADA son gün maratonda Finli Janne Holmen 2.12.14 ile zirveye çıkarken, 800 metrede Danimarkalı Wilson Kipketer, 1.47.25 koşarak altına ulaştı. 5 binde zafer 13.38.18 ile İspanyol Alberto Garcia’nın oldu. İngiltere, hem 100 metrenin şampiyonu Dwain Chambers’lı 4x100, hem de 4x400 bayrakta altına ulaştı. Bayanlarda ise 4x100 Fransa’nın, 4x400 Almanya’nın oldu. Bayanlar yüksek atlamada İsveçli K.Bergqvist 1.98’i geçti. Diskte Macar Fazekas 68.53 , uzun atlamada Ukraynalı Lukashevich 8.08 zirveye çıktı. 
     



 SPOR 






























</TEXT>
</DOC>
