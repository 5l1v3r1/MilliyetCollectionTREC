<DOC>
<DOCNO> 143302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/guncel/gun11.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’lılar şarkıcı Şivan’ı dövdü... 
</HEADLINE>
<TEXT>

     DOĞAN HABER AJANSI 

     Bir dönem PKK’ya yakın sanatçılar arasında yer alan Batman doğumlu, kaçak Kürt sanatçı Şivan Perwer’in Almanya’daki konserini basan PKK’lı 40 kişilik grup, sahnedeki sanatçıyı döverek sazını kırdı. 
     Berlin’de Nevruz kutlamaları kapsamında konser veren Perwer’in sahneye çıkmasından sonra içeri giren grup, kapıdaki görevlileri etkisiz hale getirerek ellerini ve ağızlarını bağladı. Ardından konser veren sanatçıyı yumruklayarak sazını kırdı. "Yaşasın Başkan Apo" diye slogan atan saldırganlardan bazıları Alman polisince gözaltına alındı. Perwer, bir internet sitesine "Bunlar köpektir. Apocuların köpekleridir. İyi Kürtçe bile bilmeyen, yarı Kürt’türler. Kürtlee ve Kürtlerin gecelerine saldırdılar" diye açıklama yaptı. 
     



 GÜNCEL 





















</TEXT>
</DOC>
