<DOC>
<DOCNO> 118399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/yazar/guclu.html </URL>
<DATE> 2002/11/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ankara’da işler durdu 
</HEADLINE>
<TEXT>

     Seçim oldu, bitti. Bir parti tek başına iktidara geldi. Her şey yoluna girecek derken işler iyice karıştı... 
     Başbakanın kim olacağı h l belli değil. Yeni hükümetin ne zaman göreve başlayacağı da. 
     Ama sorunlar beklemiyor .. 
     Dün, 5 bin öğretmenin ataması vardı. On binlerce genç ve yakını, bu atamayı dört gözle bekliyordu. Çünkü yıllardır işsizler... 
     Tıpkı öğretmenler gibi dersleri aylardır boş geçen öğrenciler de heyecanla bu atamayı bekliyordu. Ama nafile .. 
     Bakanlık daha önceden kararlaştırılmasına rağmen dünkü atamayı bilinmeyen bir tarihe erteledi. Gerekçe de Yeni hükümet yapsın. 
     Oysa atama için her şey hazır. Ama etik olmaz gerekçesiyle yapılmıyor. Sonradan vazgeçilip geçilmeyeceği de ayrı bir konu... 
     Milli Eğitim Bakanı Tekin ile AKP kurmayları bir araya gelerek bu sorunu bir an önce çözemez mi Eğer iş oluruna bırakılırsa aylarca sürer ki bu da rahatsızlıktan başka bir şey yaratmaz .. 
     
Rektörler de atanmıyor      15 üniversitede önceki ay rektörlük seçimi yapıldı. 6 aday YÖK’e bildirildi. YÖK de sayıyı 3’e indirerek Çankaya’ya gönderdi. Ama Çankaya’dan ses soluk yok. Oysa eski rektörlerin görev süreleri önceki gün resmen sona erdi... 
     Ankara’dan gelen söylentiler Cumhurbaşkanı Sezer’in YÖK’ten bazı üniversiteler için yeni isim isteyeceği yönünde. YÖK ise buna direniyor. Anlaşılan o ki Ankara siyaseten olduğu gibi akademik yönden de yeni gelişmelere gebe. AKP lideri Erdoğan için gerçekleştirilmesi düşünülen Anayasa değişiklik paketinin içerisine YÖK de konulursa hiç şaşırmamak gerekir... 
     Ne yapılacaksa bir an önce yapılsın ki çarklar dönmeye başlasın .. 
     
Öğrenciyse vurun tepesine      İngilizce öğretmen açığını kapatmak için MEB ile AÖF arasında bir protokol imzalandı. Öğrenciler iki yıl Açıköğretim Fakültesi’nin açtığı programda yüz yüze öğrenim görecekler, 3 ve 4’üncü sınıfları ise okullarda aday öğretmen olarak görev yaparken tamamlayacaklardı... 
     Bu yıl üçüncü yıl. Her yıl 2 bin 500 öğrenci alınıyor. Bu hesapla 10 yıl sonra İngilizce öğretmen açığının kapatılması öngörülüyordu. Ama k ğıt üzerinde mükemmel gözüken proje uygulamada teklemeye başladı. 
     İlk 2 bin 500 kişilik gruptan ilk iki yılı takıntısız tamamlayan öğrenci sayısı sadece 284 kişi. Borçlu geçenleri de hesaba kattığınızda 3. sınıfa geçen öğrenci sayısı toplam 655 kişi. Yani başarısızlık oranı yüzde 70’in üzerinde. Dahası Milli Eğitim vaat ettiği ekonomik desteği kestiği için öğrenciden istenen öğrenim harcı 700 milyon liraya kadar yükseldi. 
     Öğrenciler şimdi dertli mi dertli. Üniversite diye lisede okuduklarına mı yansınlar yoksa ne kadar çalışırsa çalışsınlar bir türlü sınıf geçemediklerine mi .. 
     AÖF Dekanı Prof. Dr. Ali Ekrem Özkul, "Sorunlarımız var ama çözülecek. Önemli olan projenin hayata geçmesi. Her yeni başlayan projede bu kadar aksaklık olur" görüşünde. Umarız, sistemin ve hocaların başarısızlığı öğrencilerin üzerine yıkılmaya devam etmez .. 
     Özetin özeti Halk söyleyeceğini söyledi. Ama Ankara hala laf üretmeye devam ediyor. Haberlerde sadece yüzler değişti. Yine hemen herkes birbirine laf yetiştiriyor. Ama ortada icraat yok. 
     
     







Azınlık ve parya duyguları 


CIA Yemen’de... 


Şener 109 değişebilir 


Tayyip Erdoğan başbakan olmalı 


AKP’de sesli düşünmek 


Çekilmiş liderin güncesi 


Ankara’da işler durdu 


İt ürür, kervan yürür... 


Hortumculardan arınmış temiz medya istiyorum 


İktidar paylaşımı 


AKP, CHP ve düzenin yabancılaşması 


Farkında olmadan büyüyoruz’ 


Rusya o kadar uzak değil 


</TEXT>
</DOC>
