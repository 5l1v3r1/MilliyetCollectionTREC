<DOC>
<DOCNO> 123398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur36.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapığı mağdur çocuklar teşhis etti... 
</HEADLINE>
<TEXT>

     ''Ümraniye sapığı'' olarak yakalanan ve sperm örneği mağdurlardan elde edilen kalıntılarla tutan Yaman Özçelik, tecavüz ve tecavüz girişimine maruz kalan 15 kız çocuğundan 14'ü tarafından teşhis edildi. 
     İstanbul Asayiş Şube Müdürlüğü Gasp Büro Amirliği'nde sorgusu süren Yaman Özçelik, tecavüz ve tecavüz girişimine maruz kalan 15 kız çocuğundan 12'sine şubede gösterildi. Bu çocuklar tarafından teşhis edilen Özçelik, yakalanmadan önce tecavüze kalkıştığı 2 kız çocuğu tarafından da dün tanınmıştı. 
     Polis, jandarma bölgesinde olan 1 tecavüz mağdurunun daha teşhis amacıyla şubeye gelmesini bekliyor. 
     Kriminal Polis Laboratuvarı'nda yapılan inceleme sonucunda sperm örneği mağdurlardan elde edilen kalıntılarla tutan Özçelik, polise verdiği ifadede suçunu itiraf etti. 
     İfadesinde, yanlarında kaldığı kayınpederi ve ailesiyle aralarında çıkan bir tartışma sonucunda hap içerek intihar girişiminde bulunduğunu, ancak hastaneye yetiştirilerek kurtarıldığını, taburcu olunca kayınpederiyle daha fazla kavga etmeye başladığını anlatan Özçelik, bunun üzerine evi terkettiğini ve şirketten aldığı tazminatla da Azerbaycan'a gittiğini bildirdi. 
     7-8 ay boyunca iş bulamayınca İstanbul'a döndüğünü, ancak ailesinin yanına gitmeyerek ağabeyi Recep'in boş dairesinde kaldığını belirten Özçelik, bir GSM şebekesi adına taşeronluk yapan şirkette çalışan kardeşi Barış'a montaj işinde yardım ettiğini söyledi. 
     
     ÖNCE YER KEŞFİ 

     ''Azerbaycan'dan döndükten sonra kahvede ve arkadaş ortamlarında çok kadın-kız muhabbeti yapıldığını, böyle bir muhabbet sırasında Sulukule'de 12-13 yaşlarındaki kızlarla seks yapıldığından bahsedildiğini'' ifade eden Özçelik, şunları kaydetti 
     ''Çok zevkli olabileceğini düşündüm. Yeni çalışmaya başladığım için bol bol boş vaktim oluyordu. Bu sırada ailemle de barışmış ve şu anki ikamet adresimde birlikte kalmaya başlamıştık. Ümraniye bölgesinde dolaşırken, sık sık okulların dağılımını takip etmeye başladım. Yalnız giden kız çocuklarından birini alarak, sote bir yerde tecavüz etmek fikri iyice kafama yatmıştı. Her gezdiğim yerde sote yerleri aklıma yerleştiriyordum. İşte şuradan alırsam, buraya getiririm, şuradan kaçarım gibi planlar yapıyordum.'' İlk tecavüz olayını, yalnız bir kızı kandırarak daha önceden tespit ettiği ıssız bir yerde gerçekleştirdiğini söyleyen Özçelik, ''Yakalanabileceğimi düşünerek biraz korkmuştum. Ancak tecavüz ettiğim kızların yaşlarının küçük olması sebebiyle, olaydan sonra benim hakkımda fazla bilgi veremeyeceklerini düşündüğümden biraz rahatladım'' dedi. 
     
     HEP AYNI TUZAK 

     ''Yer ve tarihleri tam olarak hatırlayamamakla birlikte tahminen 9-10 kız çocuğunu tecavüz maksadıyla kandırarak kaçırdığını, ancak 3-4 tanesinde değişik sebeplerden dolayı başarılı olamadığını'' belirten Özçelik, ifadesini şöyle sürdürdü 
     ''Bazen kızlar korkup kaçtı, bazen de sokakta insanlar denk geldi. Kız çocuklarını 'babanı tanıyorum, ona borcum var', 'gel sana para vereyim babana götür' veya 'paket var babana götürür müsün' şeklindeki sözlerle kandırıyordum. Zaten yanımda yürümüyorlardı. Biraz arkamdan geldikleri için kimse de şüphelenmiyordu. Daha önceden tespit ettiğim çok ıssız yerlere giderek amacıma ulaşıyordum.'' Bazen de montaj işleri için şirketin kendilerine verdiği otomobil ve minibüste de tecavüz gerçekleştirdiğini kaydeden Yaman Özçelik, şöyle konuştu 
     ''Tüm bu tecavüz olaylarını gerçekleştirdikten sonra ya doğrudan eve ya da kahveye gidiyordum. Son zamanlarda Ümraniye sapığı olarak halk arasında iyice konuşulmaya başlanınca, ben de biraz rahatsız oldum. Hatta kahvede otururken 'Ulan sen bu sapığın eşkaline çok benziyorsun. Sakın bu sapık sen olmayasın ' diyen arkadaşlarımı tersleyerek olayı geçiştiriyordum. Yine benim de evde olduğum sırada televizyonda çıkan Ümraniye sapığı hakkında eşim kötü sözler söyleyince, hiçbir şey söylemeden yanlarından ayrılmıştım. Tecavüz ettiğim çocukların beni tanıyamayacağını düşündüğümden biraz rahattım. Arandığımı biliyordum, ancak içinde bulunduğum hemen hemen her türlü ortamda sapık olayının konuşulması ve tanınmamam beni cesaretlendirdi.'' 
     
     YAKALANMA ANI 

     Tecavüz etmek maksadıyla kaçırdığı kızları tespit ederken sadece çok küçük olmamalarına dikkat ettiğini, bunun dışında herhangi bir özellik aramadığını belirten Özçelik, ifadesini şöyle tamamladı 
     ''Sokakta veya okuldan çıkan müsait durumdaki her çocuk olabilirdi. Belirli bir zaman ve yer aramıyordum. Yine tecavüz etmek maksadıyla Ünalan Mahallesi'nden kaçıracağım kızı daha önceden bir defa gerçekleştirdiğim, bir defa ise kızın kaçması sonucunda gerçekleştiremediğim dere içerisinde bir yıkık binaya götürecektim. Bunu başaramayınca Cennet Mahallesi tarafında başka bir kızı kandırdım ve götürmeye çalışırken kız ağladı. Çevreden de ilgilenenler olunca kaçmaya başladım. Ancak polisler beni yakaladı.'' Bu arada polis yetkilileri, vatandaşların tepkisi nedeniyle daha önce yapılacağı belirtilen tatbikatı gerçekleştirmeyeceklerini kaydederek, Yaman Özçelik'in yarın sıkı güvenlik önlemleri altında adli makamlara gönderileceğini bildirdiler. 

     
</TEXT>
</DOC>
