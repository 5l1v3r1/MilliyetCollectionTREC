<DOC>
<DOCNO> 121008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/ekonomi/eko01.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam sektörü 2003 yılında yüzde 30 büyür 
</HEADLINE>
<TEXT>

IAA Başkanı Mehmet Ali Yalçındağ, gelecek yıl medya reklamları harcamalarının yüzde 30 büyümesinin beklendiğini söyledi 
     AKP’nin tek partili iktidarını bir siyasi ve ekonomik istikrar unsuru olarak gören medya sektörü, ekonomideki canlanmanın göstergelerinden biri olan medya reklamları harcamalarının Türkiye’de gelecek yıl da en az bu yılki gibi yaklaşık yüzde 30 büyümesini bekliyor. Sektör yetkilileri, 2002 sonunda ise medya reklam harcamalarının geçen yıla göre yüzde 30 artışla 720 milyon dolar civarında gerçekleşmesini tahmin ediyorlar. 
     Uluslararası Reklamcılık Derneği IAA Başkanı Mehmet Ali Yalçındağ, 2003 yılındaki ekonomik beklentilerini ve reklam sektörüne dönük öngörüsünü açıkladı. Yalçındağ, 2003’te ekonomik ve siyasi istikrarın sürmesi halinde reklam sektöründeki büyümenin yüzde 30’a ulaşabileceği tahminini dile getirdi. Yalçındağ şöyle konuştu 
     "Son aylarda sanayi üretimi, kapasite kullanımı ve ihracat artışı gibi temel göstergelerde yaşanan istikrarlı düzelme, reel sektörün krizden çıkış yolunda vites büyütme zamanının geldiğine işarettir. Peki ekonomide vites nasıl büyüyecek, kriz öncesindeki yatırım - istihdam - üretim düzeyi hevesi nasıl yakalanacak hatta aşılacak Bu sorunun yanıtını rakamlarda değil insan doğasında aramak zorunludur. Bugün başta ABD olmak üzere refah ekonomilerinde "tüketici güven endeksi" piyasalara yön veren öncü göstergedir... Çünkü tüketicinin bugününe ama daha da önemlisi yarınına güveninin artması ekonomide vitesi büyütür. Yarına güven sadece ve sadece bugünkü parametrelere değil, geleceğe dönük olumlu öngörülere bağlıdır." 
     
     İstikrar tüketimi tetikler 
     Türk ekonomisindeki iyileşmenin mali piyasalardaki aşağı yukarı hareketlerdeki dalga boyunun küçülmesinin, üreticilerin krizde eriyen stoklarını yenilemesine bağlı olduğunu hatırlatan Yalçındağ, "Yatırımcı - üretici ve satış kanalının paylaştığı aşikar olan bu iyimser havanın tüketiciye de yansıyacağı zaman yaklaşıyor" dedi. Yalçındağ, şöyle devam etti 
     "Çünkü tüketici artık geleceğe bakarken üç eksende önünü görebiliyor 1 Siyasi istikrar onbeş yıl aradan sonra ilk kez tek parti iktidarına dönüldü. 2 Kur ve faizde istikrarlı düşüş üreticiye ve tüketici kredisi açan kuruluşlara daha uzun vadeli cazip fırsatlar sunabilme imk nı sağladı, paradan para kazanma iştahını azalttı. 3 Enflasyon ve büyüme dengesi Türkiye 2003 için çok makul büyüme yüzde 5 veya biraz üstü ve enflasyon hedefleri yüzde 20 veya 25 koydu. Bu hedeflerin tüketiciye mesajı açıktır İş güvencesi sürecek ama parası pul olmayacaktır." 
     
Büyümedeki artış reklama 6 kat yansır’      Büyümede her 1 puanlık artışın reklam bütçelerinde 5 - 6 puanlık artışa karşılık geldiğini söyleyen Yalçındağ, gelecek yıl ekonomide yüzde 5 büyüme öngörüldüğünü hatırlatarak, sektör için yüzde 30 büyüme beklentisinin "hayalcilik" sayılmaması gerektiğini belirtti. Bu yılbaşında da sektörün yüzde 30 büyüyeceğini tahmin ettiklerini ve bu tahminin doğru çıktığını vurgulayan Yalçındağ, "Bu güvenle reklam sektörünün gelecek yıl da en az 2002’deki kadar büyüyeceğini söyleyebiliyoruz" dedi. 
     



 EKONOMİ 
















</TEXT>
</DOC>
