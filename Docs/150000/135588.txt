<DOC>
<DOCNO> 135588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/ekonomi/eko07.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taylor rötarlı geldi 
</HEADLINE>
<TEXT>

Dün beş saat rötarlı olarak Ankara’ya gelen ABD Hazine Bakan Yardımcısı Taylor, bugün Devlet Bakanı Babacan’la görüşecek 
     ANKARA Milliyet 

     ABD Hazine Bakan Yardımcısı John Taylor, yaklaşık beş saat rötar yaptıktan sonra Ankara’ya geldi. Esenboğa Havaalanı’nda kısa bir açıklama yapan Taylor, "Görüşmelerde Türkiye ekonomisinin durumunu ele alacağız" dedi. Taylor, yardım paketi ile ilgili soruları yanıtlamadı. 
     Taylor’ın Türkiye’ye Almanya üzerinden dün saat 15.00’te geleceği açıklandı ve Devlet Bakanı Ali Babacan’la saat 17.30’da görüşeceği bildirildi. Ancak, daha sonra Münih’teki hava koşulları nedeniyle uçağının rötar yaptığı belirtildi. Taylor’ın kesin varış saatinin, Meclis’in ABD askerlerinin üs ve limanların modernizasyonu için gelmelerine izin veren tezkereyi kabul etmesine kadar belli olmaması dikkat çekti. 
     
     Ayağının tozuyla Hazine’ye gitti 
     Saat 19.50’de havaalanının VIP salonundan giriş yapan Taylor, "Tekrar Türkiye’de olmaktan memnunum. Bakan Babacan’la görüşmeleri sürdürmeyi dört gözle bekliyorum. Görüşmelerde Türkiye ekonomisinin durumunu ele alacağız. Yarın bugün , sorulara daha detaylı cevap vereceğim" diye konuştu. 
     Havalanında ABD Büyükelçiliği yetkililerince karşılanan Taylor, Hazine Müsteşarlığı’na giderek Babacan’la görüştü. Taylor, bugün Başbakan Gül ile görüşecek. 
     
IMF ile bayram mesaisi      IMF Türkiye Masası Şefi Juha Kahkonen başkanlığındaki IMF heyetinin, 4’üncü gözden geçirme görüşmeleri için, bugün Türkiye’ye gelmesi bekleniyor. Heyetin, Türkiye’de bulunan IMF uzmanlarının, elde ettiği verileri değerlendirerek görüşmelere başlayacağı belirtiliyor. Başbakan Abdullah Gül, görüşmelerin bayramda da süreceğini belirtti. 
     



 EKONOMİ 
























</TEXT>
</DOC>
