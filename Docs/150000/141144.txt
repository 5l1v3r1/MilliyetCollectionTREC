<DOC>
<DOCNO> 141144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/siyaset/siy06.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalette DGM operasyonu 
</HEADLINE>
<TEXT>

Erdoğan’la Erbakan’ın adli sicil kayıtlarının silinmesine imza atanların da aralarında bulunduğu 12 DGM h kiminin görev yeri değiştirildi 
     GÖKÇER TAHİNCİOĞLU Ankara 

     AKP Genel Başkanı Recep Tayyip Erdoğan’ın adli sicil kaydının silinmesi konusunda çelişkili kararlar veren Diyarbakır 3 ve 4 No’lu DGM’nin h kimlerinin de bulunduğu 12 DGM h kiminin yeri, H kimler ve Savcılar Yüksek Kurulu’nca HSYK değiştirildi. OHAL’deki gözaltı sürelerine direnerek Adalet Bakanlığı aleyhine dava açan Diyarbakır DGM yedek üyesi ise terfi ettirildi. 
     HSYK’nın bazı DGM h kimlerinin görev yerini değiştiren kararı, Resmi Gazete’nin dünkü sayısında yayımlandı. Görev yeri değiştirilen h kimler arasında, Erdoğan’la kapatılan RP’nin Genel Başkanı Necmettin Erbakan’ın adli sicil kayıtlarının silinmesine ilişkin kararlara imza atan Diyarbakır DGM h kimlerinin ağırlıkta oluşu dikkati çekti. Erdoğan, 3 Kasım seçiminden önce Diyarbakır 3 No’lu DGM’ye başvurarak, adli sicil kaydının silinmesini istemiş, ancak bu talebi DGM’ce reddedilmişti. Erdoğan hakkındaki kararı veren heyette yer almadığı öğrenilen 3 No’lu DGM’nin Başkanı İsmail Kara, kendi isteği göz önünde bulundurularak Ankara H kimliği’ne atandı. Kara’dan boşalan yere, aynı mahkemenin üyesi Mustafa Yüksel terfi etti. 
     
     DGM Başkanı Ankara’ya 
     Erdoğan, Diyarbakır 3 No’lu DGM’nin kararına itiraz etmiş, itiraz sonucunda Diyarbakır 4 No’lu DGM, Erdoğan’ın adli sicil kaydının silinmesine karar vermişti. Karar, Yargıtay 8. Ceza Dairesi’nce yok hükmünde sayılarak ortadan kaldırılmıştı. Erdoğan hakkındaki bu gelişmelerin yaşanmasına neden olan Diyarbakır 4 No’lu DGM’nin Başkanı Şükrü Bozer de kendi isteğiyle Ankara H kimliği’ne atandı. Diyarbakır 2 No’lu DGM üyesi Hamza Yaman da boşalan DGM Başkanlığı’na getirildi. 
     



 SİYASET 














</TEXT>
</DOC>
