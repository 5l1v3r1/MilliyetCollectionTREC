<DOC>
<DOCNO> 126940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/spor/spo01.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Pancu’nun Lucescu tarifi 
</HEADLINE>
<TEXT>
TARİH YAZAN PROFESÖR 
Hocasını öven süper star, "Galatasaray’a gol atamadığım için gerçek Beşiktaşlı olamadım. Ancak fırsat kaçmadı. 2 Şubat’ta Fenerbahçe maçında golüm var" diyerek iddialı konuştu 
     "Forveti seviyorum" 
     NOEL tatili başlamasıyla birlikte yabancı futbolcular birer birer ülkelerine gitti. MİLLİYET, Beşiktaş’ın ilk yarıdaki süper starı Pancu’yu Romanya’da, doğduğu kent olan Iaşi Yaş ’ta buldu ve bugünü ile geleceği hakkında konuştu. Her mevkiide oynayabildiğini ancak forvette bulunmayı daha çok sevdiğini söyleyen Rumen futbolcu, "Inter’in istediği söyleniyor ama böyle bir teklif yok. Başkanlar anlaşırsa Beşiktaş’ı uzun vadeli düşünüyorum. Lucescu da kalırsa bu benim için daha büyük avantaj olur" dedi. 
     
     "Beni yakacaklardı" 
     BEŞİKTAŞ’TAKİ başarısının kollektif bir çalışmanın ürünü olduğuna dikkat çeken Pancu, sakatlığı konusunda da şu açıklamayı yaptı "Hiçbir problem yok. Romanya’daki bazı doktorların tavsiyesiyle ameliyat olsam yanacaktım ve 2-3 ay yer alamayacaktım. Ancak Bologna’daki doktor Marrcacci ameliyata gerek olmadığını, sezon sonunda belki küçük bir atroskopiyle sorunun çözüleceğini söyledi." Rumen futbolcu, Beşiktaş taraftarını ise, "Süper... Süper... Süper..." sözleriyle özetledi. 
     
     "İmparator demiyorum " 
     RUMEN çalıştırıcıyı da yere, göğe sığdıramayan Pancu, "Türkiye’de ona sürekli İmparator diyorlar. Ama ben onu "Sürekli tarih yazan profesör" olarak adlandırıyorum. Türk futbolunda ne yaptığı ortada. O beni ikna etti. Böyle bir fırsatı reddetmek de hayatımda aptallık olurdu" dedi. Yıldız futbolcu, Galatasaray’a gol atamadığı için gerçek Beşiktaşlı olamadığını belirtip, "Ancak fırsat kaçmadı. Kendimi 2 Şubat’taki Fenerbahçe maçına hazırlıyorum" ifadesini kullandı. 
     
     Pancu’dan inciler 

</TEXT>
</DOC>
