<DOC>
<DOCNO> 107574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yazar/zbirand.html </URL>
<DATE> 2002/09/14/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Doğuanadolu'nun çığlığını duydunuz mu 
</HEADLINE>
<TEXT>

     ERZURUM 

     Perşembe akşamı, CNN TÜRK’teki 32.GÜN ŞEHİR MEYDANI programını Erzurum’dan yaptık. Doğu Anadolu’nun kalbi konusundaki bu kent’e, Doğu’nun insanlarını topladık. Amaç, birinci elden Doğu Anadolu halkını dinlemekti. TOBB’a bağlı oda başkanları, genci yaşlısı ile her kesimden insan katıldı. 
     Yıllardır bu tip programlar yaparım, böylesine dert küpüne dönmüş, içini dökmek isteyen ve patlama noktasına gelmiş bir toplulukla karşılaşmadım. 
     Doğu Anadolu’dan çığlıklar yükseliyor. 
     Ancak, dikkat ettim çığlıkların önemli bir bölümü "Devlet bizi eskisi gibi beslesin, Devlet yardım etsin" şeklindeydi. 
     Ekonominin gerçekleri henüz Doğu Anadolu’ya ulaşmamış. Kaynağı olmayan yatırımların yapılamayacağı, bütçeden para dağıtılamayacağı henüz tam anlamıyla algılanamamış. Uzun yılların getirdiği çarpık düzen’in sürdürülmesine çalışılıyor. Nehrin suyu bitmiş, kimse farkında değil. 
     Doğu Anadolu çok dertli çok yoksul, ancak öte yandan da çalışmak istemiyor. Çalışmadan yaşamayı tercih ediyor. İnsanların birbirlerine öylesine büyük bir güvensizlikleri var ki, ortak hiçbir girişim yapamıyorlar. 
     Feodal sistem bütün haşmetiyle sürüyor. 
     Aileler partileri bölüşmüş, belediyeleri kontrolleri altına almışlar. "Ankara’yı ve bölgeyi en iyi nasıl yolarız" düzeni kurulmuş. 
     Ekonomik kriz bütün verileri, eski olanakları bozunca kıyametler kopmuş. 
     Çözüm 
     1. Devlet’in ekonomiden elini çekip, sadece yönlendirici ve teşvik edici bir rol oynaması 
     2. Bölge insanlarının eski düzenin geri gelmeyeceğini kabul edip, yeni bir düzen kurmaları. Kendi çözümlerini bulmaları. Çalışıp üretmek zorunda olduklarını anlamaları. 
     Türkiye, Anadolu’suna ciddi biçimde el atmak zorundadır. Bu düzeni değiştirip, gerçekçi yeni dengeler yerleştirmedikçe, eski "Doğu Sorunu" sürüp gidecek ve birgün patlayacaktır. 
     
     







Yönetemeyen demokrasi 


Dalida’nın ünlü şarkısı, "Palavra, palavra, palavra"... 


Eylül dersleri... 


Çiller’den küskünlere ret 


ABD, Saddam’ı devirmek için Türkiye’den neler istiyor 


Dalgakıran 


Biz de küsüz... ...hem de epeydir... 


ÖSYM diktatörlüğü can yakıyor 4 


Denktaş bir adım daha attı, ama... 


Tolstoy, kadınları yazdığı kadar iyi tanırdı 


Manipülasyon gerçeği 


Şair sözü elbet yalandır... 


Fesih kozu ve liderler 


Bir de küskün seçmen var 


16 Eylül önemli bir gün 


</TEXT>
</DOC>
