<DOC>
<DOCNO> 114988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/spor/spo03.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜZÜNE BAKAMADIK 
</HEADLINE>
<TEXT>

Galatasaray’ın yıldızı Elvir Balic, Brugge yenilgisinin ardından soyunma odasında Fatih Terim’in kendilerini tebrik ettiğini açıkladı. Boşnak oyuncu, "Kafamızı kaldırıp bakamadık" yorumunu yaptı 
     CÜNEYT KARAKAYA 

     Hepimiz yıkıldık’ 
     BRUGGE karşısında en çok çalışan isimlerinden olan Elvir Balic, 3 - 1’lik skorun kendilerini kahrettiğini açıkladı. Soyunma odasına büyük bir üzüntü içinde gittiklerini açıklayan Boşnak futbolcu, "Fatih hoca bizi karşısına aldı ve mücadelemizden dolayı tebrik etti. Ancak utancımızdan suratına bakamadık. Bu sonuç aklımızın ucundan bile geçmezdi" dedi. 
     
     Sorunlar geçici’ 
     TERİM’İN Galatasaray’ın başına geldiği ilk yıllarda da bu tür sıkıntıların yaşandığını hatırlatan Balic, sorunların geçici olduğunu iddia etti. Boşnak oyuncu şunları söyledi "Hocamızın istediklerini yapmaya çalıştık, ama olmadı. Çok üzdüğümüzü biliyoruz. Diğer maçlar da oldukça önemli. Fenerbahçe karşılaşmasında gol atmak istiyorum. Karşımda kim olursa olsun tanımam." 
     
Sorumluluk hocanın’Ali Dürüst, saha içindeki kararları Terim’in verdiğini söyledi, "Hedef uzun vadede başarı" dedi 
     İKİNCİ Başkan Ali Dürüst, Brugge yenilgisinden ders çıkarmalarının gerektiğini açıkladı. Dürüst, saha içindeki kararları Terim’in verdiğini vurgulayıp, "Sorumluluk teknik direktörümüze ait. Başarı kısa vadede gelmeyebilir. Bu yüzden sabretmek gerekiyor. Eğer taşlar zamanla oturmaz, yol tıkanırsa taksimetreyi sıfırlarız" dedi. 
     DÜRÜST, Brugge karşısında iyi oynadıklarını ve değişikliklerin doğru olduğunu da dile getirdi. İkinci Başkan şöyle devam etti "İçimden beraberlik geçiyordu, olmadı. Futbol bu, bazen kişisel hatalardan dolayı mağlup olabiliyorsunuz. Dünyanın sonu gelmedi. Bu maçta yaşadıklarımız, bizimle birlikte yaşarsa, yanlış yaparız." 
     
İzmir’e acil inişSarı - Kırmızılı kafileyi taşıyan uçak, İstanbul’a taraftarları bıraktıktan sonra, sürpriz bir kararla rotayı Ege’ye çevirdi 
     FATİH Terim, Brugge yenilgisinin ardından programda değişiklik yaptı ve takımı İstanbul yerine İzmir’e taşıdı. Basının oyuncularının üzerine gelmesinden çekinen Terim, haftasonu oynanacak Altay maçının hazırlıklarını İzmir’de sürdürmeyi tercih etti. Tecrübeli hoca, havalimanında medyaya tepki gösterip, "Soruları tek tek sormayın" dedi. İzmir’de yolu şaşıran kafileyi, Aydın otobanından polis eskortları geri çevirdi. 
     BAŞKAN Özhan Canaydın, yöneticilerle yaptığı toplantıda "Böyle dönemlerde sağduyulu davranıp, panik yapmayın" uyarısında bulundu. Bu arada Diyarbakırspor maçında Evren’e dirsek attığı gerekçesiyle tedbirsiz olarak PFDK’ya sevkedilen Felipe’ye dün ceza çıkmadı. Savunması beklenen sambacının durumu salı günü belli olacak. 
     
Terim nakavt İtalyan medyası, Brugge yenilgisini tecrübeli hoca adına hayal kırıklığı olarak yorumladı 
     İTALYA’NIN Corriere dello Sport Gazetesi, "Terim nakavt" başlığını kullandı. Haberde, "Brugge, De Santis’ten daha güçlü. Martens süper. Belçikalılar galibiyeti hak etti" yorumu yapıldı. La Gazzetta dello Sport ise Bruggelü futbolcuların Galatasaray’ı hezimete uğrattığını ifade etti. 
     BELÇİKA basını ise skoru okurlarına "Zafer" olarak duyurdu. Galatasaray’ın bekledikleri kadar korkulacak bir takım olmadığını belirten gazeteler, "Böyle oynayan bir Galatasaray’ın gruptan çıkması mümkün değil" yorumunu yaptı. Maçtan önce yaşanan olaylardan ise bahsedilmedi. 
     
Gidenler dönmedi      BRUGGE-Galatasaray maçını izleme bahanesiyle vize alan gurbetçilerin bir çoğu Türkiye’ye dönüş yapmadı. İncelemeler sonrasında, bu sahışların çoğunun Belçika’dan Almanya’ya geçtiği öğrenildi. Öte yandan Brugge Savcılığı, maç öncesinde çıkan olaylar sırasında biri Türk on beş kişinin tutuklandığını açıkladı. Gözaltına alınanlar arasında 28 yaşında bir kadının olduğu bildirildi. 
     
Devler Ligi’nde Lucescu farkı      Grafiği düşüşte 
     GALATASARAY ile birlikte 1999 - 2000 sezonunda UEFA Kupası’nı kazanarak tarihe altın bir sayfa açan Fatih Terim, Şampiyonlar Ligi’nde Lucescu’nun iki yılda elde ettiği başarılardan uzak kaldı. Sarı - Kırmızılı takımla birlikte dördüncü kez Devler Ligi’ne katılan Terim bu sürede tur şansı yakalayamadı. 
     
     Luce tur atladı 
     TERİM’İN ardından Süper Kupa’yı kazanan Lucescu ise iki Şampiyonlar Ligi sınavında önemli başarılara imza attı. Sarı - Kırmızılı takımla iki kez Şampiyonlar Ligi’ne çıkan Rumen hoca, bir kez tur atladı, bir kez de çeyrek finale çıktı. Lucescu döneminde, toplam galibiyetlerin yarısından fazla zafer yaşandı. 
     
Terim’in karnesi O G B M A Y P 22 6 5 11 25 36 23      
     
Lucescu’nun karnesi O G B M A Y P 26 9 9 8 29 34 33      
     



 SPOR 






























</TEXT>
</DOC>
