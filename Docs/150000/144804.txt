<DOC>
<DOCNO> 144804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun95.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen ve Esir düşen asker görüntülerine tepkiler 
</HEADLINE>
<TEXT>

     Ölen ya da esir düşen Amerikalı askerlerin görüntülerinin televizyonda yayınlanması, Katar'daki Amerikan Merkez Komutanlığı'nda Centcom öfkeye yol açtı. 
     Çavuş Chris Caulkins, ''Bu çok küçük düşürücü'' derken, bir başka çavuş, cesetleri göstermelerinden dolayı çok öfkelendiğini belirtti. Çavuş John Alleman, ''Cesetleri göstermeleri beni deliye döndürdü. Cesetlerle caka sattılar. Moral bakımından bu iyi bir şey değil. Cesetlerle caka satılmaz, özellikle de televizyonda'' dedi. 
     Centcom sözcüsü, görüntülerin yayınlanmasından sonra hiçbir yorumda bulunmadı. 
     Irak televizyonu ve Katar'ın El Cezire televizyonu, ölen 5 asker ile 5 esir askerin görüntülerini yayınlamıştı. 
     Bu arada, Irak'ta yaralanan Amerikalı askerlerin Almanya'nın Frankfurt kenti yakınlarındaki Ramstein Amerikan Üssü'ne gönderildiği belirtildi. 
     Çavuş John Hanson, C-141 tipi nakliye uçağıyla gelecek 7 askeri beklediklerini söyledi. Çavuş, sayının 7'den fazla olabileceğini de sözlerine ekledi. 
     





</TEXT>
</DOC>
