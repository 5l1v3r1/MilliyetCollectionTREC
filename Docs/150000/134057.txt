<DOC>
<DOCNO> 134057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sondun08.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki sperm bankalarından askerlere çağrı... 
</HEADLINE>
<TEXT>

     ABD'deki sperm bankaları, olası Irak operasyonuna hazırlanan askerlere, ''artlarında kendilerinden küçük bir parça bırakmaları'' çağrısında bulundu. 
     Ülkedeki en büyük sperm bankalarından California Cryobank, 40'ı aşkın askeri personelin, savaşta kimyasal silah saldırısından etkilenerek üreme güçlerini kaybetmeleri olasılığına karşı, yıllık bedava sperm saklama hakkından yararlandığını bildirdi. 
     Bankanın tıbbi müdürü Cappy Rothman, ''Gördüğümüz ilgiye inanamazsınız, akıl almaz... Körfez savaşında da bu öneriyi yapmış, 15 kadar başvuru almıştık'' dedi. 
     Rothman, son iki üç günde 40 askerin, spermlerinin saklanması için bankayla temasa geçtiğini, bu yönde onlarca telefon aldıklarını kaydetti. 
     Boston'daki sperm bankası New England Cryogenic Center da Ortadoğu'ya giden Amerikan askerlerine, sperm saklama başvurusunda yüzde 50 indirim yaptıklarını bildirdi. 
     Bankanın sözcüsü, bir aydır süren uygulamanın, yoğun ilgi gördüğünü belirtti. 
     





</TEXT>
</DOC>
