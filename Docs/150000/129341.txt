<DOC>
<DOCNO> 129341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sontur10.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gribin nedeni ani hava değişimi... 
</HEADLINE>
<TEXT>

     Son günlerde hava sıcaklıklarında ortaya çıkan ani değişimler nedeniyle, gribal enfeksiyonlar ve alerjik vakalarda ciddi oranda artış yaşandığı kaydedildi. 
     Kışın sert yüzünü gösterdiği günlerin hemen ardından hava sıcaklıklarının hızla yükselmesi, vücudun bağışıklık sisteminin zayıflamasına, gribal enfeksiyon ve alerjik vakalarda anormal artış yaşanmasına neden oldu. 
     Kış aylarında bacalardan çıkan zehirli gazların havaya karışması ile yaşanan hava kirliliği ise bu tip hastalıkların ortaya çıkmasında ve yayılmasında en önemli etkenlerden biri olarak gösteriliyor. 
     Uzmanlar, enfeksiyonel bulaşıcı hastalıkların en çok okul çağındaki çocukları etkilediğini kaydederek, ''Havasız ortamlarda birbirlerinin nefesini solumak zorunda kalan çocuklar, yüksek ateşle kendini gösteren hastalıkların ilk hedefi oluyorlar'' diyor. Çok kolay bulaşabilen bu hastalıkların en büyük nedeninin değişken havaların etkisiyle vücut direncinin zayıflaması olduğunu ifade eden uzmanlar, şunları söylüyor 
     ''Son günlerde hava sıcaklığında ani değişimler ve hava kirliliği, gribal enfeksiyonları ve alerjik vakaları artırdı. Özellikle bu havalarda çocuklar ve yaşlılar, kendilerine çok dikkat etmeli, kalın giyinerek bol bol C vitamini tüketmelidir. Ancak, bu tür hastalıklarda en riskli grubu oluşturan çocuklar ve yaşlıların grip aşısı olarak korunması gerekiyor.'' Gribal enfeksiyonlara yakalanmamak için temizliğe de büyük önem verilmesinin önemine de değinen Emlik, ''Yemekten önce eller mutlaka sabunla yıkanmalı, çocuklara elleri yıkamadan yemeğe oturmamayı alışkanlık haline getirilmelidir'' diye konuştu. 
     





</TEXT>
</DOC>
