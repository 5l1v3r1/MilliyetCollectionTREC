<DOC>
<DOCNO> 121255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/siyaset/siy30.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FB yenilgisinden sonra GS, kendine gelemedi 
</HEADLINE>
<TEXT>

     UTKU ÇAKIRÖZER Lizbon 

     Tayyip Erdoğan’ın tüm görüşmelerinde ortak konu olan futbol, Lizbon’da da gündemdeydi. Portekiz Başbakanı Jose Barroso’nun, "Galatasaray, UEFA Kupası’nı kazanmıştı. Şimdi durumu nasıl " sorusuna Erdoğan, "Kısa süre önce Fenerbahçe’ye 6 - 0 yenildiler. O yenilgiden sonra kendilerine gelemediler" karşılığını verdi. Önceki günkü görüşmede Barroso Erdoğan’a, "Ordunuzun laiklik konusunda hassasiyetleri vardı, şimdi ilişkileriniz nasıl " diye sordu. Erdoğan bu soruya, "Ordu da Türk halkının ordusu. Aynı ülkenin sevdalılarıyız" yanıtını verdi. Cumhurbaşkanı Jorge Sampaio da Erdoğan’a, "Umuyoruz devletin yönetiminde hak ettiğiniz noktaya gelirsiniz" dedi. 



 SİYASET 



















</TEXT>
</DOC>
