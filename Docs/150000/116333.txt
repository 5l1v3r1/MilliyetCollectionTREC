<DOC>
<DOCNO> 116333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun02.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de keskin nişancı dosyası... 
</HEADLINE>
<TEXT>

     ABD'nin Louisiana eyaletindeki Baton Rouge'da işlenen cinayetin balistik incelemeleri, bu cinayette kullanılan tüfeğin, Washington civarında korku salan keskin nişancının kullandığı silah ile uyuştuğunu gösterdi. 
     Yetkililer, ABD'nin Alkol, Tütün ve Ateşli Silahlar Ofisi'nin, Baton Rouge'da kullanılan silahın, Washington cinayetlerinde kullanılan 223 kalibrelik Bushmaster tipi tüfekle aynı olduğunu doğruladığını söylediler. 
     Başsavcı John Ashcroft, soruşturmanın, keskin nişancı cinayetleriyle başka kişilerin bağlantısının olup olmadığı ve gözaltındaki 2 kişinin bu cinayetleri işleyip işlemediği ihtimalleri üzerinde yoğunlaştığını belirtti. 
     Alabamalı yetkililer tarafından bu sabah yapılan açıklamada, silahın ayrıca, eylül ayında bu eyalette ölümle sonuçlanan bir içki dükkanı soygununda kullanılan tüfekle uyuştuğu bildirilmişti. 
     ABD'de sivilleri hedef alan seri cinayetlerden sorumlu tutulan 41 yaşındaki John Allen Muhammed ile 17 yaşındaki Lee Malvo, çarşamba günü mahkemeye çıkarılmış ve dava 5 Kasım'a ertelenmişti. 
     





</TEXT>
</DOC>
