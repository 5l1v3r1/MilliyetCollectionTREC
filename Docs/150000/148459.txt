<DOC>
<DOCNO> 148459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/guncel/gun05.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaibeli’ lider adayı... 
</HEADLINE>
<TEXT>

Çelebi, bankasından zimmetine para geçirdiği iddiasıyla mahk m edilmişti 
     DHA 

     Irak’ta Saddam sonrası iktidar hazırlıkları kapsamında CIA’in finanse ettiği, tabanı bulunmayan Irak Ulusal Kongresi lideri Ahmet Çelebi, Nasıriye kentine götürüldü. The Independent gazetesi, Ahmet Çelebi’nin bankacılıkla uğraşan Iraklı Şii bir ailenin çocuğu olarak dünyaya geldiğini ve 1958’de Lübnan’a göç ettiklerini yazdı. Beyrut’tan ABD’ye geçerek Massachusetts Teknoloji Enstitüsü, ardından da Chicago Üniversitesi’nde okuyan Çelebi, 1977’de Ürdün’e dönerek, ülkenin üçüncü büyük bankası Petra Bank’ı kurdu. 
     
     BAGAJDA KAÇMIŞTI 
     Bankası, 1989’da kapatılan Çelebi, Ürdün’den bir otomobilin bagajına saklanarak kaçarken, gıyabında "zimmetine para geçirmek" suçundan mahk m oldu. 
     Politikaya 1991’de atılan Çelebi’nin örgütlenme konusundaki becerisi ABD gizli haber alma örgütü CIA’in dikkatini çekti. Çelebi, Saddam karşıtlarını çatısı altında tutan CIA finansörlüğündeki Irak Ulusal Kongresi’nin başına getirildi. Çok sayıda düşmanı bulunduğu kaydedilen Çelebi, Bush yönetiminde Başkan Yardımcısı Dick Cheney ve Savunma Bakan Yardımcısı Paul Wolfowitz ile yakın dost. 
     
     


GÜNCEL 



















</TEXT>
</DOC>
