<DOC>
<DOCNO> 113383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/siyaset/siy08.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz, Bergamalılara tazminat ödeyecek... 
</HEADLINE>
<TEXT>

     ANKARA Milliyet 

     Bergama Belediye Başkanı Sefa Taşkın ile 69 köylünün, Danıştay 6. Dairesi’nin kararını uygulamadıkları gerekçesiyle 55. hükümetin başbakanı, dört bakanı ve iki bürokrat aleyhine açtıkları davada, her davacı için 500 milyon lira tazminat ödenmesine karar verildi. 
     Ankara 5. Asliye Hukuk Mahkemesi’nde görülen davanın karar duruşmasına, davacı ve davalı avukatları katıldı. Davalılardan ANAP Genel Başkanı Mesut Yılmaz’ın avukatı Erden Arısoy, Bergama’da dava tarihine kadar altın üretiminin söz konusu olmadığına işaret ederek, davanın, dönemin başbakanı Yılmaz’a yönlendirilemeyeceğini belirtti ve davanın reddini istedi. 
     
     Toplam 34.5 milyar lira 
     Yargıç Süleyman Kapısız da, Yargıtay’ın bozma kararına uyarak, her davacı için 500 milyon liradan toplam 34.5 milyar lira tazminata hükmetti. Davacı köylülerden birinin vek letnamesi dosyaya konulmadığı için, karar 69 davacı yönünden verildi. 
     Yerel mahkemenin ilk kararında dava reddedilmiş, ancak Yargıtay 4. Hukuk Dairesi, bu kararı bozmuştu. 
     



 SİYASET 















</TEXT>
</DOC>
