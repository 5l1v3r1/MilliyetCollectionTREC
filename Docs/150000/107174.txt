<DOC>
<DOCNO> 107174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/yazar/tamer.html </URL>
<DATE> 2002/09/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ey milletvekili, birinci vazifen... 
</HEADLINE>
<TEXT>

Artık korkularından kurtulmuş olman lazım. Liderinin küskünler üzerinden siyaset yaparak uzatmaları oynama tezg hına alet olma 
     Ey milletvekili. Sözüm sana. 
     Sağduyunun galip gelmesi için lütfen sadece 1 dakika vicdanınla baş başa kalıp düşün. 
     Bugüne kadar elin kolun bağlıydı. Liderin ne dediyse yaptın. 
     Bir insanın zincirinden boşaldığı zaman ne zamandır 
     Listeler de açıklandı. Artık korkularından kurtulmuş olman lazım. 
     4 Kasım sabahı Türk siyasetinden silineceği kesin bazı parti liderleri, bugünden itibaren oyunlarını küskünlerin üzerinden, küskün senaryosunu şişirerek oynamaya koyulacaklar. 
     Hiç istemedikleri halde bir halt ettiler. Hodri meydan deyip meydan savaşına girdiler. Kahramanlık gösterisiyle erken seçim kararı aldılar. Şimdi de işi küskünlere havale edip, onları günah keçisi yaparak uzatmaları oynamak, bir yolunu bulup kendi muratlarına ermek istiyorlar. 
     Recai Kutan seçime karşı olduğunu baştan açıkça söylemişti. Başbakan Ecevit ilk günden beri erken seçime karşıydı. Şimdi tersini söylese de, yarın yine tam tersini söylemesi fevkalade mümkün. Hatta son 2 aylık performansına bakacak olursak, dün söylediğinin tersini söylemezse şaşmamız lazım. Kaldı ki DSP’nin barajı aşma ihtimali şimdilik sıfır. Yeni Türkiye Partisi, Kemal Derviş’i kaybettikten sonra özgüvenini de kaybetti, seçim istemiyor. 4 Kasım sabahı ANAP diye bir partinin var olmayacağı da aşağı - yukarı belli. Çıkmamış candan umut kesilmez. Dolayısıyla da 6 ay ötelenmiş bir seçim, hepsi için yeni bir umut. 
     Neden 6 ay Çünkü daha ötesine ekonominin tahammül etmesi mümkün görünmüyor. Hatta pamuk ipliğine bağlı ekonomimizin nisana kadar dayanabileceği bile kuşkulu. 
     Zaten Ecevit’in hastalanmasıyla birlikte yükselen faizlerin Türkiye’ye maliyeti 12 milyar dolar oldu. Kurun kontrol edilememesini, piyasaların içine kapanmasını, panik duygusunun getireceği tahribatı bir yana bırakın. Sadece faizlerin birkaç puan daha yükselmesi bile ekonomimize 10 - 12 milyar dolarlık ek yük getirir. Oysa Türkiye’nin yatırıma, üretime, yeni istihdam alanlarına ihtiyacı var. İnsanlar artık değil dayanıklı tüketim malı ve giyim eşyası, yiyecek üzerinden, ilaç üzerinden bile vergi verebilecek durumda değiller. Karınlarını doyuramıyorlar, hastalarını hastaneye götüremiyorlar. 
     Seçimi erteletme oyunu oynayan liderler, tamamen "Benden sonra tufan" mantığıyla ateşle oynuyorlar. 
     Ey milletvekili, 
     Bu ortamda birinci vazifen, Türk ekonomisinde pamuk ipliğine bağlı dengelerin zembereğinden boşanmasına da, liderinin senin üzerinden oyun oynamasına da izin vermemektir. 
     Bugüne kadar lider sultası altındaydın, ister istemez maniple edildin. İçine sinmese bile parti hukuku, parti disiplini diyerek Türkiye’nin yangın yerine çevrilmesine müdahale edemedin. 
     Hiç değilse bugün, liderinin sultasını sürdürmek üzere tezg hladığı oyuna alet olma. Adını küsküne çıkartma. 
     Aslında 21. dönem milletvekili olarak 3.5 yıl boyunca canla - başla çalıştın. Yıllar boyu sürüncemede kalmış ve bu Meclis’ten çıkmaz denen bir sürü yapısal reform yasasının altında senin imzan var. 5 artı 5’e hayır diyerek yılların Süleyman Demirel’ini bile Çankaya’dan indiren de sen değil misin 
     Gerçi 1.5 yıllık maaş kaybın olacak. Kartvizitindeki milletvekili yazısı silinince, belki kendini bir süre kimliksiz hissedeceksin. Süngün düşecek. Olsun Çocuklarımıza bırakacağımız en değerli miras onurumuz. 
     Ben 21. dönem milletvekillerini son 20 yılın en onurlu parlamenterleri olarak anımsamak ve torunlarıma anlatmak istiyorum. 
     
     







Senaryolar... 


Kriz mıriz, hiiiç enseyi karartmayın... 


Metin Oktay... 


Son umut küsler... 


Dünyamızın değiştiği gün mü 11 Eylül 


Politikacılar bindikleri dalı kestiler 


Vaha’ ve Serap’ 


"Eylül darbesinden, ABD ne ölçüde sorumludur " 


Seçimler neden ertelenmesin 


11 Eylül Türkiye’yi nasıl etkiledi 


Kahire’de bir kadın, erkekler tuvaletine gitti 


Öngörülebilir piyasa 


Fuarın kapısına halıyı kim serdi 


CHP politbürosu Meclis’te 


Ey milletvekili, birinci vazifen... 


Mihneti zevk eyledik 


Mustafa Süzer Derviş’in k busu gibi 


</TEXT>
</DOC>
