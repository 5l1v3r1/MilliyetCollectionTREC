<DOC>
<DOCNO> 139002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur13.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükhet Duru, babasının ölüsüyle de ilgilenmedi.. 
</HEADLINE>
<TEXT>

     Sanatçı Nükhet Duru'nun babası Kemal Duru 83 , tedavi gördüğü Çanakkale SSK Hastanesi'nde öldü. 
     Alınan bilgiye göre, yaşadığı Gökçeada'da rahatsızlanarak Çanakkale SSK Hastanesi'ne getirilen Duru, sabaha karşı yaşamını yitirdi. 
     SSK Çanakkale Hastanesi Başhekimi Dr. Mehmet Yılmaz, konuya ilişkin bilgi verirken, cumartesi günü dahiliye servisine yatırılan Duru'nun durumunun ağır olduğunu, ayrıca bakımsızlık yüzünden çok bitkin düştüğünü söyledi. 
     Yanında refakatçisi olmayan Duru'nun bazı ihtiyaçlarının karşılanabilmesi için personel görevlendirdiklerini belirten Yılmaz, ''Tüm ihtimamımıza ve tıbbi müdahalelerimize rağmen hastayı kurtaramadık'' dedi. 
     Yılmaz, ''Hastanın hiçbir yakını yok. Cenazesini morga kaldırdık. Sahip çıkacak bir yakınını bekliyoruz. Bulamazsak, belediyeye haber verip, defin işlemini gerçekleştireceğiz'' diye konuştu. 
     Nükhet Duru'nun ise Yunanistan'da olduğu bildiriliyor... 
     





</TEXT>
</DOC>
