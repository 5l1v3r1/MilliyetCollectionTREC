<DOC>
<DOCNO> 147820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/siyaset/siy06.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşa’nın kitabı Toprak ve Yücelen’i kızdırdı 
</HEADLINE>
<TEXT>

     İşadamı Halis Toprak’ın yolsuzlukları anlattığı "Sahipsiz Türkiye" adlı kitabında "Bayraklar, üzerlerinde dolar olmuyorsa bayrak değil, topraklar üzerinde soygun olmuyorsa toprak değil" diye yazan emekli Tümgeneral Osman Özbek hakkında "toprak" kelimesi yüzünden 100 milyar liralık tazminat davası açtığı ortaya çıktı. Özbek, kitabındaki ifadeler nedeniyle eski İçişleri Bakanı Rüştü Kazım Yücelen’in de 30 milyarlık tazminat davası açtığını söyledi. Antalya’da kitabını tanıtan eski Jandarma Genel Komutanlığı Harek t Dairesi Başkanı Özbek, toplumun suskun ve kaderine razı hale getirildiği için Türkiye’nin sahipsiz kaldığını savundu."Ülkeye sahip çıkıyorum diyenler, ülkeyi demokratik yollardan soymuş, kravatlı talibanlar türemiştir" diyen Özbek, TV’de savaşı yorumlayan emekli meslektaşlarının ABD’ye taktik verir gibi konuşmalarını da "Bazı paşalarımız Pentagon paşası gibi. ABD şöyle vursa iyi olurdu’ diyorlar. Nasıl insanlar bunlar" diye eleştirdi. 
     


SİYASET 

















</TEXT>
</DOC>
