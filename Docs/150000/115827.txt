<DOC>
<DOCNO> 115827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/son/sontur20.html </URL>
<DATE> 2002/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Gücümüz olsa Apo'yu asardık 
</HEADLINE>
<TEXT>

     MHP Genel Başkanı Devlet Bahçeli, "Seçim meydanlarında ve televizyonlarda, hain başını asmadığımızı sık sık tekrarlıyorlar. MHP, yeterli güce sahip olsaydı dediğini yapardı" dedi. 
     Yozgat'ta halka seslenen Bahçeli, 18 Nisan seçimlerinin ardından dünya görüşleri farklı 3 partinin koalisyon hükümeti kurduğunu anımsatarak, bu hükümetin ülke için zorunlu olduğunu, ancak o dönem MHP'ye birçok kişi ve kuruluşun "haksız, ahlaksız ve alçakça" saldırıda bulunduğunu öne sürdü. 
     Türkiye-Avrupa birliği AB ilişkilerine değinen Bahçeli, Ulusal Program'ın 57. Hükümet tarafından imzalandığını, üzerinde tartışılıp görüşüldüğünü ve bu programın altında MHP'nin de imzası bulunduğunu anımsatarak "MHP'nin, nerede bir imzası varsa, orada namusu ve şerefi vardır demektir" diye konuştu. 
     Bahçeli, vatandaşlardan meydanlara gelenlere, "Neden idam cezasını kaldırıp müebbede çevirdiniz" sorusunu sormalarını istedi. Bahçeli, 1999 yılında 2 anahtar vaat edenlerin şimdi bu anahtarları koydukları yerleri unuttukları ve "2 anahtar yok, bir kart var" dediklerini söyledi. 
     





</TEXT>
</DOC>
