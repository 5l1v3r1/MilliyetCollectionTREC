<DOC>
<DOCNO> 137052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/yasam/yas01.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Faciadan mucize çıktı 
</HEADLINE>
<TEXT>

Şoför, buzlu yolda gaza basınca, otobüs nehre uçtu iki kişi öldü. Kazada iki aylık bir bebek, buz gibi suda çırpınırken son anda kurtarıldı 
     ERZİNCAN DHA 

     İzmir’den Ağrı’ya gitmekte olan Meteor Turizm’e ait yolcu otobüsü, Erzincan’ın Tercan İlçesi yakınlarında buzda kayarak, Fırat Nehri’nin kolu Karasu’ya yuvarlandı. Kazada iki kişi öldü, 42 kişi de yaralandı. İki aylık bir bebek, düştükten birkaç dakika sonra buz gibi sudan kurtarılırken, yaralı bir yolcu, "Otobüs tıka basa doluydu. Şoför dar viraja 100 kilometre hızla girince kaza oldu" dedi. 
     Salih Yaman yönetimindeki 09 NF 403 plakalı yolcu otobüsü, dün saat 08.30 sıralarında, buzda kayarak Karasu Nehri’ne uçtu. Kazada soyadı belirlenemeyen Hüseyin 12 adında bir çocuk ile Ziya Adıgüzel 52 yaşamını yitirirken, yaralanan yolcular Tercan Devlet Hastanesi’ne kaldırıldı. 
     
     Bebek akıntıya kapıldı 
     Bu arada kazada bir de mucize yaşandı. Sağlık memuru Engin Aydemir 34 , eşi Çiğdem Aydemir ve iki aylık kızları Nisa, İzmir’de bayram tatilini geçirdikten sonra Ağrı’ya dönmek için otobüse binmişlerdi. Çiğdem Aydemir olay anında yaşadıklarını şöyle anlattı "otobüs nehre uçtuktan sonra yavrum Nisa’nın yanımda olmadığını gördüm. O arada birisi suya düştüğünü görmüş. Hemen camı kırarak suya atladık. Kazadan kurtulan yolcular da yardıma koştu. Bebeğim 2 - 3 dakika suya bata çıka ilerledi akıntı yönünde ilerledi ama sonunda onu kurtarmayı başardık." 
     
     "Dokuz kayıp" iddiası 
     Kazanın ardından kaybolduğu iddia edilen dokuz yolcuya ait herhangi bir ipucuna ise ulaşılamadı. Yetkililer, konu hakkında şunları söyledi "Otobüste 50’den fazla yolcu bulunduğu iddia ediliyor ama otobüste cesede rastlanmadı. Bu arada yakınının kayıp olduğu yolunda başvuran da olmadı. Kayıp olduğu söylenen dokuz yolcu, muhtemelen sudan çıktıktan sonra yoldan geçen araçlara binip gitti." 
     Kazada yaralanan yolculardan Özden Kan da, olayı şöyle anlattı "Ben de, şoförün yanındaki hostes koltuğundaydım. Saat 04.00 sıralarında şoför değişti. Aracın hızı 95 - 100 kilometrenin altına düşmüyordu. Şoför aracı çok hızlı kullanıyordu. 100 kilometre hızla girdiğimiz dar virajda, karşı yönden başka bir otobüsün geldiğini gördük. Şoför frene basınca, otobüs yolda kayarak nehre devrildi." 
     



 YAŞAM 



















</TEXT>
</DOC>
