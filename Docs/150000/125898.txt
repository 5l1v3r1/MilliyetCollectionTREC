<DOC>
<DOCNO> 125898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo19.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, kampa girdi... 
</HEADLINE>
<TEXT>

     Birinci Süper Futbol Ligi'nde yarın kendi evinde Bursaspor ile karşılaşacak olan Beşiktaş, bu maçı da kazanarak ilk bölümü lider tamamlamak amacında. 
     BJK Nevzat Demir Tesisleri'nde öğle saatlerinde kampa giren siyah-beyazlılar, hazırlıklarını bu akşam basına kapalı yapacağı idmanla tamamlayacak. 
     Beşiktaş'ta, sarı kart cezalıları Zago ve İlhan Mansız ile sakatlıkları süren Yasin Sülün, Bayram ve kaleci Göksel, Bursaspor maçında oynayamayacak. 
     Siyah-beyazlıların Bursaspor maçına, Cordoba, Ahmet Yıldırım Tolga Ronaldo, Ali Eren, Tamer, Tayfur, Tümer, Pancu, İbrahim, Sergen, Ahmet Dursun Nouma muhtemel 11'iyle çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem İsmet Arzuman yönetecek. 

     
</TEXT>
</DOC>
