<DOC>
<DOCNO> 143399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/soneko02.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa beklentileri... 
</HEADLINE>
<TEXT>

     Hükümeti'nin gece geç saatlerde 2. tezkere için çalışmalara başlamasının bugün piyasaları önemli ölçüde rahatlatması bekleniyor. Uzmanlar, borsada dün yaşanan taban düşüşünün ardından bugün piyasalarda tam tersi olarak tavan yapılabileceğini belirtiyorlar. 
     2. tezkerenin getireceği olumlu havanın bugün yapılacak Hazine'nin iki ihalesine de yansıması bekleniyor. Faiz cephesinde dün yaşanan yaklaşık 6 puanlık yükseliş, bugünkü ihale ile ilgili soru işaretleri doğurmuştu. Ancak uzmanlar 2. tezkere çalışmaları nedeniyle Hazine'nin bugünkü borçlanmadan da rahat çıkabileceğini söylüyorlar. 
     Hazine, bugün biri 147 gün vadeli diğeri de 350 gün vadeli olmak üzere iki iskontolu bono ihalesi düzenleyecek. 
     Hazine'nin 147 gün vadeli iskontolu bono ihalesinde satılacak kağıtların geri ödemesi 13 Ağustos 2003 olarak belirlendi. 
     Hazine'nin ikinci ihalesi olan 350 gün vadeli iskontolu bono ihalesinde satılacak kağıtların geri ödemesi 3 Mart 2004 olarak öngörüldü. 
     Her iki ihalede, bonoların ihraç tarihi 19 Mart 2003 olarak tespit edildi. 
     Hazine, bu hafta 5 katrilyon 212.2 trilyon lira iç borç ödemesi ile 140.5 milyon dolar dış borç ödemesi yerine getirecek. 

     
</TEXT>
</DOC>
