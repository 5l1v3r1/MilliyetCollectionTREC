<DOC>
<DOCNO> 141335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur07.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Ankara'dan ayrılırken basın toplantısı düzenledi... 
</HEADLINE>
<TEXT>

     KKTC Cumhurbaşkanı Rauf Denktaş, Annan planının şimdiki haliyle kaldığı takdirde kabul edilemez olduğunu söyleyerek, ''Lahey'e hayır demeye gidiyor'' diye bir şeyin söz konusu olmadığını kaydetti. 
     Denktaş, çalışma ziyareti için geldiği Ankara'daki temaslarını tamamlamasının ardından Türkiye'den ayrıldı. Denktaş'ı Esenboğa havaalanından Başbakan Yardımcısı Ertuğrul Yalçınbayır uğurladı. 
     Cumhurbaşkanı Denktaş, havaalanında yaptığı açıklamada, Annan planının olduğu gibi kaldığı takdirde, kabul edilemez olduğunu bildirdi. Basında Lahey'e ''hayır'' demek için gittiği yönünde çıkan haberlerin hatırlatılması üzerine Denktaş, şunları söyledi 
     ''Zannedersem yapılan açıklamaları incelemiş olsalardı hayır demek için gidiyor noktasında olmadığımızı, planın tadil edilmesi üzerinde durulduğunu, olduğu gibi kaldığı takdirde kabul edilemez olduğunu görebilirlerdi. Dolayısıyla hayır demeye gidiyor diye bir şey yok. Ama olduğu gibi kalırsa kabul edilemez olduğu doğru.'' 
     





</TEXT>
</DOC>
