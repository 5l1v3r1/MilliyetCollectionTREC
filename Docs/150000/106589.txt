<DOC>
<DOCNO> 106589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo21.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Toprak "Sakaryaspor'un ligden çekilmesini istemiyoruz" 
</HEADLINE>
<TEXT>

     Devlet Bakanı Erdoğan Toprak, Sakaryaspor'un ligden çekilmesini istemediklerini belirterek, süper ligdeki takımların, oynatmadıkları futbolcularını Sakaryaspor'a vermeleri konusunda çalışma başlatacaklarını söyledi. 
     Erdoğan Toprak ile Futbol Federasyonu Başkanı Haluk Ulusoy, kazada ölenlerin cenaze töreninin ardından basın toplantısı düzenledi. Sakaryaspor'un ligden çekilmesini istemediklerini ve ligde kalıp mücadeleye devam etmelerini istediklerini bildiren Toprak, şunları kaydetti 
     ''Sakaryaspor'un ligden çekilmesini istemiyoruz. Yaralı futbolcular iyileşene kadar, süper ligdeki takımların oynatmadıkları futbolcuları Sakaryaspor'a vermelerini isteyeceğiz. Haluk Ulusoy'dan bu konuda çalışma başlatmasını istedik.'' Haluk Ulusoy da süper ligdeki takımlarla görüşme yaptıklarını ifade ederek, takımlardan oynamayan futbolcularını Sakaryaspor'a vermelerini isteyeceklerini bildirdi. 
     Ulusoy, şöyle dedi 
     ''Sakaryaspor'a maddi ve manevi her türlü yardımı yapacağız. Taahhüt ediyoruz ki bu takım sahalardan çekilmeyecek. Mevcut yerini ve konumunu koruyacaktır. Sakaryaspor'un arkasındayız. Daha önce de Samsunspor aynı acıyı yaşadı, o zaman da destek olmuştuk. Söz veriyoruz, Sakaryaspor'un her zaman yanında olacağız.'' Adapazarı Büyükşehir Belediye ve Sakaryaspor Kulübü Başkanı Aziz Duran da Devlet Bakanı Toprak ve Ulusoy'a verdikleri destek dolayısıyla teşekkür ederek, ''Bize böyle zor günde destek oldular'' dedi. 
     





</TEXT>
</DOC>
