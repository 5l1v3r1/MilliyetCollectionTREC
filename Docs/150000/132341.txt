<DOC>
<DOCNO> 132341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/yasam/yas07a.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DJ’nin katil zanlısı yakalandı 
</HEADLINE>
<TEXT>

Emre Kuytu’nun katilinin, iki gün önce gözaltına alınan arkadaşı olduğu öne sürüldü 
     ELVAN EZBER İstanbul 

     Kadıköy’deki evinde boğazı kesilerek öldürülen DJ Emre Kuytu’nun 28 katilinin arkadaşı Göksel Anlar 27 olduğu ileri sürüldü. Gözaltına alınan ve Türkiye eski güzellerinden Can Anlar’ın oğlu olan Anlar, ilk ifadesinde suçlamaları reddetti. Ancak Anlar’ın otomobilinde yapılan araştırmada, Kuytu’nun Peugeot 206 otomobilin anahtarı bulundu. Bunun üzerine suçunu itiraf ettiği belirtilen Anlar’ın, kavga ettiği Kuytu’yu neden öldürdüğü konusunda çelişkili ifadeler verdiği kaydedildi. Kuytu’nun otomobili Ataşehir’de bulundu. Suç aleti bıçağın da otomobilde olduğu anlaşıldı. Anlar’ın, Kuytu’yla Beyoğlu’nda bir barda tanıştığını ve arkadaşlığını ilerlettiğini söylediği belirtildi. Göksel Anlar’ın babası Yüksel Anlar damadı Rıfat Cihat Tacettinoğlu’nu 9 Mayıs 2002’de başına çekiçle vurarak öldürmüştü. Sevgilisi Aysel Ağustos’u da silahla yaralayan Yüksel Anlar, ardından da kendini yakmıştı. 
     



 YAŞAM 

























</TEXT>
</DOC>
