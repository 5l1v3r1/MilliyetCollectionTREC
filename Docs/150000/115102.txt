<DOC>
<DOCNO> 115102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sonspo23.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da hedef 3 puan... 
</HEADLINE>
<TEXT>

     Birinci Süper Futbol Ligi'nin 10. haftasında yarın Trabzonspor'u konuk edecek olan İstanbulspor, hazırlıklarını tamamladı. 
     Göztepe deplasmanında yediği son dakika golüyle 2 puan bırakan sarı-siyahlılar, Kocaelispor karşısında aldığı 2-0 galibiyetin ardından yeniden çıkışa geçme planları yapan Trabzonspor'u İstanbul'dan puansız göndermek istiyor. 
     İstanbulspor'da, sakatlığı bulunan futbolculardan üst adalesinde ağrı olan Selçuk, bileği burkulan Cenk ve ayak tarak kemiği ezilen Ali Uyanık'ın durumlarının iyi olduğu ifade edildi. Arka adalesindeki sakatlığı geçmeyen Deniz Uygar ile kasığında ağrı olan Bekir'in ise Trabzonspor karşısında forma giyemeyeceği kaydedildi. 
     Sarı-siyahlıların Trabzonspor karşısına, Haluk Ali Uyanık , Pinto, Niyazi, Saffet, Mehmet Yozgatlı, Güven, Selçuk, Musa, Petkov, Cenk ve Fazlı muhtemel 11'iyle çıkması bekleniyor. 
     Güngören Belediye Stadı'nda saat 13.30'da başlayacak maçı, hakem Mustafa Çulcu yönetecek. 
     





</TEXT>
</DOC>
