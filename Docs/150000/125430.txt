<DOC>
<DOCNO> 125430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/sonspo01.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
FİFA, Ronaldo'yu dünyada yılın futbolcusu seçti... 
</HEADLINE>
<TEXT>

     İspanya'nın Real Madrid Kulübü'nde top koşturan ünlü Brezilyalı futbolcu Ronaldo, Uluslararası Futbol Federasyonları Birliği FIFA tarafından ''Dünyada Yılın En İyi Futbolcusu'' seçildi. 
     Başkent Madrid'deki Kongre Sarayı'nda yapılan, 148 teknik direktörün oy kullandığı oylamada 387 puan alarak birinci olan Ronaldo'nun ardından, 171 puan alan Bayern Münih'in kalecisi Oliver Kahn ikinci oldu. Real Madrid'in Fransız oyuncusu Zinedine Zidane da 148 puanla üçüncülüğü elde etti. 
     Son Dünya Kupası'nda 8 golle gol kralı olan Ronaldo, böylece 3 değişik takımın formasıyla dünyada yılın futbolcusu seçilen ilk oyuncu oldu. Ronaldo, 1996'da Barcelona'da, 1997'de ise İnter Milan'da forma giyerken de bu unvanı kazanmıştı. 
     1991'den bu yana FIFA tarafından dünyada yılın futbolcusu seçilen oyuncuların adları, ülkeleri ve seçildikleri dönemde oynadığı takımlar şöyle 
     1991 - Lothar Matthaeus Almanya Inter Milan 
     1992 - Marco van Basten Hollanda AC Milan 
     1993 - Roberto Baggio İtalya Juventus 
     1994 - Romario Brezilya Barcelona 
     1995 - George Weah Liberya AC Milan 
     1996 - Ronaldo Brezilya Barcelona 
     1997 - Ronaldo Brezilya Inter Milan 
     1998 - Zinedine Zidane Fransa Juventus 
     1999 - Rivaldo Brezilya Barcelona 
     2000 - Zinedine Zidane Fransa Juventus 
     2001 - Luis Figo Portekiz Real Madrid 
     2002 - Ronaldo Brezilya Real Madrid 
     





</TEXT>
</DOC>
