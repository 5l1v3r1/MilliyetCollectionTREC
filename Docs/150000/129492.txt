<DOC>
<DOCNO> 129492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun30.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman gazetesinin iddiası "Saddam'ı sürgüne iknaya çalışıyorlar" 
</HEADLINE>
<TEXT>

     Amerikan ve Rus hükümetlerinin, Irak lideri Saddam Hüseyin'i Rusya'ya sürgüne gitmeye ikna etmeye çalıştıkları öne sürüldü. 
     Alman gazetesi Tageszeitung, yarın çıkacak sayısında, Amerikan ve Rus yönetimlerinin, Irak savaşından kaçınabilmek amacıyla bu konuda ''kulis'' faaliyetleri içinde olduklarını yazdı. 
     Gazete, her iki hükümete yakın kaynaklara dayanarak, Rus lideri Vladimir Putin'in bu doğrultuda bir ''barış girişimi'' hazırlığı içinde olduğunu iddia etti. 
     Gazeteye göre, Saddam'ı iktidardan uzaklaştırıp Rusya'ya sürgüne gönderebilme olanaklarını araştırmak amacıyla bir Rus temsilci kasımdan beri Bağdat'ta bulunuyor. 
     Gazete, Rus liderinin, gerekirse Saddam'ı ikna için Bağdat'a gitmeye hazır olduğunu kaydetti. 
     Gazeteye göre, Amerikan Başkanı George Bush da Putin'den bu konuda ağırlığını koymasını istedi. 
     





</TEXT>
</DOC>
