<DOC>
<DOCNO> 123038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sontur23.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül, Cuma namazını Sultanahmet'te kıldı... 
</HEADLINE>
<TEXT>

     Başbakan Abdullah Gül, Cuma namazını Sultanahmet Camii'nde kıldı. 
     Gül, kaldığı Florya'daki Vali Konağı'ndan, ilk olarak Erenköy'e giderek kayınpederi Ahmet Özyurt'a bayram ziyaretinde bulundu. 
     Buradan Sultanahmet Camii'ne gelen Başbakan Gül, vatandaşların sevgi gösterileriyle karşılandı. Cuma namazını kılan Gül, vatandaşlarla bayramlaştı. 
     Bu arada Gül, hasta olan oğlu için kendisinden yardım isteyen Gülşen Genç isimli kadınla bir süre sohbet etti. Kendisini Başbakan Gül'ün önüne atmaya çalışan ve korumalar tarafından yere düşmesi engellenen Genç, oğlunun solunum yetmezliği nedeniyle 5 yıldır solunum cihazına bağlı yaşadığını anlatarak, Gül'den evlerine bayram ziyaretinde bulunmasını istedi. 
     Programı nedeniyle bayram ziyaretine gelemeyeceğini belirten Gül, gereken yardımın yapılacağını söyledi. 
     





</TEXT>
</DOC>
