<DOC>
<DOCNO> 127985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/ekonomi/eko05.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek ücretli, asgari ücretliyi finanse edecek 
</HEADLINE>
<TEXT>

   Asgari ücrette Hazine'nin yapacağı ödemelerden doğacak açık, yüksek ücretli işçilerden alınacak daha fazla primle kapatılacak 
   AHMET ERHAN ÇELİK Ankara 
   
   Hükümet net 303 milyon liralık asgari ücretle tercihini düşük ücretli işçiden yana kullanırken, yüksek ücretli işçiler ve işveren kaybetti. Yeni rakamı IMF'ye de anlatılabilir hale getiren asgari ücretteki ince hesaplar şöyle 
   SSK Prime Esas Kazanç Alt Sınırı SPEK yüzde 20'lik artışla 458 milyon liradan 549.6 milyon liraya çıkacak.Kanun gereği SPEK tavanı tabanın 5 katı olarak hesaplanıyor.Yeni prim tabanıyla birlikte tavan 2 milyar 748 milyon liraya yükseliyor. Oysa bu rakam 2003 için 2 milyar 290 milyon liraydı. Yani aradaki fark 455 milyon liraya yükseldi.İşçi ve işveren prim ödemelerinin ortalama oranı yüzde 33.5. Tavandan prim ödeyen bir işçinin aylık prim maliyeti 152 milyon liraya çıkıyor.Yeni asgari ücretle birlikte Hazine 152 milyon liralık prim artışının 46 milyon lirasını karşılayacak. Diğer bir deyişle SSK'nın prim gelirleri her ay için kişi başına net olarak 106 milyon lira olacak.Hazine sayısı 4.5 milyon olarak tahmin edilen asgari ücretli için ayda 46'şar milyon liralık sübvansiyon sağlarken, Hazine'nin kaybı sayıları 1.5 milyona yaklaşan yüksek ücretli tarafından karşılanacak. Yüksek ücretliler için aylık net 106 milyon lira daha fazla prim ödenecek. Böylece işveren yüksek ücretli işçi için daha fazla prim ödeyecek. Hazine açığı SSK'nın prim artışlarıyla karşılanacak. 
   
   Temmuzda 350 milyon 
   Ocak başından itibaren net 303 milyon lira olarak belirlenen asgari ücret 1 Temmuz 2004 geldiğinde yeni bir artış daha görecek. İlgili bakanlar arasında yılın ikinci yarısındaki asgari rakamının 350 milyon lira olması yönünde mutabakat sağlandığı belirtiliyor. 
   
   En yüksek artış döviz hesaplarında Gelir türü Vade Eski stopaj Yeni stopaj TL mevduat 3 aya kadar 16 18 TL mevduat 6 aya kadar 14 16 TL mevduat 1 yıla kadar 10 12 TL mevduat 1 yıldan uzun 6 7 Repo geliri - 20 22 Kira geliri - 20 22 DTH 1 yıla kadar 18 24 DTH 1 yıldan uzun 16 18 Telif - 15 17 Serbest meslek sahipleri geliri - 20 22 
   
   
</TEXT>
</DOC>
