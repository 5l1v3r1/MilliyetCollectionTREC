<DOC>
<DOCNO> 107060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur32.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta milletvekili listeleri belli olmaya başladı... 
</HEADLINE>
<TEXT>

     ANAP'ın bugün YSK'ya vereceği milletvekili aday listesinden bazı adayların sıralaması belli oldu. 
     Edinilen bilgiye göre, Genel Başkan, Devlet Bakanı ve Başbakan Yardımcısı Mesut Yılmaz, Rize 1. sıradan milletvekili adayı olurken, İstanbul 1. bölgeden 1. sıraya Ediz Hun, 2. sıraya Sühan Özkan, 3. sıraya Cavit Kavak, İstanbul 2. bölge 1. sıraya Ahmet Özal, 2. sıraya Yılmaz Karakoyunlu, 3. sıraya Nesrin Nas, İstanbul 3. bölge birinci sıraya Ali Talip Özdemir, 2. sıraya Ahmet Mete Işıkara, 3. sıraya Ahad Andican getirildi. 
     Ankara 1. bölgeden 1. sırayı Nejat Arseven, 2. sırayı Ergun Özbudun alırken, 2. bölge 1. sırayı bugün ANAP'a katılan Yargıtay eski Başkanı Sami Selçuk, 2. sırayı da Selçuk Pehlivanoğlu aldı. 
     Bursa'da 1. sırayı Kenan Sönmez, Antalya'da 1. sırayı Ahmet Denizongun, Yozgat'tan 1. sırayı Lütfullah Kayalar, Aydın'dan 1. sırayı da Cengiz Altınkaya aldı. 
     İzmir'den Işılay Saygın ve Kutlu Aktaş iki seçim bölgesinin ilk sıralarına getirildiler. 
     ANAP'a dün katılan Adana milletvekili Ali Tekin'e ise ilk sırada yer verildiği öğrenildi. 
     





</TEXT>
</DOC>
