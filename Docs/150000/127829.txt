<DOC>
<DOCNO> 127829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sontur09.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolları, bacakları olmayan gencin ''kız kaçırma'' davası... 
</HEADLINE>
<TEXT>

     Trabzon'un Vakfıkebir İlçesi'nde, kolları dirsekten, bacakları ise dizden aşağı olmayan Engin Şafak'a küçük yaştaki E.K'yı 16 kaçırmak, alıkoymak ve kızlık bozmak suçlarından 13 ay 10 gün hapis cezası verildi. 
     Trabzon Ağır Ceza Mahkemesi'ndeki duruşmada, tutuksuz yargılanan Engin Şafak 32 hazır bulunurken, mağdur E.K 16 duruşmaya gelmedi. 
     Mahkeme heyetinin, talimatla alınan ifadesinde mağdur E.K'nın, ''Engin Şafak'ın kendisini kandırarak İstanbul'a götürdüğünü'' söylediğini hatırlatması üzerine, sanık Şafak, bu iddianın gerçek dışı olduğunu savundu. 
     Engin Şafak, ''Ben E.K ile arkadaş olarak İstanbul'a gittim. Eski ifademi tekrar ediyorum'' dedi. 
     Cumhuriyet Savcısı ise esasa ilişkin mütalaasında, olay tarihinde mağdurenin 15-18 yaş grubunda olduğunun anlaşıldığını belirterek, şunları söyledi 
     ''Sanığın, reşit olmayan mağdure ile tanışıp arkadaşlık kurduğu, herhangi bir zor ve tehdit olmadan kaçırıp alıkoyduğu, bu süre içinde kızlığını bozup birden çok kez ırzına geçtiği anlaşılmış olup sanığın TCK'nın 430 2, 416 son maddelerince cezalandırılması talep olunur.'' Mahkeme heyeti, sanığa, reşit olmayan mağdurenin rızası ile ırzına geçip kızlık bozmak suçundan TCK'nın 416 3 maddesince 8 ay 10 gün, mağdureyi rızası ile kaçırıp alıkoymak suçundan TCK'nın 430 2 maddesince 5 ay olmak üzere toplam 13 ay 10 gün hapis cezası verdi. 
     Mahkeme heyeti, daha sonra sanığın ileride bir daha suç işlemeyeceği kanaatine vararak, cezayı erteledi. 
     
     OLAYIN GELİŞİMİ 

     Trabzon'un Vakfıkebir İlçesi'nde oturan ve doğuştan kolları ve bacakları olmayan Engin Şafak, E.K ile yaklaşık bir yıl önce tanışarak arkadaş olmuştu. Olay günü Şafak'ın kullandığı otomobil ile Trabzon'un Tonya İlçesi'ne gezmeye giden çift, buradan İstanbul'a geçmişlerdi. 
     Bu ilişkiye şiddetle karşı çıkan E.K'nın yakınları 19 Temmuz 2002'de Engin Şafak'ın E.K'yı kaçırdığını iddia etmişlerdi. 16 Ağustos 2002'de Vakfıkebir'de jandarma karakoluna giderek teslim olan Şafak, tutuklanmıştı. Şafak, çıktığı ilk duruşmada tutuksuz yargılanmak üzere serbest bırakılmıştı. 
     





</TEXT>
</DOC>
