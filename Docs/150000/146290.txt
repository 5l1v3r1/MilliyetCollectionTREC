<DOC>
<DOCNO> 146290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/30/guncel/gun08a.html </URL>
<DATE> 2003/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kifl cehenneme döndü 
</HEADLINE>
<TEXT>

Kasabayı savunmak isteyen Iraklılar, otomobillerle ABD zırhlılarının üzerine yürüdü. 4 günlük çatışmalarda 1000 Iraklı yaşamını kaybetti 
     Bağdat’ın 130 kilometre güneyindeki Kifl kasabasında 4 gün süren çatışmalarda yüzlerce Iraklının öldüğü bildirildi. Amerikalı subaylar, çatışmalarda küçük minibüsler, pikaplar ve otomobillere binmiş Iraklıların doğrudan tankların üzerine saldırdığını, ancak yüksek ateş gücü karşısında büyük kayıplar verdiğini belirtti. Kasaba içindeki çatışmalarda ise binalardan ve açık alandaki mevzilerden ateş eden düzensiz Irak birliklerinin Fırat Nehri üzerinde de kanolarla ana köprüyü havaya uçurmaya çalıştıkları kaydedildi. 
     ABD 3. Piyade Tümeninin tank birimlerinin kasabanın ana caddesine iki adet zayıflatılmış uranyumlu mermi atmaları sonucu oluşan güçlü etki nedeniyle saklandıkları yerlerden dışarı fırlayan Iraklıların hafif ateşli silahlarla vuruldukları veya tankların altında kaldığı belirtildi. 
     
     ’ÇILGIN BİR KABUSTU’ 
     Bir tank komutanı, durumu, "Asla gözünüzde canlandıramayacağınız çılgın bir kaostu. Bize çok fazla ateş açıldı, biz de çok ateş açtık. Her yönden gelen ateş sesleri ve kırmızı renkten başka bir şey göremezdiniz. Bu dünyaya ait bir şey değildi. İleride bununla ilgili çok kabus gereceğim" diye tarif etti. Kifl’de bazıları mavi ve siyah ceset torbalarında, bazıları açıkta olmak üzere bugün hala onlarca ceset sokaklarda görülüyordu. Tanınmayacak derecede yanmış bazı cesetler, parça parça olmuş simsiyah araçlardan sarkıyordu. Amerikalılar, kendilerinin sadece bir kayıp verdiğini belirtti. Bazı Amerikalı askerler, çarşamba günkü çatışmalarda en az 1000 Iraklının öldüğünü söyledi. 
     


GÜNCEL 




























</TEXT>
</DOC>
