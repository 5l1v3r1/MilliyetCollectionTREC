<DOC>
<DOCNO> 136544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yasam/ayas.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’nın sesi olmaya kararlı 
</HEADLINE>
<TEXT>

Eurovision şarkı yarışmasında Almanya’yı temsil etmek için yarışacak Tagtraeumer’ grubunun solisti bir Türk kızı olan Aynur Aydın... 
     FRANKFURT Milliyet 

     Letonya’nın başkenti Riga’da düzenlenecek Eurovision Şarkı Yarışması’nda, Almanya’yı temsil etmeye hazırlanan gruplardan Tagtraeumer’nin solisti bir Türk Aynur Aydın. Üç kuşaktır Münih’te yaşayan bir Türk ailesinin 22 yaşındaki kızı Aynur, aynı kentteki "Westend Opera Musical School"u bitirdi. Aynur, profesyonelliğe ilk adımını, Almanya’yı Eurovision’da başarıyla temsil ederek üçüncülük kazanan Türk müzik grubu "Sürpriz"e katılarak attı. Dağılan grupta hem solist, hem de şarkı sözü yazarı olan Aynur, grubun en tanınmış parçası Bekle’nin de yaratıcısı. 
     
     Barış şarkısı söyleyecek 
     Tagtraeumer’, İngilizce, Almanca ve Türkçe olarak seslendirecekleri "Mükemmel Bir Dünya İçin" adlı parçayı, Irak savaşı nedeniyle acı çekecek insanlara adadı. Grubun kurucusu Andy Jonas ise şunları söyledi "Almanya’da birçok inanç, Hıristiyanlık’la barış içinde yaşıyor. Şarkı bunu anlatıyor. Mükemmel sanatçılığının yanı sıra bir Türk olan Aynur’un katılımıyla mesajımız daha da güçlenecek. " 
     



 YAŞAM 














</TEXT>
</DOC>
