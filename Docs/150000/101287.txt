<DOC>
<DOCNO> 101287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sondun02.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cris Judd, Lopez'den aldığı nafaka ile gününü gün ediyor... 
</HEADLINE>
<TEXT>

     Jennifer Lopez'in boşandığı eşi Cris Judd'a kelimenin tam anlamıyla piyango vurdu. Lopez'den boşanması karşılığında 7.5 milyon dolar yaklaşık olarak 12 trilyon 337 milyar lira alan Judd, kendine lüks bir malikane satın aldı ve işlerini yürüteceği bir şirket kurdu. 
     Internetteki ''peoplenews'' sitesinin haberine göre, Lopez'in eski eşinin ünlü yıldız ile geçirdiği her gün, ona bir servet getirdi. Lopez ile 8 ay evli kalan Judd'un aldığı nafakaya göre güzel yıldızla evli kaldığı her gün, ona 51 milyar 400 milyon liraya geldi. 
     Nafakayı alan Judd, hemen harekete geçerek Lopez'in apartman dairesinden taşındı. Beverly Hills'te dayalı döşeli lüks bir malikane alan Judd, işlerini yürüteceği bir şirket de kurdu. 
     Bu arada, gününü gün eden Cris Judd, kendisi gibi dansçı olan Staci Flood ile partilere katılmaya başladı. Lopez'in dans grubunda görev aldığı dönemde hiç tanınmayan Judd, birdenbire yıldızların çevresine girerek partilerin değişmez ismi oldu. 
     Son olarak ünlü şarkıcı Christina Aguilera'nın evinde verilen partiye katılan genç dansçının burada sabahın ilk ışıklarına kadar eğlendiği ifade edildi. 
     





</TEXT>
</DOC>
