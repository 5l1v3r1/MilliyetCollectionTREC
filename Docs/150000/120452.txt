<DOC>
<DOCNO> 120452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sonspo05.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, kötü gidişe "dur" demek istiyor... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, hafta sonunda Kayserispor ile yapacağı maçtan galibiyetle ayrılarak kötü gidişe ''dur'' demek istiyor. 
     Teknik direktör Hüsnü Özkara, hafta içi yapılan antrenmanların olumlu bir havada geçtiğini ve maça çok iyi hazırlandıklarını söyledi. 
     Futbolcularla toplantılar yaptığını ve son haftalardaki puan kayıpları yüzünden morallerini bozmamaları gerektiğini anlattığını belirten Özkara, ''Bugün yapacağımız antrenmandan sonra Kayserispor'u beklemeye çekileceğiz. Futbolcularım ve ben Kayserispor'u Konya'dan puansız göndereceğimize inanıyoruz'' dedi. 
     Kayserispor'u yenerek son haftalarda yaşanan puan kayıplarına ve kötü gidişe ''dur'' demek istediklerini vurgulayan Özkara, ''Kayserispor da kazanmak için gelecektir. Ancak, özellikle bu hafta seyircimizin desteğiyle galip gelen taraf biz olacağız'' diye konuştu. 
     





</TEXT>
</DOC>
