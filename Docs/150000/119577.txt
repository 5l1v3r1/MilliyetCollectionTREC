<DOC>
<DOCNO> 119577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/sontur04.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül ile Tayyip Erdoğan üç saat görüştü... 
</HEADLINE>
<TEXT>

     Cumhurbaşkanı Ahmet Necdet Sezer tarafından 58. Hükümeti kurmakla görevlendirilen AK Parti Kayseri Milletvekili Abdullah Gül, hükümet kurma çalışmalarıyla ilgili olarak, ''Sorun yok. Herşey planladığımız gibi devam ediyor'' dedi. 
     Gül, AK Parti Merkez Yürütme Kurulu'nun MYK 3 saat süren toplantısının ardından ''MYK'nın kabineyi oluşturmak için verdiği yetkiyi değerlendirmek ve kabine konusundaki çalışmaları yürütmek'' amacıyla AK Parti Genel Başkanı Recep Tayyip Erdoğan ile biraraya geldi. 
     Abdullah Gül, parti genel merkezinde, yaklaşık 3 saat süren görüşmenin ardından gazetecilerin soruları üzerine, hükümeti kurma çalışmaları konusunda sorun olmadığını belirterek, ''Herşey planladığımız gibi devam ediyor. İnşallah görüşeceğiz'' dedi. 
     Gül, kabine listesini bugün Çankaya Köşkü'ne götürüp götürmeyeceğine ilişkin soruyu yanıtsız bıraktı. 
     





</TEXT>
</DOC>
