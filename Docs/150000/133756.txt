<DOC>
<DOCNO> 133756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/ekonomi/eko04.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Dövizli ihale mevduata göre daha cazip 
Hazine’nin 392 günlük iskontolu dolar cinsi tahvil ihalesinde faiz yüzde 6,59 oldu. Birikimlerini dolara yönlendirmek isteyen yatırımcılar için döviz cinsinden ihaleler, DTH faizlerine oranla daha yüksek getiri imk nı sunuyor 
     SONGÜL HATISARU 

     Hazine, bu hafta içerisinde önemli bir itfası olmamasına karşın olası risklere karşı önümüzdeki itfalara da hazırlık yapmak amacıyla dolar cinsinden borçlanma ihalesi düzenledi. Hazine, dolar cinsinden 392 günlük iskontolu tahvil ihalesinde yıllık bileşik yüzde 6,59 faizle net 746 milyon dolar borçlandı. Belirsizlik ve riskleri gözönünde bulunduran Hazine’nin fırsat bulduğu ortamlarda uygun enstrümanlarla borçlandığı görülüyor. İhalede faiz piyasa beklentilerinde gerçekleşti. İtfa tarihi 25 Şubat 2004 olan dolar tahvillerin 10 bin dolarlık nominal değeri için 9 bin 336 dolar birim fiyat oluştu. Basit faiz ise yüzde 6,60 oldu. 
     
     Mevduatın yüzde 58’i dövizde 
     Türkiye’de yatırımcıların bireysel tercihleri geçmişten beri döviz tarafında olduğu için bu alışkanlık kırılamıyor. Toplam mevduatların yüzde 58’i döviz cinsinden, yüzde 42’si ise TL cinsinden. Bankaların döviz tevdiat mevduat hesapları yüksek düzeyde bulunuyor. Bankalar, döviz cinsinden sağladığı kaynakları plase etmek için dolar cinsi tahvil ihalelerine ilgi gösteriyor. Bu k ğıtların avantajı eurobondlardan daha kısa vadeli olması. Dolayısıyla bankalar pasiflerindeki döviz tevdiat karşılığında aktiflerine bir miktar vade riskiyle bu kıymetleri alarak faiz farkından para kazanıyorlar. ihalede gerçekleşen satış miktarı beklentilerin üzerinde gerçekleşti. 
     
Dolar yatırımında ısrarcı olanlar için      Döviz cinsi tahvil ihaleleri bireysel yatırımcı açısından Türk lirası ihaleler gibi tanınmıyor. Bu tahviller uzun vadeli olduğu ve çok tanınmadığı için küçük yatırımcı tarafından ilgi görmüyor. Oysa ufak çaplı birikimler açısından bunların alınması da satılması da gayet kolay aslında. Ortalama yıllık yüzde 4 faiz oranlı döviz tevdiat hesaplarıyla karşılaştırıldığında faiz açısından da mak l. Hazine ihalelerinde ihraç edilen dolar cinsi tahviller, genellikle banka döviz mevduat hesabının üzerinde üzerinde faiz imk nı sağlıyor. Dolayısıyla parasını illa dövizde tutmak isteyen yatırımcılar açısından dolar cinsi tahviller yatırım için uygun bir alternatif. 
     
Piyasa sıkıştı yön belirsiz      Beklemede olan piyasalarda ise sıkışık bir seyir hakim. Gösterge niteliğindeki 28 Ocak 2004 vadeli tahvilin bileşik faizi yüzde 57.99’dan yüzde 57.50’ye geriledi. Piyasa, bu hafta Irak konusundaki seyir ve MGK’dan çıkacak kararları bekliyor. Faizlerde kademeli bir düşüş potansiyeli mevcut. Hazine’nin geçen hafta yaptığı 5,7 katrilyon liralık itfadan sonra bu hafta piyasaya yüklü bir iç borç geri ödemesi bulunmuyor. 
     
     Yatırımcının platformu 
Yatırım fonları 2003’te de vergiden muaf      ÖZGÜR GÜNERİ 

     Finans Portföy 

     Merhaba. 2003 yılı için bono, döviz, repo, altın ve borsa vergi oranlarını öğrenmek istiyorum... Mesela Borsa’da sanırım bu yıl için 1 yıldan az elde tutulan hisse senetleri için vergi alınacak. Dövizde de binde 1 gibi kambiyo gideri alındığını duydum... Vergiler hakkında bildiklerinizi aktarırsanız çok memnun olurum. 
Uğur Tekin İstanbul 
     Para piyasalarında yatırımcılar 01.01.2003 - 31.12.2003 tarihleri arasında aşağıdaki yöntemler ile vergilendirilecek 

</TEXT>
</DOC>
