<DOC>
<DOCNO> 105098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yasam/yas03.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırçasına ölüm sarıldı 
</HEADLINE>
<TEXT>

Ölmek değil, öğretmen olmak istiyorum ..’ Bunlar, tek hayali resim öğretmenliği için girdiği sınavı kazanan ve bunu öğrenemeden ölen Sonay’ın son sözleri oldu 
     NEŞET KARADAĞ DHA 

     Mekselina ve Ayşe Kayıran çifti, Kahramanmaraş’ta evlenip iş umuduyla Adana’ya yerleşti. Sonay, üçü erkek sekiz çocuklu çiftin altıncı çocukları olarak dünyaya geldi. Ailenin liseyi bitiren ilk ferdi Sonay, üniversiteyi de okuyan ilk Kayıran’ olmak için azmetti ve iki yıl önce lise diplomasını aldı. Henüz 20 yaşındaki Sonay’ın tek hayali, resim öğretmeni olmaktı. Ancak üniversite sınavını ilk yıl kazanamadı. Pes etmedi, hem üniversiteye hem resim öğretmenliği için yapılacak özel yetenek sınavına hazırlandı. Seyyar satıcı ilkokul mezunu baba Mekselina Kayıran 52 , ailesinin boğazından keserek kızını resim kursuna gönderdi. 
     Aylarca sabahlara kadar odasına kapanıp birbirinden güzel resimler çizen Sonay, hayaline, yani resim öğretmenliğine artık çok yaklaşmıştı. 
     Hatay Mustafa Kemal Üniversitesi Eğitim Fakültesi Resim Öğretmenliği Bölümü özel yetenek sınavına girmek için, geçen pazar günü iki arkadaşıyla Antakya’ya gitti. Kendinden emin salona girdi, üç saatlik sürede, sınav komisyonunun istediği tüm resimleri çizdi. Artık resim öğretmeniyim’ sevinciyle sınavdan çıkan genç kız, telefona sarılıp Adana’daki ailesini aradı. Karşısına ağabeyi Mustafa çıktı. Sınavın iyi geçtiğini müjdeleyen Sonay, ardından da sıkı sıkı şunu tembihledi "Sonuç zarfı gelirse açmayın. Anneme müjdeyi ben vereceğim." Telefondan sonra arkadaşlarına heyecanla sınavı anlatıyordu ki, genç kızın aniden başı ağrımaya başladı. 
     Dayanılmaz ağrı üzerine İstirahat edersem geçer’ diye yatağa uzanan Sonay, daha da kötüleşince arkadaşı Medine ile Antakya Devlet Hastanesi’ne gitti. 
     
     Teşhis konulamadı 
     Acil Servis’teki doktorlar bulantı için Emedur’ verdi, ardından da baş ağrısı için Diazem’ iğnesi yaptı. Genç kızın rahatsızlığına teşhis koyamayan doktorlar, Çukurova Üniversitesi Tıp Fakültesi Balcalı Hastanesi’ne sevk edilmesine karar verdi. Ancak Sonay Balcalı’ya geldiğinde, arkadaşı Medine’ye, "Nefes alamıyorum. Öleceğim. Ölmek istemiyorum. Öğretmen olacağım. Beni kurtarın" dedikten hemen sonra komaya girdi. Bunlar, Sonay’ın son sözleri oldu. 
     
     36 saat dayanabildi... 
     Hastanede yaşam savaşı verdiği sırada dershane öğretmenleri Sonay’ın sınavı kazandığını öğrendiyse de, genç kızın tek hayali olan bu haber, 36 saat kaldığı yoğun bakımda kendisine iletilemedi. Ve genç kız, son nefesini verdi. İhmal tartışması sürüyor, sürecek. Otopsi yapılmak için vücudundan doku örnekleri alındıktan sonra Kabasakal Mezarlığı’nda gözyaşları arasında toprağa verilen Sonay ise artık bu tartışmalardan da, hayallerinden de çok uzakta... 
     
Baba Kızımı yanlış iğne öldürdü      Ben okuyamadım, çocuklarım okusun’ diyen Baba Mekselina, korkunç haberi tez aldı ve gözyaşları arasında isyanını şöyle dile getirdi "Odasına çekilip sabahlara kadar resim çizer, Babacığım resim öğretmenliğini kazanacağım. Artık sana yük olmayacağım. Burs parasıyla okuluma devam edeceğim. Sıkıntılarımızın bitmesine az kaldı’ derdi. Aspirin bile içmezdi. Onun katili, Antakya Devlet Hastanesi’dir. Hastanede vurulan Diazem iğnesinin etkisiyle öldü. Savcılığa şik yette bulunacağım." 
     Antakya Devlet Hastanesi Başhekimi Mustafa Ödemiş ise, konunun kendisine intikal ettirilmediğini, şik yet halinde adli işlem başlatacağını söyledi. 
     



 YAŞAM 















</TEXT>
</DOC>
