<DOC>
<DOCNO> 104993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sonspo10.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya, Süreyya Ayhan'ı alkışlıyor... 
</HEADLINE>
<TEXT>

     Belçika'nın başkenti Brüksel'de düzenlenen ''Golden League''in 6. ayağı olan Memorial Van Damme Atletizm Yarışmaları'nda bayanlar 1500 metrede birinci olan Türk atlet Süreyya Ayhan, İtalya'da alkışlanıyor. 
     Yarışmaları canlı olarak yayınlayan İtalyan özel televizyonu Tele , Süreyya Ayhan'ın 3.57.75 ile yılın en iyi derecesini koşmasını ''olağanüstü bir başarı'' olarak duyurdu. Saha içindeki televizyon spikeri Ayhan için ''atletizmin yeni kraliçesi bir Türk'' diye söz ederken, Türk atletin ileride kendinden sıkça söz edeceğini söyledi. 
     Ayhan'ı canlı yayına almak isteyen spiker, Türk atletin yabancı dil bilmediğini öğrenmesi üzerine, ''Bu süper atletle konuşmak isterdik ama olmadı. Yeni kraliçeye ya İngilizce öğretecekler ya da biz Türkçe öğrenmek zorunda kalacağız'' dedi. 
     Bu arada İtalyan gazeteleri de Süreyya Ayhan'ın başarısına bugünkü sayfalarında yer verdi. Dünyanın en yüksek tirajlı spor gazetesi olan La Gazzetta dello Sport, ''Türk atlet Ayhan, Avrupa şampiyonluğu unvanını onaylattı ve 1500'de eze eze kazandı. 2002'nin en büyük yeniliği o'' diyen yazdı. 
     





</TEXT>
</DOC>
