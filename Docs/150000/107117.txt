<DOC>
<DOCNO> 107117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/siyaset/siy03.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’ın da bizim Fikret’ten farkı yok 
</HEADLINE>
<TEXT>

"ANAP’ın artık bu hükümette yeri yok" diyen Yılmaz’ı, CHP’ye geçen Fikret Ünlü’ye benzeten Rahşan Hanım, şöyle diyormuş "Fikret ayrılmak istiyor, ayrılamıyordu. Hele şu açılışı yapayım, hele şuraya gideyim’ diyordu. Yılmaz da Hele bir Brüksel’e gidip geleyim’ diyor herhalde..." 
     SERPİL ÇEVİKCAN 

     Başbakan Bülent Ecevit, dün doğrudan DSP’ye geldi. Parti binasına girmeden önce gazeteciler yolunu kesti. Sorulardan biri, "ANAP’ın hükümetten çekilmesi halinde ne olacağı"ydı. Ecevit, kısa bir yanıt verdi "Azınlık hükümeti olarak yolumuza devam ederiz." Başbakan’ın gazetecilere bu yanıtı verdiği sıralarda, DSP Genel Başkan Yardımcısı eşi Rahşan Ecevit’in kurmaylarıyla sohbet ederken yaptığı bir benzetme kulislere yansıdı. Rahşan Hanım, "Yılmaz’ın tavır ve önerilerini" değerlendirirken, gülerek şöyle demişti 
     
     TEBESSÜMLE İZLİYORLAR 
     "Onun hali de bizim Fikret Ünlü’ye benzemeye başladı. CHP’ye katılan Ünlü de hükümetten ayrılacaktı, ama bir türlü ayrılamıyordu. İşte şu töreni yapayım da öyle ayrılayım’, Hele bir pazartesi olsun da ayrılacak mıyım, ayrılmayacak mıyım, karar vereyim’ deyip duruyordu. Şimdi de Yılmaz’ın hali aynı. Ayrılacak, ayrılamıyor. Hele bir Brüksel’e gidip geleyim’ diyor herhalde." Kulislere yansıyan bilgilere göre Ecevit, son günlerdeki gelişmeleri "biraz tebessümöle izliyor. Nedeni, Yılmaz’ın dönüp dolaşıp kendisinin "erken seçim yanlış" sözüne gelmiş olması. Bu virajı alırken de sıkıntılı duruma düşmesi. 
     
Sezer’e gitmek lazım’      Peki Yılmaz, ANAP’ı hükümetten çekerse ne olacak DSP kararg hında, Ecevit’in bu soruya şu yanıtı verdiği konuşuluyor "Çekilirlerse, Cumhurbaşkanı’na gitmem gerekir. Yarın bugün zaten olağan görüşmemiz var. Ahmet Necdet Sezer’in de görüşlerini alırım. Boşalan bakanlıklara atama yapmadan önce Cumhurbaşkanı’nın görüşünü almak gerekir." 
     Sezer’in, ANAP’ın çekilmesi halinde yapılması zorunlu bakan atamalarına "olur" vermesi halinde, Ecevit’in, "Çankaya’nın da bu hükümetle seçime gidilmesi" mesajı vermiş olacağını düşündüğü belirtiliyor. 
     DSP’de varılan sonuç şu "ANAP çekilir, hükümet gensoruyla düşürülürse, yeni hükümet kuracak kadar zamanları kalmaz. Hükümet düşmezse, boşalan bakanlıklara atama yapar, MHP ile devam ederiz." 
     



 SİYASET 
















birinci sırada 








</TEXT>
</DOC>
