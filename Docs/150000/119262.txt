<DOC>
<DOCNO> 119262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/16/son/sonspo11.html </URL>
<DATE> 2002/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü, Göztepe'yi tek vuruşla devirdi 1-0 
</HEADLINE>
<TEXT>

     Birinci Süper Lig'de Ankaragücü, kendi sahasında Göztepe'yi 1-0 yendi. 
     2. dakikada sağ taraftan Carabas'ın ortasında ceza alanında topla buluşan Hüseyin'in uygun durumdaki vuruşunda, kaleci Bora meşin yuvarlağı yatarak önledi. 
     26. dakikada Göztepe ceza alanına giren Augustine, kaleci Bora'yı geçtikten sonra çapraz pozisyonda topu kaleye gönderdi. Savunma, kale alanı içinden tehlikeyi uzaklaştırdı. 
     29. dakikada Carabas'ın ceza alanı dışından sert şutunda, top yandan auta gitti. 
     30. dakikada sol taraftan Mehmet'in ortasında, ön direkte topla buluşan Hüseyin'in vuruşunda, savunmaya çarpan meşin yuvarlak, kornere çıktı. 
     34. dakikada Götepe ceza alanında uygun pozisyonda topla buluşan Cem'in yavaş vuruşunda, top Bora'da kaldı. 
     Karşılaşmanın ilk yarısı 0-0'lık skorla tamamlandı. 
     
     İKİNCİ YARI 
     Karşılaşmanın ikinci yarısında temposu düşen ve rakip alanda pozisyon bulmakta zorlanan Ankaragücü, kaptan Yılmaz'ın uzun mesafeli şutuyla 3 puanı yakalarken, ikinci yarıda atak futbol sergileyip, pozisyon bulan Göztepe ise başkentten puansız döndü. 
     57. dakikada Göztepe'de, Rachid'in yerine Ercan xx oyuna girdi. 
     59. dakikada Ankaragücü'nde Cem çıktı, yerine Hakan Keleş xx oyuna dahil oldu. 
     73. dakikada Göztepeli Ercan sarı kart gördü. Aynı dakika içinde Ankaragücü'nde Baidoo, yerini Rogerio'ya x bıraktı. 
     77. dakikada sağ taraftan Ankaragücü ceza alanına giren Ercan'ın yerden vuruşunda, top yandan auta çıktı. 
     82. dakikada gelişen Ankaragücü atağında, ceza alanı dışında topla buluşan Yılmaz'ın sert şutunda, top kaleci Bora'nın sağından filelerle buluştu 1-0. 
     83. dakikada Ankaragücü'nde, Mehmet'in yerine Adem oyuna girdi. 
     86. dakikada Göztepe'de, Abdurrahim'in yerine K.Göksel oyuna dahil oldu. 
     89. dakida Ankaragücü'nden Simao sarı kart gördü. 
     Karşılaşma, 1-0 Ankaragücü'nün galibiyetiyle sona erdi. 
     





</TEXT>
</DOC>
