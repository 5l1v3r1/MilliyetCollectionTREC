<DOC>
<DOCNO> 147442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/yazar/guclu.html </URL>
<DATE> 2003/04/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde yeni dönem 
</HEADLINE>
<TEXT>

     Önceki gece öğrenci, öğretmen ve bizlerin sorularını cevaplayan Bakan Çelik, Erkan Mumcu gibi aceleci değil. Ama değişim konusunda kararlı. Bu benim değil partimin meselesi. Bu değişimi ben de gerçekleştiremezsem, bir başkası gelir değiştirir. Eğitimde köklü reform yapacağımızı, seçim bildirimizde, hükümet programımızda ve acil eylem planında da açıkça bildirdik. Bundan geri dönüş yok. Yoksa bir sonraki seçimde halkın karşısına çıkamayız diyor... 
     Değişim projeleri gerçekten ilginç. Ama h l bir kadrosu yok. Kiminle ve nasıl yapacak Kamuoyunu nasıl ikna edecek İşte bu konuda sanki daha önceki bakanlar gibi el yordamı ile yol alıyor. Kervan yolda düzelir mantığı ile hele bir adım atalım gerisi gelir görüşünde. Umarım bu kolaycılığı ileride başını çok ağrıtmaz... 
     Eğitime gönül verenler için bakanlık koltuğunda hangi partiden kimin oturduğu, daha önce neler söylediği, neler yaptığı ya da nelerin peşinde olduğu o kadar önemli değil. Önemli olan neler yapacağı İşte bu süreçte doğru iş yapanlar alkışlanıyor. Duyarsız ve beceriksizler ise eleştiri oklarının hedefi oluyorlar. 
     AP gençlik kollarından DYP’ye, oradan da AKP’ye uzanan 25 yıllık politik yaşamında oldukça deneyim kazanan Bakan Çelik, yoğurdu üfleyerek yiyenlerden. İyi bir kulisçi olduğu kesin. Ağzı da iyi laf yapıyor. İlk üç, beş ayı bu performansı ile rahatlıkla atlatabilir. Ama ya sonrası İşte bu yapacağı icraatlara bağlı... 
     Evet, neleri değiştirmeyi düşünüyor Bir de onlara göz atalım 

</TEXT>
</DOC>
