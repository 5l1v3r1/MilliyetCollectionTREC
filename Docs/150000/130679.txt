<DOC>
<DOCNO> 130679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/spo03.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TOP FIFA’DA 
</HEADLINE>
<TEXT>

Önce Galatasaray, ardından da Felipe, FIFA’ya müracaat etti. Yükümlülüklerini yerine getiren Cim - Bom "Dönmek zorunda" derken, Sambacı da, "Paramı alamadım, mutsuzum" iddiasında bulundu 
     HALİL ÖZER 

     Çağrıya uymadı 
     GALATASARAY ile Felipe birbirlerini FIFA’ya şikayet etti. Sarı - Kırmızılılar, Sao Paolo ile anlaşamaması nedeniyle Türkiye’ye dönmeyen futbolcusuna gelme çağrısı yaptı. Ancak Sambacı bugüne kadar takıma katılmadı. FIFA’ya başvuran yönetim, mağdur olduğunu belirtti. Ancak Felipe de karşı müracaatta bulunarak, Türkiye’de mutsuz bulunduğunu, ayrıca son olarak alması gereken 80 bin doların ödenmediğini ileri sürdü. 
     
     Kiracı aranıyor 
     FELİPE’NİN bu davranışına şaşıran Galatasaray Yönetimi, Brezilyalı’nın bu tutumundan birşey elde edemeyeceğini savundu. Futbol Şube Sorumlusu Burak Elmas, 80 bin doların hesabına yatırıldığını belirterek, "Parası ödendi. Felipe dönmek zorunda" ifadesini kullandı. Bu arada 2. Başkan Ali Dürüst, Brezilyalı futbolcuyu ülkesinden başka bir takıma kiralama yolları aradıklarını açıkladı. 
     
Dünya değişiyorFatih Terim, gelişmek için değişmek gerektiğine dikkat çekti, "Biz de bunu yaşamak durumundayız. Zor da olsa aksilikleri atlatıyoruz" dedi 
     CÜNEYT KARAKAYA 

     BAYERN ve Germinal maçlarında sonuçlardan çok, ortaya konan mücadeleden memnun kalan Galatasaray Teknik Direktörü Fatih Terim, değişimle engelleri aştıklarını söyledi. Tüm takımların zaman içinde bunu yaşadıklarına dikkat çeken Terim, "İlerlemek için değişmek zorundasınız. Dünya değişiyor. Biz de zorlu da olsa aksilikleri atlatmaya başladık" ifadesini kullandı. 
     ÇALIŞMALARINI dün tek antrenmanla sürdüren Sarı-Kırmızılılar, bugün Hollanda 2. Lig takımlarından Vollendam ile karşılaşacak. Türkiye saatiyle 17.15’te başlayacak maçı Show TV naklen yayınlayacak. Galatasaray, bu maçın ardından Türkiye’ye dönecek Terim ise kitap tanıtımı nedeniyle Floransa’ya gidecek. Cim-Bom cuma günü de ikinci etap çalışmalar için Mısır’a geçecek. 
     
Deflandre’nin Cim-Bom iddiası      FRANSA şampiyonu Olimpique Lyon’un sağ kanat oyuncusu Eric Deflandre, Galatasaray Teknik Direktörü Fatih Terim’in kendisini istediğini açıkladı. Belçika gazetelerinden Le Dernier Heure’ye konuşan Fransız oyuncu, "Marsilya, Newcastle ve Galatasaray beni transfer etmek istiyor. Türkiye’den henüz resmi bir teklif gelmedi" diye konuştu. Lukunku’yu bitiren menajer Ceylan Çalışkan’ın, bu transferde de rol oynadığı bildirildi. 
     
Lukunku geliyor      GALATASARAY’IN yeni transferi Ali Lukunku İstanbul’a geliyor. Kulübün resmi internet sitesinde yapılan açıklamada, Belçika’nın Standart Liege Kulübü’nden transfer edilen Kongolu oyuncunun, yarın İstanbul’a geleceği, sağlık kontrolünden geçirildikten sonra Sarı - Kırmızılı formayı giyeceği kaydedildi. 
     



 SPOR 























</TEXT>
</DOC>
