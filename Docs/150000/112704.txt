<DOC>
<DOCNO> 112704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/yazar/pulur.html </URL>
<DATE> 2002/10/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     AMERİKA’da seçimi kaybeden bir adayın not defterinin son sayfasından 
     "Hayatımın altı ayını seçim kampanyasında harcadım, 20 kilo zayıfladım, 465 kere yuhalandım, çoğu sümüklü 600 bebek öptüm, 70 kova su taşıdım, 600 balya ot bağladım, 1200 kilometre yürüdüm, 40 bin el sıktım, dört ayrı kilisede vaftiz edildim, dul ve kaknem yedi kadına ilan - ı aşk ettim, dokuz kere köpekler tarafından kovalandım ve yedi kere ısırıldım. 
     Ve seçimi kaybettim " 
     Kıssadan hisse... 
     Acaba seçim sonrası bizim adaylar not defterlerinin son sayfasına ne yazacaklar 
     Belki de, tek cümle yeter de artar bile 
     "Yalandan kim ölmüş ki " 
     
     "BABA" eşeğe müjde vermişler 
     "Gözün aydın, bir sıpan oldu " 
     Umursamamış 
     "Oldu da ne oldu " 
     Sonra hazin hazin anırmış 
     "Sırtımdaki yüke mi ortak oldu Heybemdeki yeme ortak oldu " 
     Kıssadan hisse 
     Seçimin ertesi günü, size koşup müjde verecekler çıkacaktır. 
     Bizden size tavsiye, soruna "Baba" eşek gibi bakın... 
     Gelenler derdinize değil, ekmeğinize ortak olacaklar. 
     
     KEÇECİZADE Fuat Paşa’nın babası İzzet Molla’ya herifin biri şiir diye yazdığı saçma sapan şeyleri göndermiş, okumuş, getiren uşağa "Git, efendine söyle perhiz yapsın " demiş... 
     Bir, üç, beş hep "Efendine söyle perhiz " yapsın deyince, uşak dayanamamış 
     "Aman efendim, perhiz yapa yapa iğne ipliğe döndü " der demez. İzzet Molla patlamış 
     "Perhiz yapıyor da bunları kim sıçıyor " 
     Kıssadan hisse... 
     Bazı konuşmaları dinleyince, bazı yazıları okuyunca, sizin de aklınıza İzzet Molla’nın sorusu gelmez mi 
     
     AMERİKA’da bir seçim kampanyasında, "Cumhuriyetçi" aday konuşurken sarhoşun biri laf atmaya başlamış 
     "Ben demokratım, bana bu palavraları yutturamazsın " 
     "Cumhuriyetçi" aday "demokrat" seçmeni yatıştırmaya çalışmış 
     "Tamam arkadaş, sen demokratsın Peki neden demokratsın, hiç düşündün mü " 
     "Benim dedem de demokrattı, babam da demokrattı, ben de demokratım " 
     Cumhuriyetçi aday, tam fırsatı demiş 
     "Peki, deden eşek olsaydı, baban eşek olsaydı, sen ne olurdun " 
     Sarhoş, şişeden bir yudum çekmiş 
     "Cumhuriyetçi olurdum " 
     Kıssadan hisse... 
     Aman seçmenlerle tartışmaya girmeyin, sonra öyle bir laf yersiniz ki altından kalkamazsınız 
     
     







Vur vur inlesin salyangozlar dinlesin... 


Genelgeye bak 


Gelişmeler bizi savaşa sürüklüyor 


Umudu dişleri arasına alanlar 


Guru Collina 


Türkiye ABD’yi uyaracak 


Medyada görünmek seçim kazandırır mı 


Pratik zek nıza güveniyorsanız hodri meydan 


Herkesin gözü önünde... 


Kıssadan hisse... 


Seçim sonrası Irak 


Politikacı, reklamcı için bir üründür 


Aşk ideolojiyi affeder mi 


Seçimden sonra her şey iyi olacak 


38 kuşağından Cahit Kayra 


Bozüyük zirvesi değil, Eskişehir festivali 


</TEXT>
</DOC>
