<DOC>
<DOCNO> 100239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/06/spor/spo04.html </URL>
<DATE> 2002/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan kilit planı 
</HEADLINE>
<TEXT>

Samet Aybaba lige görkemli bir giriş yapmak istediklerini belirtti. Yöneticiler ise geçen yılki Beşiktaş maçını hatırlatıp, sürprize hazırlandıklarını açıkladılar 
     Fener’e gözdağı 
     TRABZONSPOR Teknik Direktörü Samet Aybaba, ligin ilk maçında Fenerbahçe’nin önemli oyuncularını etkisiz hale getirecek bir sistemle oynayacaklarını söyledi. Aybaba, "Sahamızda galip gelerek lige görkemli bir giriş yapmak istiyoruz. Bir kaç küçük eksiğimiz kaldı. Bunları da giderebilirsek, Fenerbahçe’nin ismi çok büyük oyuncularını sahada kilitlemeyi başarırız" diye konuştu. 
     
     Yönetim umutlu 
     ASBAŞKAN Ömer Gürsoy, "Fenerbahçe’nin takım gücünden çok bireysel yetenekleri ön planda. Ama bizim de genç ve dinamik bir ekip oluşturduğumuz bir gerçek" derken, Basın Sözcüsü Mehmet Ongan da, "Geçen yılki Beşiktaş maçı öncesinde herkes fark yiyeceğimizi düşünüyordu ama İstanbul’da rakibimizi mağlup ettik. Şimdi de aynı sürprizi Fenerbahçe’ye yapacağımızı düşünüyorum" yorumunu yaptı. 
     
     Yoğun tempo 
     BORDO - Mavili ekip, bir günlük izinden sonra Fenerbahçe maçı hazırlıklarına bugün yeniden başladı. Trabzonspor’un maç gününe kadar çift antrenman yapacağı bildirildi. Yong’un hazır gelmesinin yanı sıra Oumar’ın da eksiklerinin büyük bölümünü tamamladığı belirtildi. Bu arada kaleci Zdravkov’un bugün imza atacağı açıklandı. 
     



 SPOR 






















</TEXT>
</DOC>
