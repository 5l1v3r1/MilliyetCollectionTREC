<DOC>
<DOCNO> 135139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/magazin/mag01.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dönerci manken Tokyo’ya gidemez’ 
</HEADLINE>
<TEXT>

Mankenlerin büyük çoğunluğu, Yıldırım Mayruk’un Japonya defilesi öncesi yaptığı dönerli seviye testi’nden geçemedi... 
     YAŞAR ÇAKMAK 

     MODACI Yıldırım Mayruk, Türk Dışişleri Bakanlığı’nın desteğiyle 13 - 17 Şubat arasında Japonya’da kutlanacak "2003 Türkiye Resmi Yılı"nda görücüye çıkaracağı İlkbahar - Yaz kreasyonunu Milliyet’e tanıttı. 50 parçadan oluşan kreasyonundan bir kısmını Tokyo’ya götüreceği mankenlerden Şema Şimşek ve Ece Gürsel’e giydiren Mayruk, manken seçimini titizlikle yaptığını söyledi. 
     
     İşte Mayruk’un en temizleri’ 
     MAYRUK, mankende seviyeye çok önem verdiğini, Türkiye’de para için her tanıtıma katılıp döner bile kesen mankenlere görev vermeyeceğini vurgularken şunları söyledi "Tokyo Emperyal Oteli’ndeki defileye adı hiçbir skandala karışmamış Irmak Atuk, Çağla Kubat, Sema Şimşek, Pınar Tezcan, Tanya, Sedef Avcı, Ece Gürsel, Zeliha Çal ve Tuğba Karaca’yı götüreceğim." 
     
     Prens Wikasa da izleyecek 
     YILDIRIM Mayruk, müziklerini Burhan Öçal, Ömer Faruk Tekbilek ve Hasan Cihat Örter’in yaptığı 2003 İlkbahar - Yaz kreasyonu defilesini, Japon Prens Wikasa ve ailesi, Japon modacı Hanae Mori ve 1500 davetlinin izleyeceğini söyledi. Mayruk, defileyi 10 Nisan’da İstanbul Swissotel’de tekrarlayacağını da açıkladı. 
     



 MAGAZİN 














</TEXT>
</DOC>
