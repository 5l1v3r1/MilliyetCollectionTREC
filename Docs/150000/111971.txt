<DOC>
<DOCNO> 111971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/yazar/cemal.html </URL>
<DATE> 2002/10/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB ile yola devam için... 
</HEADLINE>
<TEXT>

     Avrupa Birliği’yle pazarlık... İyi güzel. İlişkilerimizde pazarlığı gerektiren konular elbette var, olacak. Ama her şey pazarlık edilebilir mi 
     Örneğin insan hakları .. 
     Şunu diyebilir misin 
     "Bana müzakere tarihi vermezsen, ben de ölüm cezasını kaldırmam, adam asarım." 
     "İşkence yapar, karakolda falakaya devam ederim." 
     "Kitap yazdı diye hapse atarım." 
     "Bir şiir okudu diye ömür boyu siyaset yasağı koyarım." 
     "Anadilini yasaklarım " 
     "Sen bana müzakere tarihi vermezsen, ben de yargı bağımsızlığı yolunda adım atmam." 
     Böyle pazarlık olur mu 
     Olmaz. 
     Temel insan haklarının, demokratik hukuk devletinin gerekleri neyse, yerine getirmek zorundasın. 
     Bunların pazarlığı olmaz. 
     Olur diyen mantık sakattır. 
     Bu nedenle, ağustos ayında TBMM’den geçen AB uyum yasaları demokratikleşme açısından tarihi bir dönüm noktasıdır. Türkiye yıl sonunda AB’den müzakere tarihi alsa da almasa da, doğru olan yapılmıştır. Ölüm cezasının kaldırılması, işkenceye karşı yeni düzenlemeler getirilmesi, özgürlük alanının genişletilmesi, çağdaş devlet ve toplum düzeni yolunda atılmış adımlardır. 
     Nitekim, Avrupa Birliği Komisyonu’nun bugün son şeklini alarak yayımlanacak olan Türkiye’yle ilgili ilerleme raporu da bu doğru adımları olumlu gelişmeler olarak niteliyor. 
     Ama aynı zamanda eksiklerimizin altını da çiziyor. Bu konuda haklı olduğu noktalar var. Yanlışları var. Düzeltilmeye muhtaç tespitleri var. 
     Olabilir. 
     Zeynep Göğüş’ün yeni çıkan Oğluma Avrupa Mektupları isimli kitabında Can Yayınları belirttiği gibi "Aşağılık duygusuna gerek yok " 
     AB Komisyonu bir çetele tutmuş. Artıları eksileri sıralamış. Heyecan verici ya da şaşırtıcı bir rapor değil. 
     Doğru bir şey de yapmış 
     Müzakere tarihi konusunu Konsey’e, 12 Aralık’ta Kopenhag’da yapılacak AB Zirvesi’ne bırakmış. Bir başka deyişle, tarih konusu Kopenhag’da AB devlet ve hükümet başkanlarının siyasal kararı’na kalmış durumda. 
     Komisyon’un bu tutumuna bakılarak şu üç noktayı vurgulamak mümkün 
     1 Eksiklere rağmen Türkiye’ye Kopenhag Zirvesi’nde şu ya da şu şekilde bir müzakere tarihi verilebilir. 
     2 Bunun için AB’nin seçim sonuçlarını bekleyeceği ve sandıktan AB’ye ne kadar taraftar, ne kadar karşı, rejimle ne kadar barışık bir hükümetin çıkacağını görmek isteyeceği söylenebilir. 
     3 Zirve’nin nihai kararını vermeden önce hiç kuşkusuz Kıbrıs’a ilişkin gelişmelerin de gözleneceği anlaşılıyor. 
     AB’ye de bir çift söz var 
     Avrupa, Türkiye’ye adaylık statüsü vermeyerek işlediği 97 Lüksemburg Zirvesi’ndeki tarihi hatasını bu kez Kopenhag’da Türkiye’den müzakere tarihini esirgeyerek tekrarlamasın. 
     Şu bir gerçek 
     Halen AB ile müzakereleri süren 12 aday ülke, tarih aldıkları zaman siyasi kriterler açısından Türkiye’den daha iyi durumda değildiler. 
     Lüksemburg tekrarlanmasın 
     Kopenhag’da çok daha büyük bir hata haline gelir bu tekrar... 
     
     







9 bin fikir suçlusu 


Eski tabularla dogmalar ufalanma yolunda 


Kebapçı yemini 


Ecevit Sevr’e dönüş olmaz 


AB ile yola devam için... 


Vek leten başbakan 


Devlette çalışmak ayrıcalık oldu 


Irak savaşının hasar boyutu belli değil 


Seçimde ne yapmalı 


Raporun ilerisi... 


BDDK’dan bir açıklama bekliyoruz 


"Altın kelime verimlilik" 


Savaş rüzg rı 1940’larda da esiyordu... 


Transit yabancı sermaye 


Kötü insan iyi insanı kovar 


Programsız çukurdan çıkamayız 


</TEXT>
</DOC>
