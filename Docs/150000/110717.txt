<DOC>
<DOCNO> 110717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yazar/bila.html </URL>
<DATE> 2002/10/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit’in devlet adamlığı 
</HEADLINE>
<TEXT>

     Meclis dünkü oylama sonucunda tatile girmeye karar verdi. Bunun anlamı seçimlerin 3 Kasım’da yapılmasıydı. 
     Bu kararın alınmasında kuşku yok ki, en önemli katkı Başbakan Ecevit ve DSP’nin tutumudur. Erken seçime başlangıçta karşı çıkan tek lider Ecevit olmasına karşın, seçim kararı alındıktan sonra kişisel veya partisel çıkar hesaplarıyla hareket etmeyerek seçimlerin yapılması yönünde oy kullandı. 
     Ecevit, dünkü tutumuyla devlet adamlığını bir kez daha gösterdi. 
     Seçim kararının alınmasından bu yana tutarlı davranan Ecevit ve DSP, muhaliflerinin de taktirini topladı. 
     DSP’yi bölerek YTP’yi kuranların umudu, Ecevit ve DSP’nin baraj korkusuyla seçimlerin ertelenmesine olanak sağlayacak biçimde hareket etmeleriydi. Ecevit ve DSP’yi böyle davranmaya özendirmek için başbakanlık rüşveti dahi önerdiler. Ancak, Ecevit ve DSP, YTP gibi eğilip bükülmedi. 
     Eğilip bükülenlerin yansıttıkları görüntü ise hazindi. 
     Başbakan Yardımcısı ve ANAP lideri Mesut Yılmaz’ın 3 Kasım için hodri meydan diyerek oy kullanmış bir lider olarak, dün, seçimlerin ertelenmesi için oy kullanması hoş değildi. 
     YTP lideri İsmail Cem’in seçimler ertelensin diye oy kullanırken düştüğü durum ve duyduğu mahcubiyet elini yarım yamalak kaldırmasından belliydi. 
     Cem’in "büyük başkan" dediği yardımcısı Hüsamettin Özkan’ın da seçim yapılmasın diye havaya kaldırdığı parmağı, tekzip ettiği gizli çabalarının kanıtı gibiydi. 
     Dünkü oylama perdeyi kaldırdı ve kimin ne olduğu anlaşıldı. 
     
     







Şimdilik geçmiş olsun 


Harika bir döneme doğru... 


Ararat faresi... 


Ecevit’in devlet adamlığı 


Meclis doğru olanı yaptı 


Efk r dağıtmak 


Üniversiteler açılırken 


Global serinlemeye doğru 


Bireysel dayak, bireysel silah 


Savaşın faturası 


Biz sadece gerçeklerin tarafındayız 


Borç defteri 


Sürdürülebilir evlenmeme 


Fak - Fuk - Fon, Dünya Bankası’na karşı 


Şik yet etmeyin Meclis’e girin 


</TEXT>
</DOC>
