<DOC>
<DOCNO> 115153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko08.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Üst kurul maaşlarına 3 milyar sınırı 
</HEADLINE>
<TEXT>

     ANKARA Milliyet 

     Özerk üst kurullara maaş sınırlaması getirildi. Bakanlar Kurulu, özel kanunlarla kamu tüzel kişiliğine ve idari, mali özerkliğe haiz olarak kurulmuş kurul, üst kurul, kurum ve kuruluşlarda çalışan personelin bu yılın ikinci yarısına ilişkin Ortalama ücret toplam üst sınırı’nı 3 milyar lira olarak belirledi. 
     Resmi Gazete’de 1 Temmuz’dan itibaren geçerli olmak üzere yayımlanan kararnameye göre, kurullarda çalışıp da bu sınır içinde kalan personele, ikinci 6 aylık dönem için memur maaş artışı kadar zam yapılabilecek. Ortalama ücret toplamı, sözkonusu sınırı aşanlara ise memur maaş artışının altında bir zam verilebilecek. 
     
     Sınırı aşana düşük zam 
     Buna göre ortalama ücret toplamı 3.7 milyar liraya kadar olanlar, memura ikinci 6 ayda yapılan artışın yüzde 35’ini, 3.7 milyar ve üstünde olanlar ise yüzde 25’ini geçmemek üzere maaş artışı alacak. Zam oranında kurum içi hiyerarşik yapılar da dikkate alınacak. Karar ile doğum, ölüm, cenaze ve evlenme yardımlarının yanısıra tedaviye ilişkin ödemeler de ortalama ücret toplamının belirlenmesinde dikkate alınacak. 
     
     
     



 EKONOMİ 
















</TEXT>
</DOC>
