<DOC>
<DOCNO> 133719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur12.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarasız beresiz ölüm üzerine soruşturma... 
</HEADLINE>
<TEXT>

     Adıyaman'ın Besni İlçesi'nde, trafik kazasında öldüğü bildirilen kişide, en küçük bir sıyrık bile olmaması üzerine, savcılık tarafından soruşturma başlatıldı. 
     Edinilen bilgiye göre, Besni-Gölbaşı karayolunun 4. kilometresinde trafik kazası meydana geldiği bilgisi üzerine, kaza yerine giden güvenlik güçleri, devrilmiş olarak buldukları 44 FK 118 plakalı otomobilde, Ali Özdemir'in cesediyle karşılaştılar. Burada bulunan Hacı Salık 42 ile Hasan Sanoğlu 37 , güvenlik güçlerine, Özdemir'in kaza sonucu öldüğünü, kendilerinin ise yara almadan kurtulduklarını söylediler. 
     Ancak, Salık ve Sanoğlu'nun yanı sıra ölen Özdemir'de de en küçük bir sıyrık bulunmaması üzerine, olay yerinde inceleme yapan savcılık, soruşturma başlattı. 
     Özdemir'in cesedi otopsi için Malatya Adli Tıp Kurumu'na gönderilirken, Salık ve Sanoğlu, gözaltına alındı. 
     





</TEXT>
</DOC>
