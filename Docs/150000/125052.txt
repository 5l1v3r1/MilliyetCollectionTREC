<DOC>
<DOCNO> 125052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sontur20.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocam beni bıçak zoruyla erkeklere satıyordu... 
</HEADLINE>
<TEXT>

     Samsun'da, eski eşi tarafından fuhuşa zorlandığını öne süren genç kadın, duruşmada ''Beni bıçak zoruyla erkeklere satıyordu'' diyerek boşandığı eşini suçladı. 
     Eski eşi Aysun Gürcan'ı 24 fuhuşa zorladığı ve genç kadının erkek kardeşi İ.G.'yi 12 bıçak zoruyla kaçırdığı iddiasıyla tutuklanan Adnan Bahar'ın 34 Samsun 2. Ağır Ceza Mahkemesi'nde yargılanmasına devam edildi. 
     Duruşmada ifade veren 2 çocuk annesi Aysun Gürcan, eski eşinden şikayetçi olduğunu söyledi. 
     Sanıktan geçimsizlik yüzünden ayrıldığını belirten Gürcan, ''Ancak daha sonra benimle barışmak isteyince tekrar biraya geldik. Fakat kendisi işsiz olduğundan sürekli içip beni bıçak zoruyla fuhuşa zorluyordu. Ben de bu işi yapmak istemediğim için annemin evine kaçtım. Bunun üzerine kardeşimi kaçırdı'' diye konuştu. 
     Sanık ise hakkındaki suçlamaları kabul etmeyerek, ''Asıl eşimi kötü yola düşüren ailesidir. Bana iftira atıyorlar. Kardeşini de alıkoymadım'' diye kendini savundu. 
     Duruşma, dosyadaki bazı eksikliklerin giderilmesi için ertelendi. 
     





</TEXT>
</DOC>
