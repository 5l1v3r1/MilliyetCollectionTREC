<DOC>
<DOCNO> 147423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/spor/ygokberk.html </URL>
<DATE> 2003/04/04/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
İngiltere ye bir-iki 
</HEADLINE>
<TEXT>

     İşte yine Story Of O Onun hikayesi . Veya Story Of 10’lar 10’ların hikayesi . O o zaten. Ya da o kafa. Onlar da uçaktaki 10’lar. Onun Asbaşkanı’na bakın. Sanki başka bir ülkenin federasyonunun asbaşkanı. Biz özerkiz diyor, bizim paramız var Bizim paramız, onların parası. Onların parası yine onların parası . Bize karışamazlar. Peki biz özerk değil miyiz Biz, hepimiz . Bize niye karışıyorlar Bush, Powell, Rumsfeld, Franks. Eriksson’un İngiltere’sinin orta sahası mı Bizim paramız yok mu Yok . Ve ekliyor Asbaşkan. Sponsorlarımız veriyor ve de TV hasılatı. Sanki Fox TV’nin hasılatı. Sponsorun malı deniz ya ....... Federasyon Başkanı’nın amcası bile savurganlığa isyan ediyor. Ama federasyonun Ata amcası hala karışamazlar diyor... 
     
     Vekilleri illet ediyor milleti 
     Yaa özel uçak tutsa tutsa 30 - 40 bin dolar. Bilemedin 50 - 60 bin dolar. O uçağa da üstelik onlarca 10’lar dolar. Bol dolanlara, altı üstü, hatta önü arkası, sağı solu, en fazla 100 - 150 dolar. Hadi alıştık diyelim artık biz bu tip vekillere. Ya da bizim vekillerin bir kısım bu şekillerine. Peki ya yeni maç - safirler 
     
     Çocuklar duydu bile 
     Dizinin adı çocuklar duymasın. Peki duymasın ama o zaman lütfen duyurulmasın da. İşte duydular bile. Biri çıkıp izah etse bu uçağın içinde mesela Havuç niye var Ve Havuç’a ne gerek var Ve sempatik, başarılı bir çocuğu böyle antipatik bir hale getirmeye kimin ne hakkı var Veya Taşfırın Erkeği. Havuç böyleyse o da öyle... Hoş yanlız ikisi mi Değil tabii. Daha kimler var Ve bütün bunlara Allah aşkına ne gerek var Ve de kime ne faydası var 
     
     Bol turka bol ala turka 
     Takılmayayım diyorum ama yine de takılıyorum işte. Dizi zaten kazanıyor, kazandırıyor da. İzleyicilerine mesajı böyle mi olmalı Bir kahyavari anonsla hepsi cümbür cemaat İngiltere dolmuşuna mı dolmalı Bir oyuncunun, bir tiyatrocunun, bir şarkıcının, bir türkücünün, vesaire böyle günlerde sevenlerine mesajı böyle mi olmalı Ve de bir ülkenin sanatçıları ülkesinin sorunlarına bu kadar mı duyarsız kalmalı Hep beraber bağırıyoruz. Federasyonumuzun başkanıyla, asbaşkanımızla, milletimizin vekiliyle bir kısım , organizasyonumuzun şekliyle, oyuncumuz, şarkıcımız, türkücümüz, tiyatrocumuz, biz böyleyiz. Ama Allah’ım, niye böyleyiz Altı üstü bir maça gidiyoruz. Niye böyle bol turka, bol ala turka gidiyoruz İşte İstanbul - Sunderland - İstanbul hattındaki bu birlik, beraberliği keşke İstanbul - Washington - İstanbul hattında kullanabilseydik. Gerçi Sunderland’de gol atamadık, Washington’da belki 2 - 1, hatta belki berabere yapardık. Hangi maçı kazanmak daha önemli sizce Sunderland’dekini mi yoksa Washington’dakini mi 
     
Fitre, zekat ve prim      Futbol Federasyonu’nun Sayın Başkanı her maç öncesi Allah diyor, başka bir şey demiyor. Yok Allah’ın izniyle, yok Allah’ın isteğiyle, yok halkın duası, yok yetimin hakkı. Yok Milli Takım’ın hakkı. Maç öncesi inşallah, kazanırsa da maşallah. Lafım da yok, olamaz da zaten. İnanç, iman, manevi değerler her kişiye lazım. Ama her şeyi Allah’a bağla. Sonra bilmen kaç bin euro veya dolar primi futbolcuya sağla. 
     Ne gerek var Üstelik fitre de var, zekat da var. Bir ülkenin kaderini o ülkenin Milli Takım’ı hiç mi paylaşmaz Ya da neden hiç paylaşmaz Böyle günlerde de mi paylaşmaz Bir ülkenin federasyonu ülkesinden bu kadar kopuk mu olur Veya niye bu kadar kopuk olur Tamam, özerkler. Ama özerklik böyle mi olur Ya da böyle özerklik mi olur Türkiye’de bugünlerde herkes kaybediyor. Siyasette kaybediyor, ekonomide kaybediyor, sosyal yaşamda kaybediyor, kısaca her yerde kaybediyor. Tüccarı, işadamı, işçisi, esnafı, vesaire tüm Türkiye kaybediyor. Bir kere onlar da kaybetse... Hiç olmazsa kardan zarar etse... Ne olur yani .. 
     
ÇOK NAZ BAZEN DE NİYE USANDIRMAZ      Heeey sen 
     SEN yoksun ama yine de sen varsın. Ya da sen yokken de sen varsın. Belki acccaipim ama, acccaip de özlüyorum seni. Ve acccaip seviyorum da. İmza Ben 
     
Dikkat İlk okunacak      BUGÜN cuma. Perşembe, cumanın dünü çarşamba da İngiltereli Türkiyeli maçın günü. Ben salı gecesi birdenbire azdım. Bu köşeyi de işte o gece yazdım. Maçı beklemeden... Sonunda da kayda değer hiçbir şey eklemeden... Maç İngiltere’dekilerin olsun. Bu cuma Köyün Delisi, Federasyon Başkanı, Asbaşkanı., Havuç’u, Taşfırın Erkeği, vesairesi ile, bunlar bana yeter de artar bile. Belki sizce ne gerek var. Ama bence var. Çünkü tepkim var. Ve o tepkim yarından itibaren de arşivlerde de var... 
     
     SERİ İLANLAR 


SPOR 

























</TEXT>
</DOC>
