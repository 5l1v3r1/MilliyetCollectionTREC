<DOC>
<DOCNO> 132850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/24/yazar/cemal.html </URL>
<DATE> 2003/01/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümet tam takım Davos’ta 
</HEADLINE>
<TEXT>

     Davos bu yıl hem havadan hem karadan kuşatma altında Dünya Ekonomik Forumu’nu izlemek için 1987’den beri her yıl bu dağ kasabasına geliyorum. Güvenlik önlemlerini hiç bu kadar sıkı görmemiştim. 
     Davos’un hava sahası uçuşlara kapalı. Belirli caddelerde trafik yasak. Boynunda Forum’un fotoğraflı kimlik kartı yoksa ortaklıkta dolaşman bile güç. Adım başı polis denetimi. Makineli tüfekleriyle devriye gezen İsviçre askerlerine ise bunca yıldır ilk defa rastladım. Herhalde Davoslular için de şaşırtıcı bir durum... 
     Dünyanın en zengin, en emniyetli ülkelerinin başında gelen İsviçre gibi bir ülkeyi bile terör korkusu ne hallere getirmiş diyebilirsiniz. Evet, kendini güven içinde hissetmeyen, tedirgin bir dünya... 
     11 Eylül dünyası 
     Ekonomiye duyulmayan güven... Küresel kapitalizmi yapan dev şirketlere güvensizlik... Terör ve savaş riskinin tehdit ettiği yarının dünyasına duyulmayan güven... 
     Özellikle Batı’da durum böyle. 
     Dünya Ekonomik Forumu Başkanı Klaus Schwab’ın deyişiyle 
     "Güven, kişisel ilişkilerin de, iş ilişkilerinin de, uluslararası ilişkilerin de temelini oluşturur. Güven, gitgide iç içe geçen dünyamızda en büyük dayanağımızdır. Güvenin olmadığı yerde ne saygıdan, ne güvenlikten, ne de ortaklık ve işbirliği ruhundan söz edilebilir." 
     Günümüzün dünyası bu açılardan güven bunalımı yaşamakta. Onun için bu yılki Davos toplantıları ortak tema olarak güveni yeniden inşa etmeyi seçmiş... 
     Bunu becerebilecek mi Davos insanı Özellikle kendine dönük güven bunalımı’nı aşabilecek reformların neler olduğuna isabetli teşhisler koyabilecek mi Bu soruların yanıtlarını düşününce, Amerika ön plana çıkıyor. 
     Daha doğrusu 
     Amerika merkezli bir dünya olunca, Davos da ister istemez Amerika merkezli oluyor. Bu yıl da ilginin odak noktası öncelikli olarak Amerika. Dünya ekonomisi nereye gidiyor diye sorunca, dikkatler önce Amerika’ya dönüyor. Sonra Almanya ve Japonya’nın ekonomik krizi ve Çin’in yükselişi gündeme getiriliyor. 
     Küresel kapitalizme ve kurumlarına yönelik güven bunalımı, şirket skandallarından sonra yatırımcı güvenin yeniden kurulması deyince, yine Amerika öne çıkıyor. 
     Irak’ta savaş deyince de kaçınılmaz olarak gündemde yine Amerika var. Bu yıl özellikle Irak’ta savaş konusunun Davos’a gölgesini vuracağı kesin. Bunun belirtileri ilk günkü panel konuşmalarında kendini belli etmeye başladı. 
     Savaş ekonomiyi nasıl etkiler 
     Kestirmek güç tabii... 
     Davos sorularından biri de Türkiye. Amerikalı bir meslektaşım dün sabah kuliste soruyordu 
     "Neredeyse sizin bütün hükümet Ankara’dan Davos’a taşındı, neden .." 
     Gerçekten öyle. 
     1980’lerin Özal’lı yıllarından beri Türkiye ilk kez Davos’ta tam takım boy göstermiş durumda. AKP lideri Tayyip Erdoğan, Başbakan Abdullah Gül, Ekonomi Bakanı Ali Babacan, Milli Savunma Bakanı Vecdi Gönül. Çoğu, birden çok panelde konuşmacı olarak yer alıyor. Tayyip Erdoğan ayrıca kapalı kapılar arkasında kalabalık bir medya grubunun sorularına da muhatap olacak... 
     İlgi büyük. 
     Geçen yıl bu zamanları anımsıyorum. New York Davosu’na da gelmişti Tayyip - Gül ikilisi. O zaman herhangi bir ilgi görmemişlerdi. Seçim sandığındaki büyük başarı, yani iktidar olmak ve tabii Irak, bu yıl AKP’yi ve yeni hükümeti ilgi odağı yapmış durumda... 
     Davos niye birden cazibe merkezi oldu AKP hükümeti için .. Bir başka yabancı meslektaşıma göre, küresel kapitalizmin kremasına kendilerinin İslamcı değil, muhafazakar demokrat olduklarını anlatarak güven aşılamak ve Türkiye’nin iyi bir yatırım alanı olduğunu göstermek için gelmişlerdi Davos’a... 
     Bakalım, performansları ne olacak 
     
     







Hukuk sorunu 


Dandik vaziyetler ve "Siham - ı Kaza"... 


Hesap basit.. 


İstanbul’dan sonra 


Hükümet tam takım Davos’ta 


Nafile 


Eski bakanlar ne diyor 


Ekonomide alfabe rekabetle başlar 


Savaşa karşı diplomatik savaş 


"Bu nasıl bir tiyatro " 


Sanki Saddam gidecek, demokrasi gelecek... 


Seçime düşen gölge 


Yurtta güven, cihanda güven 


Muhalifler buluşuyor... 


Savaşın gölgesinde 


TÜSİAD’cılara göre, tek sorun İş Güvencesi Kanunu 


</TEXT>
</DOC>
