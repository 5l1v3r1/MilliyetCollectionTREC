<DOC>
<DOCNO> 144508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/sondun31.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada binlerce kişi sokaklarda savaşı protesto ediyor 
</HEADLINE>
<TEXT>

     Dünyanın birçok ülkesinde düzenlenen gösterilerde, ABD ve İngiltere'nin Irak'a karşı başlattığı savaş protesto edildi. 
     Endonezya'nın başkenti Cakarta'da 2 bin kişilik topluluk, ABD Büyükelçiliği ve BM bürosu önünde ABD karşıtı sloganlar attı. 
     Malezya'nın doğusundaki Kelantan bölgesinde 8 bin kişinin katıldığı yürüyüşte, ''ABD'yi yok et'' sloganları atıldı. Malezyalı yetkililer, başkent Kuala Lumpur'da benzer bir gösteri düzenlenmesine,aşırı heyecana yol açacağı gerekçesiyle izin vermediler. 
     Bangladeş'in başkenti Dakka'daki gösteride ABD bayrağı yakılırken,savaşı protesto için yarım gün grev çağrısı yapıldı. 
     Güney Kore'nin başkenti Seul'de çoğunluğu öğrenci ve dini şahsiyetlerden oluşan 300 kişilik topluluk savaşı kınarken, Güney Korehükümetinin ABD'nin başlattığı savaşa 700 silahsız asker göndermesini protesto etti. 
     Avustralya'nın Perth kentindeki savaş aleyhtarı gösteriye 10 bin, Brisbane kentindeki gösteriye de 3 bin kişi katıldı. 
     Hindistan'ın başkenti Yeni Delhi'deki gösteriye katılan kadınlı erkekli 5 bin kişiden bazıları, içinde kan ve benzin bulunduğunu söyledikleri şişeler taşıdı. Bu kişiler, şişeleri göstererek, ''İstediğiniz işte bu, alın bunu ve Irak'a saldırıyı durdurun'' diye bağırdı. 
     Vietnam'ın Hanoy şehrinde 500 kadar Vietnamlı öğrenci, ABD Büyükelçiliği önünde toplanarak savaşı protesto etti. 
     
     İNGİLTERE'DEKİ GÖSTERİ 
     İngiltere'nin başkenti Londra'da da yüz binlerce kişi yine savaş karşıtı gösteriye katılmak üzere buluştu. Londra'nın ünlü Thames nehrikıyısından başlayan ve kent merkezindeki Hyde Park'a yapılacak yürüyüşle sürmesi beklenen protesto gösterisine, polisin tahminine göre 100 bin, gösteriyi düzenleyen ''Savaşı Durdurma Koalisyonu'' liderlerinin tahminine göreyse 500 bin kişi katılıyor. 
     Bu arada gösteri öncesinde polis teşkilatında bütün izinlerin kaldırıldığı ve sokakta 5 bini aşkın polisin görev yapacağı belirtildi. 
     Gazze sokaklarında da 10 bine yakın gösterici, Irak'taki savaşı protesto etti. Bölgedeki AFP muhabiri, büyük bölümü Gazze İslam Üniversitesi öğrencisi olan ve aşırı dinci Hamas örgütünün bayraklarını taşıyan göstericilerin, kent merkezinde 1.5 saat süren bir eylem yaptıklarını duyurdu. Göstericiler, ''İntikam'', ABD ve İngiltere'ye ölüm'', ''Arap ülkelerinin yetkilileri ve orduları nerede'' sloganları attı. 
     Bahreyn'de Irak'taki savaşı protesto eden öğrencilerle güvenlik güçleri arasında çatışma çıktı. Çoğu liseli 60 kadar göstericinin ABD'nin Manama Büyükelçiliği önünde toplandığı ve bazı göstericilerin polise taş atması üzerine, güvenlik güçlerinin göz yaşartıcı gaz kullanarak karşılık verdiği bildirildi. 
     Bu arada Katar'ın El Cezire televizyonu, Manama'da dünden beri yapılan gösterilerde 40'tan fazla kişinin yaralandığını duyurdu. ABD'nin Manama Büyükelçiliği ve kentteki Amerikan okulu bugün güvenlikönlemi olarak kapatıldı. 
     Japonya'da da başkent Tokyo yakınlarındaki ABD'nin Yokosuka Deniz Üssü önünde, savaşı protesto etmek için 200 kadar kişi toplandı. Göstericiler, barış sloganları yazılı pankartlar ile 1991'deki Körfez savaşında yaralanan Iraklı çocukların fotoğraflarını taşıdılar. 
     DLK-REU-AFP-KE-OK-ALŞ 
     14 32 22 03 03 
     





</TEXT>
</DOC>
