<DOC>
<DOCNO> 120523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/ekonomi/eko08.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Pamukbank hissedarlara iade edilmeli 
</HEADLINE>
<TEXT>

     Çukurova Grubu, Danıştay İdari Dava Daireleri Genel Kurulu’nun Pamukbank hakkında aldığı kararla ilgili bir açıklama yaparak, "BDDK ile TSMF’nin, devam eden uygulamalara derhal son vermeleri ve Pamukbank’ın yönetimini hakim hissedarlarına iade etmeleri gerekecektir" dedi. 
     Danıştay 10. Dairesi’nin yürütmenin durdurulması isteminin reddine dair kararın kaldırılmasına ilişkin itirazın Danıştay İdari Dava Daireleri Genel Kurulu’nda görüşüldüğü belirtilen açıklamada, yapılan görüşmeler sonunda itirazın haklı görüldüğü ifade edildi. 
     Açıklamada, dava sonuna kadar yürütmenin durdurulmasına karar verildiği belirtilerek şöyle denildi 
     
     Eskiye dönüldü’ 
     "Bu karar sonucu olarak, İYUK’un 28 1 maddesinin açık hükmüne göre, Pamukbank’ın satışı durduğu gibi, BDDK ile TMSF’nun, tesis etmiş oldukları bütün işlem ve kararları hiç alınmamış gibi dava konusu işlem ve kararlardan önceki hukuki duruma dönülerek, devam eden uygulamalara derhal son vermeleri ve Pamukbank’ın yönetimini hakim hissedarlarına iade etmeleri gerekecek." 
     



 EKONOMİ 
























</TEXT>
</DOC>
