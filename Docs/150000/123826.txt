<DOC>
<DOCNO> 123826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/dunya/dun02.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi Eşimizi kendimiz seçeriz 
</HEADLINE>
<TEXT>

AB Komisyonu Başkanı Romano Prodi, "Tarih için vakit erken" dedi. 
     DIŞ HABERLER SERVİSİ 

     AB Komisyonu Başkanı Romano Prodi, ABD’nin Türkiye’nin adaylığı yönünde Avrupa Birliği’ne yaptığı baskı için, "Bu bir evliliktir. Karımızı ya da kocamızı kendimiz seçmeliyiz" diyerek, geçen günlerde Almanya Dışişleri Bakanı Joschka Fischer tarafından yapılan benzetmeyi bir kez daha gündeme getirdi. Prodi, AB’nin, Ankara’yı memnun etmek için ABD baskısına boyun eğmemesi gerektiğini de vurguladı. 
     Danimarka’nın DR Radyosu’na konuşan Romano Prodi, Amerika tarafından Türkiye için güçlü açıklamalar yapıldığına dikkat çekerken, "Avrupa’nın sınırlarına Avrupa karar vermelidir" dedi. 
     Prodi, Türkiye’ye müzakere tarihi verilmesi için vaktin henüz gelmediğini savundu. 
     



 DÜNYA 















</TEXT>
</DOC>
