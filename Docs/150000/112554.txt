<DOC>
<DOCNO> 112554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yazar/bila.html </URL>
<DATE> 2002/10/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Allah utandırsın 
</HEADLINE>
<TEXT>

     Cumhurbaşkanı Ahmet Necdet Sezer, seçimi erteletmek isteyen küskün milletvekilleri için, "Meclis’in itibarının korunmasını önce milletvekillerinden beklerim" diyerek ince bir şekilde uyarmıştı. 
     Ama dinleyen kim 
     Milletvekilleri küstüler bir kez... 
     Niye ve neye küstülerse, küsler... 
     Oysa küsmesi gereken vatandaş ama bizim milletvekilleri küsüyor. 
     Hem de öyle bir küslük ki, artık giderek kine dönüşüyor. 
     Seçimi erteletmek için yapmadıkları kalmadı. 
     Hükümeti devirmeye kalktılar, beceremediler. Deviremedikleri hükümete rüşvet önerdiler alan olmadı. 
     Meclis’i olağanüstü toplantıya çağırdılar, toplanmadı. 
     Meclis açılınca tatile sokmamaya çalıştılar, sayıları yetmedi. 
     Şimdi de Anayasa Mahkemesi’ne başvurmuşlar. 
     Ne istiyorlar 
     Meclis’in seçim sonrasına kadar tatile girmesi kararını iptal ettirmek. 
     Çalışma tutkusundan değil tabii, Meclis’i açıp seçimi iptal ettirebilmek için. 
     Oysa, Meclis kararları için Anayasa Mahkemesi’ne başvurulmayacağı biliniyor. Bunu onlar da biliyorlar ama ne olur ne olmaz, diye bir dilekçe veriyorlar. 
     Olmayacak duaları şöyle 
     İnşallah, Anayasa Mahkemesi, Meclis’in tatile girme kararını iptal eder, Meclis açılır, biz de seçimi erteleriz... 
     Amin, dedikleri dua böyle... 
     Kuşku yok ki, bu küskünler, belki seçim ertelenir diye "savaş duası"na da çıkıyorlardır 
     Ne diyelim 
     Allah, utandırsın 
     
     







Attil İlhan ve Yaşar Kemal 


Stockholm’e doğru... 


Özel eleştirme... 


Allah utandırsın 


Tayyip Bey’de hayra alamet olmayan 


Şeytan Ayetleri 2 mi 


Havadan sudan... 


Paran varsa kolay doktor da olursun, mühendis ve hukukçu da 


"Koşullu tarih" olabilir mi 


Seni bir serçenin gözyaşı kadar sevdim 


Bazı Avrupalılar 


Projesiz particilik 


Kriz sonrasi üniversite tercihleri 


Kendimizi aldatmayalım 


Hem KDV hem ÖTV 


</TEXT>
</DOC>
