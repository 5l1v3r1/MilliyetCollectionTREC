<DOC>
<DOCNO> 134525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/ekonomi/eko09a.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik indirimi faiz dışı fazlaya kurban gitti 
</HEADLINE>
<TEXT>

     ANKARA Milliyet 

     Enerji fiyatlarında yüzde 15 - 17 arasında indirim yapılabileceğini söyleyen Enerji Bakanı Hilmi Güler, "Bu faiz dışı fazla hedefimizi etkileyecekti. Hedefin tutturulması, faizlerin düşmesi önemliydi. Bu nedenle girdileri aşağı çekerek indirimi gerçekleştirmeyi düşünüyoruz" dedi. Güler, basın mesuplarıyla düzenlediği sohbet toplantısında, elektrik faturalarındaki yüzde 3.5’luk TRT payını tedricen azaltacaklarını, ilk aşamada yüzde 1.5’e çekeceklerini söyledi. 
     
     Petrol stoklarımız yeterli’ 
     Güler, Irak harekatından enerji alanına nasıl etki edeceği hakkında, "Petrol fiyatlarında kısa süreli yükselme ve akabinde normale dönüş bekliyoruz. Türkiye için sıkıntı yok, stoklarımız yeterli" dedi. 
     Alım garantili elektrik sözleşmelerinin yenilenmesi için kendisinin de şirketlerle tek tek görüşeceğini belirten Güler, "Beklentilerimiz, değişen şartlarımız var. Firmalardan bir jest bekliyoruz" diye konuştu. Enerji anlaşmalarında inceleme yürütüldüğünü kaydeden Güler, "Rakamlarda şişkinlik var. Tek çare özelleştirme. 33 olan dağıtım bölgesi sayısı 13 oldu. Bunlar süratle özelleştirilecek" diye konuştu. 
     
     



 EKONOMİ 
















</TEXT>
</DOC>
