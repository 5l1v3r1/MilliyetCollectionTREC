<DOC>
<DOCNO> 116512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/yasam/yas01.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyetini düşürünce yakalandı 
</HEADLINE>
<TEXT>

Tam 25 yerinden bıçaklanarak öldürülen öğretim üyesinin evinde bulunan ehliyet cinayeti çözdü... 
     ŞAKİR AYDIN, ELVAN EZBER İstanbul 

     Delta Danışmanlık’ın sahibi ve Doğuş Üniversitesi öğretim görevlisi Melih İlter’in 39 , Şair Nedim Caddesi Mısırlı Bahçe Sokak’taki bürosundan gelen sesler üzerine, apartman sakinleri durumu polise bildirdi. 
     Olay yerine gelen polis ekibi, açık olan daire kapısının hemen arkasında kanlar içinde yatan İlter’le karşılaştı. İlter’in hastaneye kaldırılması için ambulans çağrıldı. Ancak kısa süre sonra gelen sağlık ekibi İlter’in öldüğünü belirledi. 
     Yaklaşık 25 yerinden bıçaklanan İlter’in, darmadağın olduğu görülen dairesinde, uzun süre katil zanlısıyla boğuştuğu belirlendi. Dairede yapılan aramada, Cemil Keskin 24 adına düzenlenmiş bir sürücü belgesi bulundu. 
     
     Bana sarkıntılık etti’ 
     Görgü tanıkları da daireden yaralı bir kişinin çıktığını, İlter’in park halindeki otomobilinin kapısını açmaya çalıştığını, ancak başaramayınca bırakıp kaçtığını söylediler. 
     Otomobilin kapısındaki kan örneği ile parmak izi incelemeye alınırken, evden hiçbir şey almadığı belirlenen zanlının kaçarken attığı kanlı atleti de bulundu. Hırsızlıktan sabıkalı Keskin’in adam kaçırma suçundan da kaydı olduğu belirlendi. 
     Katil zanlısı Keskin, olaydan 9.5 saat sonra, dün 08.30’da Ümraniye’de bir eve düzenlenen baskında gözaltına alındı. Keskin, İlter’in kendisine sarkıntılık ettiği için öldürdüğünü iddia ederken, polis, olay yerindeki kan ve parmak izlerinin Keskin’e ait olduğunu, suç ortağı olduğu öne sürülen Serhat isimli arkadaşının da arandığını bildirdi. 
     



 YAŞAM 




















</TEXT>
</DOC>
