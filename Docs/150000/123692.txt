<DOC>
<DOCNO> 123692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/yazar/akyol.html </URL>
<DATE> 2002/12/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kamuoyu 
</HEADLINE>
<TEXT>

     DEVLET İstatistik Enstitüsü DİE tarafından dün düzenlenen "İstatistik Araştırma Sempozyumu"nun kamuoyu araştırmaları bölümünde ben konuşmacıydım. 
     THY’nin 1.5 saate varan gecikmesi yüzünden, sempozyumda yeni Bakan Prof. Beşir Atalay’ın konuşmasını dinleyemedim. 
     Saygın kamuoyu araştırmacılarımızdan Tarhan Erdem, Bakan’ın konuşmasını beğendiğini söyledi 
     - Bakan DİE’ye çok güzel bir perspektif verdi. Hizmette bireye önem verilmesini, özel araştırma kurumlarına itibar edilmesini, doğru veri, yetkin yorum’ ilkesinin titizlikle sürdürülmesini istedi... 
     Bakan, DİE’den daha fazla istifade edilmesi için DİE çalışmalarının çok iyi tanıtılması gerektiğini de söylemiş. 
     
     GERÇEKTEN çağımızda istatistik verileri olmadan artık toplumsal yorumlar, hele de projeksiyonlar yapamayız. "Milletimiz, ulusumuz, halkımız, seçmenlerimiz" konusunda reel bilgilere sahip olamayız, ahkam keseriz sadece... 
     - Türkiye’de halkın yüzde 30’u AB’ye karşı onda biri MHP’nin klasik oylarına eklense MHP barajı aşar... Türkiye’de halkın yüzde 70’i AB yanlısı, yedide biri oy verse ANAP barajı aşar... 
     İstatistik verilere dayanmadan, benzer soyut "akıl yürütmelerle" DEHAP’ın barajı çok rahat aşacağını söyleyenler de az değildi. 
     Yine verilere dayanmadan "AKP’nin oylarının yüzde 95’i şeriatçı" gibi, yahut "Türkiye’de yüzde 35 niye daha az veya çok değil sağlam Atatürkçü oy var, küstükleri için CHP’ye oy vermediler" şeklinde soyut akıl yürütmeler de gerçeği yansıtmıyor. 
     Sempozyumda teknisyenlerden öğrendik ki, kamuoyu çok karmaşıktır, genellemeler bizi yanıltır. Kamuoyu tek duygu veya tek beklentiyle hareket etmez. Bu sebeple, kamuoyunu araştırmak için geliştirilmiş teknik modeller titizlikle uygulanmalı... 
     
     DİE yetkililerinden istatistik uzmanı Hasibe Dedeş anlattı. Kamuoyu araştırmalarında üç temel metot varmış 
     "Basit tesadüfi örnekleme, tabakalı örnekleme ve aşamalı küme örneklemeleri..." 
     Hemen belirteyim "tesadüfi..." gelişigüzel demek değil, aritmetik bir kuralı var. 
     Üç modelin her biri başlı başına bir bilimsel disiplin... 
     Metot doğru olsa bile, metodun kullanacağı veriler, yani DİE’nin verileri çok doğru olmalı. DİE’nin bu alandaki üstün başarısını herkes takdir ediyor. 
     DİE Başkanı Doç. Dr. Mehmet Akif Bakır, DİE verilerinin kesin güvenilirliğinin önemini özellikle vurguladı, istatistiksiz ekonomi ve sosyal bilimlerin olmayacağını hatırlattı. 
     Burada size DİE’nin internet adresini veriyorum 
     www.die.gov.tr 
     Bütün DİE yayınlarına, seçim sonuçlarına, kadın ve eğitim sorunlarına, bölgesel yapı farklarına, Türkiye’nin bütün istatistiklerine bu adresten ulaşabilirsiniz. 
     Tarhan Erdem konuşmasında, haklı olarak toplum araştırmalarındaki yasakların kalkmasını, kanunun buna göre değiştirilmesini savundu. 
     Mesela ben HADEP tabanının ve Kürt vatandaşlarımızın sosyolojik ve politik özelliklerini merak ediyorum. Kim araştırabilir Olsa olsa özel kurumlar... DİE onlara yardımcı olabilmeli. 
     Başarılı ve güvenilir bir kurumumuz olan DİE’yi kutluyorum. 
     
     







Kamuoyu 


Futbol cinayeti 


Ortak tavır 


Brüksel’den bakınca işler güç ama... 


R. T. Erdoğan ve basketbol 


Kırgızistan’daki Türk öğrenciler tedirgin 


Heyecan dorukta... 


Bir ihtimal daha var... Ona da hazır olmak lazım 


Beşiktaş fırtınası 


İstanbul’un bayram sonrası gündemi 


TL 4 ayda yüzde 15 değer kazandı 


Tayyip Erdoğan’ın bayram evi 


</TEXT>
</DOC>
