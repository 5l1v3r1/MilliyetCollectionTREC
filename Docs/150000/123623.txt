<DOC>
<DOCNO> 123623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/astro/index.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgilere yol verin 
</HEADLINE>
<TEXT>

Balık burcuna geçen Ay duygusal enerjilerin, sezgilerin ve anlık kararların öne çıkacağı bir güne işaret ediyor. Kafamız kolayca karışabilir, gelişmeleri biraz da akışına bırakmak faydalı olacak. Koç’lar özellikle acele kararlardan uzak kalmalılar. İlk akıllarına gelen yanlış olacak. Büyük riskler almaktansa hesapçı olmak gerekiyor. Boğa’lar bugün daha rahatlar ve üstlerindeki baskıdan kurtulacaklar. Başkalarından alacakları önerileri yapıcı biçimde kullanmalılar. Yeni projeler söz konusu. İkizler ise duygusal gerginlikler yüzünden iş hayatında karmaşa yaşayabilirler. Daha tutarlı ve kararlı olmaya bakmalılar. Üstleri ile ilişkilerde tansiyonu yükseltmemeliler. Yengeç’ler şanslı bir gündeler. Ufuklarını geniş tutarak pek çok şeyden ders çıkarabilirler. Yabancı kişilerle bir araya gelmek de mümkün. Aslan’lar harcamalarını, parasal durumlarını daha iyi kontrol etmeliler. Bekleyen borçları ödemek ya da borç vermek söz konusu olabilir. Ani değişikliklere hazır olmalılar. Başak’lar ise yakın beraberliklerden yana hızlı bir gündeler. Yanlış anlamalara yol açabilecek şeylerden uzak kalmalılar. Bu arada kararsızlık ve sürekli değişen şartlar söz konusu. Terazi’nin dikkatini günlük işlere, tamamlanması gereken uğraşlara vermesi iyi olacak. Elde olmayan nedenlerden ötürü gecikmeler yaşanabilir. Akrep’ler ise gevşeyerek rahat edebilecekleri, hayattan zevk alabilecekleri bir gündeler. Eğlence ya da arkadaşlarla toplantı daha güzel akabilir. Yay’lar yoğun bir tempodalar. Hiç hesapta olmayan işler yüzünden gerilebilirler. Olaylara daha geniş bakmaya çalışmalılar. Oğlak’lar konuşma, yazma ve pek çok zihinsel konu ile meşguller. Düşüncelerini anlatmak için fırsatlar söz konusu. Yeni haberler onları harekete geçirebilir. Planlı ama esnek de olmalılar. Kova’nın maddi konulara daha ciddi yaklaşması lazım. Beklenmeyen değişiklikler harcamalarını etkileyebilir. Balık’lar bugün sürekli hareket halindeler. Kişisel konularda önemli girişimlerde bulunabilirler. Şans da onlardan yana olacak. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
