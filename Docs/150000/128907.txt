<DOC>
<DOCNO> 128907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/son/soneko09.html </URL>
<DATE> 2003/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'in tozlu raflara kalkan projesi... 
</HEADLINE>
<TEXT>

     İzmit'in ulaşım sorununun çözülmesinde tek alternatif olarak düşünülen ''Hafif Raylı Sistem Projesi'', 12 yıldır henüz ihale aşamasına bile getirilemedi. 
     Alınan bilgiye göre, yaklaşık 2.5 katrilyon lira borcu bulunan Büyükşehir Belediyesi, kendi öz kaynakları yetersiz olduğu için dış kredi imkanıyla bitirmeyi planladığı yap-işlet-devret modelli hafif raylı sistem projesi için, Hazine'nin onay vermesini bekliyor. 
     Ancak, Hazine'nin, gereken dış kredi için, daha önce Yuvacık Barajı yapımında kullanılan kredilerin geri ödemelerinde yaşanan sorunlar dolayısıyla garantör olmadığı öğrenildi. 
     Tahmini maliyeti 200 milyon ABD Doları olan proje, kentin doğu- batı güzergahı ile merkezden Gölcük-Karamürsel güzergahına giden toplam 50 kilometre ve çift yönlü olarak planlanmıştı. 
     





</TEXT>
</DOC>
