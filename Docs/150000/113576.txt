<DOC>
<DOCNO> 113576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/magazin/amag.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya yıldızının aklı Türkiye’de 
</HEADLINE>
<TEXT>

Son albümü dünya çapında 4 milyon satan rock müziğin yeni prensesi Avril, üç yıldır mektuplaştığı Türk için ülkemize gelecek 
     MAGAZİN SERVİSİ 

     ADI, Avril Lavigne. Henüz 17 yaşında. Türkiye’de çok fazla tanınmıyor ama ABD’de fırtına gibi esiyor. 12 yaşından bu yana yazdığı şarkıları yorumladığı Let Go’ adlı ilk albümü, ABD müzik piyasasına bomba gibi düştü. Avrilin ilk albümü çıktığı haftadan itibaren listelerde bir numara. Türkiye’de dağıtımını DMC’nin üstlendiği BMG Müzik’in sanatçısı olan yıldız rockçının albüm satışı şu ana kadar 4 milyona ulaştı. 
     
     Müzik için liseyi bıraktı 
     ROCK müzik piyasasının yeni prensesi olarak nitelendirilen Avril Lavigne, üç yıldır bir Türkle mektup arkadaşı olduğunu açıkladı. Ancak genç yıldız, "Ondan izin almadan bunu yapamam" diyerek, mektup arkadaşı Türk gencinin adını açıklamaktan itinayla kaçındı. Müziğe daha fazla zaman ayırmak için liseden ayrılan güzel ve son derece yetenekli rock müzik yıldızı Avril, bu sır’ Türkle mektup arkadaşlığının da, küçük bir kasaba kızı olarak, yeni şeyler keşfetme arzusuyla başladığını söyledi. 
     
     "Türkiye’de açıklarım" 
     BRITNEY Spears’in tahtına aday gösterilen Avril, boş zamanlarında kay - kay yapmaktan hoşlanıyor. Lisedeyken erkeklerle gezmeyi tercih ettiğini de söyleyen Lavigne, mektup arkadaşı nedeniyle seyahat programına Türkiye’yi de aldı. Let Go’ adlı albümü DMC etiketiyle Türkiye’de satışa sunulan genç şarkıcı, "Türkiye’ye geldiğimde mektup arkadaşım izin verirse adını açıklayacağım" diyor. 
     



 MAGAZİN 
















</TEXT>
</DOC>
