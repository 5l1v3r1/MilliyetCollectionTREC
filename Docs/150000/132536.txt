<DOC>
<DOCNO> 132536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/magazin/amag.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğba Şamdan’a yumruk Baran’a 
</HEADLINE>
<TEXT>

Eski sevgilisinin mankenlerle eğlendiğini gören Tuğba Özay, Baran Süzer’i attığı bir yumrukla merdivenlerden yuvarladı.. 
     YAŞAR ÇAKMAK 

     Manken Tuğba Özay, Etiler Şamdan’ın tıklım tıklım dolu olduğu önceki gece yarattığı olayla mek nın müdavimlerini şaşırttı. Görgü tanıklarına göre olay şöyle gelişti 
     Özay, eğlenmek için gittiği Şamdan’da iki yıl aşk yaşadığı eski sevgilisi Baran Süzer’i meslektaşı Ebru Destan ve Mira adlı bir kadınla sohbet ederken gördü. Özay, bir süre önce hakkında, "Tuğba ile ilişkimiz ben askere gittiğimde bitti ama ondan yakamı kurtaramadım. Sürekli onun peşinden koştuğuma dair haberler yaptırıyor" şeklinde açıklama yapan Süzer’in yanına gitti. 
     
     Kadehler parçalandı 
     Tuğba, "Basına, mankenlerle işim olmaz, o defteri kapattım’ diye demeç veriyorsun. Sonra da gelip burada mankenlerle eğleniyorsun" dedikten sonra eski sevgilisine bir yumruk salladı. Mankenin yumruğu Süzer’in omzuna geldi. 
     Süzer, Tuğba Özay’dan aldığı darbeyle merdivenlerden yuvarlandı. Baran Süzer’in, düşerken çarptığı garsonun elindeki içki kadehleri de yere düşüp parçalandı. 
     
     Ebru korkup kaçtı 
     Merdiven dibinde ayağa kalkıp kendini toparlayan Süzer, bir süre Özay’a baktı. O sırada Ebru Destan, Özay’ın öfkesinden korkup Şamdan’ın en uç noktasına kaçtı. Özay, piste geçip hiçbir şey olmamış gibi dans etmeye başladı. Özay, yanına gelen garsonlara, "Baran’a şaka yaptım" dedi. Tuğba Özay, çok geçmeden de mek nı terk etti. 
     



 MAGAZİN 













</TEXT>
</DOC>
