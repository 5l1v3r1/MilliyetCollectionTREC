<DOC>
<DOCNO> 106123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/son/sonspo16.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona taraftarı, Galatasaray'dan çekiniyor... 
</HEADLINE>
<TEXT>

     Galatasaray'ın, Avrupa Şampiyonlar Ligi 1. turda gruptaki rakiplerinden İspanya'nın güçlü ekibi Barcelona'nın taraftarları, grupta en çok Galatasaray'dan çekiniyor. 
     İspanyol ekibinin resmi internet sitesi ''www.fcbarcelona.com''da, ''Şampiyonlar Ligi ilk etapta hangi takım Barcelona'nın en tehlikeli rakibi '' olur sorusunu sorarak bir anket düzenledi. 
     Ankete katılan Barcelona Kulübü taraftarlarının yüzde 63.7'si Galatasaray'ı ''en tehlikeli rakip'' olarak görürken, ikinci korkulan takım ise yüzde 32'lik oy alan Belçika takımı Club Brugge oldu. 
     Barcelona taraftarları, Rus takımı Lokomotiv Moskova'dan ise hemen hemen hiç çekinmiyor. Taraftarların ancak yüzde 4.3'ü Rus ekibini tehlikeli bulduklarını ifade ettiler. 
     





</TEXT>
</DOC>
