<DOC>
<DOCNO> 100184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/son/sontur33.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te "İş Güvencesi kulisleri" 
</HEADLINE>
<TEXT>

     İşçi ve işveren örgütü temsilcileri TBMM'deki siyasi parti gruplarını ziyaret ederek İş Güvencesi Yasa Tasarısı konusunda görüşlerini aktardı. 
     İş güvencesi yasasının bir an önce çıkarılmasını isteyen TÜRK-İŞ Genel Başkanı Bayram Meral, HAK-İŞ Genel Başkanı Salim Uslu ve DİSK Genel Başkanı Süleyman Çelebi sabah saatlerinde TBMM'ye gelerek siyasi partilerin grup başkanvekilleri ile görüştü. İşçi sendikası temsilcileri "yasa tasarısının TBMM'nin olağanüstü toplantısı bitmeden çıkarılmasını" görüşünü dile getirerek, bu konuda grup başkanvekillerinden destek istediler. 
     İşveren örgütlerinin temsilcileri ise akşam saatlerinde Meclis'e gelerek, siyasi partilerin gruplarını ziyaret ettiler. TOBB Başkanı Rıfat Hisarcıklıoğlu ve TİSK Başkanı Refik Baydur'un da bulunduğu 12 kişilik işveren heyetindekiler "tasarının bu haliyle çıkmasının doğru olmadığını" savundular. İşveren örgütü temsilcileri görüşmelerde "Tasarı bu haliyle geçerse çalışma hayatındaki dengeler bozulur" görüşünü dile getirdi. 
     





</TEXT>
</DOC>
