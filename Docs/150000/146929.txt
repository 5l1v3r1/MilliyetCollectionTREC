<DOC>
<DOCNO> 146929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/bnba.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
İKİ BİLETE BEŞ ADAY 
Normal sezonun bitmesine iki hafta kala Doğu ve Batı Konferansları’ndaki tüm takımlar iyi bir yer kapma telaşında. Ama son sıralardaki çekişme, nefesleri keseceğe benziyor 
     METE AKTAŞ 

     NBA’DE normal sezonun bitimine iki hafta kala, her iki konferansta da play - off için takımlar kendilerine daha avantajlı yer edinmek için müthiş bir yarış halindeler. Batı’da Dallas - San Antonio ve Sacramento, Doğu’da Detroit, New Jersey ve Philadelphia, play - off’a 1. sırada girmek için çekişirken, son sıraları kapmak için de alt sıralarda büyük bir mücadele yaşanıyor. 
     1 Nisan itibariyle Batı Konferansı’nda Phoenix Suns, Houston Rockets’in maç önünde 8. sırada yer alıyor. Bu iki takım dışında Seattle ve hatta istikrarsızlık abidesi Golden State’de son bir gayretle 8. sırayı kapmak için hamlede bulunuyorlar. Doğu Konferansı’nda ise Milwaukee Bucks, son sezonunda takımını play - off’a taşıma isteyen Michael Jordan’ın Wizards’ının önünde 1 galibiyet fazlasıyla play - off yarışında önde gidiyor. 
     Geçen yıl Batı’da son sırada play - off a giren Utah’ın 44 galibiyeti, Doğu’da Toronto’nun 42 galibiyeti vardı. Bu yıl tahminim, Batı’da 43, Doğu’da 40 galibiyete ulaşanın treninin son iki biletine kavuşacakları doğrultusunda. 
     
     BATI KONFERANSI 
     8- Phoenix Suns 38 - 35 Son 10 maçında 5 galibiyet alan Phoenix Suns’ın kalan 9 maçında 4 deplasmanı var. Sahasında oynayacağı Minnesota, Dallas ve Spurs maçlarından mutlaka galibiyet çıkartması lazım. Lakers ile deplasmanda oynayacaklar. Son maçları deplasmanda yakın takipçileri Seattle’a karşı. Shawn Marion, Marbury ve Amare Stoudamire’ın performansı çok önemli ama bu 9 maçtaki kilit oyuncu takımdaki en tecrübeli ismi Penny Hardaway olacak. 
     9 - Houston Rockets 38 - 36 Coach RudyT’ye kanser teşhisi konulması ve takımın yardımcı coach Larry Smith tarafından yönetilmesi bu zorlu dönemde oyuncuları psikolojik olarak olumsuz etkiliyor. Pazartesi akşamı yenildikleri Nets maçında izlediğim Houston’ın o maçtaki kadar kötü oynama lüksü yok. Takımın ana skorerlerinden Cuttino Mobley’nin sakatlığının kısa vadeli olması en büyük dilekleri. Yao Ming’in yorgun olduğu her halinden belli, ama playoff için Çinli devin katkısı hayati önem taşıyor. Deplasmandaki Milwaukee ve Sizers maçları dışında Houston’ı, Phoenix’e göre dikensiz fikstür bekliyor. 
     10 - Seattle Supersonics 35 - 37 Son 10 maçın 7’sini kazanarak istim üstünde olduklarını gösterdiler. Cehennem gibi bir 10 maç onları bekliyor. Bu maçların 6’sını deplasmanda oynayacaklar. Teksas turunda arka arkaya oynayacakları Spurs, Houston, Dallas maçları kaderlerini belirleyecek. 
     
     DOĞU KONFERANSI 
     8 - Milwaukee Bucks 36 - 39 Ray Allen - Gary Payton takasından beri oynadıkları 21 maçın 13’ünü kaybettiler. Savunmaları berbat. Denver’dan bile 108 sayı yediler. Her yıl play - off yaklaştıkça Bucks’ta mutlaka bir baş belası çıkar. Bu sene bu belanın adı, takımdaki halinden memnun olmayan forvet Tim Thomas. Takım kimyası problemlerini aşar, savunmayı oturtur ve PaytonCassell ikilisi playoff tecrübelerini sahaya yansıtırsa, şeker gibi bir fikstürün yardımıyla Bucks, playoff vizesini alır. 
     9 - Washington Wizards 34 - 39 Michael Jordan’ın takım arkadaşlarını haşlamasından sonra bir kıpırdanma görüldü ama herşey yine 40 yaşındaki yalnız ve yorgun savaşçı Jordan’ın performansına ve Bucks’ın istikrarsızlığına bağlı. 
     
Philadelphia Play-Off’ta      NBA Atlantik Grubu’nda mücadele veren iki takımdan Philadelphia 76’ers, Orlando Magic’i deplasmanda uzatmada 118 - 113 yenerek New Jersey Nets’den sonra Play - Off’u garantileyen ikinci takım oldu. Philadelphia’yı galibiyete, Allen Iverson 14’ü dördüncü periyot ve uzatma dakikalarında olmak üzere yaptığı 42 sayı taşıdı. 
     
     Diğer sonuçlar 
     Miami - Milwaukee 86 - 91 
     New Jersey - Houston 110 - 86 
     LA Lakers - Memphis 110 - 94 
     
     HAFTANIN TAKIMI 
     SAN ANTONIO SPURS 
     1 Ocak 2003'ten beri ligin en çok galip gelen takımı olan San Antonio Spurs, Ortabatı Grubu'nda Dallas'a tam saha baskı yapmaya devam ediyor. Spurs, geçtiğimiz hafta play - off basamağının son sırası için konferanslarında mücadele eden Houston ve Milwaukee karşısında iki galibiyet alarak başladığı haftayı, kendilerine her zaman ters gelen Utah Jazz'ı ve Doğu'nun gizli favorilerinden New Orleans'ı deplasmanda yenerek kayıpsız tamamladı. 
     
     HAFTANIN OYUNCUSU 
     TIM DUNCAN SAN ANTONIO SPURS 
     Mr. Fundamental, geçen hafta da NBA'in en göze çarpan oyuncusuydu. MVP ödülünün en ciddi adaylarından Duncan, 107-94 kazanılan Bucks maçında 31 sayı, 10 ribaund, 4 asist, 2 blok, 98-85'lik Houston galibiyetinde 25 sayı 14 ribaund, 8 asist, 3 blok ile oynarken haftayı da 29.8 sayı, 11 ribaund, 4.0 asist, 2.5 blok ortalamalayla tamamladı. 
     
     HAFTANIN ÇAYLAğI 
     CARON BUTLER MIAMI HEAT 
     Miami Heat, ziyan olan bir başka sezonu geride bırakmak üzereyken teselliyi çaylak forvetleri Caron Butler'ın performanslarında buluyorlar. 2.01 boyundaki eski Connecticut üniversitesi yıldızı geçen hafta 4 maçta alınan tek galibiyet olan Minnesota maçında 35 sayı atarak kariyerinin en yüksek sayısına ulaştı. Butler haftayı ise 24 sayı, 4.2 asist, 4.0 ribaund 3.5 top çalma ile noktaladı. 
     
     HAFTANIN 5'i 
     Allen Iverson Philadelphia 
     Tracy McGrady Orlando 
     Richard Jefferson New Jersey 
     Ben Wallace Detroit 
     Tim Duncan San Antonio 
     
     HAFTANIN OLAYI 
     L.A. Lakers'ın süper guardı Kobe Bryant'ın Washington Wizards'a karşı 42'si ilk yarıda olmak üzere toplam 55 sayı atıp bu sezon bir maçta en çok sayı atan oyuncu olması. 
     
     
     HAFTANIN MAÇI 
     3 NiSAN PERŞEMBE DALLAS MAVERICKS- LOS ANGELES LAKERS 
     Dallas Mavericks, son kez Lakers'la karşılaştığında NBA'in en unutulmaz yenilgilerinden birini tatmıştı. 6 Aralık'ta Los Angeles'ta oynanan maçın son çeyreğine 30 sayı önde girmelerine rağmen maçı 105 - 103 kaybederek şok yaşamışlardı. Aradan 4 ay geçti ve şimdi iki takım bu unutulmaz maçın rövanşında perşembe günü Dallas'ta karşılaşacaklar. Dallas, incinen gururunu tedavi etmeye çalışırken, Lakers da rakibine evinde de bir darbe vurarak play - off'larda "team to beat" olduklarını ispat etmeye çalışacak. 
     
     NE DEDiN, NE DEDiN 
     1-"Hayatta bir çok bilinmeyen ve asla bilinemeyecek bazı şeyler vardır Mesela Kennedy'i kim öldürdü Uzaylılar nerede saklanıyor Bizim takım neden bu kadar dengesiz Ha, bir de Stonehenge'i kim inşa etti ". Golden State Warriors forveti Troy Murphy, takımının inişli çıkışlı grafiğinin neden kaynaklandığını bulmanın imkansızlığını bu sözle anlatıyor. 
     2-"Karate filmlerinde öğrencinin gerçek bir "erkek" olabilmesi için mutlaka hocasını öldürmesi gerekir. Ben hayatımda böyle bir performans görmedim, Play Station'da bile." Karate filmlerinin hastası Shaquille O'Neal, "çekirge" Kobe Bryant'ın "Usta" Michael Jordan'a karşı 55 sayıyla oynamasına getirdiği ilginç yorum. 
     
İSTATiSTiKLER 1 Nisan Salı 2003 itibariyle SAYI OYUNCU Ort. 1. Tracy McGrady ORLANDO 32.3 2. Kobe Bryant L.A. LAKERS 30.2 3. Shaquille O'Neal L.A LAKERS 27.5      
     
RiBAUND OYUNCU Ort. 1. Ben Wallace DETROIT 15.4 2. Kevin Garnett MINNESOTA 13.3 3. Tim Duncan SAN ANTONIO 12.9      
     
ASiST OYUNCU Ort. 1. Jason Kidd NEW JERSEY 8.8 2. Gary Payton MILWAUKEE 8.4 3. Stephon Marbury PHOENIX 8.2      
     
TOP çALMA OYUNCU Ort. 1. Allen Iverson PHILADELPHIA 2.76 2. Doug Christie SACRAMENTO 2.33 3. Jason Kidd NEW JERSEY 2.25      
     
BLOK OYUNCU Ort. 1. Ben Wallace DETROIT 3.13 2. Theo Ratliff ATLANTA 3.10 3. Tim Duncan SAN ANTONIO 2.89      
     


SPOR 



























</TEXT>
</DOC>
