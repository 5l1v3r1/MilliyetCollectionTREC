<DOC>
<DOCNO> 121693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/ekonomi/eko02.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercedes hedef büyütüyor 
</HEADLINE>
<TEXT>

Mercedes - Benz Türk’ün Direktörler Kurulu Başkanı Becker, Yedi yıllık dönemde 250 milyon euro’luk yatırım yapmayı düşünüyoruz’ dedi 
     Mercedes - Benz Türk AŞ Direktörler Kurulu Başkanı Dr. Till Becker, Türkiye’de büyümeye kararlı olduklarını vurgulayarak, "Şu ana kadar yarım milyar euro’dan 
     fazla yatırım yaptık. Yedi yıllık dönemde 200 - 250 milyon euro’luk daha yatırım yapabileceğimizi düşünüyorum" dedi. 2003 yılı için "Herhalde bu kadar bilinmeyenli bir yıl az görülmüştür. Bir savaşı planlayamazsınız, biz de planlayamıyoruz. Eğer Irak’ta bir savaş olursa hiçbir şey planlanamaz hale geliyor" diyen Becker, Türkiye’de başlamış olan morallerin düzelmesi sürecinin tüketimi artıracağını da kaydetti. 
     
     Yeni model geliştiriliyor 
     Türkiye’deki otobüs üretiminin büyütüleceğini bildiren Becker, şunları kaydetti "O403’ten sonra üretilecek otobüs modeli şu anda Türkiye ve Almanya’da geliştiriliyor, bunun ihracatı O403’ün ihracatını kat kat aşacak. Biz otobüste çok başarılıyız ve 62 ülkeye ihracat yapıyoruz. Almanya’da dolaşmakta olan her üç Mercedes otobüsün biri Türkiye’den gidenlerden oluşuyor." 
     
Çöpçatanlık yapıyorum      Türk sanayii ile Almanya arasında çöpçatanlığı sürdürdüğünü ifade eden Becker, "Know how sahibi olup da pahalı ülkelerde faaliyet gösteren şirketleri, gelecekteki yan sanayicilerimizle Türkiye’deki yan sanayicilerimizle biraraya getirmemiz, evlendirmemiz gerekiyor" dedi. 
     
Schroder’e Her şey hemen olmaz’ diyeceğim      Yabancı Sermaye Derneği Üyesi olan ve TÜSİAD Yabancı Sermaye Çalışma Grubu Başkanlığını da yürüten Becker, yeni hükümetin gösterdiği hızın çok etkileyici olduğunu belirtirken, "Sayın Erdoğan iş dünyasını ilgilendiren tüm sorunları saptamış ve ele almaya başlamış durumda." dedi. Önümüzdeki hafta TÜSİAD’ın üç Yönetim Kurulu Üyesi ile Almanya Başbakanı Gerhard Schröder ile randevuları olduğunu da belirten Becker, görüşmede dile getireceklerini şöyle açıkladı 
     "Türkler ve ben yarı Türk olarak, olmayacak şeyleri ya da zamanlama açısından olmayacak şeyleri hemen beklememeliyiz. Schröder’e karşı getireceğim argumanlar şunlar olacak Türkiye’de gerekli reformlar başlatıldı ve bunların sürdürülmesi için gerekli istek mevcut, Ayrıca Türkiye, Almanya’da görülen ya da göze çarpan, Türk olarak algılanan kişilerle birebir, aynı ölçüde bir ülke değil. Türkiye’yi tanımaları gerekiyor. Ve ona şunu da söyleyeceğim, buradaki şirketimiz Mercedes - Benz Türk Almanya’daki şirketlere eş değerde belki onlardan daha da iyi. Türkiye’nin yıllardır Gümrük Birliği içinde olmasının büyük önem taşıdığına dikkat çekeceğim. Türkiye’nin uzun yıllardan bu yana sürdürdüğü NATO üyeliği de dile getirilecek ve onun getirdiği yükleri nasıl çektiğini, kaldırdığını da mutlaka konuşacağız." 
     



 EKONOMİ 


















</TEXT>
</DOC>
