<DOC>
<DOCNO> 123317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sondun19.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Avrupa Parlamentosu Başkanı Cox ile görüştü... 
</HEADLINE>
<TEXT>

     New York'ta geçen yaklaşık iki aylık sürenin ardından dün ülkesine dönen KKTC Cumhurbaşkanı Rauf Denktaş, bugün yabancı konuklarla görüşüyor. 
     Cumhurbaşkanı Denktaş, ilk olarak Avrupa Parlamentosu AP Başkanı Pat Cox ve beraberindeki heyeti, dinlendiği Girne'deki evinde kabul etti. 
     Görüşmeden önce herhangi bir açıklama yapılmaz ve basına görüntü verilmezken, görüşme sonunda da açıklama yapılmayacağı belirtildi. 
     Cumhurbaşkanı Denktaş, saat 16.00 civarında da BM Genel Sekreteri Kıbrıs Özel Temsicisi Alvaro de Soto'yu kabul edecek. 
     AP Başkanı Cox, Cumhurbaşkanı Denktaş ile görüşmesinden önce, Cumhuriyet Meclisi Başkanı Vehbi Zeki Serter'in Girne'de onuruna verdiği yemeğe katıldı. 
     Cox, Türk ve Rum ticaret odalarının Ledra Palace'ta saat 18.00'de yapacakları toplantıya da katılacak. 
     Bu toplantının sonunda bir ortak basın toplantısının düzenlenmesi bekleniyor. 
     





</TEXT>
</DOC>
