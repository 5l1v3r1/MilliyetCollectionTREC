<DOC>
<DOCNO> 121517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yasam/yas03.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Saçı olmayan şansını bu mağarada denesin 
</HEADLINE>
<TEXT>

İçinde 20 gün kalanın saçı çıkar’ denilen ünlü Keloğlan Mağarası için Denizlililer kolları sıvadı 
     MUSTAFA PAKSOY Denizli DHA 

     Denizli Acıpayam Dodurgalar beldesindeki Keloğlan Mağarası, turizme açılarak saçı olmayanlara hizmet verecek. 
     Denizli Valisi Yusuf Ziya Göksu, saçı olmayanların 20 gün kalması halinde saçlarının yeniden çıktığına inanılan mağaranın tanıtımında bu inancın kullanılacağını söyledi. 
     
     Geçen yıl 5 bin ziyaret 
     Yaklaşık 10 bin yılda oluştuğu belirtilen dev sarkıt ve dikitleriyle ünlü mağaranın içinde yürüyüş yolları ve çevre düzenlemesi yapmak için 200 milyar lira harcadıklarını kaydeden Vali Göksu, "2003 yılı başında yolu asfaltlayacağız. Hazirana kadar tamamen bitirmeyi amaçlıyoruz" dedi. 
     Düzenleme çalışmaları başladıktan sonra 5 bin kişinin ziyaret ettiği mağaranın tanıtımında saç inanışını’ kullanacaklarını bildiren Göksu, tanıtımlarda halkın dilinde olan 150 yıllık efsanenin de anlatılacağını kaydetti. 
     
     Ve işte o efsane’ 
     Efsaneyi doğrulayan Dodurgalar Belediye Başkanı Derman Zeren de, mağaranın hik yesini şöyle anlattı 
     "Köyün kel çobanı Himmet, 20 gün mağaradan çıkmamış. Köylüler tarafından mağaradan zorla çıkartıldığında saçlarının yeniden çıktığını görmüşler. Mağaraya o günden beri Keloğlan Mağarası deniyor." 
     



 YAŞAM 






















</TEXT>
</DOC>
