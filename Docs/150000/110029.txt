<DOC>
<DOCNO> 110029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yasam/ayas.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçücüktü, ufacıktı yaşasa newline abi olacaktı 
</HEADLINE>
<TEXT>

4 yaşındaydı Mehmet. Bisikletiyle okul önlerine gidip öğrenci olma hayalleri kuruyordu. Dün yine hayallere dalmıştı ki, bir kamyonun altında can verdi 
     DEMET ÖZTÜRK - MEHMET NİLKALI Kayseri DHA 

     Mehmet Aktaş, daha 4 yaşında, hayatının başındaydı... Daha bu yaşta okula gitmek istiyor, okullu çocukları izliyordu... Ve bu merakıyla, dikkatsiz bir kamyon sürücüsünün kurbanı oldu minik Mehmet... 4 yaşında, bir kamyonun tekerlekleri altında can verdi... 
     Ziya Gökalp Mahallesi Karaçayır Sokak’ta oturan Mehmet, dört tekerlekli’ bisikletine binerek evlerinin yakınındaki Orhan Gazi İlköğretim Okulu’nun önüne geldi. Kendisinden sadece birkaç yaş büyük olan çocuklarla birlikte okumanın hayalini kuran minik Mehmet, öğrencilerin çıkış saatini beklemeye başladı. 
     
     Çocukları takip ediyordu 
     Mehmet, bir süre sonra okuldan çıkan çocukları takip etmeye başladı. Özendiği çocuklara seyre dalan Mehmet, dalgınlıkla yola çıktı. Ve yoldan geçen 25 yaşındaki Halit Şahin yönetimindeki kamyon, çocuğa çarptı. Mehmet olay yerinde can verdi. Minik çocuğun cesedi ambulansla Devlet Hastanesi Morgu’na kaldırıldı. 
     
     "Mehmet’im neredesin " 
     Hemen olay yerine koşan baba Hüseyin ve anne Ayşe Aktaş’a çocuklarının ölmediği ve yaralı olduğu söylendi. Acı haberi alan Ayşe Aktaş, "Mehmet’im yavrum, neredesin Mehmet’ime ne oldu " diye feryat ederek gözyaşı döktü. 
     Olaydan sonra gözaltına alınan sürücü Şahin, karakoldaki ifadesinde çocuğun aniden önüne fırladığını öne sürdü. Kazayla ilgili soruşturmaya başlandı. 
     



 YAŞAM 



















</TEXT>
</DOC>
