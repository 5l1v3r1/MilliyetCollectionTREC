<DOC>
<DOCNO> 126468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/ekonomi/eko08a.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir spekülatör battı’ haberi düşüşü hızlandırdı 
</HEADLINE>
<TEXT>

     SONGÜL HATISARU 

     Borsada yaşanan hızlı düşüşte büyük işlemleri ile bilinen bir spekülatörün bir tahtada sıkışmasının da etkili olduğu söylentileri dolaşıyor. 
     Çok ciddi miktarda para kaybına uğradığı söylenen büyük spekülatörün, battığı ve batarken de banka kökenli üç aracı kurumu da zora soktuğu konuşuluyor. Piyasada yayılan ve pozisyonları ile üç aracı kurumu zarara soktuğu söylenen bu spekülatörün işlemleri düşüşte önemli bir neden olarak gösteriliyor. Piyasada ada geçen aracı kurumların spekülatöre ulaşamadığı ve çeşitli hisse senetlerinde satış yaptığı belirtiliyor. Kurumların uğradığı zarara dair söylenen rakam ise büyük. Piyasada konuşulanlara göre üç aracı kurumda yaklaşık 3 milyon dolar tutarında bir zarar söz konusuymuş. 
     



 EKONOMİ 























</TEXT>
</DOC>
