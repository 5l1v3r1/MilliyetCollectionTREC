<DOC>
<DOCNO> 109899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/soneko18.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni beyaz eşya su tasarrufu sağlıyor, hem de öyle, böyle değil 
</HEADLINE>
<TEXT>

     Yeni beyaz eşya kullanılmasının, elektrik ve su tüketimini azaltarak tasarrufu artırdığı açıklandı. 
     Beyaz eşya üreticisi Electrolux şirketi tarafından 21 ülkede yapılan bir araştırmada, 1992 yılından beri kullanılan eski ev aletlerinin yüksek düzeydeki elektrik ve su tüketimleri ile çevreye yaydıkları karbondioksit gazı oranı tespit edilerek, ekonomiye ve çevreye verdiği yük belirlendi. 
     Electrolux'den yapılan yazılı açıklamada, Türkiye için yapılan araştırmanın sonucunda 10 yaşındaki tüm beyaz eşyanın daha verimli çalışan yeni modelleriyle değiştirilmesi durumunda, Türkiye genelinde yıllık yaklaşık 688.1 milyon Euro tutarında tasarruf sağlanabileceğinin ortaya çıktığı kaydedildi. 
     İl bazında yapılan araştırmada ise tüketicilerin 10 yaşındaki ev aletlerini yenileriyle değiştirmeleri durumunda yılda elde edilecek tasarruf değeri İstanbul'da 77.6 milyon Euro olarak hesaplandı. 
     
     77.4 MİLYON METREKÜP SU TASARRUFU 
     Araştırmanın diğer ilginç sonucu ise Türkiye genelinde, 10 yaşındaki beyaz eşyanın yeni modelleriyle değiştirilmesi halinde elde edilecek su ve elektrik kazancı ile atmosfere yayılan karbondioksit gazının asgari seviyeye indirilmesine yönelik elde edilen veriler. 
     Buna göre, Türkiye genelinde sağlanacak temiz su tasarrufu 77.4 milyon metreküp. Bu da, yaklaşık olarak Niagara Şelalesi'nde 10 saat 45 dakika süresince akan su miktarına eşit geliyor. 
     Bir yılda sağlanacak enerji tasarrufu ise 6.2 TWh teravat saat milyar kilovat saat . Bu değer, standart büyüklükteki 3.1 kömür veya petrolle çalışan elektrik üretim tesisinin bir yılda ürettiği enerjiye karşılık geliyor. Aynı süre içinde sağlanacak karbondioksit atılımı ise 4.814.647 metrik ton olarak hesaplandı. Bu da, 21.6 tanker işlenmemiş petrolün yanmasıyla ortaya çıkan karbondioksit gazına eşit düzeyde bulunuyor. 
     





</TEXT>
</DOC>
