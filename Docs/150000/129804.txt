<DOC>
<DOCNO> 129804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo08.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'ya 4 tenis kortu yapılacak... 
</HEADLINE>
<TEXT>

     Muğla Gençlik ve Spor İl Müdürü Ünsal Kutluhan, 4 yeni tenis kortu yapımı konusunda olumlu adımlar atıldığını bildirdi. 
     Muğla Merkez Kışla Sahası yanındaki alana yapılması planlanan kortlarla ilgili Muğla Belediye Başkanı Osman Gürün ile görüştüklerini ve olumlu sonuç aldıklarını kaydeden Kutluhan, ''Yer tahsisi için belediye meclisinden onay alındıktan sonra kortların yapımına başlanacak'' dedi. 
     Muğla Belediyesi daha önce Gençlik Spor İl Müdürlüğü'ne 3 yıllığına yer tahsisi yapabileceğini bildirmişti. Müdürlük de zaman sınırlaması olması durumunda bütçeden ödenek ayrılamayacağını belirtmişti. 
     Yapılan son görüşmede bu pürüzün giderildiği, onay çıkması ile birlikte kortların yapımı için Gençlik ve Spor Genel Müdürlüğü'nün 100 milyar liralık ödenek sağlayacağı öğrenildi. 
     





</TEXT>
</DOC>
