<DOC>
<DOCNO> 110931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yazar/civaoglu.html </URL>
<DATE> 2002/10/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
CHP ve ibadet 
</HEADLINE>
<TEXT>

     Yaşar Nuri Öztürk hocaya saldırıların karşısına Behçet Kemal Çağlar’dan Türkçe İbadet surelerini yansıtıyorum. Önce İHLAS S resi. 
     Söyle ki gündüz gece 
     Tanrı tek Tanrı yüce 
     O doğmaz ve doğurmaz 
     Kimse O’na denk olamaz...’ 
     Yüreklerinizi ısıtan, içinizi aydınlatan Kur’an sureleri bunlar. 
     Ya ALAK Suresi .. 
     "Candan seslen, Rabbin yanında hazır 
     Temiz tut gönlünü koy secdeye baş." 
     Gerçekten... 
     En sıkıştığımız anlarımızda "Allahım sen yardım et" çağrımızı ne de güzel sözcüklerle örmüş. 
     
Gösteriş namazı      Böyle bir Türkçe ibadet sevilmez mi 
     İşte Çağlar’dan MAUN Suresi 
     "Yazık gösteriş için namaz kılana 
     Yoksula yardımdan uzak kalana 
     Öksüzü hor görüp azarlayana 
     Ödünç vermeyi de ayıp sayana 
     Onun nasibi yok imandan yana" 
     Kimileri Türkçe ibadete yoksa "gösteriş için namaz" foyaları ortaya çıkacak diye mi karşılar 
     "Arapça değil mi uydur uydur söyle... Uydur uydur, yuttur" tezg hını kuramayacaklar diye mi 
     
İnsanlığını anlamak için      Yoksa... 
     Şu güzelim ifadelere nasıl tavır konulur ki 
     İşte LEYL Suresi 
     "Bir kul ki yardım sever, bir kul ki hakkı tanır, 
     Yüreği bu sayede arınır, aydınlanır. 
     Karşılık beklemeden iyilik yapar her sabah. 
     İşte böyle kulundan razıdır elbet Allah." 
     Ve FATİHA ... 
     "Hamd, evrenler sahibi yüce Allah içindir. 
     Allah ki acıyandır, koruyandır, sevendir 
     Günü gelince ancak 
     O’dur hesap soracak. 
     Tek sana tapar, senden medet umanlarız biz..." 
     İbadet, Allah’a yaklaşmaktır. 
     Allah’a kulluğunu ve insanlığını derinliğine yaşamaktır, 
     Bunun bilincine ermektir. 
     Anladığın dille ve bu insanın içine bal damlaları gibi akan söylemle düşünce zenginleşir, evrenle kucaklaşır. Yüce yaradana yaklaşılır. 
     Bilinmeyen dille hissedilir ama derinliğe ve düşüncenin enginliğine ulaşılmaz. 
     Bilinmeyen söylemler ezbere tekrarlanır. 
     
Arapça ve Diyanet      Zaten Arapça ibadetin amacı, Mekke ve Medine yöresi halkının anlaması içinde. 
     Ama çevirisine, İslamı yaşayan her toplumun kendi dilinde ibadet edebileceğine cevaz vardır. 
     Atatürk, yobaz takımının dini sömürmesini önlemek ve insanlarımızın İslamı tüm anlam zenginliği ile yaşamasını sağlamak için kutsal Kur’anı Türkçe’ye çevirtti. 
     Ancak bu çeviriler beyinleri aydınlatıyor fakat yürekleri ısıtamıyordu. 
     Eğitimini İngiltere’de Atatürk’ün yaptırttığı büyük şair Behçet Kemal Çağlar’a şiir diliyle Türkçe Kur’an görevi verildi. 
     Yukarıda bunlardan bazılarını yansıttım. 
     Atatürk Türkçe ibadet projesine önem veriyordu. 
     Beyin kadar kalbin de inancı sağlanmalıydı. 
     Ancak ölümünden sonra bu çalışma yarı yolda durdu. 
     
CHP’nin misyonu      Atatürk’ün yolunda olan bizler, onun bu aydınlık yolundayız, ama "Türkçe İbadet" diye bir dayatmaya da karşıyız. 
     Herkes istediği dilde ibadet eder. 
     Ne var ki... 
     Atatürk’ün partisi CHP de bu özgürlükçü bakışı benimsemekle birlikte Atatürk’ün başlattığı ve yarısına getirdiği çalışmayı sürdürtmeli, tamamlatmalıdır. 
     Türkçe ibadet olanağını insanlarımızın yararına sunmalıdır. 
     İşte anladığım kadarıyla aydın din alimi Yaşar Nuri Öztürk’ün de kitabında ve söylemlerinde verdiği mesaj budur. 
     Yoksa bir çağrı niteliğindeki Arapça ezanın Türkçe yapılması değil. 
     Ayrıca Y. N. Öztürk hoca ezanın insan sesiyle okunması görüşünde de son derece haklıdır. 
     Hiçbir kilisede ibadete çağrı olan çanların hoparlörle duyurulduğuna tanık oldunuz mu 
     Cesur ve bilgili Öztürk’ün CHP kadrolarında yer alması bir şanstır. 
     Değeri bilinmeli. 
     2002 baharı, Tarabya Toplantısı’nda 120 din alimi "Mazeret halinde Türkçe ibadeti" kabul etmiştir. 
     Nasıl mazeret 
     Örneğin "Arapça bilmemek ..." 
     CHP’nin aydınlanma takviminin yaprakları Tarabya Toplantısı miladının ve Diyanet işlerinin gerisinde kalamaz. 
     
     







Seçmen kim 


"Rezaletler müzesi" için malzeme bolluğu... 


Asiye’nin kaderi 


Gözler Kuzey Irak’ta 


Irak’ta az zarar çok zarar hesabı 


Otopark soygununda paralar nereye gidiyor 


CHP ve ibadet 


"Baltalar elimizde uzun ip belimizde Gidiyoruz seçime, hey seçime..." 


Hazine’nin borç finansman hesabı 


AKP’nin yeni yaklaşımı 


Genel seçim yöntemiyle parti kongresi 


Krizi yenenler 


Çok şeyler yazmak lazım çoookkkk 


Seçim şimdi başlıyor 


Tarımda işler kötü 


İşadamının Karaoğlan anısı 


</TEXT>
</DOC>
