<DOC>
<DOCNO> 114643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/son/sondun24.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık papaz kiliseye meydan okuyup evlendi 
</HEADLINE>
<TEXT>

     Yunanistan'ın Girit Adası'nda 67 yaşındaki bir papaz, evlenmesi yasak olduğu halde Kilise'ye meydan okuyarak, dün 27 yaşındaki sevgilisiyle dünya evine girdi. 
     Bir süre önce emekli olan, ancak Kilise kuralları gereği dini sıfatını taşımaya devam eden Papaz Manolis Papuçakis'in, iki yıldır birlikte yaşadığı Maria Levendi ile dün resmi nikahla evlendi. 
     Yunan Kilisesi'nden, başvurusuna, "Evlendiğin takdirde, dini unvanını ve cübbeni bırakmak zorunda kalırsın" yanıtını alan papaz, "Cübbemi bırakmak zorunda kalmak beni korkutmuyor. Benim istediğim sevdiğim insanla bir de dini nikah kıydırabilmek. Mesleğim gereği emekli bile olsam evlenebilmem söz konusu değil. Mademki Yunanistan'da dini nikah kıydıramıyorum, ben de Rus Kilisesi'ne başvuruda bulunur, sevdiğimle orada dini nikah kıydırırım" dedi. 
     Ortodoks Hıristiyan din adamları, yemin ederek papazlık cübbesini giymeden önce evlenebiliyorlar, ancak evli papazların Kilise hiyerarşisinde yükselme olanakları bulunmuyor. 
     





</TEXT>
</DOC>
