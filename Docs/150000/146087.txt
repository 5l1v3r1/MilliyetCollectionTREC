<DOC>
<DOCNO> 146087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/guncel/gun03.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak füzesi Kuveyt’i vurdu 
</HEADLINE>
<TEXT>

Savaşın 9. gününde Kuveyt’in başkentinin göbeğine füze düştü. Saldırıda siren çalmadı, alarm verilmedi, radarlar füzeyi fark etmedi 
     DIŞ HABERLER SERVİSİ 

     Kuveyt dün gece yarısından sonra Irak’ın ateşlediği bir füzeyle sarsıldı. ABD ve İngiltere’nin başlattığı saldırıdan sonra Irak’ın Kuveyt’e attığı 13 füze Patriotlar tarafından havada imha edilmişti. Ancak savaşın 9. gününde Türkiye saatiyle 00.45 sıralarında Kuveyt’in başkenti Kuveyt’te büyük bir patlama oldu. Başkentin merkezindeki Suk El Şark Doğu Pazarı adlı büyük alışveriş merkezine isabet eden Irak füzesinin yangın ve büyük hasara neden olduğu belirtildi. 
     
     SİYAH BİR DUMAN 
     Saldırıdan sonra TV ekranlarına yansıyan görüntülerde, Kuveyt üzerinde siyah bir duman tabakasının oluştuğu görüldü. Saldırıda alarm verilmedi ve hiç siren çalmadı. Kuveyt’teki yabancı muhabirler, füze parçalarının etrafa yayıldığını, ambulansların bölgeye sevk edildiğini bildirdi. Pazaryerinin yoğun yerleşim bölgesiyle bitişik olduğundan saldırı sonucu can kaybı olup olmadığı konusunda bilgi alınamadı. 
     Kuveyt’te bu gelişmeler olduğu sırada Bağdat’ta da büyük patlamalar gerçekleşti. 
     


GÜNCEL 























</TEXT>
</DOC>
