<DOC>
<DOCNO> 102956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sonspo02.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım, Gürcistan karşılaşmasıyla 373. maçına çıkacak 
</HEADLINE>
<TEXT>

     Dünya üçüncüsü A Milli Futbol Takımı, Gürcistan ile yarın Trabzon'da yapacağı özel maçla birlikte 373. karşılaşmasına çıkacak. 
     Türk Milli Takımı, 79 yıllık tarihinde bugüne dek yaptığı toplam 372 maçtan 121'ini kazanırken, 168'ini yitirdi, 83 maçta da eşitliği bozamadı. 
     A Milli Futbol Takımı, bu maçlarda toplam 449 gol atarken, kendi kalesinde 608 gol gördü. 
     Milliler son yaptıkları maçta, 29 Haziran'da Güney Kore'nin Daegu kentinde, 17. Dünya Kupası'nın ev sahiplerinden Güney Kore'yi Hakan Şükür ve İlhan Mansız'ın 2 golleriyle 3-2 yenerek, dünya üçüncülüğünü kazanmıştı. 
     
     YURTİÇİNDEKİ MAÇLAR 

     A Milli Futbol Takımı, şimdiye dek yurtiçinde 166 kez rakiplerini ağırladı. 
     Ay-yıldızlı ekip, bu maçlardan 69'unu kazanırken, 60'ını yitirdi, 37 maçta da eşitliği bozamadı. 
     Türkiye, yurtiçindeki maçlarda toplam 243 gol atarken, kalesinde 220 gol gördü. 
     
     ŞENOL GÜNEŞ'İN KARNESİ 

     A Milli Futbol Takımı, bu karşılaşmayla teknik direktör Şenol Güneş yönetiminde 29. sınavına çıkacak. 
     Milli Takımlar Teknik Direktörlüğü görevine 16 Ağustos 2000'de, Saraybosna'da Bosna Hersek ile yapılan özel maçla başlayan Şenol Güneş'in, ay-yıldızlı takımın başında sahaya çıktığı 28 maçta milliler, 13 galibiyet, 7 beraberlik, 8 de yenilgi aldı. 
     Türkiye, Güneş yönetiminde toplam 37 gol atarken, kendi kalesinde de 26 gol görd 
     





</TEXT>
</DOC>
