<DOC>
<DOCNO> 108613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/spo15.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Dokic üçüncü turda 
     JAPONYA’NIN başkenti Tokyo’daki Toyota Princess Cup Bayanlar Tenis Turnuvası’nda iki numaralı seribaşı Yugoslav Jelena Dokic üçüncü tura yükseldi. Dokic, Rus Lina Krasnoroutskaya’yı 6 - 2 ve 7 - 6’lık setlerle saf dışı bıraktı. Belçikalı Kim Clijters 3 de, yine Rus Svetlana Kuznetsova’yı 6 - 4, 0 - 6 ve 7 - 5 mağlup etti. 
     
     Scala, Libya yolcusu 
     LİBYA Futbol Federasyonu, Beşiktaş’ın eski hocası İtalyan Nevio Scala ile temasa geçti. İtalyan Franco Scoglio’nun görevine son veren Libya Fedarasyonu, dün Ukrayna’nın Shaktar Donetsk kulübünün yollarını ayırdığı Scala’yı takımın başına getirmek için çalışmalarını hızlandırdı. Scoglio ise, Devlet Başkanı Kaddafi’nin oğluna forma vermediği için görevden alındığını ileri sürdü. 
     
     Önder pes etti 
     ALTAY’DA eleştiri yağmuruna tutulan 2. Başkan ve Profesyonel Şube Sorumlusu Tansel Önder unvanlarından birini bıraktı. Camia dört yöneticinin istifasından sonra yedi kişi kalan yönetimin genel kurula gitmesini beklerken, Tansel Önder, "İkinci başkanlık görevinden ayrılıyorum" açıklamasını yaptı. Bu arada uzun süredir sakat olan Sinan’ın Denizli maçında oynayabileceği bildirildi. 
     
     Bursalı Okan’ın gözü rekorda 
     BURSASPOR forması altındaki gol sayısını 59’a yükselten Okan, 60 golle Yeşil - Beyazlı takımın en çok fileleri havalandıran ismi Ersel Altıparmak’ı yakalamayı amaçlıyor. Diyarbakırspor’a atacağı gollerle 60 golü aşacağına inandığını söyleyen Okan, "Hedefim, Bursaspor’un en golcü futbolcusu olmak" diye konuştu. 
     
     ASKİ-TMO kupaya uzandı 
     HENTBOLDA erkeklerde Gençlik ve Spor Genel Müdürlüğü GSGM Kupası’nı, Çankaya Belediyesi’ni 32 - 20 yenen ASKİ kazandı. İlk yarıyı da 13 - 9 önde geçen ASKİ, kupasını Kemal Mutlu’dan aldı. Bayanlarda Federasyon Kupası’na ise Anadolu Üniversitesi’ni 26 - 13 geçen TMO ulaştı. TMO, devreyi de 14 - 6 önde tamamladı. Başkent ekibine kupasını Hentbol Federasyonu Başkanı Günal Ensari verdi. 
     
     TED Open’de müthiş çekişme 
     AKBANK Private Banking’in sponsorluğunda düzenlenen 54. TED Open Tenis Turnuvası’nda, teklerde çeyrek finale yükselen sporcular belli oldu. Robin Soderling İsveç , Vladimir Voltchkov Beyaz Rusya , Nicolas Thomann Fransa , Federico Luzzi İtalya ilk sekiz arasına girdi. Turnuvada bugün teklerde çeyrek final, çiftlerde de yarı final karşılaşmaları oynanacak. 
     
     Dev karşılaşma Müftüoğlu’nun 
     CUMARTESİ 
     15.30 Elazığ - Malatya Mutlu Çelik 
     19.00 Samsun - Göztepe Cem Papila 
     19.00 Adana - Gaziantep Selçuk Dereli 
     19.00 Bursa - Diyarbakır Metin Aydoğan 
     PAZAR 
     17.00 G.Birliği - A.Gücü Mustafa Çulcu 
     16.30 Altay - Denizli Zafer Önder İpek 
     19.00 Kocaeli - İstanbul Bülent Demirlek 
     19.00 Beşiktaş-Trabzon Kuddusi Müftüoğlu 
     



 SPOR 






























</TEXT>
</DOC>
