<DOC>
<DOCNO> 145906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/yazar/uras.html </URL>
<DATE> 2003/03/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ayşe Hanım Teyzem üzgün ve şaşkın’ 
</HEADLINE>
<TEXT>

     "Ayşe Hanım Teyzeciğim, üç kuruş, üç kuruş diyorsunuz... Kaç üç kuruşunuz var Söyleyiniz de ona göre tavsiyede bulunayım" dedim. Anlattı. "Daha önce de sana danışmıştım. Bir miktar paranı dövizde tutmaya devam et. Kalanını bankaların likit fon hesaplarına yatır demiştin... Ben de dediğini yapmıştım. Şimdi önüne gelen bir şey söylüyor. Savaş çıktı, bankalardaki paralara el konacak diyorlar... Hükümet borcunu ödeyemeyecek, bankalar kötü duruma düşecek diyorlar... Acaba bankadan dövizleri çeksem mi Fondaki paraları dövize çevirtip onları da bankadan alsam mı " 
     Baktım ki Ayşe Hanım Teyzemin aklını iyice karıştırmışlar. "Ayşe Hanım Teyzeciğim" dedim. "Eğer hükümet bankalardaki paralara el koyar ise, eğer hükümet borçlarını ödeyemez hale geldiğinden bankalar kötü duruma düşer ise, o zaman Türkiye’de her şey bitmiş demektir. Allah o günleri göstermesin... Türkiye’nin sorunları var ama, bakınız etrafa... Döviz mi yok, para mı yok, benzin mi yok, margarin mi yok Neyin yokluğu çekiliyor. Evet yeterli ölçüde ve herkes için aş yok, iş yok, piyasada durgunluk var, yatırım yapılamıyor, üretim aksıyor ama, ağır bir krizin sarsıntısını atlatmaya çalışıyorduk. Bunun üzerine bir de sınırımızda savaş başladı... Sorunlarımız ağırlaştı, ama... Allah’a şükür ayaktayız..." Bunları anlatıyorum ama, Ayşe Hanım Teyzem aklını takmış bir kere... "Bütün paramı dövize çevirip, dövizleri de bankadan çekeyim mi " diye ısrarla soruyor... "Ayşe Hanım Teyzeciğim" dedim, "Bakınız, paranızı bankada likit fon hesabına yatırdınız. Her ay iyi kötü bir faiz geliri alıyor, emekli maaşınıza ekleyerek yaşıyorsunuz. Likit fondaki Türk liralarını dövize çevirir iseniz, aylık faiz gelirinden mahrum kalacaksınız... Bunu düşündünüz mü Sonra bütün paranızı dövize çevirerek bankada tutsanız bile banka döviz mevduatına yıllık yüzde 3 dolayında faiz veriyor... Bankaya güvenmeyerek tüm dövizinizi bankadan çekmekten söz ediyorsunuz... Siz deli misiniz Bankadan çektiğiniz dövizleri mendile sararak koynunuzda mı saklayacaksınız Evde buzdolabına mı koyacaksınız Olacak şey mi bu Ayşe Hanım Teyzem demez mi ki "Evladım bazıları yurtdışında hesap açtırıyormuş..." şaşırdım kaldım... "Sizin gibi saf ve bakir Türk kadınlarının aklına da dışarıda banka hesabı açtırmayı sokanlara yuh olsun..." demişim... Sonra söylediklerimden utandım. "Ayşe Hanım Teyzeciğim olur mu böyle rezalet... Siz nasıl yurtdışında hesap açtırırsınız Sakinleşin... telaşa gerek yok... Paranızın ne kadarı dövizde ise gene dövizde dursun... Türk lirası tasarrufunuz likit fonda kalsın... Her ay faiz almaya devam edin..." dedim... 
     Ayşe Hanım Teyzem bu defa da, "Döviz diyorsun... Dolar mı, euro mu tutayım " diye sormaz mı Ayşe Hanım Teyzeciğim dedim... şu günler paniğe kapılarak, telaş ederek parayı bağlı olduğu yerden çözmenin ve bir başka yere bağlamanın günü değil... Dolarda ise dolarda, euroda ise euroda kalacaksınız... Türk lirasında ise Türk lirasında kalacaksınız... Hisse senediniz olsa idi... Paniğe kapılarak onları da satmayınız, bekleyiniz derdim... Faiz, döviz ve hisse senedi fiyatları büyük bir çalkantı içinde. Bu çalkantı da doğal... Böyle çalkantıda yapılacak en doğru iş parayı bağlı olduğu yerde bırakmak, fırtınanın dinmesini beklemektir. Parayı bir yerden başka yere taşımak için bağlı olduğu yerden çözerseniz, bir de bakarsınız başka yere bağlayamadan kazaya uğramış..." Ayşe Hanım Teyzem, "Tamam evladım... Tamam... Anladım..." diyerek uzaklaştı. Bilemiyorum ben anlatabildim mi Bilemiyorum o anlattıklarımdan bir şey anlayabildi mi 
     Doğrusunu isterseniz, para konusunda başkalarına akıl vermek hiç de doğru bir şey değil... Ama ne yaparsınız, bugünlerde herkes bu konuda birbirinden akıl almaya çalışıyor... 
     
     







</TEXT>
</DOC>
