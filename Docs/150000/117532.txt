<DOC>
<DOCNO> 117532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yasam/yas10.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşak, Di’nin şıklarını saraya alıyormuş... 
</HEADLINE>
<TEXT>

     DIŞ HABERLER SERVİSİ 

     Eski uşağı Paul Burrell’ın Prenses Diana’nın sırlarını Daily Mirror gazetesine yazmasıyla, medyada sıkı bir rekabet başladı. 
     Mirror’un en güçlü rakibi The Sun gazetesi, dün, hırsızlık suçlamasıyla tutuklanıp Kraliçe Elizabeth’in müdahalesiyle serbest kalan Burrel’ın polise verdiği ifadeleri yayımlayınca İngiltere karıştı. The Sun, Burrell’ın verdiği ifadede, Diana adına fahişelere para dağıttığını ve Diana’nın sevgililerini gizlice Kensington Sarayına soktuğunu itiraf ettiğini yazdı. The Sun’a göre, Burrell’in 39 sayfalık ifadesinde, Diana’nın, gizlice saraya girenler arasındaki eski sevgilisi Dr. Hasnant Khan’a kendisiyle evlenmesi için yalvardığı da yer alıyor. Ayrıca , Diana’nın sık sık arabasına aldığı fahişelerle Londra sokaklarında turladığı da belirtiliyor. Bu arada The Sun’ın yayını üzerine mahkemeye başvuran Burrell, ifadenin devamının yayınına yasak koydurdu. Metropolitan polisi ise İfade nasıl sızdı bilmiyoruz" dedi. 
     



 YAŞAM 
























</TEXT>
</DOC>
