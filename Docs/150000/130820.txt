<DOC>
<DOCNO> 130820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur09.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaya tohum gönderilecek... 
</HEADLINE>
<TEXT>

     Ege Serbest Bölge Kurucu ve İşleticisi A.Ş. ESBAŞ tarafından kurulan Uzay Bilimleri Eğitimi ile Küresel Dostluk Vakfı Global Friendship Through Space Education tarafından yapılan eğitim çalışması kapsamında, Türk ve ABD'li öğrencilerin, uzaya ''bitki tohumu'' gönderecekleri bildirildi. 
     Vakfın Türkiye Bölge Müdürü Tolga Yıldırım, ''Küresel Kardeşlik İçin Öğretmenlerle Bilim Programı' adı altında yapılan çalışmayla ilgili bilgi verdi. Programın, uzay eğitimini araç olarak kullanarak, öğrencilerin el becerileri ve yaratıcılıkları sayesinde matematik ve fen bilgilerini geliştirmeyi amaçladığını belirten Yıldırım, ''Bu çalışmalar sırasındaki ana amacımız, farklı kültürlerden öğrencileri ve öğretmenleri birleştirmek'' dedi. 
     Çalışmaya, Türkiye'den 2, ABD'den de 2 okulun katıldığını, öğretmenlerin, Amerikan Ulusal Havacılık ve Uzay Dairesi NASA tarafından tasarlanan uzay eğitimini kullanarak birbirleri ve öğrencilerle bilgi alışverişinde bulunduklarını kaydeden Yıldırım, ''Çalışmaya, ABD'den Christian Bellflower ve Public School 56 Queens okulları, Türkiye'den ise SEV Sağlık Eğitim Vakfı ve Koç Özel İlköğretim Okulu ve Lisesi katılıyor'' dedi. Tolga Yıldırım, şöyle devam etti 
     ''Çalışma, Endouver Uzay Merkezi tarafından desteklenmektedir. Proje sonunda gençler, Endeavour Uzay Merkezi'nden gönderilecek bir mekikle uzaya tohum gönderecekler. Gençler, uzaydan geri gelecek tohumları çimlendirerek, yerçekimsiz ortamda bulunan tohumda ne gibi değişim yaşandığını gözleyecekler. E-mail aracılığıyla sonuçları paylaşacaklar. Tohum gönderme konusu, farklı kültürlerin kardeşliğini temsil etmesi için planlandı.'' 
     





</TEXT>
</DOC>
