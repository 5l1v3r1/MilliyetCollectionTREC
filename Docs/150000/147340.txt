<DOC>
<DOCNO> 147340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sontur14.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulduğu paraya 21 kişi sahip çıktı... 
</HEADLINE>
<TEXT>

     Şanlıurfa'da, yolda bulduğu paranın sahibini, ilanla arayan kişiye, 21 başvuru yapıldı. Örnek vatandaş, 600 milyon lirayı, gerçek sahibi emekliye teslim etti. 
     Parayı bulan Müslüm Oturakçı, Hekimdede Mahallesi'ndeki evine dönerken, yolda kağıda sarılmış halde 600 milyon lira bulduğunu söyledi. 
     Eşi ile paranın gerçek sahibine ulaşmak amacıyla çeşitli planlar yaptıklarını ifade eden Oturakçı, şunları anlattı 
     ''Mahalledeki tüm esnafın vitrinlerine kayıp ilanı yazdırmaya ve muhtarların mahalle sakinlerini bilgilendirmesi için girişimde bulunmaya karar verdik. Çalıştığım, Kapaklı Pasajı'ndaki esnafa da durumu bildirdim, ama sonuç alamadım. Basın yoluyla paranın sahibine ulaşacağımızı düşündüm. 3 günde 20 müracaat yapıldı. Ama hiçbiri paranın nerede ve nasıl düşürüldü sorularına doğru cevap veremedi.'' Oturakçı, bulduğu parayı harcamayı hiç düşünmediğini belirterek, ''Herkes para kaybedebilir. Doğru olan parayı sahibine teslim etmektir. Ahmet Garip 55 isimli emekli gelerek, Ziraat Bankası'ndan çektiği 2 aylık emekli ikramiyesinin dekontunu gösterdi. Parayı düşürdüğü yer ile bulduğum yer aynıydı. Parayı gerçek sahibine ulaştırdığım için içim rahat'' dedi. 
     





</TEXT>
</DOC>
