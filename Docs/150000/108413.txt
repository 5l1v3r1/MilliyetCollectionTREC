<DOC>
<DOCNO> 108413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/spor/spo05.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'ya Doğru 
</HEADLINE>
<TEXT>

     Kocaelispor’a otel işkencesi 
     KOCAELİSPOR, UEFA Kupası 1. tur ilk maçında bugün Ferençvaros ile oynayacağı maç için dün Macaristan’a gitti. Yeşil - Siyahlı takım otel rezervasyonunun iptal edilmesi nedeniyle büyük sıkıntı yaşadı. 39 kişilik yönetici ve taraftar grubu, odalarını futbolculara bırakmak zorunda kaldı. Teknik Direktör Hikmet Karaman, "Lig ölçü değil. Avantaj arıyoruz" dedi. Öte yandan bir dönem Fenerbahçe’de görev yapan Macar hoca Meszöly, kafileyi ziyaret etti. 
     
     Denizlispor’da yüzler güldü 
     TARİHİNDE ilk kez UEFA Kupası’nda mücadele edecek olan Denizlispor’da bugünkü Lorient maçı öncesinde sakatların düzelmesi teknik kadronun keyfini yerine getirdi. Yeşil - Siyahlı takımda gribe yakalalan Kabat ve Mustafa Özkan’ın takımdaki yerlerini alabileceklerini açıklandı. Pamukkale’de kampa giren Denizlispor’da Teknik Direktör Samet Aybaba, "Hem tur için avantajlı bir skor elde etmeyi, hem de ülke puanımızı yükseltmeyi hedefliyoruz" dedi. 
     
     Ankaragücü’nde tek hedef fark 
     UEFA Kupası ilk turunda bugün İspanya’nın Alaves takımını konuk edecek olan Ankaragücü, farklı bir galibiyet almanın hesaplarını yapıyor. Başkent ekibinin Basın Sözcüsü Serdar Özkazanç, "Alaves’in ne isminden ne de kendisinden çekiniyoruz. Kendi evimizde, seyircimizin önünde avantajlı bir skor alıp ikinci maça rahat gitmek istiyoruz. Bunu da başaracak güç ve kadroya sahibiz" dedi. Öte yandan İspanyol ekibi Alaves dün Ankara’ya gelerek kampa girdi. 
     



 SPOR 




























</TEXT>
</DOC>
