<DOC>
<DOCNO> 141331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur03.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük askeri konvoy yola çıktı.. 
</HEADLINE>
<TEXT>

p    Olası Irak operasyonu öncesi Güneydoğu'ya Türkiye'nin dört bir yanından gelen askeri araç ve teçhizatın toplandığı Şanlıurfa'dan sınıra bugüne kadarki en büyük sevkıyat yapıldı. Irak sınırındaki birliklere takviye olarak gönderilen 500 araçlık askeri konvoyun uzunluğu 4 kilometreyi buldu. Sevkıyat sırasında helikopterlerle havadan güvenlik sağlandı. 300 TIR ve 200 civarında kamyon ve küçük aracın bulunduğu konvoyda tanktan, ambülansa ve iş makinalarına kadar savaş ortamında gerekli tüm askeri teçhizat yer aldı. 
     2. Ordu Komutanlığı emrine gönderilen ve Şanlıurfa 20. Zırhlı Tugay Komutanlığı'nda bekletilen askeri araçlar dün sabaha karşı hareket etti. Sabah 05.00'te çıkış yapan konvoyun sınır birliklerine 2.5 saat sürdü. 
     Konvoy askerlerin ihtiyaçlarını gidermesi için zaman zaman yolda durdu. Konvoydaki bir minibüs ise askeri konvoydaki bir cipe arkadan çarptı. Hasarlı kazada yaralanan olmadı. 
     Konvoyun geçişi sırasında vatandaşlar yoğun ilgi gösterdi. Bazı araçların üzerinde ağır makinalı tüfek ve görevli askerler dikkat çekti. 
     
</TEXT>
</DOC>
