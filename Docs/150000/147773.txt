<DOC>
<DOCNO> 147773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/son/sontur06.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ''Referandum Cumhurbaşkanı'nın takdirine bağlı'' 
</HEADLINE>
<TEXT>

     Başbakan Recep Tayyip Erdoğan, TBMM'de dün kabul edilen Anayasa değişikliğinin referanduma gidip gitmemesi konusunun Cumhurbaşkanı Ahmet Necdet Sezer'in takdirinde olduğunu söyledi. 
     Erdoğan, AK Parti Merkez Karar ve Yönetim Kurulu MKYK toplantısı için parti genel merkezine geldi. 
     Bir gazetecinin, TBMM Genel Kurulu'nda kabul edilen Anayasa değişikliğinin referanduma gideceği yönündeki sözleri üzerine Erdoğan, ''Daha referandum diye bir şey yok. Bu, Cumhurbaşkanı'nın takdirine bağlı'' dedi. 
     Erdoğan, ''Ormanların işlettirilmesiyle ilgili değişiklikten gelir beklentisi de vardı. Referanduma giderse, ülke bundan zarar görecek mi '' sorusuna da, ''Bu konuyu tabii biraz da muhalefet partisinin iyi düşünmesi lazım'' karşılığını verdi. 
     Bu arada, MKYK toplantısı için kurul üyesi bakanlar da Ak Parti Genel Merkezi'ne gelmeye başladılar. 
     





</TEXT>
</DOC>
