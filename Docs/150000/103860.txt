<DOC>
<DOCNO> 103860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/soneko01.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur Sendikaları ile ikinci görüşme yarın... 
</HEADLINE>
<TEXT>

     Memur sendikaları ile hükümet temsilcileri arasında sürdürülen toplu görüşmelerin ikincisi yarın Başbakanlık Merkez Binası'nda yapılacak. 
     Devlet Bakanı Mehmet Keçeciler başkanlığındaki toplantıya, kamu çalışanları adına 11 hizmet kolunda yetkili olan sendikalar ile bu sendikaların bağlı olduğu Türkiye Kamu-Sen ve KESK temsilcileri katılacak. 
     Yarınki toplantıda, toplu görüşmelerin sonuçlandırılarak, mutabakat metninin imzalanması bekleniyor. İmzalanacak mutabakat metni, yasa gereği Bakanlar Kurulu'na sunulacak. 
     4688 sayılı Kamu Çalışanları Sendikaları Yasası'na göre, toplu görüşmelerin 30 Ağustos'a kadar tamamlanması gerekiyor. Toplu görüşme hükümleri, 1 Ocak 2003 tarihinden itibaren geçerli olacak. 
     





</TEXT>
</DOC>
