<DOC>
<DOCNO> 110481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/siyaset/siy01.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidara gelirlerse ne yapacaklar 
</HEADLINE>
<TEXT>
Kararsız seçmene rehber 
Seçime 33 gün kala partiler halka her konuda vaatlerde bulunuyor. Hatta gerçekleştiremeyecekleri vaatlerde bulunmaktan çekinmiyor. Hedef, özellikle kararsız seçmenler. Partilere kararsızların merak ettiği soruları sorduk 
1 - ASKERLİK      DSP Şu anda partimizin gündeminde yer alan bir konu değil. İhtiyaç olursa ve ordudan bu konuda bir talep gelirse değerlendirilir. 
     DEHAP Askerlik kısaltılmalı, ama öncelikli olarak profesyonel hale getirilmeli. 
     MHP Bir ülkenin güvenliğini sağlayacak teknolojiyi kullanacak olan yine insandır. TSK’nın ihtiyaçlarına uygun olan yapılacaktır. 
     DYP Askerliğin kısaltılması Türkiye’nin konumuna uygun olur mu olmaz mı, düşünmek lazım. TSK’nın ihtiyaçlarına bakılmalı. 
     ANAP Profesyonel orduya geçilmeli. Gençlerin eğitim dönemini yayıp tekrar işlerine dönmeleri hedeflenmeli. 
     SP Askerlik kısaltılabilir. Savunma konusunda teknoloji kullanımı, modernizasyon ve uzmanlık halledildikten sonra asker sayısı azaltılmalıdır. 
     TKP Bizce askerlikle ilgili süreden daha önemli konular var. Mesela orduyu profesyonelleştirmek. TKP, profesyonel orduya kesinlikle karşı. 
     CHP İktidarında askerlik kısaltılacak, üniversite mezunlarının askerlik görevini öğretmen olarak yapması sağlanacak. 
     AKP Nitelik - nicelik kıyaslaması yapılarak yurt savunmasında maksimum faydayı sağlayıcı düzenleme yapılması uygun olur. 
     YTP Askerlik süresiyle ilgili parti politikası yok. Ancak bu konudaki düzenlemeler, TSK’nın ihtiyacına ve planlarına göre belirlenmeli. 
     
2 - KÜRTÇE EĞİTİM - YAYIN VE İDAM      DSP İletişimin geliştiği günümüzde yayınların önlenebilmesi mümkün değil. Ülke birliğini zedelemeyecek düzenlemeler yapılabilir. 
     DEHAP İdama karşıyız. Kürtçe yayın sorunu çözümlenmeden Türkiye demokratikleşemez. 
     MHP Türk kimliği bütün alt kültür gruplarını içine alan bir kimliktir. Kürtçe yayın alt kültür gruplarından yeni milletler yaratacak tehlikeli bir süreci başlatacaktır. İdamın da toplum vicdanını rahatlatmak ve adalet duygusunu h kim kılmak gibi bir yönü var. 
     DYP Kararlar Meclis’ten geçti, artık bir şey düşünmenin zamanı değil. Bazıları kendi yandaşlarını kurtarmaya çalışmıştır. İdam cezası infaz edilmez’ diye bir hüküm var. Bunu kaldırdık’ demek yeterli mi 
     ANAP Kürtçe konuşma ve yayın serbest bırakıldı. İnsanların günlük hayatlarında konuşacakları dil ve inançlarına saygı duyulan bir toplumu hedefliyoruz. Türkiye’nin idamı kaldırma kararının doğru olduğu kanaatindeyiz. 
     SP Anadilde yayın ve idam konusundaki tavrımızı Meclis’te ortaya koyduk. 
     TKP Her zaman idamın kaldırılmasını savunmamız, kimin hakkında idam cezası kararı olmasından bağımsız bir tutumdu. Ancak idam Türkiye gündemine Kürt sorunuyla birlikte taşındı. Kürtçe ink r edilemez. 
     CHP Etnik dil eğitimi vermek kamu hizmeti sayılamaz. Kamu hizmeti tüm yurttaşları Türkçe eğitmektir. Kürtçe eğitim özel kurslarla verilebilir. RTÜK Yasası’nda değişiklik yaparak, RTÜK gözetiminde bölge televizyonu, belli saatlerde Kürtçe yayın yapabilir. İdam, Türkiye’de 14 yıldır uygulanmıyor. 
     AKP Anadilde yayın yapılması, teorik bir tartışmadır. Burada yapılması gereken, engelleri ortadan kaldırarak yasal çerçeveyi oluşturmak ve iyi bir denetim mekanizmasını kurmak. İdamın kaldırılması hususunda evrensel standartları yakalamış bir parti olarak idamın tamamen kaldırılmasından yanayız. 
     YTP Kürtçe yayın serbest bırakılmalı. Ancak bölücülük propagandasına zemin hazırlamamak için düzenlemelerin dikkatli yapılması gerek. İdam da kaldırılmalı. 
     
3 - DOKUNULMAZLIK      DSP Gerekli değişiklikler yapılarak dokunulmazlık sınırlandırılmalı. 
     DEHAP Dokunulmazlıklar kaldırılmalı. Hukuk cumhurbaşkanı için de, sokaktaki insan için de geçerli. 
     MHP TBMM’deki siyasi faaliyetlerle söz ve davranışlara ilişkin dokunulmazlıklar sürmeli. Bunun dışındaki davranış ve yaptıklarından her vatandaş gibi milletvekili de sorumlu olmalı ve yargılanabilmeli. 
     DYP Dokunulmazlık yeniden düzenlenmeli. Dokunulmazlığın çerçeve içine alınmasıyla, yargıya intikal de gereklidir. 
     ANAP Dokunulmazlığın daraltılması için çalışıyoruz. Dokunulmazlık tamamen kaldırılırsa rejim allak bullak olur, ayaklar altına alınır. 
     SP Siyasi dokunulmazlık genişletilmeli, siyasetçi özgürce konuşabilmeli. Ancak diğer suçlarla ilgili bir daraltılma olabilir. En azından Meclis’teki dokunulmazlık kaldırma prosedürü hızlandırılmalı. 
     TKP Dokunulmazlık kaldırılmalı. Halka karşı işlenen ve kamu kaynaklarını yağmalamak gibi suçlar, parlemento üyesi olmakla kurtulunabilecek suçlar olmamalı. 
     CHP Anayasa’nın 84 ve 100. maddelerinin derhal değiştirilmesine öncülük ederek, milletvekili dokunulmazlığının adi suçlara kalkan olmasını önleyeceğiz. Dokunulmazlığı düşünce ve ifade özgürlüğüyle sınırlandıracağız. Görevlerinde suç işleyen bakanların yargı önünde hesap vermelerinin siyasi irade tarafından engellenmesine son vereceğiz. 
     AKP Parti programımızda da belirttiğimiz gibi milletvekili ve bakanların yargılanmaları önündeki Anayasal engellerin kaldırılmasını istiyoruz. Dokunulmazlığı sadece parlamenterler bağlamında değil, tüm kamu görevlileriyle birlikte ele alacağız. 
     YTP Milletvekili dokunulmazlığının kürsü dokunulmazlığıyla sınırlandırılması isteniyor. Milletvekilligine m ni suçlar dokunulmazlık dışında bırakılacak. 
     
     NOT Bu soruları Genç Parti’ye de sorduk. Ancak, görüş bildirmeyeceklerini söylediler. 
     



 SİYASET 













</TEXT>
</DOC>
