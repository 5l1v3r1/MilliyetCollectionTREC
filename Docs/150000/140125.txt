<DOC>
<DOCNO> 140125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo18.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bursaspor Bir Tane" kampanyası devam ediyor... 
</HEADLINE>
<TEXT>

     Bursaspor Yönetim Kurulu'nca, kulübe maddi-manevi destek sağlamak amacıyla düzenlenen, ''Bursaspor Bir Tane'' kampanyası devam ediyor. 
     Bursa'daki 4 yerel televizyon kanalında aynı anda naklen yayınlanan, Nükhet Duru, Cenk Eren, Vatan Şaşmaz, Cansu Özdenak, Ahmet Uğurlu, Ali Sürmeli, Enis Fosforoğlu, Erkan Can, Eşref Kolçak, Halil Ergün, Mustafa Uğurlu ve Nevzat Şenol'un katıldığı özel programla başlayan kampanyada, 4 saat içinde, yeşil-beyazlı kulübe 1 trilyon liraya yakın maddi yardımda bulunuldu. 
     Eski başkanlardan ve Nergis Holding Yönetim Kurulu Başkanı Şükrü Şankaya, daha önce 60 milyar lira olarak bildirdiği yardımı 80 milyar liraya çıkarırken, Sönmez Holding Yönetim Kurulu Başkanı Celal Sönmez de, aynı rakamla kampanyaya katıldı. Zorlu Holding Yönetim Kurulu Başkanı Nazif Zorlu ise yeşil-beyazlı kulübe 60 milyar lira katkıda bulundu. 
     Kampanya çerçevesinde Bursaspor'a 3 trilyon lira maddi destek sağlanması hedefleniyor. 
     





</TEXT>
</DOC>
