<DOC>
<DOCNO> 140936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yasam/ayas.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ally partisini kızlar bastı 
</HEADLINE>
<TEXT>

Biletler dört gün önce bitti, kapı hıncahınç insanla doluydu içerideyse 3 kıza 1 erkek düşüyordu. Ally McBeal müziklerinin tanıtım gecesi bir tür bek rlar buluşma partisi’ne dönmüştü 
     PINAR AKTAŞ İstanbul 

     30’umda onun gibi olmak istemem..." Dizisiyle birçok insanı ekrana bağlayan 30’larındaki bek r ve mutsuz avukat Ally McBeal’ın, önceki akşam partide bir araya getirdiği genç kızlar bunu söylüyordu. Hepsi onun gibi çoğu zaman mutsuzdu. Ama Türk kızları doğru adam’ı bulma konusunda Ally gibi başarısız olmadıklarını düşünüyorlardı. 
     
     HAVA BİRDEN DEĞİŞTİ 
     Babylon’da Sony Music Türkiye tarafından düzenlenen partinin amacı aslında dizinin yeni çıkan soundtrack albümünün tanıtımıydı. Ama günler öncesinden başlayan tanıtım çalışmaları sonucunda parti, "bek r ve aşkı arayan kadınların aynı durumdaki erkeklerle buluşacağı" bir gece havasına sokuldu. Hal böyle olunca biletler geçtiğimiz hafta cuma gününden bitti. Hatta kapıda bilet buluruz’ diye gelenler geri döndü. 
     Ama hal’ öyle değildi. Babylon’u dolduran yaklaşık 400 kişinin çoğu kadındı. Bir erkeğe neredeyse üç kız düştü. Partide John Cage’in Barry White şarkısıyla yaptığı tipik dans, salonda bazı kadın grupları tarafından yapıldı. Ally’nin kendisini havaya sokmak için psikiyatrı Tracy tarafından tavsiye edilen kafa müziği’ "Tell himöde herkes coştu. 
     
     TIPKI DİZİDEKİ GİBİ 
     Kadınların kimi Ally’nin mutluluğu bulamamasını, kimiyse işindeki hırs ve başarısını kendine benzetiyordu... Ama çoğunlukla ona benzemek istemedikleri nokta, erkeklerle olan ilişkiler’di. 
     Mesela partiye yeğenleriyle katılan tiyatrocu Doğa Rutkay 24 , hayatında hayran olduğu çok az insandan biri olduğunu söylüyordu Ally’nin ama ekliyordu "30 yaşına geldiğimde asla onun gibi olmamalıyım. Ally aslında doğru erkeği buluyor, o kadar kendiyle barışık değil ki ıskalıyor. O anlamda anlaşamıyoruz Ally’yle. Bense her zaman seçimlerimde kendimi iyi hissettim." 
     Partiye katılan erkekler ise genelde kız arkadaşlarının kurbanı’ olduklarını ve Ally’den de pek hoşlanmadıklarını sezdiriyorlardı. Turgut Bilen 21 , kız arkadaşıyla güzel müzik dinlemek için partiye geldiklerini söyleyip eleştiriyordu "Ally, amacından sapmış bir dizi. Dizide Dünyadaki iş bitiriciler ve büyük kararları verenler erkeklerdir’ mesajı veriliyor. Bu bakış açısı bence yanlış." Tuncay Küçükaslan 28 ise "İş hayatını gayet iyi anlatıyor. Ally’ye hayran değilim, tipim değil. Başta yaş olarak" diyor. 
     



 YAŞAM 





















</TEXT>
</DOC>
