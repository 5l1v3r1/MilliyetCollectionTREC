<DOC>
<DOCNO> 101247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/spor/bbas.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Potanın tadı yok 
</HEADLINE>
<TEXT>

Basketbol Milli Takımımız, Yugoslavya’da katıldığı turnuvada Avustralya’nın ardından dün de uzatmada Rusya’ya boyun eğdi, Dünya Şampiyonası öncesi beklentilere yine karşılık veremedi 
     GÖKHAN TÜRE 

     AY - Yıldızlı ekibimiz Yugoslavya’daki Zepter Bioptron Turnuvası’nda yine şanssız bir yenilgi aldı, Rusya’ya bu kez uzatmada boyun eğdi. Maça kötü başlayan, ancak ikinci çeyrekte toparlanan millilerimiz, üstünlüğü ele alıp, devreyi 44 - 38 önde geçti. Üçüncü çeyrekte skoru koruyan, son periyodda ise bir ara farkı 9 sayıya kadar çıkaran 12 Dev Adam, son iki dakikada yine rahavete kapılınca, rakibine yakalandı. Uzatmada oyundan düşerek, rakibine Rusya teslim oldu. Turnuva’nın diğer maçında ise Avustralya, Yugoslavya’yı 85 - 72 mağlup etti. 
     
Son maç Yugoslavya      MİLLİ Takımımız, Belgrad’ta katıldığı Zepter Turnuvası’ndaki son maçında bugün ev sahibi Yugoslavya ile karşılaşacak. TSİ 19.30’da başlayacak mücadele, NTV’den naklen yayınlanacak. A Milliler’in maçı öncesinde ise saat 17.00’de Rusya ile Avustralya kozlarını paylaşacak. Basketbol Milli Takımımız, yarın yurda dönecek ve iki günlük dinlenmenin ardından çalışmalarına İstanbul’da devam edecek. 
     
Bayanlar yine mağlup      KASIM ayında yapılacak olan Avrupa Şampiyonası elemelerinin hazırlıklarını sürdüren Bayan Basketbol Milli Takımımız Helsinki Turnuvası’ndaki ikinci maçında İsveç’e de 77 - 65 yenildi. Ay - Yıldızlı ekibimiz karşılaşmanın ilk yarısını ise 32 - 27 mağlup kapattı. Millilerimiz turnuvadaki son maçını bugün Yunanistan ile oynayacak. 
     



 SPOR 



























</TEXT>
</DOC>
