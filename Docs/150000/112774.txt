<DOC>
<DOCNO> 112774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/ekonomi/eko09.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TAI uçak üretiminde atağa geçti 
</HEADLINE>
<TEXT>

     F16 savaş uçağı üretimiyle dünya savunma sanayinin önde gelen kuruluşları arasına girmeyi başaran Türk Havacılık ve Uzay Sanayi TAI bir projeyi daha tamamlama aşamasına getirdi. İspanyol Casa lisansı ile üretimine 1991 yılında başladığı 50 adet CN - 235 hafif nakliye uçağını 1998 yılında Türk Hava Kuvvetleri Komutanlığı’na teslim ederek programı tamamlayan TAI, 1999 yılında imzalanan ayrı bir sözleşme kapsamında Deniz Kuvvetleri Komutanlığı için 6, Sahil Güvenlik Komutanlığı için de 3 adet olmak üzere toplam 9 uçak üretimini içeren ikinci programı da yılsonuna kadar tamamlayacak. 
     
     İkinci ihracat kasımda 
     Öte yandan EADS - Casa firması ile TAI arasında imzalanan ayrı bir sözleşme kapsamında 5 adet entegre CN - 235 gövdesi TAI’de üretilerek İspanya’ya gönderilecek. Bu sözleşme çerçevesinde üretilen ilk gövde 9 Temmuz’da İspanya’ya sevk edilmişti. İkinci gövdenin ihracatı ise kasım ayında gerçekleşecek. 
     



 EKONOMİ 






















</TEXT>
</DOC>
