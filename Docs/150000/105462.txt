<DOC>
<DOCNO> 105462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/yazar/zbirand.html </URL>
<DATE> 2002/09/03/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kendinden emin bir Deniz Baykal 
</HEADLINE>
<TEXT>

     Deniz Baykal'ı, CNN TüRK'ün KAFE-SiYASET programında izlerken, karşımızda bambaşka bir Baykal bulduk. 
     Herşeyin başında çok keyifli bir söyleşiydi. 
     Deniz Baykal rahatlamış, ters soruları dahi hiç gerilmeden, sinirlenmeden yanıtlıyordu. Bizim bildiğimiz ve zaman zaman özlediğimiz bir Deniz Baykal izledik. 
     Türkiye'nin nelere ihtiyacı olduğunu, kendi kendine nasıl çeki düzen vermesi gerektiğini anlatırken de, son derece önemli ve doğru noktalara değindi. 
     ülke'nin yeniden yapılanması ile ilgili yaklaşımı, Deniz Baykal'ın en inandırıcı bölümüydü. Yerel yönetimler, Adalet mekanizması, yolsuzlukla mücadele, devletin küçültülmesi konularında önemli mesajlar verdi. CHP'nin farkını ortaya koydu. 
     Bu köşe'yi izleyenler bilir. Baykal'ın Derviş ile ilişkileri konusunda, kamuoyundaki bazı kaygılar seslendirilmişti. Baykal, Derviş'e rozeti taktığı günden bu yana öylesine olumlu bir performans sergiliyor ki, Derviş'i çıtır çıtır yiyeceği ile ilgili kaygıları büyük bir hızla siliyor. üstelik, söylediği de çok doğruydu "Derviş'i çıtır çıtır yersem, enflasyon düşmez ki Onun başarılı olması, bana da kazandırır." 
     Bugünkü manzara, Baykal-Derviş ikilisi CHP'yi zirveye taşıyacakmış izlenimi veriyor. 
     
AB, TüRKiYE içiN KARARSIZ      Avrupa Birliği ile ilişkilerde zorlu bir start verildi. Ancak tek değil, birkaç finiş çizgisi var. ilki Aralık ayındaki Kopenhag doruğu. Eğer Kopenhag'da istenilen elde edilmezse, 2002-2003 dönemindeki doruklardan birinde de aynı sonucu alabiliriz. Yani AB ile katılım müzakerelerinin başlama tarihi saptanabilir. işki bu müzakereler, 12 aday ülkenin tam üyelikleri resmen uygulamaya girmeden önce başlasın. 
     Türkiye'nin tercihi, bu perspektifin Kopenhag'da elde edilmesinden yana. Ancak, gerçekleşmezse de tren tamamen kaçmıyor. Treni yakalamak, güçleşiyor. 
     15 AB üyesi dışişleri bakanlarının geçen hafta sonu Kopenhag'daki toplantılarından Türkiye'ye yansıyan tek manşet, AB komisyonu'nun genişlemeden sorumlu yetkilisi Verheugen'in "Türkiye tarih beklememeli" sözüydü. AB karşıtları hemen ellerini ovuşturmaya başladılar. "Gördünüz mü, biz haklı çıktık. Ağzımızla kuş tutsak, adamlar oralı olmayacaklar" diyerek, garip bir keyif duyuyorlar. Sanki onların yaşadıkları Türkiye farklı bir ülkeymiş gibi davranıyorlar. 
     Neyse, bu tipler zaten tedavi edilemezler. Bundan dolayı boş yere zaman harcamayalım. 
     
AB, HALA KARAR VEREBiLMiş DEğiL      Kopenhag'daki Dişişleri bakanları toplantısında, Türkiye ile ilgili henüz bir görüş birliğine varılamadığı ortaya çıktı. Bu köşe'de daha önce de değinmiştik. 15'ler Türkiye konusunda hala kararsızlar. Zira, müzakerelerin başlama tarihini verseler, Türkiye'yi 7-8 yılda tam üye statüsünde bulabileceklerinden korkuyorlar. Kendilerini henüz bu konuda hazır hissetmiyorlar. Ancak öte yandan da, Türkiye'nin çabalarını desteklemek, Ankara'yı kırmamak istiyorlar. 
     Kopenhag'daki toplantıya katılan, bazı AB üyesi ülke diplomatıyla yaptığım konuşmalardan aldığım izlenim, "hem Türkiye ile olmuyor, hem de Türkiye'siz olmuyor" şeklinde 
     
1. ACABA UYGULAYACAK MI      AB Komisyonundaki hava da farklı değil. 
     çıkarılan uyum yasalarının son derece önemli olduğu, Türkiye'nin cesur adımlar attığı kabul ediliyor ve arkasından da şu sözler ediliyor 
     " Katılma müzakereleri için tarih verilebilmesi kriterlerin tümüne uyum gerektirmektedir. Oysa Türkiye'nin eksikleri çok. Sayısız yönetmelik çıkması, düzenlemelerin tamamlanması lazım. işkence iddiaları hala sürüyor. Dernekler üstündeki kısıtlamalar hala bitmedi. Milli Güvenlik Kurulu yerinde duruyor. Böyle bir durumda tarih verilemez. Daha gidilecek yolunuz var. Biz yapacağımızı yaptık, bundan sonrası AB'ye ait diyemezsiniz. Kendi kendinizi aldatmış olursunuz. " 
     Bu sözlerin altında "Türkiye yasa yapar ancak uygulayamaz. Gözümüzü boyar ve eski yaklaşımını sürdürür" kuşkusu yatıyor. 
     
2. SEÇiMi BEKLEYELiM      AB Komisyonu ve üye ülke başkentlerindeki diğer öncelikli bekleyiş 3 Kasım seçimlerinin sonucu. Bana bu konuda konuşanlar, niyetlerini hiç saklamadılar. Eğer MHP'li bir koalisyon çıkarsa, çok rahatlayacaklar. Zira MHP'nin mevcudiyeti, AB'ye uyum yasalarının uygulanmayacağı sinyalini verecek. Dolayısıyla, onlar da bir tarih vermek konusunda çekimser davranacaklar. 
     AKP'li bir koalisyondan, AB karşıtı yaklaşım çıkmayacağını biliyorlar. Ancak AKP ile sorunları, bu partinin islamcı etiketini taşıması. Washington'un da bu etiketten son derece rahatsız olması. ABD'deki duyarlık, AB'yi de etkiliyor. 
     
SONUÇ BASTIRMAK VE ANLATMAK GEREKiYOR      önümüzdeki aylarda, yokuş yukarı bir mücadeleye girmemiz gerekiyor. 
     Bir yandan, eksiklerin tamamlanması, yönetmeliklerin çıkması için hızlı bir çaba şart. 
     öte yandan da, karar mekanizmalarını etkileyen başkentler ve Brüksel'i etkilemek için, kolları sıvayıp yollara dökülmek gerekiyor. Bu açıdan "Biz yapacağımızı yaptık. Bundan sonrası AB'nin işi" diyemeyiz. 
     
     







Siyasi fırtınalar 


Fiili iktidar... 


Kürtçe kurs başlıyor 


AB, tarihi bir hata daha mı yapacak 


1955 model kafalar 


AB’nin niyeti ne 


Kolay değil 30 yıl ayakta kalmak 


Derviş’in meşruiyet kaygısı 


Taksiye, şoförün dinini sorup da mı binsek 


8 milyon fındıkçı fiyat bekliyor 


Paraları çar çur ettiniz 


</TEXT>
</DOC>
