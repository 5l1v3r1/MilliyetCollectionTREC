<DOC>
<DOCNO> 125880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/son/sonspo01.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...UC Benetton Basket Treviso 87 - Efes Pilsen 75 
</HEADLINE>
<TEXT>

     Salon Palaverde 
Hakemler 
Pascal Dorizon Fransa xx, Karl Jungebrand Finlandiya xx 
UC Benetton Basket Treviso 
Langdon xxx 17, Marconato xxx 15, Pittis xxx 8, Bulleri xxx 15, Garbajosa xx 11, Calabria xxx 8, Nicola xxx 13, Nemeth xx, Markoishvili x, Loncar x 
Efes Pilsen 
Kerem x 5, Brown xx 16, Granger x 5, Kaya x 2, Kambala xx 12, Golemaç xx 8, Asım xx 6, Ender xx 7, Ömer xx 11, Alper x 3 
1. periyot 27-23 
Devre 49-44 UC Benetton Basket Treviso lehine 
3. periyot 67-59 
Erkekler Avrupa Ligi'nde Efes Pilsen, deplasmanda İtalya'nın UC Benetton Basket Treviso takımına 87-75 yenildi. 
     Karşılıklı basketlerle geçen ilk bölümün 5. dakikasında Granger'ın 3'lük basketiyle 10-9 öne geçen Efes Pilsen, savunmasındaki sorunlara, rakibinin yüksek şut yüzdesiyle oynaması da eklenince maçtaki dengeyi bir türlü kuramadı. İlk periyot ev sahibi ekibin 27-23'lük üstünlüğüyle kapandı. 
     İkinci yarının başında Benetton Treviso'nun Bulleri ile üst üste bulduğu sayılara engel olamayan lacivert-beyazlılar, 13. dakikanın içinde Nicola'nın 3'lük basketiyle maçta 10 sayı farkla 37-27 yenik duruma düştü. Asım ile rakibinin pota altında yaptığı baskılı savunmayı aşmaya çalışan Efes Pilsen, hızlı hücumlarda Ömer, Golemaç ve Ender'in de skora katkısıyla farkı kapatmaya çalıştıysa da Marconato'nun devrenin son saniyelerinde bulduğu üst üste sayılara engel olamayınca devreyi 49-44 yenik kapattı. 
     Maçın son bölümünde sayı üretmekte oldukça zorlanan Efes Pilsen, 5.5 dakika içerisinde Brown'ın pota altı, Ender'in de faul atışıyla sadece 3 sayı bularak mücadele ederken fark iyice açıldı. 34. dakika içinde ev sahibi ekip 16 sayı farklık 77-61 üstünlüğe ulaştı. Dış şutlarda Nicola ve Langdon, pota altında Marconato ile etkili olan Benetton Treviso karşısında maçın başından itibaren savunmasını bir türlü oturtamayan Efes Pilsen, karşılaşmadan 87-75 yenik ayrıldı. 
     Bu arada maçın son saniyelerinde kafasına Marconato'nun dirseği gelen Kambala'nın başı yarıldı. Maçtan sonra bu 2 basketbolcu tartıştı. 

     
</TEXT>
</DOC>
