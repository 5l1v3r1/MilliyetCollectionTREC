<DOC>
<DOCNO> 108867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/sonspo11.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaryı Arif "Başarımızın sırrı arkadaşlık" 
</HEADLINE>
<TEXT>

     Galatasaraylı futbolcu Arif Erdem, takım olarak başarılarının sırrının, arkadaşlık, çok çalışmak ve disiplinde yattığını açıkladı. 
     İyi bir takım olduklarını dile getiren Arif, 2002 Dünya Kupası Albümü'nün imza gününde yaptığı açıklamada, ''Arkadaşlık bağlarımız çok kuvvetli, çok çalışıyoruz ve disiplinliyiz. Bana göre başarımızın sırrı burada yatıyor'' dedi. 
     Arif, FC Barcelona ile 24 Eylül Salı günü çok zor bir maç yapacaklarını belirterek, ''İnşallah 3 puan alacağız. Hocamın bana görev vermesi halinde her zaman olduğu gibi gol atmaya çalışacağım'' diye konuştu. 
     Bu sezon her yıl olduğu gibi Avrupa'da başarılı olmayı istediklerini söyleyen Arif, Beşiktaş, Fenerbahçe, Denizlispor, Ankaragücü ve Kocaelispor'un da UEFA Kupası'nda tur atlamaları dileğinde bulundu. 
     
     ERGÜN ''RÖVANŞI ALACAĞIZ'' 
     Galatasaray'ın deneyimli futbolcusu Ergün ise, Avrupa Şampiyonlar Ligi'ne 3 puan alarak iyi bir başlangıç yaptıklarını vurgulayarak, FC Barcelona'dan da geçen sezonun rövanşını almak istediklerini söyledi. 
     FC Barcelona'ya geçen yıl şanssız bir biçimde yenildiklerini dile getiren Ergün, ''Bu maçın rövanşını salı günü almak istiyoruz. Rakibimizi herkez biliyor ancak, bizim galip gelecek gücümüz var'' diye konuştu. 
     
     ÜMİT DAVALA ''HEDEFİMİZ BAŞARILMAYANI BAŞARMAK'' 
     Ümit Davala da, hedeflerinin Avrupa Şampiyonlar Ligi şampiyonluğunu kazanmak olduğunu kaydetti. 
     Galatasaray olarak UEFA ve Avrupa Süper Kupası'nı kazandıklarını hatırlatan Ümit, ''Biz 2 kupayı kazandık. Yalnızca Avrupa Şampiyonlar Ligi şampiyonluğu kaldı. Hedefimiz bu kupayı da kaldırmak'' diye konuştu. 
     





</TEXT>
</DOC>
