<DOC>
<DOCNO> 133212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/spor/spo04.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Liman isyanı 
</HEADLINE>
<TEXT>

Trabzon Limanı’nın ihalesine alınmayan Bordo-Mavililer suçluyu buldu Üç büyüklere sempati duyan siyasiler 
     "Hiçbir gerekçe sunulmadı" 
     GÜNLERDİR Trabzon Limanı’nı alıp, düzenli gelir kaynağı yaratmak için çalışan Trabzonspor, kamu yararına dernek olması nedeniyle ihaleye alınmayınca büyük tepki gösterdi. Asbaşkan Erol Tuna, "Beşiktaş, Galatasaray ve Fenerbahçeli siyasilerin, Trabzonspor’un güçlenmesini istemedikleri ortada. Bunun için de bizi engellediklerini düşünüyoruz. Özelleştirme İdaresi bize gerekçe bile sunmadı" dedi. 
     
     Bordo-Mavililer pes etmiyor 
     TUNA, "Limanı almamız engelleniyor. Spor kulübü taraftarlığıyla bağlantılı bir siyasi oyun olduğu yönünde ciddi korkularımız var. Limanı alabilmek için 250 bin dolar düzeyinde teminat mektubu verdik. 10 milyon 500 bin dolarlık ön teklif sunarak, mali konularda hiçbir sorun yaşamadığımızı ortaya koyduk" diye konuştu. Pes etmeyen Bordo - Mavililer, bu işi takip etmek için yarın Ankara’ya akın edecek. 
     
     Yedekler de süper 4-1 
     TRABZONSPOR yedek futbolcuların ağırlıklı bulunduğu kadroyla çıktığı Ofspor maçında rakibini 4-1 ile rahat yendi. 21. dakikada Hasan’ın kendi kalesine attığı golle öne geçen Bordo - Mavililer, 42. dakikada Yavuz ile 2-0 yaptı. 51. dakikada Selahattin, 80. dakikada ise yine Yavuz’un attığı goller skoru 4-0’a taşıdı. Son dakikada Ofspor’dan Çetin takımının şeref sayısını kaydetti 4-1. Karadeniz ekibi bugün de 13.30’da Gümüşhane Doğanspor ile Avni Aker Stadı’nda karşı karşıya gelecek. 
     
     Sümer kamp yeri baktı 
     BORDO - Mavililer’in Başkanı Özkan Sümer uzun vadeli çalışma içine girdi. Şimdiden takımın gelecek sezon kamp yapacağı yeri belirlemek üzere Avusturya’ya giden Sümer, burada tesisler ve çalışma ortamı hakkında bilgi edindi. Trabzonspor Başkanı bugün yurda dönecek ve yönetici arkadaşlarıyla birlikte yarın Ankara’da siyasileri ziyaret edecek. 
     
     
     



 SPOR 



























</TEXT>
</DOC>
