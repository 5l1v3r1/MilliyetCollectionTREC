<DOC>
<DOCNO> 129822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo26.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, ikinci yarıdan umutlu... 
</HEADLINE>
<TEXT>

     Göztepe Kulübü Profesyonel Futbol Şubesi Sorumlusu Halil Kiraz, Antalya'da çok iyi bir ortamda çalışma olanağı bulduklarını belirterek, ''Taraftarlarımız ikinci yarıda daha iyi bir takım izleyecek'' dedi. 
     İlk yarıda yaptığı 17 maçta 15 puan toplayarak puan cetvelinde 16. sırada bulunan İzmir'in sarı-kırmızılı ekibinde Halil Kiraz, ikinci devrede çıkışa geçeceklerine inandığını dile getirdi. 
     Ligin ikinci yarısı çalışmaları için gittikleri Antalya'da ''mükemmel'' bir ortam bulduklarını kaydeden Kiraz, şunları söyledi 
     ''Çalışma ortamımız çok iyi. Hiçbir sorunumuz yok. Oyuncularımızın hırsından çok memnunuz. Taraftarlarımız ikinci yarıda daha iyi bir takım izleyecek. Oynayacağımız futbol ve alacağımız puanlarla tehlikeli bölgeden uzaklaşıp, taraftarlarımızın yüzünü güldüreceğiz.'' Bursasporlu yöneticiler ile Alp'i transfer etmek için yaptıkları görüşmelerin sürdüğünü belirten Kiraz, ''Bu transfer gerçekleştiğinde, 2 oyuncu daha alabiliriz'' dedi. 
     





</TEXT>
</DOC>
