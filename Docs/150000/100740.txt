<DOC>
<DOCNO> 100740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko02.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler, IMF Başkanı Köhler'e mektupla kararlılık bildirdi... 
</HEADLINE>
<TEXT>

     Hükümeti oluşturan partilerin liderleri, IMF'ye gönderilen Niyet Mektubu'nun ardından, IMF Başkanı Horst Köhler'e gönderdikleri mektupta, hükümetin, tüm program politika ve taahhütlerini yerine getirmekte kararlı olduğunu bildirdiler. 
     Hazine Müsteşarlığı'nın WEB sayfasında yayınlanan ve 31 Temmuz 2002'de IMF Başkanı Köhler'e gönderilen, Başbakan Bülent Ecevit, Başbakan Yardımcıları Devlet Bahçeli ile Mesut Yılmaz'ın imzalarını taşıyan mektupta şöyle denildi 
     ''Türkiye Büyük Millet Meclisi Kasım ayı başında erken seçimlere gitme kararı almıştır. Erken seçimlerden sonra yeni hükümet kurulana kadar hükümet işbaşında kalacaktır. 
     Taahhütlerimizi yerine getirmenin ve ekonomik programın devamının hayati önemi bilinmektedir. Hükümet bu niyet mektubunda yer aldığı üzere tüm program politika ve taahhütlerini yerine getirmekte kararlıdır. 
     Uluslararası çevrelerin bize göstermiş oldukları süregelen destek takdirle karşılanmakta olup programın üçüncü gözden geçirmesinin IMF İcra Direktörleri Kurulu tarafından olumlu değerlendirilmesini beklemekteyiz.'' 
     





</TEXT>
</DOC>
