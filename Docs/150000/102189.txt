<DOC>
<DOCNO> 102189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/yasam/yas03.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşallah ders olur’ 
</HEADLINE>
<TEXT>

Ahmet Karahasan’ın uğruna dansöz cezası’ yediği Y.D., DHA’ya konuştu Bana bir şeyler içirip uyuttu... Tutuklansa, ikinci kez kaçırmaya kalkmazdı .. 
     BAHAR KAYMAKÇI, ORHAN UZUN İzmit DHA 

     İzmit Topçular’da ikinci kez kaçırmaya kalkıştığı kızın babası ve yakınları tarafından kaçırılıp, sokakta dansöz kıyafeti’yle dolaştırılan Ahmet Karahasan’dan salı gününden beri haber alınamazken, uğruna bu olayların yaşandığı 16 yaşındaki Y.D. ise ilk kez DHA’ya konuştu. Annesi İğde ve amcası Mustafa D. ile açıklamalarda bulunan Y.D., yaşadıklarını şöyle anlattı 
     "Ahmet beni bir ay önce kaçırdı. Bir eve kapattı ve bir şeyler içirerek uyuttu. Şik yetçi olmamam için ailesiyle tehdit etti. Üzerimdeki paraları aldı. Ailemin şik yeti üzerine yakalandı. Karakola gittiğimizde korkudan ifademi onlardan yana vermek zorunda kaldım. Ellerinden kurtulunca savcılığa şik yetçi oldum, ancak yakalanamadı. Tutuklansaydı, ikinci kez kaçırmaya kalkışamazdı." 
     Karahasan’ın dansöz kıyafetiyle mahallede gezdirilirken görmediğini ileri süren Y.D., sözlerini "İnşallah bu ona ders olmuştur" diyerek bitirdi. 
     Anne İğde D. de, Karahasan’ın bu cezayı hak ettiğini söyleyerek, şöyle konuştu "Eşim kamyon şoförü. İşe gittiğinde birkaç gün gelmiyor. Karahasan, ikinci kez kaçırmaya geldiğinde camları kırıp küfretti. Ben de durumu polise bildirdim. Eşim eve gelince durumu öğrendi. Sonra da ona ders olsun ve bir daha buralara gelmesin diye bu cezayı verdi." 
     
Halka armağan’      Y.D’nin amcası Mustafa D. ise, Biz devlete güvenen insanlarız’ diyerek başladığı sözlerini, "Böyle sapıklar yaşadığı sürece memleket düzelemez" diyerek sürdürdü. Karahasan’ın zamanında yakalanması halinde tüm bunların yaşanmayacağını savunan Mustafa D. "Onu öldürmek için kaçırmadık. Sadece akılsız insanlara ibret olsun istedik. Halkımıza armağan olsun" dedi. 
     



 YAŞAM 




















</TEXT>
</DOC>
