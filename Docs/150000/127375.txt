<DOC>
<DOCNO> 127375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/28/magazin/yazdud.html </URL>
<DATE> 2002/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentte eğlencenin yeni adresi Friends Trends 
</HEADLINE>
<TEXT>

Haydi Günay’a, Gabin Türkiye’de, Ankara’nın in’leri Sheraton Hotel, Kuki House, Wok Restaurant-Bar-Lounge, İzzet’in son bombası, İstanbul-Ankara hattı ve... 
     Evet, cuma gecesine kadar İstanbul’daydım. Cumartesi öğleden sonra ise Ankara’nın yolunu tuttum. Bildiğiniz üzere, çok sevdiğim ağabeyim Sayın Mehmet Ağar DYP’ye Genel Başkan oldu. Dünya güzeli eşi Emel Abla bundan böyle Ankara-İstanbul arasında mekik dokuyacak. Uzun süredir Ankara’da ev arıyordu, sonunda buldu. Önce onları tebrik etmek, ardından da can dostum İzzet Çapa’nın Ankara eğlence yaşamına büyük renk getiren Friends Trends’ini görmek için bu karda, kışda sırdaşım İsmail Akkaya ile bindik uçağa. Ankara faslına sonra geçeceğim. Önce hafta boyunca turladığım İstanbul’dan haberler vereyim. Bomba gibi bir haberle başlıyorum Son günlerin ünlü DJ’lerinden olan, İtalya’nın St. Germain’i diye tanınan Gabin, Türkiye’ye geliyor. Sevgili arkadaşım Mehmet Kurşuncu ve Ercan Canmutlu’nun, İstanbul’un in’ mekanlarından olan New Yorker’ın Beyoğlu’ndaki şubesi’nin açılışında yarın sahneye çıkacak. Kaçırırsanız yazık olur. Aslında cuma akşamı Ankara’da olmam gerekiyordu ama bana kardeşim kadar yakın olan sevgili Cenk Eren ve sanatçılığının dışında 25 yıllık dostluğuna hayran olduğum Nükhet Duru’nun Günay’daki galası nedeniyle cumartesi gününe kaldım. İyi de etmişim. Aprido Mayoları ve Sezar Otelleri’nin sahibi Ergun Berksoy, dünyaca ünlü koreograf Uğurkan Erez ve İzmir’in medar-ı iftiharı modacı Ertan Kayıtken ile birlikte biz de kafa masada yerimizi aldık. Kötü hava koşullarına rağmen Günay tıklım tıklımdı. Çok şık ve güzel insanlar vardı. Günay Tuncel’in genç eşi Ahu’yu ilk kez yakından tanıdım. Çok cici ve aklı başında bir kız. Günay o gece en az sanatçıları kadar heyecanlıydı. Şefler Halil Aytemiz, Cemal Akyürek, Yılmaz Kaya kusursuzdu. Program o kadar başarılı ve güzeldi ki ben yeni yılda birkaç kez daha gideceğim. Nükhet, Cenk ve Tanyeli gerçekten işe özveriyle başladılar ve fiyatlarını da kırdılar. Günay da kişi başı alacağı ücretten fedakarlık yapmış. Adam başı 75-100 milyon lira olarak ayarlamışlar ama mönü fiks tabii. Arzu eden Günay’ın eski mönüsünden de yararlanabilir. Ama fiyat da ona göre. Bu program kaçmaz. Bir de yenilik yapmışlar İlk defa program öncesi, sanatçıların kulisteki hazırlıkları barkovizyon gösterisiyle konuklara sunuluyor. Çok esprili olmuş. O akşam önde yer bulamayan Çağla Şıkel ile basın danışmanı da bizim masaya konuk oldular. Daha doğrusu Çağla yeri beğenmedi, Uğurkan da jest yapıp masaya davet etti. Biliyorsunuz Çağla, Uğurkan’ın ajansından ayrılmıştı. O gece Uğurkan’ın olgunluğunu bir kez daha kutladım. Çağla’ya yine kızı muamelesi yaptı ve hep korudu. Çağla ise elinden cep telefonunu düşürmedi. Gece boyunca mesaj üstüne mesaj geldi, o da cevap verdi. Bu arada Uğurkan, yarın Miss Europe Yarışması için Beyrut’a gidiyor. Türkiye’yi temsil edecek olan güzelimiz Esra Eron’dan çok umutlu. Esra’yı biliyorsunuz, Kocaeli Belediye Başkanı Sefa Sirmen’in yakışıklı oğlu Mustafa ile birlikteydi. Uğurkan, Esra’nın iyi bir derece ile Beyrut’tan döneceğini iddia ediyor. Hayırlısı. Allah utandırmasın. Günay’ın yemekleri çok lezzetliydi. Zeytinyağlı yaprak sarması, yoğurtlu semizotu, kopoğlu, fava, kereviz, lahana kavurma, acılı ezme, Ermeni pilaki soğuk mezeler. Sıcaklarda ise yaprak ciğer, pastırmalı paçanga böreği, piliç pane ve ıspanaklı krep harika. Ana yemekte dört seçenek var Çoban kavurma, bonfile, piliç ızgara ya da kuzu külbastı. Final paça ya da mercimek çorbası ile. Türk tatlı tabağı ve mevsim meyvelerini unutmayalım. Programa gelince Gözlerinizi kapatın ve benimle birlikte bir Günay gecesini yaşayın. Nükhet Duru Cenk Eren saat 23.00’de sahne alıyorlar ve saat 03.00’de iniyorlar. Konuklar doyamıyorlar. Bu da son derece doğal, çünkü abartmıyorum, rüya gibi. Birbirinden güzel şarkılar okuyorlar. Sahneyi Fani Dünya’ adlı şarkıyla birlikte açıyorlar. Ardından Deli Gönlüm’ ve pek çok popüler şarkı geliyor. Daha sonra sahnede tek başına kalan Cenk, önce Erkin Koray’ın unutulmaz şarkısı Arap Saçı’nı söylüyor. Ardından da Türk Sanat Müziği’nin sevilen parçalarına geliyor sıra. Cenk bu bölümde smokinle çıkıyor. Enginde Yavaş Yavaş’, Kırmızı Gülün Alı Var’ gibi eserleri söylüyor. Sonra Nükhet, Türk Sanat Müziği’nden hoş bir repertuvar sunuyor. Tabii programda klasikleşmiş Nükhet Duru şarkıları, arabesk, pop ve Yunanca şarkılar da var. Orkestra şefi Cenk Taşkan. 6 parça saz ve 2 vokal eşlik ediyor ikiliye. Sevgili Nükhet Duru 4 kıyafet giyiyor. Nükhet’in elbiseleri Fevziye Çamer ve Sibel Karakaşlı imzalı. Cenk ise Ferruh Karakaşlı’nın diktiği kostümlerle sahneye çıkıyor. Günay’ın dekorasyonu da değişmiş. Bu değişimin sponsorları Aprido, Modsa, Brillant, Ally. Programın en güzel bölümlerinden biri ise sahnelerin en iyi oryantallerinden olan Tanyeli’nin Hint kostümleri ve Hint müziğiyle yaptığı dans gösterisi. İnanın, nefesimizi tutarak seyrettik. Tanyeli bedeniyle konuşuyor sanki. O gece İrma-Nurhan Çıtak, Gökhan Yüzbaşıoğlu, Nurdan Gür, ünlü kuyumcu Sait Koç’un oğlu sevgili Ersan Koç, Nasyonel Galeri’nin sahibi Enis Hancı, Ukrayna’da yatırım yapan genç iş adamı Derya Umut, sevgili Binnaz Avcı, her zaman şık ünlü modacı Nur Yerlitaş ve güzel kardeşi Benan, Emre Sipahi, Panasonic ve Tekofaks’ın sahibi Ayhan Bermek ve eşi Reyhan, Turgay Aksoylu ve eşi, Modsa Plastik’in sahibi sevgili Serpil-Hakan Ersoy çifti vardı. Cumartesi gecesi ise Yıldırım-Revna Demirören, Alican Ulusoy, İbrahim-Emra Çarmıklı, ünlü erkek kuaförü Veysel Şenel, karısı Aynur, Emin Baş, Gül Ergi ve kocası gelmişler. Günay’ın telefon numarası 0212 230 33 33. 
     
Ankara Friends Trends ile ayakta      Cumartesi öğleden sonra, sırdaşım İsmail Akkaya ile Ankara’nın yolunu tuttuk. Ayıptır söylemesi, Ankara’ya gittiğimde, özellikle son dört yıldır, Sheraton Hotel’de kalıyorum. Çünkü personel müthiş başarılı. İnsan kendini evinde gibi hissediyor. Yaklaşık bir yıldır Ankara’ya gitmemiştim. Ama Sheraton Resepsiyon’da Ön Büro Müdürü olan Soner Metin eski odamı ayırmış bana 2104. Sigara içilmeyen, club bölümünde bir suit. Odaya çıktım. Personel, Şenay Abla’sına şampanya ve kocaman bir meyve sepeti göndermiş. İçinde yok, yok. Helal olsun. İşte müşteriye ilgi böyle olmalı. Daha sonra Soner Metin ile sohbet ettik. Friends Trends’in açılışı ve Ankara turum olmasa otelden çıkmayacaktım. Çünkü her türlü eğlence var. Canınızın sıkılması mümkün değil. Canlı müziğin renklendirdiği Vienna Cafe, her gün değişen öğle mönüleriyle İtalyan restoranı L’angoletto... Bu restoran, pazar hariç her gün 19.00-23.30 arası akşam yemeğinde de açık. Biliyorsunuz, L’angoletto’nun Milano ve Roma’da da şubeleri var. Sheraton’ın yeni yıl balo seçenekleri ise İzmir ve İstanbul otellerinden ucuz. Telefon numarası 0312 468 54 54. Akşam şıkır şıkır giyinip Filistin Caddesi’nde yeni açılan ve Ankara’da bomba gibi patlayan Friends Trends’in yolunu tuttuk. Kapıdan zor girdik. Gençler barikat kurmuşlar. Cuma gecesi de 1000 kişi girmiş ama ciro düşük. Tabii bunda can dostumun ve Ankara’nın saygın iş adamlarından olan patron Mehmet Diker’in rolü var. Bence hemen bir gişe oluşturup hafta sonları kulübe ve bara gelenlere bilet kesmeliler. Çünkü cumartesi gecesi de 1500 kişi girdi, ortada para yok. Yiyeni, içeni takip etme olanağı sıfır. Acilen vestiyer, park ve servis konusundaki aksamaları gidermek için personel arttırılmalı. Can dostum İzzet Çapa, kırılma. Gelelim güzelliklere. Dahi mimar Ali Türker’in eline sağlık, çünkü muhteşem bir yer yapmış. Tabii Mehmet Diker de parayı esirgememiş. Her gören hayran oldu. Ben 25 yıllık kadim dostum, Hürriyet Dergi Grubu’nun Ankara temsilcisi sevgili Erdal İpekeşen, güzel karısı Oya, yakın dostları İsmet Mobilya’nın veliahtları Neslihan ve Hakan Akyürek kardeşlerle aynı masada oturdum. Yemekler kusursuz. Mönüye İtalyan, Çin mutfağı hakim. Hepimiz ön yemek olarak Akdeniz usulü yengeç salatası yedik. Ana yemekte Erdal ıstakozlu linguine aldı. Hakan, İsmail ve ben ıspanaklı tavuk sarması istedik. Herkese tavsiye ediyorum, harika bir yemek. Neslihan ile Oya dilimlenmiş ızgara bonfile yediler. Can dostum şov yapıp ortaya köri soslu tavuk, yeşil biberli dana bonfile ve acı soslu karides gönderdi. Finalde tatlılar belaydı, Allah affetsin. Pannacotta tiramisu, bal kabaklı cheese cake, çikolata sufle... Hangisine saldıracağımı şaşırdım valla. Gecenin assolisti, tabii ki Deniz Akkaya’ydı. İzzet, Deniz’i İstanbul’daki tavlada yenmişti ya. Deniz bedava DJ’lik yaptı. Baktım, bütün Ankaralı gençler Deniz’in çevresinde pervane. Ama Deniz’den kimseye pas yoktu. Bu kız gerçekten hakkıyla bir yerlere geldi. Oturup kalkmasını çok iyi biliyor, çünkü aile terbiyesi var. İstanbul’dan gelen Tıpatıp Show’dan sevgili Ömer ise Ebru Gündeş, Nez, Ajda Pekkan taklitleriyle büyük alkış aldı. Üç katlı Friends Trends’de gazetem POSTA’nın ne kadar güçlü olduğunu gördüm ve gurur duydum. Özellikle Genel Yayın Yönetmenim Rifat Ababay’ın beni ne kadar flaş bir isim haline getirdiğini orada yaşadım. Kimse kusura bakmasın mütevazi olamayacağım belki 500’e yakın genç "Dikkat Bu bir Şenay Düdek haberidir. Siz Ankara’ya gelir miydiniz ", "Resimlerinizden daha genç ve güzelsiniz", "Ne kadar sıcaksınız. Oysa fotoğraflarınızdan biz sizi snop sanıyorduk", "Şu peçeteyi imzalar mısınız" diye geldiler yanıma. İnanın, gözlerim doldu. Bu arada çok güzel insanlarla tanıştım Psikolog Gülay Hanım, Süleyman Demirel ve Sezen Aksu’nun doktoru olarak tanıdığınız Ankara Numune Hastanesi eski başhekimi Prof. Dr. Osman Müftüoğlu ve eşi, patron Mehmet Diker, Neslihan ve Hakan Akyürek kardeşler. Gece çok ama çok uzun geçti. Samimi söylüyorum, Ankara sallandı. Arka masada Ankara Ticaret Odası Başkanı Sinan Aygün vardı. Daha sonra masaya ekranların harika çocuklarından Metin Uca uğradı. Tek kişilik oyunu nedeniyle gelmiş. Bir başka masada sevgili Hakkı Çağdaş ve arkadaşları oturuyordu. Bir gece önce, İçkale Oteli’nin güzel sahibesi olan Ankaralı hanımağa Nadire İçkale’nin kızı Diyar’ın doğum günüymüş. Nadire Hanım doyamamış olacak ki cumartesi gecesi de konuklarıyla oradaydı. Ankara sosyetesinin tanınmış isimlerinden Nur-Fuat Kavgay’ın evlilik yıldönümünden çıkan sevgili Düriye-Nejat Arseven, Ayşe Kaplan, Can-Yasemin Üstüngel de Nadire Hanım’la aynı masayı paylaştılar. Ekrem Vardar, Can Dündar, Murat Şahin, CSA Organizasyon’un ortağı Can Topçu, İstanbul’dan özel olarak gelen Gürsel Oğuz, Beşiktaş’ın eski yöneticilerden sevgili Bahaettin Demir ve Volkan Büyükhanlı sabah 03.00’e kadar eğlenenler arasındaydı. Gazi Usta Ankara’ya da başarılı bir mutfak ekibi kurmuş. Allah için önüme gelene sordum, yemeklerden şikayet eden yoktu. Tuvaletler pırıl pırıldı. Dediğim gibi aksayanlar vestiyer, kapı, park ve servisti. Buna rağmen müdürler Melih ve Oğuz Başara kardeşler, servis şefi Mustafa Solmaz, bar şefi Ceyhan Dinçer Kök, club şefi Özgür Gümüş ve mutfak şefi Hayrettin Pala’yı kutlamak gerek. Tabii can dostumun eli, ayağı olan Rose Kar, İstanbul Friends Trends’in işletmecisi Dodo, Saloped’in rakipsiz işletmecisi sevgili Tolga’yı da unutmamak gerek. Onlar da Ankara’ya gelerek İzzet’in stresini yenmesine ve imzasını başarıyla atmasına yardımcı oldular. Artık İzzet Çapa bir marka. Bu, böyle biline. Ankara Friends Trends’in telefon numarası 0312 446 38 38. 
     
Gençliğin gözdesi Kuki House, farklı mekan Wok      Ankara’ya can dostum için gittim ama o da sağolsun, Ankara’nın in’ mekanlarının listesini çıkarmış. Altıma son model bir Mercedes verince sırdaşım İsmail Akkaya ile düştük yollara. Çünkü ısı-15 dereceydi ve yolda yürümek imkansızdı. İlk durağımız, bir çok bar, cafe ve restoranın sıralandığı Arjantin Caddesi’ndeki gençlerin popüler yeri Kuki House oldu. Çok şık ve iç açıcı bir yer. Özellikle kahvaltısı çok meşhur ve fiyatlar iyi. Sahanda sucuklu yumurtayı İsmail bir güzel midesine indirdi. Rose ile ben kahveyle yetindik. Toplam 15 milyon lira ödedik. Sıcak ve soğuk sandöviçleri, salata çeşitleri gözde. Ana yemeklerde özel soslu biftek sote, tavuklu, mantarlı vol au vent, üç renkli ev eriştesi de çok lezzetli. Şemsettin Usta’nın sıcak çikolata tatlısı, kuki house kupu, çilekli pancake bana vitrinden merhaba, bizi de tadın’ dedi ama kendimi tuttum. Kuki’nin telefon numarası 0312 427 14 00. Ardından Ankara sosyetesinin son gözdelerinden olan, Uğur Mumcu Caddesi’ndeki Borusan’ın ikinci katında yer alan Wok’a gittik. Tipik bir İtalyan restoranı. Dekorasyonu, New York’daki Cibriana’yı andırıyor. İki katlı. Üst kat kafe, alt katta çok şık bir lounge ve restoran var. Sahipleri Yüksel Karaca ve Hüseyin Deryacı. Çok efendi bir şefi var adı Engin Çağlar. O da beni hemen tanıdı. Yemekleri konusunda bir fikrim yok, tatmadım. Birer su içip çıktık. Wok’un telefon numarası 0312 446 19 92. Ankara’nın çok şık lokantalarından olan Kubbealtı ve Liman’a da gittik. Kısmetse ikisini ve başkentteki başka eğlence yerlerini, dönüşte başımıza gelen komik olaylarla birlikte pazar günkü köşemde detaylı anlatacağım. Evet efendim, bugünlük de bu kadar. Her zamanki gibi güzel günler sizin, artanlar benim olsun. 
     
     
     



 MAGAZİN 











</TEXT>
</DOC>
