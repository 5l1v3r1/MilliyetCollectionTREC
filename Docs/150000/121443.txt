<DOC>
<DOCNO> 121443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sontur34.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer "Almanya tedirgin" 
</HEADLINE>
<TEXT>

     Almanya'nın başkenti Berlin'deki temaslarını tamamlayan Cumhurbaşkanı Ahmet Necdet Sezer, Başbakan Gerhard Schröder'in Türkiye'deki reformların uygulanması konusunda "tereddütü olduğunu" ifade ettiğini söyledi. 
     Sezer, temaslarını tamamladıktan sonra Türkiye'nin Berlin Büyükelçiliği'nde düzenlediği basın toplantısında, "Sayın Schröder ile yaptığım görüşmede, Kopenhag kriterlerini yerine getirdiğimizi ifade ettim. Schröder de Türkiye'deki düzenlemeleri takdirle karşıladıklarını, ancak uygulama konusunda tereddütü olduğunu söyledi" dedi. 
     Cumhurbaşkanı Sezer, Schröder'in Kopenhag zirvesinde Brüksel'de alınan kararlardan daha öte bir sinyal verilebileceğini ifade ettiğini hatırlatararak, şöyle konuştu 
     "Burada 15 ülke karar verecek ve oybirliğiyle karar alacak. O nedenle bir ülkenin yöneliminin önemi yok. Türkiye'ye üyelik müzakerelerine başlaması için tarih verilmesi konusunda belirsizliğin devam ettiği kanısındayım. Sanıyorum Aralık'ın 8'ine ya da 10'una doğru tam bir belirginlik oluşacak." 
     





</TEXT>
</DOC>
