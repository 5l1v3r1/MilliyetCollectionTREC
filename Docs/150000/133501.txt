<DOC>
<DOCNO> 133501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sontur24.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi Başkanı "Övgü yerine sövgü aldık" 
</HEADLINE>
<TEXT>

     Anayasa Mahkemesi Başkanı Mustafa Bumin, AK Parti Genel Başkanı Recep Tayyip Erdoğan'ın partinin kurucu üyeliğinden ayrıldıktan sonra genel başkanlığının da düştüğüne ilişkin tespitlerinin eleştirilmesiyle ilgili olarak, ''Övgü yerine neredeyse sövgü aldık'' dedi. 
     TBMM Başkanı Bülent Arınç, Bumin'i makamında ziyaret etti. 
     Bumin, ziyarette bir gazetecinin, yüksek mahkemenin Erdoğan hakkında geçen hafta verdiği kararla ilgili eleştirileri nasıl değerlendirdiğini sorması üzerine, şunları söyledi 
     ''Eleştirilere çok üzüldüm. Çünkü, arkadaşlar çok çalıştı. Övgü yerine neredeyse sövgü aldık. Ama bu, görevin neticesidir. Karar başvurunun yapıldığı tarihten sonraki bir hafta içerisinde çıksaydı, kamuoyunun beklentileri farklı olduğu için yine aynı eleştiriler yapılacaktı.'' Eleştirilerin kararın içeriğinden değil geç verilmesinden kaynaklandığını belirten Bumin, ''Karar geç verilmedi'' dedi. 
     Anayasa Mahkemesi'nin önündeki dosya sayısının fazlalığından yakınan Bumin, adli ve idari yargı ile Avrupa İnsan Hakları Mahkemesi'nin AİHM kararlarında da gecikme söz konusu olduğunu söyledi. 
     





</TEXT>
</DOC>
