<DOC>
<DOCNO> 113316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur03.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Partiler, TV ve radyodan propaganda için yarın kura çekecek 
</HEADLINE>
<TEXT>

     Milletvekili genel seçimine katılan 18 siyasi parti, Yüksek Seçim Kurulu'nda YSK , radyo ve televizyonda propaganda sıralarını belirlemek için yarın kura çekecek. 
     YSK'nın belirlediği seçim takvimine göre, seçime katılacak siyasi partiler, yarın yapılacak kura çekimi sonucunda belirlenecek sırayla radyo ve televizyonda propaganda konuşmalarını yapacaklar. 
     YSK'nın kararına göre, konuşma ve görüntülü propaganda 27 Ekim Pazar günü başlayacak ve 2 Kasım Cumartesi günü saat 18.00'de tamamlanacak. 
     Radyo ve televizyonda konuşma hakkını seçime katılan 18 siyasi parti kullanabilecek. AK Parti, ANAP, DSP, DYP, MHP, SP ve YTP görüntülü propaganda da yapabilecek. 
     Buna göre, TBMM'de grubu bulunmayan BTP, BBP, CHP, DEHAP, GP, İP, LD, MP, ÖDP, TKP ve YP'nin, 10'ar dakikalık 2 toplam 20 dakika konuşma hakkı bulunuyor. 
     TBMM'de grubu bulunan AKP, SP ve YTP 10'ar dakikalık 3 toplam 30 dakika , anamuhalefet partisi DYP 10'ar dakikalık 4 toplam 40 dakika , iktidar ortakları ANAP ve DSP 10'ar dakikalık üç ve ilaveten 15'er dakikalık birer olmak üzere 4 toplam 45 dakika , iktidarın büyük ortağı MHP 10'ar dakikalık 3 ve ilaveten 20 dakikalık bir olmak üzere 4 konuşma toplam 50 dakika yapabilecek. 
     
     İLK YAYIN 27 EKİM'DE 
     Partiler, ilk konuşma haklarını 27 Ekim Pazar günü, son konuşma haklarını ise 2 Kasım Cumartesi günü kullanacaklar. 
     Görüntülü propaganda hakkı bulunan partilerin bildirdikleri gün ve yayın saatleri çakıştığı takdirde kura çekilecek. 
     YSK, propaganda görüntülerinde suç teşkil eden bir husus tespit ederse yayınına izin vermeyecek. 
     TRT'nin radyo ve televizyonlarında yayınlanan propaganda konuşmalarını, isteyen özel radyo ve televizyonlar da TRT ile aynı saatte ve aynı koşullarda yayınlayabilecek. 
     





</TEXT>
</DOC>
