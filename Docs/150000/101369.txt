<DOC>
<DOCNO> 101369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/spor/spo04.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef üç adımda zirve 
</HEADLINE>
<TEXT>

Trabzon’un Başkan Yardımcısı Ahmet Ağaoğlu, istikrar halinde üç sezonda şampiyonluğa ulaşacaklarını açıkladı 
     CEVDET ERGUN 

     FENERBAHÇE karşısında camiayı memnun eden bir görüntü veren Trabzonspor, çekişmelerden uzak, huzurlu günler yaşıyor. Başkan Özkan Sümer’in sağ kolu olan yardımcısı Ahmet Ağaoğlu, "Beni en fazla sevindiren planlanan hazırlık döneminde ısrarla futbolculara anlatılan sistemi sahada görmüş olmamız. Biz takımımızın Trabzonspor gibi oynamasını istiyoruz. Hocamız Samet Aybaba da bu fikri aşılamaya çalışıyor" diye konuştu. 
     AYBABA ile uyum içinde çalıştıklarını vurgulayan Ağaoğlu, "Adanalı olmasına rağmen, Trabzonspor’a Trabzonlu gibi hizmet ediyor" ifadesini kullandı. Takım oyununun önemine de dikkat çeken Ağaoğlu, şöyle devam etti "Maçta da gördük, Dünya starı Ortega’yı, alt yapıdan gelen 20 yaşındaki Sürmeneli Hasan bloke etti. Bu sezon hedef ilk dört. Ciddi şekilde istikrarı devam ettirirsek de üç yılda şampiyon oluruz." 
     



 SPOR 






























</TEXT>
</DOC>
