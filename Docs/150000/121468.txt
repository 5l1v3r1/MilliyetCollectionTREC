<DOC>
<DOCNO> 121468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/guncel/gun06.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı kardeşi anlattı 
</HEADLINE>
<TEXT>
Kürşat Tüzmen Ross fanatiğiymiş .. 
Türkiye’yi Eurovision’da temsil eden Tüzmen, ağabeyi Kürşat Tüzmen’in Diana Ross hayranı olduğunu söyledi 
     BİRSEN ALTUNTAŞ 

     1996’da "T1" isimli albümüyle müzikseverlerin karşısına çıkan, daha sonra 1998 yılında Eurovision’da Türkiye’yi temsil eden Tarkan Tüzmen, Dış Ticaret ile Gümrüklerden Sorumlu Devlet Bakanı ağabeyi Kürşat Tüzmen’i Milliyet’e anlattı. Kürşat Tüzmen’den 10 yaş küçük olan Tarkan Tüzmen 34 , "Ağabeyim ileriyi gören, çok zeki bir adamdır. Çocukluğumdan beri bana yol gösterici oldu. Hep soğukkanlı davrandığı için onunla bir kez bile kavga etmedik. Hep onu örnek aldım. Üzerimde çok emeği vardır" dedi. 
     ODTÜ İnşaat Mühendisliği Bölümü mezunu Tüzmen, bir dönem Egebank’ın şube binalarını inşa ettiklerini şimdi ise sadece müzik çalışmaları yaptığını söyledi. İkinci albümü üzerinde çalıştığını belirten Tüzmen, Kürşat Tüzmen’in de müziğe ilgi duyduğunu söyledi. Ağabeyinin Diana Ross’u çok sevdiğini, ayrıca Azeri ve etnik müzikleri zevk alarak dinlediğini anlatan Tüzmen, "Çok güzel müzik seçer, ayrıca ikimiz de Milli yüzücüyüz. O da dalgıç ben de. O dalınca ben durur muyum 23 Ekim’de Zeugma’da daldık" diye konuştu. 
     
     YA TİCARET YA SİYASET 
     Tüzmen sözlerini şöyle sürdürdü "Görevinden ayrıldığı gün beraberdik. Onu otomobilimle aldım ve sivil hayata beraber çıktık. Bana Artık ya ticaret yaparım, ya siyaset. Ticaret yapsam evimin büyüklüğü ya da otomobilimin markası değişir. Ama bu sokaktaki insanın yüzünü güldürmez’ dedi. 2 ay analiz yaptı ve sonra siyasette karar kıldı." 
     



 GÜNCEL 














</TEXT>
</DOC>
