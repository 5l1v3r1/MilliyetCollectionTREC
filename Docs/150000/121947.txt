<DOC>
<DOCNO> 121947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/yazar/cemal.html </URL>
<DATE> 2002/11/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tarih içinde tarih ayıbı 
</HEADLINE>
<TEXT>

     Dış politika yoğun günler yaşıyoruz. Sami Kohen’i arıyor gözlerim. 1999’daki Helsinki’den sonra bu kez de birlikte Kopenhag Zirvesi’ni izlemeye hazırlanıyorduk. 
     Galiba olmayacak. 
     Kalp krizini kazasız belasız atlatmış durumda ama bir süre daha dinlenmesi lazım. Dün sohbet ederken şöyle yakındı Sami Ağabey 
     "Türk dış politikasında Cumhuriyet tarihinin bu en hareketli döneminde yazı yazamamak beni kahrediyor. Şu aksiliğe bak Elli yıldır dış konularda haberin peşinde koşarım, yazı yazarım. Bir zamanlar konu bulmakta zorlanırdık. Şimdi Avrupa Birliği, Kıbrıs, Irak ve daha bir sürü hayati konu sanki bir gümüş tepside sunuluyor ve ben bunları sadece seyrediyorum Neyse, nekahet dönemi bitmek üzere..." 
     Hiç merak etme Sami Ağabey 
     Türkiye’nin coğrafyası öyle ki ve Türkiye gitgide öylesine önem kazanıyor ki, dış politika kazanımız fokur fokur kaynamaya devam edecek. Şimdi özellikle iki konuya odaklanmış durumdayız 
     Kıbrıs’la Avrupa Birliği. 
     İki konu daha eklenebilir 
     Avrupa ordusuyla Irak. 
     Böyle bir paket var. 
     Bu bir pazarlık paketi. 
     İster adını koyalım, ister koymayalım, beğenelim beğenmeyelim, bu paket bir olgu, eski deyişle vakıa. Avrupa Birliği için Kıbrıs’ta çözüm önemli. Çözülmemiş, ikiye bölünmüş, sorunlu bir Kıbrıs’ı içine almak istemiyor. 
     Ancak, AB böyle bölünmüş bir Kıbrıs’a hayır derse, bu sefer Yunanistan elindeki veto kartıyla AB’nin genişleme sürecini durdurabilir. Bu da AB’nin, en başta da Almanya’nın korkulu rüyası. 
     Bu nedenle AB de, Almanya da Kıbrıs’ta çözüm istiyor. Böyle olunca, bu sefer de Kıbrıs Türkiye’nin elinde AB’ye karşı bir kart haline geliyor. "Ver tarihi, al çözümü " diyor AB’ye... 
     Ama unutma 
     Yunanistan’ın elinde de bir veto kartı var, Türkiye’ye Avrupa yolunu tıkayabilecek. Atina da bu kartı sallayarak hem Kıbrıs’ta hem Ege’de Türkiye’den bir şeyler istiyor. 
     Avrupa ordusunu da unutma 
     Bu da yine Ankara’nın elinde bir koz. Avrupa ordusunun kurulabilmesi, daha doğrusu NATO’dan yararlanması için Türkiye’nin evet demesi gerekiyor. 
     Türkiye’nin bir kozu daha var 
     11 Eylül dünyası ve Irak. 
     Bunun için de Amerika, Türkiye’ye Kopenhag’da tarih verilmesi için tam saha pres uyguluyor Avrupa’ya. 
     Tarih alabilecek miyiz 
     Tek aşamalı tarih mi 
     İki aşamalı tarih mi 
     Bastırıyoruz haklı olarak. İki kilit ülke var Fransa’yla Almanya. Berlin’de hava karışık İç politik baskılar yüzünden Sosyal Demokratlar gönülsüz... 
     Bazen tarih için tarih eğilimi ortaya çıkar gibi oluyor. Bu listeli bir tarih mi olacak Yoksa daha somut, örneğin "Şunları şunları şu tarihe kadar yaparsanız, şu tarihte müzakereye otururuz" mu denecek 
     Henüz bilinmiyor. 
     Ancak, özellikle Cumhurbaşkanı Sezer’in katkısıyla Berlin’de tarihle ilgili daha somut bir tutumun şekillendiği anlaşılıyor. 
     Kimi de Berlin için diyor ki 
     "Türkiye’nin önüne tarihsiz bir liste konabilir. Ama kapalı kapılar arkasında müzakerelere başlama tarihi olarak 2004 yılının başı ifade edilir. Fakat bu tarih önceden açıklanmaz." 
     Uzun lafın kısası 
     Büyük pazarlık gittikçe kızışıyor 
     İktidar lideri Tayyip Erdoğan 15 başkentlik Avrupa turunu tamamladı. Pazartesi günü Danimarka Dışişleri Bakanı Ankara’da salı günü İngiliz Dışişleri Bakanı, çarşamba da Yunan Dışişleri Bakanı Papandreu... Bu arada hükümetin oluşturduğu yeni reform ya da demokratikleşme paketi hafta başında hükümetten parlamentoya gönderilmiş olacak. 
     Sami Ağabey, 
     Senin anlayacağın, baş döndürücü bir diplomatik trafik. Yani tam senlik bir ortam İnşallah tarih içinde tarih oyunlarıyla Türkiye oyuna getirilmez ve hakkı olan somut müzakere tarihini 12 Aralık’ta alır. 
     Türkiye’ye ayıp oluyor 
     
     







Liberal tarafsızlık 


Melih Cevdet Anday 


Yeni kimliğimiz 


Askerlerin sitemi ve dikkati 


Tarih içinde tarih ayıbı 


Kopenhag Formula 1'i 


Noel baba mı, Nasrettin Hoca mı 


Öğrenci affı ve rektörlük seçimleri 


Bir öğrenegörsün aşkı Ağacı o vakit seyredin... 


Zorunlu tasarruf açmazı 


Melih Cevdet 


Almanya formül arıyor 1 


Arjantin’e biraz bereket gönderelim 


Başka yol yok 


Fitre ve zekat 


</TEXT>
</DOC>
