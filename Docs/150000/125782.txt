<DOC>
<DOCNO> 125782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/spor/spo05.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor ayaklandı 
</HEADLINE>
<TEXT>

     Çalımbay suçladı 
     DENİZLİSPOR camiası Beşiktaş maçından sonra ayaklandı, hakem Erol Ersoy’u eleştiri bombardımanına tuttu. Teknik Direktör Rıza Çalımbay, Ersoy’u yalancılıkla suçlarken, "Ersoy gol kararı vermediğini söylüyor. Ancak orta yuvarlağa koştuğunu Türkiye gördü. Hatanı kabul et" dedi. Başkan Mustafa Baysal ise, "Pozisyon golse başlama vuruşu yapılmalıydı" diye konuştu. 
     
     Tekrarı istendi 
     OLAYLI maçın ardından ortak bir deklarasyon yayınlayan valilik, belediye, üniversite ve sivil toplum örgütleri karşılaşmanın tekranını istedi. Futbol Federasyonu’na gönderilen yazıda, orta hakem Erol Ersoy ve yan hakem Koray Gençerler’in tutarsız kararları yüzünden Denizlispor’un kupadan elendiği vurgulandı ve "Bu şaibe ortadan kaldırılmalıdır" yorumu yapıldı. 
     
     Ne dediler 
     YUSUF ZİYA GÖKSÜ Denizli Valisi "Denizli halkı bu işin peşini bırakmayacak. Denizlispor büyük haksızlığa uğradı. Hakem Erol Ersoy’u Futbol Federasyonu’na şikayet ettik. Tekrar istiyoruz." 
     ERSEN MARTİN "Kafa vuruşumda topun çizgiyi geçtiğini gördüm. Bunun kanıtı, kaleci Cordoba’nın üzüntüsüdür. Ayrıca maçtan sonra bazı Beşiktaşlı futbolcular da pozisyonun gol olduğunu söyledi." 
     MUSTAFA ÖZKAN "Çok üzgünüm. Penaltıyı atsaydım, bu tartışmalar olmayacaktı. Pozisyona çok yakındım ve kesinlikle goldü. Hakemin Erol Ersoy’un vermiş olduğu karar kesinlikle yanlış. Hakkımız yendi." 
     



 SPOR 


























</TEXT>
</DOC>
