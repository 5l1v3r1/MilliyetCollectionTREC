<DOC>
<DOCNO> 101889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/son/sontur06.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Aygün, siyasete girmek için anket yaptırıyor 
</HEADLINE>
<TEXT>

     3 Kasım'da yapılacak seçimleri için iş 
     dünyasından birçok isminden milletvekili adaylığına soyunması bekleniyor. Ankara Ticaret Odası ATO Başkanı Sinan Aygün, siyasete girip girmeyeceğine ve hangi partiyi zeçeceğine ATO üyelerine yaptırdığı anketin sonucuna göre karar verecek. Aygün, yaptığı açıklamada, 3 Kasım'da yapılacak seçimlerde milletvekili adayı olması için 4 partiden teklif aldığını ancak karar vermek için ATO üyelerine danışacağını söyledi. ATO üyelerine bir anket yaptırarak, "Siyasete gireyim mi Hangi partiden aday olayım " gibi sorular sorduğunu belirten Aygün, üyelerinin verdiği yanıta göre karar vereceğini söyledi. Siyasete girmesi için tek kriterin üyelerinden gelecek olumlu cevap olmayacağını da ifade eden Aygün, şöyle konuştu "Onlardan olumlu cevap gelse de girdiğim partide Türkiye'ye faydalı olabileceksem, bu işte varım. Ama eğer gidip orada sade milletvekili olacaksam, herhangi bir çalışmada yer alamayacaksam siyasete girmeyi düşünmüyorum." 
     
     OYLAR MİLLETVEKİLİNE GİDECEK 
     Yeni dönemde milletvekillerinin biraz daha rahat, biraz daha bağımsız olacağını, çünkü siyasi partilerin yeni yüzlere ihtiyacı bulunduğunu, bu nedenle kanaat önderlerine ağırlık vereceğini düşünen Aygün, "Bu kez halk oyunu milletvekiline verecek, partiye değil. Böylece bir yasa geldiğinde milletvekili partinin yasası da olsa karşı çıkabilecek" diye konuştu. 
     Aygün, siyasete girip girmeyeceğine ve girerse hangi partiden aday olacağına karar verdikten sonra Oda Meclisi'ni toplayıp onlarla da bu konuyu tartışacağını bildirdi. Aygün, ancak bu aşamalardan sonra kararını kamuoyuyla paylaşacağını söyledi. 
     





</TEXT>
</DOC>
