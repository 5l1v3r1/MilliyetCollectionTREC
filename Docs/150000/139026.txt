<DOC>
<DOCNO> 139026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sontur37.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de bir marketin çatısı kar nedeniyle çöktü... 
</HEADLINE>
<TEXT>

     Ümraniye'de bir marketin çatısı, üzerinde biriken karın ağırlığına dayanamayarak çöktü. Çökme sonucunda ölen ya da yaralanan olmazken, büyük çapta maddi hasar meydana geldi. Bulgurlu Caddesi'ndeki Dinçmar Hipermarket'in çatısından sesler gelmesi üzerine deprem olduğunu zanneden personel, dışarıya kaçtı. 
     Personelin dışarıya çıkmasından birkaç dakika sonra, çelik üzerine sac kaplı olan çatı büyük bir gürültüyle çöktü. 
     Çökme sonucunda market raflarındaki pek çok ürün zarar gördü. 
     Marketin ortaklarından Mazlum Dereli, tahmini 1 trilyon liralık zararları olduğunu ifade ederek, ''İçeride müşteri bulunmaması ve çökmenin yavaş olması nedeniyle personelin dışarı çıkmaya zaman bulması tesellimiz. Çökme marketin kalabalık olduğu sırada meydana gelseydi, çok kötü olabilirdi'' dedi. 
     





</TEXT>
</DOC>
