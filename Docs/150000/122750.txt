<DOC>
<DOCNO> 122750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/ekonomi/eko02.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC’den zengin kart 
</HEADLINE>
<TEXT>

HSBC Bank, 100 bin doların üstünde hesabı bulunan müşterileri için özel kredi kartı çıkardı. üç ayda 3 bin müşteriye ulaştı. Hedefi ise 10 bin 
     HSBC Bank Genel Müdür Yardımcısı Demet Cimilli, bu yıl çıkardıkları 100 bin doların üstünde hesabı olan müşterilerinin tüm finansal ihtiyaçlarının karşılanmasına yönelik üründe 3 ayda 3 bin müşteriye ulaştıklarını söyledi. 
     Bireysel bankacılığın üstünde kalan, özel bankacılıktaki gibi de yüksek limit değil ama belirli bir varlığa sahip müşterilere özel bir hizmet sunmayı hedeflediklerini kaydeden Cimilli, "Bu, zaten bizim grubumuzun bir ürünü. 81 ülkede bireysel müşterilere sunulan bir hizmet. Türkiye’de yoktu, eylülde uygulamaya başladık" dedi. Bu ürünle 100 bin doların üstünde varlığı olan müşterilere özel bir hizmet verdiklerini ve daha avantajlı fiyatlamalar sunduklarını kaydeden Cimilli, "Şu anda banka olarak 1 milyona yakın müşterimiz var. Premier üründe 3 ayda 3 bin müşteriye ulaştık. 2003’te 10 bin yeni müşteriye daha ulaşmayı hedefliyoruz" dedi. 
     
     Hedef 6’lık kart pazarı 
     Cimilli, HSBC’nin ilk önce Demirbank’ı, daha sonra da Benkar’ı satın alarak Türkiye’ye dair kararlı tutumunu gösterdiğini söyledi. Advantage markası dahil Benkar Tüketici Finansman şirketini, müşterinin ihtiyaçlarına ve taleplerine göre servis ağlarını geliştirmek için satın aldıklarına işaret eden Cimilli, gelecek haftadan itibaren HSBC kredi kartlarına taksit özelliğini açacaklarını ve isteyenlerin kredi kartlarını Advantage Card gibi kullanabileceklerini kaydetti. 
     HSBC’nin şu anda kredi kartı pazarındaki payının yüzde 3 olduğunu belirten Cimilli, Advantage ile birlikte kart pazarında yüzde 6’yı hedeflediklerini ve yaklaşık 300 bin kişiye daha kredi kartı vererek 2 milyon rakamına ulaşmayı hedeflediklerini bildirdi. 
     
Advantage avantajı      Demet Cimilli, bankanın kart sahibi sayısının 450 bini kredi kartı olmak üzere 1 milyon 700 binin üstünde olduğunu belirterek şunları söyledi "HSBC kredi kartlarına Advantage özelliğini katmakla, hedefimizin ilk etabını tamamladık. Bundan sonraki hedefimiz, Advantage Card sahiplerine kredi kartı vermek. Kredi kartları risk kriterlerine göre bankamızın prensipleri gözönünde bulundurularak verilecek. Advantage sahibi herkesi değil belki ama büyük bir kısmını kredi kartı sahibi, ardından da bankamızın müşterisi yapmak istiyoruz." 
     



 EKONOMİ 




















</TEXT>
</DOC>
