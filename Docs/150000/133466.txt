<DOC>
<DOCNO> 133466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/son/sonspo09.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal Lige bıraktığımız yerden devam edeceğiz 
</HEADLINE>
<TEXT>

     Gençlerbirliği Teknik Direktörü Ersun Yanal, Bursaspor ile yaptıkları hazırlık maçında oynadıkları futbolun ligi aratmadığını belirterek, ''Lige bıraktığımız yerden devam edeceğiz'' dedi. 
     Yanal, son lig maçında oynanan oyun ve sonucun referanslarını oluşturduğunu belirterek, ''İkinci yarı hazırlık döneminde yapılan maçlarda futbolcularım ikinci yarıda da başarılı olacaklarını gösterdiler. Kocaelispor ile yapacağımız hazırlık maçında da aynı düşüncede oynayacağız. Bursaspor maçında, ligde fazla şans veremediğimiz oyuncuların dışındakilerin performansı, hırsı ve isteği takım olma yolunda önemli bir aşama oldu'' diye konuştu. 
     Bursaspor maçı sonrası 2 gün izin yapan futbolcular, çalışmalarını bugün saat 19.00'da yapacakları antrenmanla sürdürecek. 
     





</TEXT>
</DOC>
