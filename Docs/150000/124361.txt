<DOC>
<DOCNO> 124361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sondun01.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AFP ''15'lerin kararı, Türkiye'ye kırbaç gibi çarptı'' 
</HEADLINE>
<TEXT>

     Danimarka Başbakanı Anders Fogh Rasmussen'in, ''2004 Aralık ayında, Türkiye ile müzakerelere başlama kararının değerlendirileceğini'' açıklamasıyla ilgili olarak, AFP, ''15'lerin kararı, Türkiye'ye kırbaç gibi çarptı'' yorumunu yaptı. 
     Fransız haber ajansı AFP, AB liderlerinin Türkiye ile görüşme kararını 2004 sonuna bırakmalarını, Türkiye için ''yaralayıcı'' olarak değerlendirdi. 
     Ajans, AB dönem başkanı dün geceki açıklamasının, AB'ye olabildiğince çabuk girmek için olağanüstü çaba harcayan Türkiye'ye ''kırbaç gibi çarpan başarısızlık'' olduğu görüşünü savundu. 
     Rasmussen'in açıklamasının, Fransız-Alman senaryosuna yakın olduğunu belirten ajans, 15'lerin kararının, 2003'te kesin tarih isteyen Türkiye'nin beklentisinin çok gerisinde kaldığını kaydetti. 
     
     LE MONDE SİMİTİS TUTUMUNU DEĞİŞTİRDİ 

     Fransa'nın önde gelen gazetelerinden Le Monde de, AB liderlerinin talebini reddederek Türkiye'ye darbe vurduklarını öne sürdü. Gazete, AB liderlerine yakın kaynaklarına dayanarak AB liderleri yemeği sırasında Ankara'nın talebinin İngiltere, İtalya ve İsyanya Başbakanları tarafından savunulurken ilk başta Türkiye'ye daha erken bir tarih verilmesinden yana olan Yunanistan Başbakanı Kostan Simitis'in ise Fransız-Alman önerisine katıldığını öne sürdü. 
     
</TEXT>
</DOC>
