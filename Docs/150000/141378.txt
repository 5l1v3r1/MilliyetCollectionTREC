<DOC>
<DOCNO> 141378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/ekonomi/eko05.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye Masası’na İranlı geliyor 
</HEADLINE>
<TEXT>

     Uluslararası Para Fonu IMF Türkiye Masası Şefliği’nde görev süresi dolan Juha Kahkonen’in yerine İranlı Rıza Maghadan’ın gelmesi bekleniyor. Kahkonen, görevi 2001 yılında dönemin IMF Türkiye Masası Şefi Carlo Cottarelli’den devralmıştı. İki yıllık görev süresi önümüzdeki mayıs ayında sona erecek olan Kahkonen’in şu anda sürdürdüğü 4’üncü gözden geçirmenin tamamlanmasının ardından görevi bırakacağı kaydedildi. 
     Kahkonen, Devlet eski Bakanı Kemal Derviş’in açıkladığı Güçlü Ekonomiye Geçiş Programı’ ile Türkiye’deki görevine başladı ve şefliği döneminde önemli siyasi gelişmelere ve krizlere tanıklık etti. 
     Finlandiyalı olan Kahkonen, görevi süresince İtalyan Cottarelli’nin aksine gazetecilerle çok sınırlı bir ilişki kurdu ve basın toplantıları dışında çok az açıklama yaptı. 
     



 EKONOMİ 























</TEXT>
</DOC>
