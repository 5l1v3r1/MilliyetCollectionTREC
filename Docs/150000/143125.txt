<DOC>
<DOCNO> 143125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/yasam/yas07.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye üşüyecek 
</HEADLINE>
<TEXT>

     Türkiye, bugünden itibaren Orta Akdeniz’den gelen yeni bir yağışlı havanın etkisine girecek. Batı bölgelerinde fırtına, Güney Ege ve Batı Akdeniz’de etkili sağanak yağış bekleniyor. 
     Devlet Meteoroloji İşleri Genel Müdürlüğü’nden yapılan açıklamaya göre, Marmara’nın güneyi, Ege, Akdeniz, İç Anadolu’nun güney ve batısıyla Doğu Karadeniz ve Doğu Anadolu’nun doğusu bugün yağışlı geçecek. Yağışlar, Güney Ege ve Batı Akdeniz’de etkili olmak üzere yağmur ve sağanak, Doğu Karadeniz’in iç kesimleri ile Doğu Anadolu’nun doğusunda kar şeklinde olacak. Yarın da Batı Karadeniz kıyıları, Marmara ve Ege kıyıları dışında tüm yurt yağışlı geçecek. Yağışlar, Doğu Akdeniz ve Güneydoğu Anadolu’da etkili olmak üzere yağmur ve sağanak, İç Ege, Karadeniz’in iç kesimleri, İç ve Doğu Anadolu’nun kuzey ve doğusunda karla karışık yağmur ve kar şeklinde olacak. 
     



 YAŞAM 

















</TEXT>
</DOC>
