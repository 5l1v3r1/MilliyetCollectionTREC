<DOC>
<DOCNO> 140816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo10.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay Altay'ı yenmek zorundayız... 
</HEADLINE>
<TEXT>

     Denizlispor Teknik Direktörü Rıza Çalımbay, hedeflerine ulaşabilmek için Altay'ı yenmek zorunda olduklarını söyledi. 
     Elazığspor deplasmanından alınan galibiyetle moral bulan yeşil-siyahlı takım, Altay maçının hazırlıklarını sürdürüyor. 
     Gelecek yıl yeniden UEFA Kupası'na katılmak için ligi ilk 5 takım içinde bitirmeyi hedeflediklerini kaydeden Çalımbay, şunları söyledi 
     ''Altay, sıkıntılı bir dönem yaşıyor ve puana ihtiyaçları var. Zor bir maç olacak. Ama zor da olsa kazanmak ve yolumuza devam etmek istiyoruz. Kazanmak zorundayız.'' Çalımbay, takımda eksik ya da sakat oyuncunun bulunmadığını bildirdi. 
     Öte yandan Denizlispor Kulübü yönetimi, Altay maçının bilet fiyatlarını açıkladı. Kale arkası ve maraton tribünü biletlerinin 3, alt kapalı tribün biletlerinin 5, üst kapalı tribün biletlerinin ise 10 milyon liradan satılacağı kaydedildi. 
     





</TEXT>
</DOC>
