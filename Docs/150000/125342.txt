<DOC>
<DOCNO> 125342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yasam/ayas.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Koçlar için temel atma zamanı 
</HEADLINE>
<TEXT>

Yeni yıl, Koçlar için büyük avantajları da beraberinde getiriyor. Yılın ilk döneminde, işte ve aşkta yeni projelere imza atan Koçlar, hazirandan itibaren kazanmaya başlayacak 
     2003'te sizi neler bekliyor - 1 

     R. HAKAN KIRKOĞLU 

     KOÇ 21 Mart - 20 Nisan 
     Tanımlayan kelimeler 
     Cesur, girişken, lider, hevesli, kazanma hırsına sahip. 
     - Bencil, çabuk öfkelenen, sabırsız. 
     Yönetici gezegeni Mars 
     Elementi Ateş 
     Niteliği Öncü 
     Vücutta karşı geldiği bölge Baş ve yüz kısmı 
     Rengi Kırmızı, kızıla kaçan renkler 
     Metali Demir 
     Taşı Elmas 
     En uyumlu olduğu burçlar Aslan ve Yay 
     En zorlandığı burçlar Yengeç, Terazi ve Oğlak 
     
     ŞANSLI ALANLAR 
     Jüpiter 27 Ağustos tarihine kadar size büyük destek sağlıyor. Şans gezegeni iyimserlik, yaşam enerjisi ve yaratıcı enerjinizi kullanmak açısından büyük fırsatlar sunuyor... Maceralı bir aşk hayatı da bu tarihe kadar güçlü bir rüzg r estirebilir. Bu arada Jüpiter, Satürn’ün yılın ikinci yarısında getireceği testleri de daha cesur biçimde karşılamanıza yardımcı olacak. Ancak bir şartla Eylül ayına kadar adımlarınızı atmış olmanız gerekiyor. 
     
     ZORLANMA ALANLARI 
     Geçtiğimiz yıl size destek veren Satürn, bu kez bu desteğini çekiyor ve sizi sınava alıyor. Haziran ayı ile birlikte özellikle iş ve ailevi konularda önünüze bazı sınavlar çıkaracaktır. Sorumluluktan kaçmak yerine, sorumluluklarınıza sahip çıkarak gelecekte size çok şey katacak şeylerin temellerini atabilirsiniz. Özellikle 21 Mart-3 Nisan doğumlu Koçlar, ev ve yerleşimle alakalı testlerden geçebilirler. 
     
     AŞK VE İLİŞKİLER 
     Aşk hayatında ve yakın ilişkilerde Koçlar kendilerine itaat edecek, daha yumuşak başlı ve uyumlu tipleri çekerler. Koç, istediğinin peşinden atılgan, hatta aceleci biçimde gider. Karşısındaki kişiden olumlu ya da olumsuz mutlaka bir yanıt almak ister. Başkalarının bakış açılarını hemen görebilmekte zorlandıkları için bencil sanılabilirler. 
     
     KOÇ KADINI-AŞKTA ŞANSLI 
     Bu yıl, özellikle 27 Ağustos tarihine kadar aşkta yüksek enerjiler getiriyor. Jüpiter’in gülümseyen açısı’ altında gönlü boş olanlar için aradıkları partneri bulmak hiç de zor olmayacak. Kuşkusuz Venüs’ün güzel açılar yaptığı 7 Ocak-4 Şubat, 2 Mart-27 Mart, 21 Nisan-16 Mayıs, 10 Haziran-4 Temmuz, 15 Eylül-9 Ekim, 2-27 Aralık tarihleri arasında yakın beraberlikler ve aşkta uyum daha fazla göze çarpmakta. Bununla birlikte, Mars’ın sert bakışları altında, 4 Mart-21 Nisan ve 16 Aralık sonrası ilişkiler açısından daha fazla mücadele ve çatışma getirebilir. 
     
     KOÇ ERKEĞİ-HIZLI ŞIKLAR 
     Bu yıl aşkta şansınız son derece yüksek. Ama macerayı hep öne alan Koç erkekleri için sürekli bir ilişki kurmak pek kolay olmayabilir ve bu yüzden arkanızda yeni kırık kalpler bırakabilirsiniz. Maceranın öne çıkacağı 17 Ocak-4 Mart arası ve cinsel cazibenizin arttığı 21 Nisan-16 Mayıs ve 29 Temmuz-22 Ağustos, 15 Eylül-9 Ekim tarihleri arasında yeni tanışmalar hızlı ilişkilere yol açabilir. 

</TEXT>
</DOC>
