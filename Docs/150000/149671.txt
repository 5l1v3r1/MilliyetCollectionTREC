<DOC>
<DOCNO> 149671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/yasam/yas04.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek parasını kaptırmadı .. 
</HEADLINE>
<TEXT>

Pazarcıl Rahime Hanım, hasılatının bulunduğu çantasını kapan hırsızların motosikletlerine yapışıp sürüklendi ama hırsızlardan birini de yakalattı... 
     TESLİME TOSUN, SONER KOCAER Antalya DHA 

     Antalya'nın Güvenlik Mahallesi'nde pazarcılık yapan Erdal ve Rahime Bayraktar çifti, önceki akşam işlerini bitirdikten sonra eve döndü. Erdal Bayraktar, iki çocuğuyla beraber minibüsünü park ederken, eşi Rahime de 31 , evinin kapısını açtı. Bu sırada evde soygun yapan iki hırsız, Rahime Bayraktar'ın başına silah dayayarak, içinde pazar hasılatı olan 107 milyon lira ve cep telefonunun bulunduğu çantayı aldı. 
     Şaşkınlığını atarak hırsızların peşinden koşan Rahime Bayraktar, apartman kapısının önüne park ettikleri çalıntı motosikletle kaçmak isteyen hırsızların peşine düştü. Motosiklete yapışıp bir süre sürüklenen Bayraktar, bir hamleyle hırsızları devirdi. Hırsızların biri kaçarken, çantayı elinden tutan diğer saldırgan Bilal Çığ 38 , olayı görüp peşlerinden gelen Erdal Bayraktar'ın "Polis Etrafın sarıldı, teslim ol" diye bağırması üzerine yakalandı. 
     Çığ'ın uyuşturucu madde kullanmak, hırsızlık ve yaralama suçlarından daha önce hapise girdiği afla serbest kaldığı belirlendi. 
     


YAŞAM 


















</TEXT>
</DOC>
