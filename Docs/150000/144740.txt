<DOC>
<DOCNO> 144740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun31.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat, Tikrik ve Musul'da siren sesleri ve patlamalar... 
</HEADLINE>
<TEXT>

     Musul'da, tehlike bildiren sirenlerin yeniden çaldığı ve kent çevresinde yeniden patlamalar duyulduğu bildirildi. 
     Katar'ın El Cezire televizyonunun bölgedeki muhabiri, sirenlerin TSİ 07.20'de çalmasının ardından kent çevresinin yoğun şekilde bombalandığını duyurdu. 
     Ayrıca, Irak'ın başkenti Bağdat'ta siren seslerinin duyulmasından birkaç dakika sonra ABD ve İngiliz uçaklarının saldırısı ve füze atışları başladı. 
     Reuters ajansı muhabiri, biri şehrin merkezinde, diğerleri dış mahallelerde olmak üzere bir dizi patlama sesi duyulduğunu kaydetti. 
     
     Tikrit de bombalanıyor... 

     Iraklı yetkililer, ABD ve İngiliz uçaklarının, Devlet Başkanı Saddam Hüseyin'in doğum yeri Tikrit kentini bombaladığını açıkladı. 
     Başkent Bağdat'ın 175 kilometre kuzeyinde bulunan Tikrit kentinin ağır bombardımana tutulduğu bildirildi. 
     Gazeteciler için Tikrit'e dün düzenlenmesi planlanan resmi gezi ertelenmişti. 
     





</TEXT>
</DOC>
