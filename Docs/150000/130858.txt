<DOC>
<DOCNO> 130858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/ekonomi/eko03.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjide yap - işlete geç fiyatı düşür pazarlığı... 
</HEADLINE>
<TEXT>

Enerji Piyasası Kurulu, devrede olan yap - işlet - devret projelerinde sözleşmelerin yap işlete dönüştürülmesi karşılığında enerji alım fiyatlarının düşürülmesini önerdi 
     Geçmişte imzalanan yüksek maliyetli enerji alım sözleşmelerini yeniden gözden geçirmek üzere şirketlerle görüşmelere başlayan Enerji Piyasası Düzenleme Kurulu EPDK , yap - işlet - devret YİD sözleşmelerinin yap - işlete Yİ dönüştürülmesini gündeme getirdi. 
     Dün, devrede olan ve Hazine garantisi taşıyan YİD ve Yİ santrallerini işleten firmalarla görüşen EPDK, yüksek maliyetli sözleşmeleri revize etmeyi amaçlıyor. Toplantıda EPDK Başkanı Yusuf Günay’ın YİD sözleşmelerinde enerji alım fiyatlarının düşürülmesi karşılığında sözleşmelerin Yİ’e dönüştürülebileceğini önerdiği öğrenildi. 
     
     Garanti de kaldırılsın’ 
     Bir yetkili "EPDK, firmalara Hazırlanın martta teklifimizi sunacağız’ dedi. Tekliflerin içinde fiyatların düşürülmesi ve Hazine garantilerinin kaldırılması da yer alacaktır" dedi. Aynı yetkili, şöyle konuştu "EPDK, 49 yıllığına lisans veriyor, oysa bu sözleşmelerin kalan süresi 20 - 25 yıl civarında. Bu nedenle yap -işlet - devretlerin, yap - işlete döndürülmesi bir seçenek olarak görülebilir. Burada siyasi otaritenin de kararlı olması gerekir." 
     YİD sözleşmelerinde devletin elektrik alım fiyatının, TEDAŞ’ın perakende satış fiyatının üstünde olduğu için devlet yıllardır zarar ediyor. 
     Mevcut durumda işletmede olan 22 YİD santralının 10 tanesi Hazine garantisi taşıyor. Bunlar Ova Elektrik, Trakya Elektrik, Doğu Elektrik, Unimar, Birecik Barajı, Ayen Enerji, Fethiye Akarsu, En - Da, Suçatı Akarsu, Tohma Medik Akarsu. 
     
30 proje için iptal protokolu imzalandı      Enerji Bakanlığı, Hazine Müsteşarlığı ve Enerji Piyasası Düzenleme Kurumu EPDK , 2002 sonunda devreye girmesi gereken, ancak yapımı tamamlanamayan 30 yap - işlet - devret YİD projesinin geçersiz kılınması için protokol imzaladı. Yetkililer, protokolun Bakanlar Kurulu’na götürüleceğini, sözleşmelerinde tahkim maddesi olanların tahkime gidebileceklerini söyledi. İptal edilen 30 YİD projesinin toplam gücü 2 bin 846 megawatt. Projelerin toplam maliyeti ise 4 milyar dolara yaklaşıyor. Bilindiği gibi elektrik piyasasının liberalizasyonunu hedefleyen Elektrik Piyasası Kanunu gereğince, projelerdeki elektrik alım ve finansmanı içeren Hazine garantisi kaldırılmıştı. 
     
İptali söz konusu olan YİD projeleri Proje adı Firma adı Mazı I Res Mare Manastır Res El. Kocadağ II Res Kores Üret. Eskişehir doğalgaz Esel Enerji K.Ereğlisi doğalgaz Atam Alaplı Elkt. Kırklareli doğalgaz Alarko - Altek Yalova doğalgaz Akel Yalova Elkt. Germencik jeotermal Gürmet Yukarıakçay Hes Borova - TML Enerji Arıt Hes Borova - TML Enerji Pamuk Hes Pamuk Hes Elekt. Keklicek Hes Bilgin Elekt. Üret. Bandırma Hes Bangüç Tic. Datça Hes Dares Tic. Çeşme Hes Prokon Enerji Kapıdağ Hes Kapıdağ Tic. AŞ Suşehri Hes Yapı Proje Mer. Lamas III - IV Hes T.G.T. Elekt. Aralık Hes Karadeniz Enerji Kavşak Bendi Hes Ata Enerji Akköy I Hes Akköy Enerji Çamlıhemşin Hes Çamlıhemşin Enerji Boyabat Hes Boyabat Elekt. Üret. Yedigöze Hes Erğ. İnş. Kol. Konya Ilgın Termik Konya Ilgın Elekt. Akköy II Hes Akköy Enerji Andırın En. Grb. Proj. Tektuğ San. Keban Deresi Hes Tektuğ San. Fırnıs Hes Maraş Enerji Yat. Caldere Hes Caldere Enerji Kovada III Hes Kovada Elekt.      



 EKONOMİ 





















</TEXT>
</DOC>
