<DOC>
<DOCNO> 129490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sondun28.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan uçakları, Irak'ın güneyini bugün de vurdu 
</HEADLINE>
<TEXT>

     Amerikan savaş uçaklarının, Irak'ın güneyinde ilan edilen uçuşa yasak bölgede üç hava savunma tesisini vurduğu bildirildi. 
     ABD Merkez Komutanlığı'ndan yapılan açıklamada, uçuşa yasak bölgede keşif uçuşu yapan Amerikan ve İngiliz uçaklarına, Irak birliklerinin yerden ateş açması ve Irak uçaklarının bölgeye girmesi nedeniyle başkent Bağdat'ın güneydoğusundaki hava savunma tesislerinin vurulduğu kaydedildi. 
     Koalisyon uçakları önceki gün de Irak'ın güneyindeki El Amarah bölgesinde seyyar radarları vurmuştu. Irak önceki günkü saldırıda 2 kişinin öldüğünü açıklamıştı. 
     Körfez Savaşı'nın 1991 ardından Irak'ın kuzeyi ile güneyinde ilan edilen, Amerikan ve İngiliz uçakları tarafından denetlenen uçuşa yasak bölgeler, Bağdat yönetimi tarafından tanınmıyor. 
     





</TEXT>
</DOC>
