<DOC>
<DOCNO> 106860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/guncel/gun02.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sizi en iyi biz anlarız’ 
</HEADLINE>
<TEXT>

Cumhurbaşkanı Sezer ve Başbakan Ecevit, Bush’a 11 Eylül’ün yıldönümü nedeniyle mesaj gönderdi 
     ANKARA Milliyet 

     Cumhurbaşkanı Ahmet Necdet Sezer, 11 Eylül saldırılarının 1. yılı nedeniyle ABD Başkanı George Bush’a gönderdiği mesajında, ABD ile bu alandaki işbirliğinin ve dayanışmanın süreceğini bildirirken Başbakan Bülent Ecevit, "ABD’nin acısını teröre binlerce kurban vermiş Türkiye’den daha iyi hiçbir ülke anlayamaz" dedi. 
     
     Acınızı paylaşıyoruz’ 
     Sezer, mesajında, yakın tarihinde terörün yıkıcı etkileriyle karşı karşıya kalan Türk halkının, suçsuz insanları hedef alan ve insanlık adına nefret uyandıran 11 Eylül terörist saldırılarının dost Amerikan halkında yarattığı ve tazeliğini h l koruyan derin acıyı anladığını ve içtenlikle paylaştığını dile getirerek, şunları kaydetti 
     "Türkiye, terörizmin ve onun yol açtığı insan hakları ihlallerinin dünya üzerinden silinmesi amacıyla dost ve müttefik Amerika Birleşik Devletleri ile işbirliğini ve dayanışmasını kararlılıkla sürdürecektir. Sayın Başkan, bu fırsattan yararlanarak, söz konusu saldırıları bir kez daha şiddetle kınıyor, Yüce kişiliğinize ve dost Amerikan halkına esenlikler diliyorum." 
     Ecevit, Bush ve Başkan Yardımcısı Dick Cheney’ye yazdığı mektuplarında, şunları kaydetti "Terörden çok çekmiş olan Türkiye, Amerika’nın acısını paylaşmakta ve 11 Eylül’de ölenler için tutulan yasta Amerikan halkının yanında yer almaktadır." 
     



 GÜNCEL 

















</TEXT>
</DOC>
