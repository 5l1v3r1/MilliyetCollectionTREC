<DOC>
<DOCNO> 143827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sondun04.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gorbaçov ABD'nin savaşı bir hata 
</HEADLINE>
<TEXT>

     Dağılan Sovyetler Birliği'nin son lideri Mihail Gorbaçov, ABD'nin Irak'a savaş açmasının büyük bir hata olduğunu, bunun uluslararası ilişkilere ve güvenliğe büyük zarar vereceğini kaydetti. 
     Japonya'da bir konferansa katılan Gorbaçov, gazetecilere yaptığı açıklamada, ''Bu savaşın haksız yere olduğu kadar bir hata olduğuna inanıyorum. ABD, dünyayı kendi bölgesi yapmaya çalışıyor gibi görünüyor'' dedi. 
     Gorbaçov, ''Artık savaş başladı ve tamamen yeni bir durumla karşı karşıyayız. Sakin kafayla hareket etmemiz gerekir'' diye konuştu. 
     1991 Körfez Savaşı sırasında SSCB Devlet Başkanı olan Gorbaçov, tarafsız davranmaya çalışmış, ancak ülkesi BM Güvenlik Konseyi'nde savaşa karşı çıkmak için veto hakkını kullanmamıştı. 
     





</TEXT>
</DOC>
