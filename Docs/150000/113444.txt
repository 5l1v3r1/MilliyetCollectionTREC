<DOC>
<DOCNO> 113444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/17/son/sondun15.html </URL>
<DATE> 2002/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
The Guardian CIA, Bali konusunda uyarmıştı 
</HEADLINE>
<TEXT>

     İngiltere'de yayınlanan The Guardian gazetesi, Amerikan Merkezi Haberalma Örgütü'nün CIA Endonezya'da Bali ve diğer turistik adalarda saldırı düzenlenebileceğine dair Eylül ayında uyarıda bulunduğunu, ancak bu uyarının dikkate alınmadığını öne sürdü. 
     İddiasını Amerikan istihbarat kaynaklarına dayandıran gazete, ''Şimdi akıllarda, "Acaba bu uyarı dikkate alınsaydı, Bali'deki saldırı önlenebilir miydi" sorusu var" diye yazdı. 
     CIA'nın uyarısının son derece açık olduğunu da belirten gazete, "ABD, İngiltere ve Avustralya'da, 'Endonezya'da Müslüman teröristlere karşı daha etkin önlemler alınabilirdi, Bali'ye giden turistler uyarılabilirdi' tartışmaları yapılıyor" iddiasında bulundu. 
     CIA'nın özellikle 5-6 hedef konusunda uyardığını, bunların arasında Bali adasının da bulunduğunu duyuran gazete, Amerikan istihbarat kaynağının ABD Dışişleri Bakanlığı'nı önlem almamakla suçladığını, olayın bir skandal olduğunu söylediğini yazdı. 
     





</TEXT>
</DOC>
