<DOC>
<DOCNO> 102874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/yazar/akyol.html </URL>
<DATE> 2002/08/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derviş ve sol 
</HEADLINE>
<TEXT>

     NTV’DE Ali Kırca’nın Baykal’la yaptığı mülakatı, Derviş tek başına izlemiş. Çevresine bir şey söylememiş ama "rahatsızlık hissettiği"ni belli etmiş. 
     O mülakatta Baykal gerçekten sertti. 
     Baykal’ın "ittifak yok, iltihak var" sözünden Derviş çok rahatsız olduğunu, "bunu beklemediğini" yakın çevresine anlatmış. 
     Geçen akşam Derviş’e Anadolu’daki çok yakın bir arkadaşından telefon geldi. Baykal’ın "iltihak" sözünü hatırlatan telefondaki ses Derviş’e diyordu ki 
     - CHP’ye girerseniz orada mülteci’ olmamaya dikkat etmelisiniz 
     Derviş’in yakın arkadaş çevresinde "liberal" ve "liberal sol" bir kesim var ki, CHP’ye hem ideolojik olarak karşılar, hem Baykal’ın "ittifak değil, iltihak" sözünün onun gerçek düşüncesini yansıttığına inanıyorlar "ittifak gerçekleşmez" diyorlar. 
     Derviş bu bakımdan bir baskı altında... 
     
     DERVİŞ’İN siyasi projesi "sosyal demokrat ama liberal merkeze açık" geniş bir yelpaze idi. 
     Derviş, bunun için merkez sağdaki Mehmet Ali Bayar’ın DTP’sini de "ittifak"a davet etmiş, hatta Bayar’a on kadar ANAP milletvekilinin adını vererek "bunları beğeniyorum, kaliteli insanlar, ittifaka alabilsek iyi olur" demişti. 
     YTP’nin fazla solculuk yapmaması, merkez sağdan oy çekmek içindi. Derviş’li ve merkez sağa açık bir YTP’nin DYP’de ve ANAP’ta endişe yarattığını biliyorum. 
     Derviş’in CHP’ye yönelmesi ve aradığı "ittifak"ın sol rengini daha belirginleştirmesi DYP’yi ve ANAP’ı rahatlattı ama solu toparlamaya yetecek mi 
     Cuma günü İsmail Cem, soldan Aydın Güven Gürkan ve Ercan Karakaş’la buluşuyor. Telefon görüşmeleri yapıldı. Bazı görüşlerine katılmasam da "sol" deyip de Gürkan ve Karakaş gibi fikir üreten siyaset adamlarını önemsememek mümkün mü 
     YTP lideri Cem ile SHP lideri Karayalçın arasında da "ittifak" için görüşmelerin başlayacağı söyleniyor. 
     
     SENDİKALARIN oy gücü nedir DİSK üyelerinin büyük çapta bu yönde oy kullanacağı söylenebilir ama asıl büyük sendika olan Türk - İş’in tabanı karmaşıktır, sağ güçlüdür. 
     Bu durumda Derviş’in bazı arkadaşlarıyla CHP’de yer almasının etkisi ne olur 
     Bunu küçümsemiyorum. Derviş, siyaset koridoruna girince bir ölçüde yıpranmış ve eleştiriler almaya başlamıştır ama ekonomi yönetimi için siyaset vitrinine henüz rakibi konulmamış bir isimdir. 
     Derviş’in ekonomist yönüne ve kişiliğine ben şahsen değer veriyorum. Hatta, siyasetin karmakarışık reel politiği’ karşısında fazla iyi niyetli... 
     CHP’nin tırmanan bir güç olduğu, Derviş katılırsa bunun CHP için önemli bir kazanç olacağı da kesin... Bunun ölçüsü, CHP’nin ve Baykal’ın ne ölçüde "açılım" yapacağına bağlıdır. 
     Baykal fikren çağa, liberalizme açıktır ama kadrolarını da gelmesini istediği çevrelerin temsilcilerine açar mı Mesela Özal çizgisinden gelen liberal Arı Grubu lideri Kemal Köprülü siyasete girmeyecek ama gruptan bazı isimleri CHP kabul eder mi Böyle çok sayıda soru var. 
     Derviş’in YTP ile birlikteyken doğru olarak savunduğu türden bir açılım CHP’de gerçekleşir mi 
     Bekleyip göreceğiz. 
     
     







Derviş ve sol 


Kemal ve Kemal 


Son söz Ecevit’e... 


Baykal’ın kamp gecesi 


HADEP yol ayrımında 


Koalisyon istemeyiz’ 


Halk bunalımda’ 


3 Kasım’da önseçim yapacağız 


AKP, CHP yarışı 


Doğu’nun bakir topraklarından organik bal 


Adanalı çocuklar kanallarda ölür... 


Dağdan inene ekmek bulmalı 


</TEXT>
</DOC>
