<DOC>
<DOCNO> 125030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo28.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Feyyaz Uçar Lucescu ile çalıştığım için çok şanslıyım 
</HEADLINE>
<TEXT>

     Beşiktaş antrenörü Feyyaz Uçar, teknik direktör Mircea Lucescu ile çalıştığı için kendisini çok şanslı saydığını söyledi. 
     Riva'daki Coşkun Özarı 16. Dönem Teknik Direktörlük Kursu 1. Aşaması'na katılan Feyyaz Uçar, Lucescu'nun çok iyi bir insan olduğunu ifade ederek, ''Rumen teknik adam insanlığının yanında futbol bilgisi ve deneyimi bakımından da mükkemmel birisi. Çalışanlarına karşı davranışları çok iyi. Onunla çalıştığım için kendimi şanslı hissediyorum'' diye konuştu. 
     Feyyaz Uçar, 2 yıllık antrenörlük kursunun ardından teknik direktörlük kursuna katılmaya hak kazandığını kaydederek, şöyle dedi 
     ''Heyecanlıyım. Burada birçok eski arkadaşımı ve hocamı gördüm. Bilgilerimizi tazeleyip, kendimizi geliştirmek için çalışıyoruz. Şu anda bir kulüpte çalıştığım için pratik yapıyorum. Ama bu arada işin teorik kısımlarını öğreniyoruz. İnşallah ileride iyi bir teknik direktör olurum.'' 
     





</TEXT>
</DOC>
