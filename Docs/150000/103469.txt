<DOC>
<DOCNO> 103469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy02.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP İl Kadın Kolları Başkanı Canan Kalsın 
</HEADLINE>
<TEXT>
Ben de çok değiştim 
İstanbul 2. bölgeden aday adayı olan Kalsın, "Kadının namusu ve erkeğin namusu eşittir. Oğlum yapar, kızım yapamaz diye düşünen insanlar yanılıyorlar" dedi... 
     ELİF KORAP İstanbul 

     AKP’nin İstanbul 2. bölgeden aday adayı olan AKP İstanbul İl Kadın Kolları Başkanı Canan Kalsın, "AKP’ye girdiğimi duyunca çevremdekiler, orada ne işin var, diyerek tepki gösterdiler" diyor. Kalsın, 35 yaşında yalnız yaşayan modern bir işkadını. Aile şirketlerinden Artek Elektronik Sanayi ve Ticaret A.Ş.’nin Genel Müdür Yardımcısı olan Kalsın, çevresindekilerin AKP’ye girişine şaşırmasını, AKP’ye katılma nedenlerini ve beklentilerini anlattı. Yanlışlık olmasın diye de tüm söyleşiyi bir de kendisi kaydetti 
     
     Çevreniz neden tepki gösterdi 
     AKP bölünen bir partinin devamıymış izlenimi olduğundan, bu soruların oluşması normal. Ama biz hakikaten yeni bir partiyiz. 
     
     Tayyip Erdoğan’ın önceki söylemleri için ne düşünüyorsunuz 
     Daha önceki söylemleriyle değil, yaptığı işlerin sonuçlarıyla değerlendiriyorum kendisini. Ben de 10 yıl önceki kişi değilim. 
     
     Nil Demirkazık ve Nihan Konuralp’in AKP’den adaylıkları ve mini etekleri çok ilgi çekti 
     AKP herkesin partisi, mini etekli de gelir, türbanlı da. Örneğin ben gece hayatını sevmem. Ama yaşayanı da yargılamam. 
     
     Bir eşcinsel partinizden aday olmak istese 
     AKP’nin tabanı belli. Bir eşcinsel zaten gelip AKP’ye üye olmaz. 
     
     Bek ret konusunda ne düşünüyorsunuz 
     Kadının namusu ve erkeğin namusu eşittir. Oğlum yapar, kızım yapamaz diye düşünen insanlar yanılıyorlar. İnsansa, bu bir hataysa sırf kadının cezalandırılması doğru değil. Bek ret nedeniyle cinayetlerin işlenmesi çok üzücü. 
     
     Nasıl bir kadın portresi çizmek istiyorsunuz 
     Modern ama geleneklerine bağlı, hobileri olan, dünyayı bilen... Modayı takip ederim, severim de. 
     
     Bek rsınız. Erkek arkadaşımla dışarı çıkar, görüntülenirsem siyasi kariyerim olumsuz etkilenir gibi kaygılarınız var mı 
     Böyle bir kaygım yok. Benim hayatım. Daha önce ne varsa, şimdi de o var. Sevdiğim zaman da evleneceğime inanıyorum. 
     
     Yalnız mı yaşıyorsunuz 
     Annemle aynı sitede oturuyoruz, ama evlerimiz ayrı. Mutfağa da girmem. Bugüne kadar erkekler bana yemek yaptı. 
     



 SİYASET 





















</TEXT>
</DOC>
