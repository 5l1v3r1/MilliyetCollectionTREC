<DOC>
<DOCNO> 110133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/yasam/ayas.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Europa’da hayat izi 
</HEADLINE>
<TEXT>

Galileo uzay aracından gelen son bilgiler, Jüpiter’in dört ayından biri olan Europa’daki denizlerde’, hayat olabileceğini gösteriyor 
     DIŞ HABERLER SERVİSİ 

     Jüpiter’i araştırmak üzere birkaç yıl önce uzaya gönderilen Galileo uydusu, bu gezegenin Europa uydusunda dünya benzeri hayat göstergeleri buldu. 
     Uydudan elde edilen verilere göre, Europa’da ince bir buz tabakası bulunuyor. Bu buz tabakası üzerinde çatlaklar ve hava borusu benzeri oluşumlar da belirleyen bilim adamları, bu ipuçlarından’ yola çıkarak uyduda organik maddelerin oluşmasına elverişli bir ortam olduğu sonucuna vardı. 
     
     Aynı Dünya’ gibi 
     Galileo’dan gelen fotoğrafları inceleyen Arizona Üniversitesi bilim adamlarından Doktor Richard Greenberg de, Europa’daki deniz’in, dünyanın kutuplarındaki buzlu denizlerle büyük benzerlikler gösterdiğini açıkladı. 
     Europa’daki buz denizinin Arktik Okyanusu’nu ve özellikle de Antarktika’daki Vostok Gölü’nü andırdığını belirten Greenberg, tıpkı buradaki gibi Europa’da da buzların üzerinde çatlaklar, termal kanallar ve gel git dalgalanmaları bulunduğunu söyledi. Bilim adamları, bu göstergelerin de Europa’da dünya benzeri bir hayat bulunacağının en önemli işaretleri olduğu görüşünde. Antarktika’daki Vostok Gölü, dünyanın en büyük ve en derin tatlı su gölü olarak biliniyor. 
     



 YAŞAM 

















</TEXT>
</DOC>
