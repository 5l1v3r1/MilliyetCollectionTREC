<DOC>
<DOCNO> 147080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo28.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Denizlispor maçı hazırlıkları 
</HEADLINE>
<TEXT>

     Beşiktaş, Denizlispor ile oynayacağı lig maçının hazırlıklarını, bugün yaptığı çift antrenmanla sürdürdü. 
     Teknik Direktör Mircea Lucescu yönetiminde, BJK Nevzat Demir Tesisleri'nde yaklaşık bir saat süren antrenmanda, siyah-beyazlı futbolcular kondisyon çalışmasının ardından Cordoba, Göksel ve Yasin Yıldız'ın koruduğu kaleye şut çalıştı. Lucescu, özellikle kanatlardan yapılan ortalarda, futbolcularından kaleye şut çekmelerini istedi. Antrenmanın son bölümünde de futbolcular yarı sahada çift kale maç oynadı. 
     Bu arada, sağ dizinde ödem oluşan Rumen futbolcu Pancu, sahada fizyoterapist eşliğinde yaklaşık 10 dakika koşu yaptıktan sonra tedavisini tesislerde sürdürdü. 
     Sağ ayak tendonunda ağrıları bulunan Sergen de takımla birlikte çalışmadı, koşu yapmakla yetindi. Sergen'in önemli bir rahatsızlığının bulunmadığı, önlem amacıyla takımla birlikte çalışmadığı bildirildi. 
     Öte yandan, antrenman bitiminde tesislere girmeyen Ahmet Dursun, Yasin Yıldız'ın koruduğu kaleye şut çalışması yaptı. 
     Antrenmanı, Beşiktaş Kulübü Asbaşkanı Yıldırım Demirören de izledi. 
     Beşiktaş, yarın akşam yapacağı antrenmanla, Denizlispor maçının hazırlıklarını sürdürecek. 
     





</TEXT>
</DOC>
