<DOC>
<DOCNO> 120207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/soneko41.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatlarındaki artış sürüyor... 
</HEADLINE>
<TEXT>

     Kudüs'te meydana gelen son intihar saldırısı ve ABD Başkanı George Bush'un Irak'a karşı sert üslubu uluslararası piyasalarda petrol fiyatlarının yükselmesine yol açtı. 
     Londra Borsası'nda Brent türü ham petrolün tüm petrol çeşitleri için gösterge oluşturan varil fiyatı düne göre 45 sent yükselerek 24.98 dolara çıktı. 
     Brent petrolünün fiyatındaki haftalık artış bugünkü yükselişle birlikte 1.63 dolar oldu. 
     ABD hafif petrolünün varil fiyatı da düne göre 38 sent artarak 26.47 dolara çıktı. 
     ABD Başkanı George Bush'un Irak yönetimine ''kitle imha silahlarına sahip olduklarını kabul etmedikleri takdirde son aşamaya hazır olmaları'' yönündeki uyarısı piyasaları tedirgin etti. 
     Kudüs'te bir otobüste meydana gelen ve bir intihar saldırısı olduğu anlaşılan patlama da Ortadoğu ile kaygıların artmasına neden oldu. 
     





</TEXT>
</DOC>
