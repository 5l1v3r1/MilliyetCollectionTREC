<DOC>
<DOCNO> 141538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/08/son/sontur32.html </URL>
<DATE> 2003/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İki çocuğu spastik özürlü olan Sevgi Türker, "yılın kadını" seçildi 
</HEADLINE>
<TEXT>

     Türk Eğitim-Sen İzmir 3 nolu Şubesi, üç çocuğundan ikisi spastik özürlü olan Sevgi Türker'i, ''Yılın Kadını'' seçti. 
     Kadın Kolları Komisyonu üyeleri ile yılın kadını seçilen Sevgi Türker'i evinde ziyaret eden Şube Başkanı Ahmet Demir, her Türk kadınının yılın kadını olmaya hakkı olduğunu, ancak tüm hayatını spastik özürlü iki çocuğuna adayan Türker'i yılın kadını seçtiklerini belirtti. 
     Sevgi Türker de, zamanını engelli çocuklarının bakımıyla geçirdiğini, bu nedenle sosyal yaşantısı olmadığını belirterek, yılın kadını seçilmekten mutluluk duyduğunu kaydetti. 
     Eşi Aydın Türker de memur olduğu için çocuklarının bakımının kendisine pahalı geldiğini belirterek, ''Akraba evliliği nedeniyle iki çocuğum doğduktan bir süre sonra havale geçirdiler ve spastik felçli oldular. Büyük oğlum Ömer Mert 10, Caner ise 6 yaşında. İlaçlarına para yetiştirmekte güçlük çekiyorum. Eşimin yılın kadını seçilmesi beni mutlu etti'' dedi. 
     





</TEXT>
</DOC>
