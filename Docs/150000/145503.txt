<DOC>
<DOCNO> 145503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/soneko08.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik, 145.4 trilyon kar payı dağıtacak... 
</HEADLINE>
<TEXT>

     Arçelik, yarısı nakit, yarısı da hisse senedi şeklinde olmak üzere toplam 145 trilyon 440 milyar lira tutarında kar payı dağıtacak. 
     Arçelik'ten Borsa'ya yapılan açıklamaya göre, şirket Yönetim Kurulu, dönem karının yarısı olan 72 trilyon 720 milyar lirayı nakit, 72 trilyon 720 milyar liralık kalan yüzde 50 oranındaki bölümü ise hisse senedi şeklinde olmak üzere toplam 145 trilyon 440 milyar lira tutarında kar payı dağıtılmasına karar verdi. 
     Nakit kar paylarının, 28 Mayıs 2003'den itibaren ödenmesi Genel Kurul'un teklifine sunulacak. 
     Kar payı dağıtım teklifinin kabul edilmesi halinde Arçelik'in çıkarılmış sermayesinin, 254 trilyon 520 milyar lira bedelsiz artırılarak 145 trilyon 440 milyar liradan 399 milyar 960 milyar liraya yükseltilmesine ve bu işlemin kar payı dağıtımı ile aynı tarihte başlatılmasına karar verildi. 
     




</TEXT>
</DOC>
