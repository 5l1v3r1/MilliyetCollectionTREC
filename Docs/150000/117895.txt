<DOC>
<DOCNO> 117895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/guncel/gun10.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Jerry’nin anısı Hakk ri’de yaşıyor... 
</HEADLINE>
<TEXT>

Oğlu Jerry’yi ABD’de trafik kazasında kaybeden Leman Dudley, anısını yaşatmak için kendini Türk çocuklarının eğitimine adadı 
     ŞÜKRAN ÖZÇAKMAK İstanbul 

     Her şey, bundan 44 yıl önce, 1958’de başladı. Ankara’da bir hastanede tanıştığı ABD’li askerle evlenerek Virginia’ya yerleşen iş kadını Leman Dudley, üç çocuk doğurdu. Ve birinin trajik ölümü, Leman Hanım’ı anavatanına döndürdü. 
     Leman Dudley’in ortanca oğlu Jerry, bundan tam 18 yıl önce 21 yaşındayken, doğum günü hediyesi olarak annesine sürpriz yapmaya karar verdi. Ve arkadaşının kullandığı otomobille annesinin oturduğu Virginia’nın Roanoke şehrine gitmek için yola çıktı. Aşırı hız nedeniyle otomobil kaldırıma çarptı, Jerry yaşamını yitirdi. 
     
     ÖNCE HAKK Rİ... 
     Leman Dudley, bu acıyla hayata küstü. 10 yıl sonra kendini toparlamaya başladığında ilk işi, Handy Dump isimli şirketini satmak oldu. Ardından aklına, Ankara’da okuduğu yıllarda yaşadığı kitap sıkıntısı geldi. Ve Leman Dudley, Türkiye’de eğitime destek vermeye karar vererek, Hakk ri’de, Yüksekova İlköğretim Okulu’na kütüphane yaptırdı. 
     ABD’de yaşayan Türk kadınlarıyla Clup Bosphorus’u kurdu. Üyelik aidatları ve kermeslerden elde edilen gelirle kırsal kesimlerde ihtiyacı olan okullara yardım etmeye başladılar. Şimdi Leman Dudley, Türkiye’de eğitime verdiği destekle oğlu Jerry’nin artık ölümsüzleştiğine inanıyor. İstanbul’un merkezinde, yoksulluğun abidesi gibi duran Tarık Us İlköğretim Okulu’na yaptırdığı kütüphaneye şimdi de okuma masası yaptırıyor. 
     



 GÜNCEL 


















</TEXT>
</DOC>
