<DOC>
<DOCNO> 122770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/guncel/gunz1.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Köşk’ten açık dilekçeye yanıt 
     Gazetemiz Genel Yayın Yönetmeni Mehmet Y. Yılmaz’ın, "Dilekçe hakkını kullandığı" için 3 yıl 4 ay hapse mahk m olan 75 yaşındaki kalp hastası emekli öğretmen Hasan Basri Aydın’ın affına yönelik yazısına Köşk’ten yanıt geldi. Cumhurbaşkanlığı Basın Danışmanlığı, Aydın’ın durumunun, Anayasa’nın 104. maddesine göre af yetkisini kullanan Cumhurbaşkanı Ahmet Necdet Sezer’in takdirine sunulduğunu belirtti. 
     
     Sahte hocalara operasyon 
     İstanbul Büyükşehir Belediyesi Zabıta Müdürlüğü ekipleri, Ramazan Bayramı dolayısıyla para karşılığı dua okuyan sahte hocalarla dilencilere yönelik operasyon başlattı. Yakınları için Kur’an-ı Kerim okutmak isteyen vatandaşlara para karşılığında dua okuyan sahte hocalarla mezarlık ve çevrelerinde bulunan dilenciler, Dilenci Toplama Merkezi’ne götürüldü. 
     
     Kadınlar arasında kavga 1 ölü, 2 yaralı 
     Gaziosmanpaşa’da bir evde Çeçen asıllı Yesita Hacıiva ile kendisine misafir olarak gelen Roza Murtazeyev arasında tartışma çıktı. Kavgaya Hacıiva’nın kocası da karıştı. Karısı Roza’nın dayak yediğini gören Ömer Murtazayev de olaya müdahale etti. Murtazayev’in silahını ateşlemesi sonucu Maryint Umarov 22 öldü, Ebuzudaviç ve Alkashar Umarov da yaralandı. 
     
     Koreli dostlara gümrük çelmesi 
     Dünya Kupası’nda Türkiye’yi destekleyen Güney Koreliler, İstanbul ve Antalya gümrüklerinde cehennem azabı yaşadı. Noel Baba Vakfı’nın etkinliklerinde ücretsiz gösteri yapmak için Türkiye’ye gelen grubun getirdiği Güney Kore bayrakları ve malzemelere, havalimanı gümrüğünde el konulmak istendi. Sorun, beş günlük uğraş sonunda yatırılan 1 milyar 770 milyon liralık teminatla geçici olarak çözüldü. 
     



 GÜNCEL 

















</TEXT>
</DOC>
