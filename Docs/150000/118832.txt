<DOC>
<DOCNO> 118832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sondun21.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın İsrail gazetesine demeci "İlişkilerimizi koruyacağız" 
</HEADLINE>
<TEXT>

     Adalet ve Kalkınma Partisi AKP Genel Başkanı Recep Tayyip Erdoğan, Türkiye'nin İsrail ile ilişkilerini koruyacağını bildirdi. 
     Erdoğan, İsrail'de yayımlanan Maariv gazetesine verdiği demeçte, ''Türkiye'nin İsrail ile ilişkilerini, her iki tarafın ortak çıkarları temelinde sürdüreceğini'' söyledi. 
     AK Parti Genel Başkanı Erdoğan, Filistinlilerin İsraillilere yönelik saldırılarını kınayıp kınamadığı sorusunu, ''Terörün dini ve ırkı olmaz. Terörün, kaynağına bakılmaksızın kınanması gerekir'' şeklinde yanıtladı. 
     Partisinin, ılımlı ve Batı yanlısı tutum izleme niyetinde olduğunu belirten Erdoğan, ''Türkiye'nin, İslam ve demokrasinin birlikte varolabileceğinin bir örneği olabileceğini'' kaydetti. 
     





</TEXT>
</DOC>
