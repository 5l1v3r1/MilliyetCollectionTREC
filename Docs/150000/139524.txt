<DOC>
<DOCNO> 139524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur23.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
''O bir transseksüel'' diyerek eşine boşanma davası açtı 
</HEADLINE>
<TEXT>

     İzmir'de, evlendikten sonra transseksüel olduğunu öğrendiği karısından boşanmak için dava açan Ömer Zengin, duruşmada, ''Onunla birlikteyken kendimi hep uyuşuk hissediyordum, bu nedenle anlamadım'' dedi. 
     İzmir 8. Asliye Hukuk Mahkemesi'ndeki duruşmaya Ömer Zengin 24 katılırken, eşi Sevda Zengin gelmedi. 
     Zengin, eşinden boşanmak istediğini belirterek, transseksüel olduğunu, evlendikten sonra öğrendiğini öne sürdü. Ömer Zengin, ''Eşimle bir barda tanıştık. Tanıştığım gece çok alkollüydüm. 3-4 gülük bir arkadaşlığımız oldu ve evlendik. Uyuşturucu kullanmıyorum ama onunla birlikteyken kendimi hep uyuşuk hissediyordum. Bu nedenle anlayamadım'' dedi. 
     Yaklaşık 6 ay önce evlendiklerini, evlendikten sonra da eşinin ''transseksüel'' olduğunu öğrendiğini ifade eden Zengin, bu olay yüzünden İzmir'i terk ettiğini ve boşanmak istediğini kaydetti. 
     Sevda Zengin'in, daha önce erkekken, ameliyatla kadın olduğu öğrenildi. 
     Duruşma sonra fotoğrafını çekmek isteyen gazetecilere de saldıran Zengin, A.A muhabiri Belgin Ertik'in makinesini kırdı. Ömer Zengin, şikayet üzerine gözaltına alındı. 
     





</TEXT>
</DOC>
