<DOC>
<DOCNO> 118192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/spor/spo99.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu.. 
</HEADLINE>
<TEXT>

Sahalarda öfke bitmiyor      TÜRKİYE gibi ekonomik krizin kasıp kavurduğu Arjantin’de de bunalan halk stresini futbol sahalarında terör estirerek atıyor. Her hafta olay yaşanan Arjantin’de bu kez Huracan taraftarları, San Lorenzo’dan dört gol yiyen futbolcularını taşa tuttu. Taraftarların sahaya girmesiyle de maç yarım kaldı. 
     ABD’DE ise bir futbol maçını izlemek üzere tribünleri dolduran gençler, taşkınlılarının cezasını biber gazıyla ödedi. Connecticut’ın, Kent State’i 63 - 21 yendiği karşılaşma sırasında meydana gelen olaylarda sert tedbirler alan polis, biber gazının yanısıra köpeklere de başvurdu. 
     
Galatasaray tutunamadı      SUTOPU Avrupa Kupa Galipleri Kupası 2. tur grup maçında Galatasaray, Rusya’nın Volvograd takımına 11 - 2 yenildi. Ataköy Avni Akyol Kapalı Yüzme Havuzu’nda gerçekleştirilen organizasyonda bir üst tura çıkma şansını son güne taşıyan Cim - Bom, elenmekten kurtulamadı. Günün diğer maçında Ukrayna’nın Club Kiev takımını 16 - 4 yenen Yunanistan’ın Vouliagmeni ekibi grup birincisi oldu. 
     
Formula’da zafer Nacaroğlu’nun      TÜRKİYE Bridgestone - Toshiba Formula 3 Şampiyonası 5. ve son ayak yarışını Ertan Nacaroğlu kazandı. Körfez Pisti’nde 6 otomobilin mücadele ettiği yarışta, pop müzik sanatçısı Kenan Doğulu ikinciliği, Ferda Bilege de üçüncülüğü elde etti. Clio Cup’ta ise Murat Doruk ilk sırayı aldı. 
     
ABD, Hamm yaptı      AMERİKA’DA yapılan Bayanlar Altın Kupa’da şampiyonluğu, Kanada’yı 2 - 1 yenen ABD kazandı. Normal süresi 1 - 1 tamamlanan karşılaşmada uzatmaların dördüncü dakikasında sahneye çıkan ABD’nin en ünlü bayan futbolcusu Mia Hamm, attığı müthiş golle ülkesine kupayı kazandırdı. Dünyada "Yılın Futbolcusu" seçilen Hamm, kariyerinde 136. golüne ulaştı. 
     



 SPOR 




























</TEXT>
</DOC>
