<DOC>
<DOCNO> 134423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/spor/bnba.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet döktürdü 
</HEADLINE>
<TEXT>

Seattle Supersonics karşısında müthiş oynayıp, 22 sayı atan Sacramento Kings’teki basketbolcumuz, takımının en skorer ismi oldu. Hido, 34 dakika oyunda kaldı 
     Sacramento kazandı 
     NBA’de Sacramento Kings forması giyen Hidayet Türkoğlu, Seattle Supersonics karşısında müthiş performasıyla göz kamaştırırken, 22 sayıyla takımının en skorer ismi oldu. Webber’den yoksun Sacramento’nun 95 - 77 kazanarak üç maçlık kötü gidişine son verdiği maçta ilk beşte çıkan basketbolcumuz, 34 dakika oyunda kaldı. 
     
     Stojakovic de coştu 
     KASIM’DA Memphis’e attığı 22 sayıdan bu yana en yüksek skora ulaşan Hidayet, 5 9 iki sayı, 2 3 üç sayı, 6 6 serbet atış, 1’i hücum toplam 5 ribaunt, 2 asist ve 1 blokla oynadı. Pasifik Grubu lideri Sacramento’da yer alan Stojakovic de 17 sayı, 14 ribaunt ile double-double yaptı. Diğer sonuçlar Dallas-Minnesota 112-109, Milwaukee-Washington 97-90. 
     
Jordan’dan ret      ATLANTA’DA 8 Şubat’ta yapılacak All - Star’da yedek kalan Michael Jordan, kendisine ilk beşteki yerlerini vermek isteyen Tracy McGrady ve Allen Iverson’ın önerilerini geri çevirdi. Jordan, "Bunu kabul edemem. Çünkü insanlar bu oyunculara ilk beşe girmesi için oy verdiler. Yedekte oturur ve sıramın gelmesini beklerim" dedi. 
     
     



 SPOR 

























</TEXT>
</DOC>
