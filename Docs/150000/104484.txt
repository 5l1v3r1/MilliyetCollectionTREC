<DOC>
<DOCNO> 104484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sontur26.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Satın aldığı otomobil hacizli çıkınca yaktırdı... 
</HEADLINE>
<TEXT>

     Adana'da, galeriden satın aldığı otomobilin devir işlemleri sırasında hacizli olduğunu anlayan kişi, sinirlenerek aracı ateşe verdirdi. 
     Emniyet Müdürlüğü yetkililerinden alınan bilgiye göre, Cemalpaşa Mahallesi Toros Caddesi'nde, Doruk Galeri sahibi Ahmet Doruk'tan 21 DS 634 plakalı otomobili hasarlı alıp tamir ettiren Zafer Kılınç, bir süre sonra devrini almak istedi. 
     Trafik escil Şube Müdürlüğü'ndeki işlemler sırasında, önceki sahibinin borcundan dolayı otomobile 4.5 milyar liralık haciz konulduğunu öğrenen Zafer Kılınç, Ahmet Doruk'a durumu bildirdi. 
     Ancak, işlemlerinin uzaması üzerine Ahmet Doruk ile tartışan Zafer Kılınç, otomobili galeri önünde yakacağını söyledi. Ardından da, arkadaşı Alaattin Ilgın'a otomobili galeri önüne getirmesini söyleyerek, ateşe vermesini söyledi. 
     Vatandaşların şaşkın bakışları arasında yanan otomobil, İtfaiye ekiplerinin müdahalesiyle söndürüldü. 
     Yetkililer, olayla ilgili soruşturmanın sürdürüldüğünü, otomobili ateşe veren ve daha sonra firar eden Alaattin Ilgın hakkında kesinleşmiş bir yıl hapis cezası bulunduğunun belirlendiğini, tarafların ifadelerine başvurulduğunu bildirdiler. 
     





</TEXT>
</DOC>
