<DOC>
<DOCNO> 144290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/soneko41.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün 
</HEADLINE>
<TEXT>

     Borsa'da işlem gören hisse senetleri ortalama yüzde 2.47 değer kaybetti. 
     Irak'ta yaşanan savaş ve ABD ile ilişkilerdeki gelişmelerin etkili olduğu Borsa, 1. seansta yüzde 5.89 geriledi. 2. seansta gelen tepki alımlarıyla yüzde 3.64 yükselen endeks, günü 9,406.56 puandan kapattı. 
     Endeksin günlük kaybı ise 237.75 puan ve yüzde 2.47 olarak hesaplandı. 
     Hisse senetleri piyasasında toplam 420 trilyon 608 milyar 171 milyon liralık işlem hacmi oluştu. 
     
     DOLARIN YÜKSELİŞİ SÜRDÜ 
     Kapalıçarşı'da dün 1 milyon 699 bin liradan kapanan dolar, 1 milyon 711 bin liradan güne başladı. 1 milyon 802 bin liradan kapanan Euro'da aynı fiyattan açıldı. 
     Gün sonunda doların satış fiyatı 1 milyon 733 bin lira, Euro'nun satış fiyatı da 1 milyon 828 bin lira oldu. Dünkü kapanışa oranla dolardaki artış 34 bin lira, Euro'daki artış ise 26 bin lira olarak hesaplandı. 
     Merkez Bankası doların bugünkü efektif kurunu alışta 1 milyon 712 bin 581 lira, satışta ise 1 milyon 724 bin 630 lira olarak açıkladı. Böylece, dolar, Merkez Bankası'nın dünkü kurlarına göre, alışta 14 bin 771 lira, satışta ise 14 bin 875 lira değer kazandı. 
     
     FAİZ 1.42 PUAN ARTTI 
     İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli bugün valörlü tahvilin bileşik faizi 1.42 puan arttı. 
     Basit getirisi yüzde 67.09, bileşik getirisi yüzde 67.97'den kapanan bu kağıdın aynı gün valörlü işlemlerinde, dünkü bileşik getiri yüzde 66.55 olmuştu. 
     3 Mart 2004 vadeli tahvilin 24 Mart Pazartesi valörlü işlemlerinde de bileşik faiz yüzde 68.'den günü tamamladı. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda üç günlük faiz ortalama yüzde 43.99'dan işlem gördü. 
     İMKB Tahvil ve Bono Piyasası verilerine göre, üç günlük faizde en düşük oran yüzde 42.70, en yüksek oran yüzde 44.10 olarak belirlendi. 
     Bankalararası TL interbankında da gecelik faiz oranı, ortalama yüzde 44.00 olarak gerçekleşti. 
     





</TEXT>
</DOC>
