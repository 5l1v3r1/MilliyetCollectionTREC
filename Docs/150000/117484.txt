<DOC>
<DOCNO> 117484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/siyaset/siy10.html </URL>
<DATE> 2002/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cindoruk’un kaygısı 
</HEADLINE>
<TEXT>
Allah ülkeyi bana muhtaç etmesin’... 
     AYDIN HASAN Ankara 

     DYP ve ANAP’ın barajın altında kalmasının ardından merkez sağda bütünleşmeyi sağlayacak isimler arasında adı geçen Hüsamettin Cindoruk, Süleyman Demirel ve kendisinin aktif siyaset yapmadığını anımsatarak, "Allah Türkiye’yi Demirel ve bana muhtaç etmesin. Türkiye bu kadar kötü duruma düşmesin" dedi. 
     DYP Genel Başkan Yardımcısı Hasan Ekinci, artık sağda birliğin sağlanması gerektiğini belirtirken, konu, ANAP Başkanlık Divanı’nda da dile getirildi. Merkez sağın yeni lider adayları da ortaya çıkmaya başladı. İlhan Kesici, DYP ve DTP’de nabız yoklamaya başladı. Elazığ Bağımsız Milletvekili Mehmet Ağar’ın DYP’deki gelişmeleri beklediği, ANAP’lı Ahmet Özal’ın ise babasının siyasi mirasına sahip çıkmak için hazırlandığı belirtildi. 
     DYP Genel Başkanlığı’na aday olacağı kaydedilen Mehmet Ali Bayar da, sağı toparlama iddiasıyla ortaya çıkacağının sinyalini verdi. 
     



 SİYASET 
















</TEXT>
</DOC>
