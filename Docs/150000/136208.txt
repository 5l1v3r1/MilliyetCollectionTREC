<DOC>
<DOCNO> 136208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/son/sonspo08.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye kar engeli... 
</HEADLINE>
<TEXT>

     Fenerbahçe, ligin 20. haftasında Gaziantepspor ile kendi sahasında yapacağı maçın hazırlıklarına başladı. 
     İstanbul'daki kar yağışı sonucu Samandıra Tesisleri'ndeki sahaların karla kaplı olması nedeniyle, teknik sorumlu Oğuz Çetin futbolcuları salonda çalıştırdı. Gaziantepspor maçının hazırlıklarına izin yapmadan başlayan sarı-lacivertli takım, çalışmalarını milli takım kamplarına giden 14 futbolcusundan yoksun olarak yarın da sürdürecek. 
     A Milli Futbol Takım kampında bulunan Rüştü, Abdullah, Fatih, Ümit, Serhat, A 2 Milli Takım kampına giden Ali Güneş, Hakan, Ceyhun, Ümit Milli Takım kampında bulunan Volkan, Kemal ve Tuncay ile ülkelerinin milli takımlarına giden Ortega, Rebrov ve Beschastnykh salonda yapılan antrenmana katılmadı. 
     Elverişsiz hava koşulları nedeniyle yarın akşam yapılacak antrenmanın, Dereağzı Tesisleri'nde gerçekleştirileceği bildirildi. 
     





</TEXT>
</DOC>
