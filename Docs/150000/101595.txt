<DOC>
<DOCNO> 101595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun07.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Prag'da tahliye işlemleri başladı. 
</HEADLINE>
<TEXT>

     Batı Avrupa ve Rusya'da onlarca kişinin ölümüne yol açan aşırı yağışların tehdit ettiği Çek Cumhuriyeti'nin başkenti Prag'da tahliye işlemleri başladı. 
     Yüzyılın en şiddetli yağışlarına hazırlanan Prag'da, tahliye işlemlerine kentin tarihi kesimlerinden başlandı. 
     Dükkan sahipleri, beklenen yağışlardan saatler önce mallarını korumak için büyük uğraş verirken, yüzlerce gönüllüyle birlikte hareket eden askerler, kentin tarihi kesmini oluşturan ve ortaçağın görsel güzelliklerini yansıtan ''Mala Strana''yı yağmur sularından korumak için bölgede kum torbalarından ve betondan setler oluşturdular. 
     Prag valisi Igor Nemec, bugün erken saatlerde düzenlediği basın toplantısında, tahliye işlemlerinin bir sonraki aşamasına birkaç saat içinde başlanacağını ve ''tahliye edilenlerin 4 günlük bir geziye hazırlanmaları gerektiğini'' söyledi. 
     Vltava'da bir hastanenin boşaltıldığı ve valinin, kurtarma ekiplerine yardım amacıyla 3 bin sivili görevlendirdiği belirtildi. 
     Prag halkının, yüzyılın en şiddetli yağışlarını panik yerine, soğukkanlılıkla beklediği gözleniyor. 
     Prag valisi Nemec, daha önce düzenlediği basın toplantısında, yağışların oluşturduğu tehdit nedeniyle 50 bin kişinin bölgeden tahliye edileceğini söylemişti. 
     





</TEXT>
</DOC>
