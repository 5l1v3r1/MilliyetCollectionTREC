<DOC>
<DOCNO> 130008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko27.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli, dul ve yetimlerin maaş farkları 1 Şubat'ta ödenecek... 
</HEADLINE>
<TEXT>

     Emekli, dul ve yetimlerin maaş zammından doğan farkları 1 Şubat 2003 tarihinden itibaren aylık aldıkları günlerde ödenecek. 
     Emekli Sandığı'ndan yapılan yazılı açıklamada, emekli, dul ve yetimlerin 1 Ocak 2003 tarihinden geçerli olmak üzere aylık katsayısının 34.300 , taban aylık katsayısının ise 329.250 olarak belirlendiği bildirildi. Buna göre en düşük emekli aylığının 395 milyon 660 bin lira olduğu belirtildi. 
     Açıklamada, 1 milyon 467 bin 738 emekli, dul ve yetimin katsayı artışından doğan aylık farklarının, birinci gruba girenlere bir, ikinci gruba girenlere 2 ve üçüncü gruba girenlere de 3 aylık olmak üzere toplam 105 trilyon 35 milyar 605 milyon 732 bin liranın 1 Şubat 2003 tarihinden itibaren aylık alınacak günlerde ödeneceği kaydedildi. 
     Bu arada, taban aylığı göstergesine 1 Ekim 2002 tarihinden itibaren uygulanan 288.300 göstergenin 313.300'e yükseltilmesi nedeniyle 1 Ekim-31 Aralık 2002 tarihlerini kapsayan brüt 25 milyon liralık aylık farkın da ödeneceği bildirildi. Bu çerçevede de emekli dul ve yetimlere toplam 71 trilyon 461 milyar 267 milyon 185 bin lira ödeneceği belirtildi. 
     





</TEXT>
</DOC>
