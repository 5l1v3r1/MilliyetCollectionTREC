<DOC>
<DOCNO> 133742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sontur35.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Gündeş'in şirketini basıp 2 kadını rehin aldı... 
</HEADLINE>
<TEXT>

     Sanatçı Ebru Gündeş'in hayranı olduğunu söyleyerek girdiği sanatçıya ait müzik şirketinde kuru sıkı tabancayla 2 bayan görevliyi bir süre rehin alan kişi, polislerce etkisiz hale getirildi. 
     Etiler Korukent Sitesi'nde bulunan Ebru Gündeş'e ait Diva Müzik Yapım Organizasyon Menajerlik ve Yönetim Danışmanlık Şirketi'ne saat 16.30 sıralarında gelen bir kişi, hayranı olduğu sanatçıyla görüşmek istediğini bildirdi. 
     Görevlilerin Gündeş'in içeride olmadığını söylemeleri üzerine kuru sıkı tabancasını çıkartan saldırgan, bir süre 2 bayan görevlinin dışarı çıkmasına izin vermedi. 
     Saldırgan, olay yerine gelen güvenlik kuvvetlerince etkisiz hale getirilerek gözaltına alındı. 
     Olay mağduru 2 bayanla birlikte Beşiktaş İlçe Emniyet Müdürlüğü'ne götürülen saldırganın, gün boyunca çevrede dolaşarak, Ebru Gündeş'in şirkete ne zaman geleceğini sorduğu belirtildi. 
     





</TEXT>
</DOC>
