<DOC>
<DOCNO> 110927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yazar/asik.html </URL>
<DATE> 2002/10/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Asiye’nin kaderi 
</HEADLINE>
<TEXT>

     Asiye saf, masum, güzel ama fakir bir kızcağızdı. Evlilik çağına gelince üçk ğıtçı Cabbar’ın yalan vaatlerine kandı. Onunla kaçtı. Ama umduğunu bulamadı. Üç beş yıl sonra sırf Cabbar’a tepki olsun diye Vakkas’la evlendi. Vakkas da itin biriydi. Kızı sömürdü de sömürdü. Asiye çalıştı o yedi. Sonunda Asiye, Vakkas’ı bıraktı, ona tepki olsun diye Rezzak’la evlendi... Onu bir süre de Rezzak sömürdü, sokağa attı... 
     Genç kız yaptığı hataları tepkiyle telafiye çalışıyor. Ancak yaptığı tepki seçimlerinden her defasında kendi zararlı çıkıyor. Cabbar, Vakkas, Rezzak malı götürdüler. Asiye ise şimdilerde perişanları oynuyor... 
     Asiye şu günlerde yeni bir seçim arifesinde... Bakalım kendisini kurtarabilecek bir seçim yapabilecek mi Mümkün değil mi Ama neden 
     
     Öyle zamanlar öyle ülkeler vardır ki, orada namuslu adama kalan tek yer hapishanedir. 
     Thomas Mann 

Motivasyon...      Fatih Terim’in geçen dönemde hedefi takımının oynadığı futbolun standardını yükseltmekti. Amaç "sportif" idi. Bu defa kişisel hedef ön plana çıktı "Avrupa ile özelde İtalya ile hesaplaşmak..." 
     Öfke, mantığın yerini alırsa insanın hata yapması kolaylaşır. Futbol sporu, başka hesaplaşmaların aracı durumuna indirgenirse oyun ruhu bozulur. Son alınan sonuçlar tesadüf değil gibi geliyor bize... 
     
Çiller imajları...      Araştırma 1998’de yapılmış, Ankara Üniversitesi İletişim Fakültesi öğretim üyelerinden Dr. Nuran Yıldız’ın piyasaya yeni çıkan "Liderler, İmajlar, Medya" adlı kitabında yer alıyor. Deneklerden, Tansu Çiller’i üç sözcükle tanımlamaları istenmiş, ağızlardan şu sözcükler dökülmüş 
     Aktrist, öfke, mağlup, çelişki, gidici, inatçı, hırslı, dokuz canlı, güzel, oportünist, Makyevelist, kurnaz, sarışın, sempatik, şişman, tiyatrocu, oldubittici, cesur, güzel, topuk, pragmatik, ABD, para, servet, yalı, Özer... 
     
Demokrasi dediğin...      Tarhan Erdem, arkadaşımız Derya Sazak’la yaptığı konuşmada, milletvekilliği yasaklanan AKP Genel Başkanı Tayyip Erdoğan’ın adının seçim listelerinde yer aldığını, bu durumun itiraz halinde seçimin iptaline kadar gidebileceğini söyledi... 
     CHP’li Ertuğrul Günay da aynı yönde bir hatırlatmada bulundu dün 
     - Milletvekili seçilme yeterliliğine sahip olmayan biri Tayyip Erdoğan kendi partisinin 550 milletvekilinin belirlenmesinde etkili oldu. Böyle demokrasi olabilir mi 
     
Yeni Çankaya...      Irak saldırısına inandırıcı gerekçe bulamayan, bu nedenle dünya ülkelerinin desteğini almakta zorlanan ABD, Türkiye’nin tam ve açık desteğini sağlamak için çabalıyor. Bu amaçla ülkemize Dışişleri Bakan Yardımcısı Elizabeth Jones u gönderdiler. Bayan Jones, Ankara’da bir dizi temas yaptı... Bu arada Çankaya Köşkü’ne de çıktı... Ama ilginçtir... Görüşmeyi Cumhurbaşkanı Ahmet Necdet Sezer’le değil, Cumhurbaşkanı Özel Kalem Müdürü Tacan İldem’le yaptı. 
     Peki neden Sezer değil de İldem 
     Sorunun yanıtını bir diplomat dostumuzdan aldık 
     - Elizabeth Jones, elbette ki Cumhurbaşkanımız ile görüşmek isterdi. Nitekim ABD Ankara Büyükelçiliği aracılığıyla bu yönde bir nabız yoklaması da yaptırdı. Ancak Köşk’ten gelen yanıt, protokol kuralları açısından bir bakan yardımcısının Cumhurbaşkanımız tarafından kabulü uygun değildir, şeklinde olunca Tacan İldem’le görüşmeyi kabul etmek zorunda kaldı... 
     - Çankaya’nın bu protokol titizliği geçmişte de böyle miydi 
     - Örneği yine Elizabeth Jones’tan vereyim. Bu bayan daha önce ABD Dışışleri Bakanlığı Hazar Bölgesi Danışmanı’ydı. Yani statüsü bugüne oranla daha aşağılardaydı. Buna karşın o yıllarda Ankara’ya gelişinde Cumhurbaşkanı Süleyman Demirel’le görüşmüştü. Hatırlarsınız... Daha önceleri IMF’nin sıradan memurları ya da kıytırık Amerikalı işadamları bile istekte bulur bulunmaz soluğu Cumhurbaşkanı’nın makamında alırdı. Şimdi durum değişti. Ahmet Necdet Sezer’le birlikte Çankaya Köşkü yeniden Cumhuriyet ve devlet onurunu temsil eden bir mek n niteliği kazandı... 
     
Son satır      Mesut Yılmaz, TBMM’nin tatile girmesine karşı çıktı. Mesut Bey için "tembeldir" diyorlardı... 
     Meğer ne kadar çalışkanmış... 
     
     TBMM’nin önceki günkü oturumu tarihi bir oturumdu. 
     Çünkü kimi liderler ve partiler tarihe karıştı... 
     Haldun Ertem 

     
     







Seçmen kim 


"Rezaletler müzesi" için malzeme bolluğu... 


Asiye’nin kaderi 


Gözler Kuzey Irak’ta 


Irak’ta az zarar çok zarar hesabı 


Otopark soygununda paralar nereye gidiyor 


CHP ve ibadet 


"Baltalar elimizde uzun ip belimizde Gidiyoruz seçime, hey seçime..." 


Hazine’nin borç finansman hesabı 


AKP’nin yeni yaklaşımı 


Genel seçim yöntemiyle parti kongresi 


Krizi yenenler 


Çok şeyler yazmak lazım çoookkkk 


Seçim şimdi başlıyor 


Tarımda işler kötü 


İşadamının Karaoğlan anısı 


</TEXT>
</DOC>
