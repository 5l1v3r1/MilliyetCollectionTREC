<DOC>
<DOCNO> 116342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun11.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 16 yaşındaki Kanadalı tutsağı, Guantanamo'ya nakletti 
</HEADLINE>
<TEXT>

     ABD, Afganistan'da bir Amerikan askerini öldürdüğünden şüphelendiği 16 yaşındaki Kanadalı genci, Küba'daki Guantanamo üssüne gönderdi. 
     Kanada Dışişleri Bakanı Bill Graham, bu konudaki haberleri doğruladı ve Ömer Hadr adlı gencin, Afganistan'daki Bagram üssünden Guantanamo'ya nakledildiğini belirtti. 
     Bakan, Kanadalı yetkililerin, Guantanamo'da genç tutsağı görebilecekleri yolunda güvence aldıklarını söyledi. 
     Amerikan yönetimi, Guantanamo üssündeki cezaevine koyduğu tutsakları, El Kaide örgütü ya da Taliban üyesi olarak görüyor ve onlara savaş tutsağı muamelesi yapmıyor. 
     Guantanamo'da halen 40 kadar ülkeden 600'den fazla tutsak bulunuyor. Ancak içlerinden hiçbiri şimdiye dek mahkemeye çıkarılmadı, çünkü Amerikan yönetiminin bu kişilere uygulayacak mevzuatı henüz yok. 
     





</TEXT>
</DOC>
