<DOC>
<DOCNO> 103706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/yasam/yas08.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıl almaz kaza 1 ölü, 1 yaralı 
</HEADLINE>
<TEXT>

Küçük Ebru, Zeytinburnu’nda misafirliğe gittiği evin balkonundan düşerek can verdi. Üzerine düştüğü Kibariye Koç’un kolu kırıldı 
     HALUK ATALAY İstanbul 

     Zeytinburnu’nda misafirliğe geldiği evin balkonuna çıkan Ebru Bilgin 14 , akıl almaz bir olayın kurbanı oldu. Dengesini kaybederek dördüncü kat balkonundan kaldırımda yürüyen Kibariye Koç’un 45 üzerine düşen genç kız, can verdi. Omzunda kırık olan Koç ise tedavisinin ardından taburcu edildi. 
     
Aşağı bakıyordu      Ebru Bilgi, üç gün önce ailesiyle akrabalarını ziyaret için İstanbul’a geldi. Merkezefendi Mahallesi Geçici 54. Sokak’taki Kahramanmaraş Apartmanı’nda kalan Ebru, önceki gün 19.30 sıralarında balkona çıktı. Bir süre balkonda oturan Ebru, aşağı bakarken aniden dengesini kaybetti. Genç kız bu sırada iki blok ilerideki evine gitmek için kaldırımda yürüyen Koç’un üzerine düştü. 
     Acılar içinde kıvranan iki yaralı, olayı şaşkınlıkla izleyen çevredeki vatandaşlarca yakındaki Özel Avrasya Hastanesi’ne kaldırıldı. İlk müdahalesi Acil Cerrahi’de yapılan Ebru, İstanbul Tıp Fakültesi Hastanesi’ne sevk edildi. Beyin travması geçiren ve vücudunda çok sayıda kırık olan genç kız, doktorların tüm çabasına karşın dün yaşamını yitirdi. Omzundaki kırık alçıya alınan Koç ise taburcu edildi. 
     



 YAŞAM 




















</TEXT>
</DOC>
