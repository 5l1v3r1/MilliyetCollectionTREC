<DOC>
<DOCNO> 124687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/ekonomi/eko09.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Endekste sıkışma sona erebilir 
</HEADLINE>
<TEXT>

Hacimde ciddi bir artış sağlanamazsa desteklerin aşağı yönde zorlanması beklenebilir 
     Zeynep Candan AKTAŞ 

     Hafta içinde kasım ayı başlarından beri devam eden alçalan trendde tutunan İMKB 100 Endeksi 20 günlük ortalamadan güç buluyor. Hacimde nisbeten artış görülse de 13,000- 13,400 aralığında güçlenen dirençler desteklerin daha sık test edilmesine neden oldu. Endeksin kısa vadeli göstergelerinden MACD satış eğiliminde görülürken diğerleri aşırı satım bölgeleri ve kararsız bölgelerde toparlanma çabasındalar. 
     Uzun vadeli göstergeler ise satış baskısıyla kararsız bölgelere gerilediler. Senet bazında bakıldığında da uzun vadeli göstergelerin satış baskısında oldukları izleniyor. Ancak endekste izlenen simetrik üçgen görünümündeki sıkışma senetlerde genellikle alçalan üçgen görünümünde izleniyor. Bu da mali sektör hisselerinin bu kez biraz daha endeksten bağımsız hareket etmesinden kaynaklanıyor. 20 günlük bolinger band da simetrik üçgen görünümündeki gibi giderek daralan bir eğilim içinde. Ancak bu sıkışmanın yukarı doğru aşılabilmesi için hacimde gerçekten ciddi bir artış gerekiyor. 
     Mevcut işlem hacimlerine bakıldığında göstergelerin satış baskısında olması ve senet bazında izlenen alçalan üçgen görünümleri desteklerin zorlanması olasılığını artırıyor. Önümüzdeki hafta da geniş marjlarda ve biraz daha hacimli seanslar izlenme olasılığı güçlü. Destekler 12,500 ve 12,000’de, dirençler 13,000-13,400’de. 
     Bol kazançlı haftalar dileğiyle. 
     



 EKONOMİ 
















</TEXT>
</DOC>
