<DOC>
<DOCNO> 103020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/ekonomi/eko06a.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar solda ittifak’ iyimserliği ile düştü 
</HEADLINE>
<TEXT>

Baykal - Derviş görüşmesini olumlu yorumlayan döviz piyasasında dolar 9 bin lira düşerek 1 milyon 632 bin liraya geriledi 
     EKONOMİ SERVİSİ 

     Piyasalar, erken seçim öncesi devam eden solda birlik çalışmaları ve seçim sonrası senaryolarına göre günlük pozisyon belirliyor. Baykal - Derviş görüşmesinden olumsuz bir sonuç çıkmaması döviz piyasasında düşüşe neden oldu. 
     Piyasalara hakim olan seçim sonrası senaryolarıyla hareket eden dolar, solda birlik çalışmalarında somut bir gelişme olmamasına karşın iyimser beklentilerle 9 bin liralık düşüşle 1 milyon 632 bin liraya geriledi. Dolar, dün bankalararası piyasada 1 milyon 629 bin liradan işlem gördü. 
     
     İç borç 130 katrilyon 
     İyimser hava bono piyasasında yarım puanlık düşüşle faizi yüzde 67.48’e getirdi. Derviş - Baykal görüşmesinin önümüzdeki günlere uzaması borsada da satış getirdi. Yüzde 1.7 değer kaybeden endeks 9.662’ye indi. 
     Bu arada iç borç stoku temmuz sonu itibariyle 130 katrilyon 376 trilyona yükseldi. Stok haziran sonu itibariyle 126.6 katrilyon, 2001 yıl sonu itibariyle de 122.1 katrilyon düzeyindeydi. 
     



 EKONOMİ 






















</TEXT>
</DOC>
