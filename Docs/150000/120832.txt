<DOC>
<DOCNO> 120832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/guncel/gun01.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireysel özgürlüğe saygı gösterilmeli 
</HEADLINE>
<TEXT>

Başbakan Gül’den başörtüsü yanıtı Aleni haksızlıkları Ben görmüyorum’ demek medeni ülkelere yakışmaz 
     İSTANBUL Milliyet 

     Başbakan Abdullah Gül, Cumhurbaşkanı Ahmet Necdet Sezer’in türbanla ilgili açıklamalarına, "Bu konular önemli. Çok dikkatli olmalıyız. Bireysel özgürlüklere saygı gösterelim" diye yanıt verdi. 
     Habertürk’te Hakan Aygün ve Taki Doğan’ın sunduğu "Basın Kulübü" adlı programa katılan Gül, Sezer’in açıklamalarıyla ilgili soruyu şöyle yanıtladı "Amaçlarımızdan biri köklü bir hukuk reformu, temel hak ve özgürlüklerin garanti altına alındığı bir ülke. Muhakkak ki, din özgürlüğü bunun bir parçası. Dini kuralların devlet içinde yer alması, devletin dine göre kurulması değil, çağdaş devletlerde nasılsa öyle yapmak lazım. Türkiye’ye kimse yapay sorunlar çıkarmasın. Ama aleni haksızlıkları ben görmüyorum’ demek de, medeni ülkelere yakışmaz. Bireysel özgürlüklere saygı göstermeliyiz. Ne yazık ki bu konular siyasileşti. Türkiye’nin doğal yapısı neyse sorunun böyle hallolması gerekir. Sayın Cumhurbaşkanı’nın düşüncelerini biliyorum. O da yapay meseleler gündemi işgal etmesin’ görüşünde. Hukukun üstünlüğüne, Avrupa insan Hakları Sözleşmesi’ne, BM Evrensel Beyannamesi’ne önem verdiğini biliyorum. Bu meseleleri bu çerçeve içinde halledeceğiz inşallah." Gül’ün diğer konularda verdiği yanıtlar şöyle 

</TEXT>
</DOC>
