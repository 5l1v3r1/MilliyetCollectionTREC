<DOC>
<DOCNO> 103671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/24/siyaset/siy03.html </URL>
<DATE> 2002/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç seçmenlere sandık ıstırabı 
</HEADLINE>
<TEXT>

Üniversiteye yeni başlayacak gençler, kütüklerinin yazıldığı yerde oy kullanabilecekler 
     ERSAN ATAR Ankara 

     Yüksek Seçim Kurulu YSK , çoğu ilk kez 3 Kasım’da oy kullanacak olan, ancak yer değiştirme nedeniyle büyük sıkıntı yaşayacak üniversite öğrencilerinin durumuna ilişkin bir çözüm üretemedi. 
     YSK’nin açıkladığı seçim takvimine göre, seçmen kütükleri 29 Ağustos’ta kesinleşecek. Buna göre önümüzdeki öğretim yılında üniversiteye başlayacak genç seçmenler halen bulundukları yerdeki seçmen kütüklerine kayıt yaptırabilecekler. Ancak seçim, üniversitelerin açılışından yaklaşık 1 ay sonra yapılacak. Tamamına yakını yaşamlarında ilk kez oy kullanacak gençlerin siyasi iradesinin sandığa yansıması için bu gençlerin okullarının bulunduğu illerden şu anda oturmakta olduğu illere giderek oy kullanmaları gerekecek. Önümüzdeki öğretim yılı öncesinde ataması yapılacak 30 bin öğretmen de üniversiteye yeni başlayan öğrencilerle aynı kaderi paylaşacak. 
     Öğrenci ve öğretmenlerin durumu YSK’de ele alındı. YSK Başkan Vekili Ahmet Hamdi Ünlü, kayıt naklinin hukuken mümkün olmadığı sonucuna vardıklarını söyledi. Ünlü, "Tek çare, bu gençlerin yazıldıkları yerlere gelmeleri, bunun dışında bir çözüm yolu yok" dedi. 
     



 SİYASET 


















</TEXT>
</DOC>
