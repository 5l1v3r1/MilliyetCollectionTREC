<DOC>
<DOCNO> 144138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yazar/akyol.html </URL>
<DATE> 2003/03/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
ABD niye yığınak yapıyor 
</HEADLINE>
<TEXT>

     Dün kabul edilen tezkerenin anlamı bu... 
     Peki İskenderun’dan Mardin’e kadar Amerikan sevkıyatının anlamı ne Niye arsalar, depolar kiralamaya, yüzlerce araç yığmaya devam ediyorlar 
     Bu soruma dün Ankara’da ilgili bir bürokrat şu cevabı verdi 
     - Amerika Türkiye üzerinden lojistiğe ihtiyaç duyacak... Mesela insani amaçlarla malzeme sevkıyatı’ gerekçesiyle mutlaka yeni bir tezkere talebinde bulunacak Hatta, bir ihtimal, savaşın gidişatına göre belki tekrar asker sevkıyatı için de izin isteyebilir. 
     ABD’nin bir süre sonra en azından malzeme, gıda, sağlık elemanları vs. gibi insani amaçlı’ sevkıyat için izin isteyeceğine Ankara kesin gözüyle bakıyor 
     Dikkat Türk ordusu da Irak’a "insani amaçlı" olarak girmeyecek mi 
     
     SAVAŞ uzarsa ABD Türkiye’den asker sevkıyatı istemek zorunda kalır bu bir... 
     İkincisi, savaş süresince ve savaştan sonraki yeniden yapılandırma yıllarında Irak’a sağlık ve gıda malzemeleri ile halka yönelik sosyal yardım malzemeleri göndermek için de ABD’nin Türkiye’ye ihtiyacı var. 
     Bu sevkıyatta kontrol sahibi olmak Türkiye için de çok önemli Hatta Türk ordusunun "insani amaçla" Kuzey Irak’a girmesinin bir sebebi de bu olabilir. 
     Sanıyorum Ankara da bu hesapla, Amerika’nın yapmakta olduğu kiralama ve yığınak çalışmalarına ses çıkarmıyor 
     Amerika’nın bir konuda Türkiye’ye ihtiyaç duyması demek, o konuda Türkiye’nin elinde koz bulunması demektir. Bu defa bari iyi değerlendirelim. 
     Türkiye Cumhurbaşkanı’yla, Meclis Başkanı’yla, iktidarıyla ve muhalefetiyle "kriz yönetimini" maalesef iyi yürütememiş, pazarlık döneminde elde ettiği askeri ve ekonomik avantajları elden kaçırmıştır 
     Bundan ders almış olmalıyız. 
     
     AMERİKA’NIN Irak’a saldırması elbette bir haksız savaş’tır. 
     Amerika Türkiye ile pazarlıklarda kibirli ve kırıcı davranmıştır. Bush yönetiminin bilinen kabalığı, müzakerelere de yansımıştır. 
     Bush, Amerika’yı dünyada daha sevimsiz hale getirmiş, "Amerika nefreti"ni artırmıştır 
     Bunlar gerçek... 
     Bu haksız savaşın bizi maruz bırakacağı haksız zararlara karşı rasyonel politikalar oluşturmak da Türkiye’nin en doğal, en meşru hakkıdır. 
     Türkiye geçen üç ay içinde sert pazarlıklar yaparak hem savaşı frenlemiş, hem kendi güvenliği ve ekonomisi bakımından optimal bir noktayı yakalamıştı. 
     Artık kimse bizi "savaş yanlısı ülke" diye suçlayamazdı. 
     Maalesef o nokta hükümetin cesaretsizliği yüzünden kaçırılmıştır. 
     Bundan sonrası için eldeki imkanları çok daha atılgan bir şekilde değerlendirmek gerekiyor. 
     Savaş sonrası Irak’ın bir etnik cehennem değil, iyi bir komşu ve zengin bir ticari partner olması için Türkiye daha atılgan davranmalıdır. 
     
     







ABD niye yığınak yapıyor 


Nihayet savaş başladı 


Büyük fiyasko... 


Hatalar 


Evet, ne yazık ki savaş 


Kredi sıfırlamak 


Her taraf toz duman ama... 


Gel tezkere, gel tezkere 


Yanlış hesap... 


Dünyanın en büyük palavrası "Haklı olan güçlüdür " 


İlk gün şoku 


AKP’ye, MGK’ya, CHP’ye, Çankaya’ya ve halka teşekkür 


Gösteri zamanı 


Piyasa ve halk sakin’ 


</TEXT>
</DOC>
