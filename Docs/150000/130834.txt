<DOC>
<DOCNO> 130834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur23.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayo krizinde 2.raund... Federasyon sporcuları cezalandırıyor 
</HEADLINE>
<TEXT>

     Sivas'ta Deplasmanlı Bayanlar 3'üncü Ligi'nde mücadele eden Gençlikspor'un kaptanı Sevgi Yalçın'ın, sporcular için getirilen mayo' giyme şartı nedeni ile yaşadıkları sıkıntıyı gündeme getirmesi, Voleybol Federasyonu'nu rahatsız etti. Takım kaptanı Sevgi Yalçın, Voleybol Federasyonu tarafından ceza kuruluna sevkedildi. 
     Sivas Gençlikspor takımı, sezon başında Voleybol Federasyonu'nun getirdiği, maçlarda mayo giyme zorunluluğu nedeni ile sıkıntı çekti. Özellikle Sivas'ta oynanan maçlarda çevrenin olumsuz tepki vermesi ve kızlarına laf atılmasından çekinen ailelerin, kızlarının maçlarda oynamasına izin vermemesi haberi basında yer alınca Voleybol Federasyonu rahatsız oldu. 
     Gençlikspor Voleybol takım kaptanı Sevgi Yalçın, federasyonun uygulamasını eleştirerek, Federasyon giderek bu sporun sadece Batı'da oynanmasını istiyor. Mayo sorunu yaşandığı için bir çok arkadaşımız oynayamıyor. Oynayan da rahat değil. Bu karar maçlara ilgiyi artırmak için yapılmış. Ama buraya gelenler bizi değil, mayoları izlemeye geliyorlar. Maganda değil, maçlarımızı izleyen seyirciler görmek istiyoruz. Tayta izin verilmesi gerekiyor. Maçlarda rahat olamıyoruz'' diye açıklama yaptı. 
     Bu ifadelerin gazete ve televizyonlarda yer almasından sonra Voleybol Federasyonu yöneticileri Gençlikspor'u arayardak takım kaptanı Sevgi Yalçın'ı ceza kuruluna sevkettikleri yönünde bilgi verdi. 
     





</TEXT>
</DOC>
