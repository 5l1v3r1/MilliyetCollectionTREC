<DOC>
<DOCNO> 147308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/sonspo01.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eriksson "Önemli bir galibiyet aldık" 
</HEADLINE>
<TEXT>

     İngiltere Milli Takımı Teknik Direktörü Sven Goran Eriksson, Türkiye'yi 2-0 yendikleri karşılaşma sonrasında yaptığı açıklamada, ''Çok güçlü bir takıma karşı, önemli bir galibiyet aldık'' dedi. 
     Türk Milli Takımı'nın en iyi 4 oyuncusunun orta alanda görev yaptığını belirten Eriksson, ''Türkiye'nin orta sahadaki gücünü biliyorduk. Buna göre hazırlandık. Bu maçta onları tutmasını bildik. Bu maç çok önemliydi. Aldığımız galibiyetle, grupta liderliğe yükseldik. Artık bazı şeyleri biz belirleyeceğiz'' diye konuştu. 
     Genç oyuncu Rooney'e, Türkiye karşısında forma giyeceğini bugün saat 16.00'da söylediğini ifade eden Eriksson, şunları kaydetti 
     ''Rooney bugün gerçekten çok başarılı oldu. Bu nedenle çok mutluyum. Sadece yetenekli değil, büyük bir oyuncu. Beckham da bugün çok iyiydi. Biz defans yaparken hücuma çıkmasını istemedim. İstediklerimi başarıyla yerine getirdi.'' 
     





</TEXT>
</DOC>
