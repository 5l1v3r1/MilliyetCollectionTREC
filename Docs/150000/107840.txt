<DOC>
<DOCNO> 107840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/spor/spo20.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Hoya yere serdi      PROFESYONEL boksun yıldız yumruğu Oscar de la Hoya, bir galibiyetle çifte kemer kazandı. ABD’nin Las Vegas kentindeki hafif orta sıklet unvan maçında, Fernando Vargas’ı 11. raundda teknik nakavtla mağlup eden Hoya, koruduğu Dünya Boks Konseyi WBC kemerine, rakibinin belindeki Dünya Boks Birliği WBA kemerini de ekledi. 
     
Pistte hayal kırıklığı      BALKAN Gençler Atletizm Şampiyonası’nda istediği neticeleri alamayan Türk sporcular genel klasmanda takım olarak dördüncü oldular. Ekrem Koçak Atletizm Sahası’nda yapılan müsabakalarda dün 4 x 400 metre bayanlar bayrak yarışında 3.48.28 ile ikinci olan Türk takımı Türkiye rekoru kırdı. Erkekler 800 metrede altın madalya kazanan Selahattin Çobanoğlu ise kendisine ait olan 1.51.55’e taşıdı. 
     
Süper vücutlar      BÜYÜKLER Türkiye Vücut Geliştirme Şampiyonası sona erdi. Maslak Princess Oteli salonunda iki gün süren birincilikte kategorilerinde ilk sırayı alan sporcular şöyle Erkekler - 65 kilo altı Hüseyin Akcadı, 70 kilo Soner İçöz, 75 kilo Hakan Gümüş, 80 kilo Erdal Utar, 90 kilo Hamdullah Aykutluğ, Artı 90 kilo Serdar Aktolga, Bayanlar - 52 kilo altı Ayben Özgören, 57 kilo Ayşegül Tanrıverdi, Artı 57 kilo Nükhet Karahan. 
     
Binicilikte Can rüzg rı      KEMER Country Binicilik Tesisleri’nde iki gün süren Sonbahar Kupası Engel Geçme Yarışları’nda 130 cm engelli Bender Kupası’nı Sencer Can "Capillion" isimli atıyla kazandı. Şampiyonada Aldo Baldini ikinci, Avni Atabek üçüncü oldu. Diğer yarışmalardan 110 cm engelde Serra Önkal, 100 cm engelde de Avni Atabek ilk sırayı aldı. 
     
Zehra Kaya Dünya üçüncüsü      GÜNEY Kore’de yapılan Dünya Gençler Judo Şampiyonası’nda artı 78 kiloda Belkız Zehra Kaya üçüncü oldu. 78 ülkenin katılımıyla dört gün süren organizasyonda Türkiye iki sporcu ile yarıştı. 66 kiloda mücadele eden Hasan Yılmaz ise şampiyonayı 9. sırada tamamladı. 
     
Polis Akademisi ikinci turda      HENTBOLDA EHF Kupası’ndaki temsilcimiz Polis Akademisi Koleji, birinci tur rövanş maçında Belçika’nın Herstal takımını 25 - 19 mağlup ederek ikinci tura çıktı. Deplasmanda oynanan ilk maçı 25 - 24 kaybeden başkent ekibi rövanşta rakibi karşısında etkili bir oyun ortaya koydu. Maçın ilk yarısını da 12 - 9 önde kapayan Polis Akademisi sahadan altı sayı farkla galip ayrıldı. 
     
Filede zafer İtalya’nın      İTALYA Bayan Milli Takımı, beş setlik zorlu bir final sonunda ABD’yi 3 - 2 mağlup ederek, tarihinde ilk kez Dünya şampiyonluğuna ulaştı. Almanya’nın başkenti Berlin’deki turnuvanın finalinde, 10 maçtır yenilmeyen ABD’ye 18-25, 25 - 18, 25 - 16, 22 - 25 ve 15 - 11’lik setlerle üstünlük sağlayan İtalya, yarı finalde de favori Çin’i 3-1 mağlup etmişti. 
     
Cimnastikte Rus üstünlüğü      JAPONYA’NIN başkenti Tokyo’da yapılan Aeon Kupası 2002 Ritmik Cimnastik Şampiyonası’nda Rus cimnastikçiler Alina Kabaeva ile Irina Chaschina arasında kıyasıya bir mücadele yaşandı. 19 yaşındaki son şampiyon Kabaeva, ip, top ve kulüp yarışmasında 111.798 puanla zirveye çıkarken, çemberde ilk sırayı alan Chaschina ise 111.749 puanla ikincilikte kaldı. Takımda da Rusya, Ukrayna’nın önünde birinciliği kimseye kaptırmadı. 
     
     



 SPOR 






























</TEXT>
</DOC>
