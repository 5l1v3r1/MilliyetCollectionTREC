<DOC>
<DOCNO> 121036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/siyaset/siyson.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu.. 
</HEADLINE>
<TEXT>

Baykal eleştirecek, Şener yanıtlayacak      ANKARA Milliyet 

     58. Hükümet’in programı üzerindeki görüşmeler bugün Genel Kurul’da yapılacak. Hükümet ve parti gruplarına 1’er saat, kişisel konuşmalara ise 10’ar dakika süre verilecek. CHP adına Genel Başkan Deniz Baykal ile AKP adına bir milletvekilinin yapacağı konuşmalardan sonra hükümet adına Başbakan Yardımcısı Abdüllatif Şener eleştirileri yanıtlayacak. 
     Görüşmeler sırasında AKP Milletvekili İhsan Arslan ile AKP Milletvekili Nihat Eri program üzerinde kişisel görüşlerini açıklayacaklar. 
     Görüşmelerin tamamlanmasından bir tam gün sonra, perşembe günü de güvenoylamasına gidilecek. 
     
Gül 12 Eylül’de işkence görmedim      ANKARA Milliyet 

     Başbakan Gül, 12 Eylül döneminde balayında gözaltına alındığında işkence görmediğini ancak eşinin h l geceleri kapı zili çalınmasından korktuğunu söyledi. Lise yıllarında güreşle uğraştığını belirten Gül, "Futbola da ilgim vardı, ama Tayyip Bey kadar iyi değildim" dedi. Gül, önceki gün Haber Türk’te katıldığı "Basın Kulübü"nde gençlik yıllarına ilişkin bilinmeyen yönlerini şöyle aktardı 12 Eylül dönemini kayıp yıllar olarak görüyorum. İki aya yakın gözaltında kaldım. Bana işkence yapılmadı. Altemur Kılıç’ı da tanırım. Kılıç’ın işine son verilmiş. Bizimle bağlantılı olduğu için üzüldüm. Gece yarısı Türkiye gazetesi sahibi Enver Ören’i aradım. Altemur Bey’i aramadım." 
     
Mutafyan, AB lobisi yapıyor      İRFAN KURTULMUŞ Kopenhag 

     Türkiye Ermenileri Patriği Mesrop Mutafyan, Danimarka’nın başkenti Kopenhag’da 12 Aralık’ta yapılacak AB Zirvesi’nde Türkiye’ye tarih verilmesi için lobi çalışmalarına başladı. Mutafyan, AB dönem başkanı Danimarka’nın Parlamento AB İşleri Komisyon Başkanı Claus Larsen Jensen’le görüşerek destek istedi. 
     



 SİYASET 












</TEXT>
</DOC>
