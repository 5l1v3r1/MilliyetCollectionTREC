<DOC>
<DOCNO> 126243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sontur16.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuç Doğal viagra 
</HEADLINE>
<TEXT>

     Gaziosmanpaşa Üniversitesi Ziraat Fakültesi Öğretim üyesi Doç. Dr. Hüseyin Koç, havucun, cinsel gücü artırdığını söyledi. 
     Ziraat Fakültesi Tarla Bitkileri Öğretim Üyesi Doç. Dr. Hüseyin Koç, havucun yararlarının saymakla bitmeyeceğini kaydetti. 
     Doç. Dr. Koç, yapılan araştırmalarda, A vitamini bakımından çok zengin olan havucun, içerisinde bulundurduğu besin maddeleri sayesinde hem vücudu beslediğini hem de birçok hastalığa iyi geldiğinin tespit edildiğini söyledi. 
     Koç, halk hekimliğinde, göz zafiyeti, böbrek ağrılarının dindirilmesinde ve mide rahatsızlıklarında havucun kullanıldığını belirterek, şöyle devam etti 
     ''Havucun yararlarını saymakla bitmez. Gaz söktürmede, idrar artırmada ve adet söktürmede tüketilen havuç, aynı zamanda cildi de güzelleştirir. Çiğ olarak yendiği gibi yemeklerin içinde de sofralarımızı süsleyen havucun özellikle çocuklarda çok sık görülen bağırsak kurtlarını düşürmede de yarar sağlar. Havuç, cinsel gücü artırmada da etkilidir.'' Doç. Dr. Hüseyin Koç, anemi rahatsızlığında da havucun etkili olduğunu kaydederek, şöyle konuştu 
     ''Havuç, kansızlıkta, yeni bebekli hanımların sütünü artırmada, öksürükte, kalp hastalıklarında, damar sertliğinde, vücudun güçlenmesinde, cinsel gücün artırılmasında, astımda, çocuk ishalinde, sarılık hastalığında adet durumunun ağrısız ve düzenli olmasını sağlamada, safra kesesi ve böbrekteki taşı düşürmede yaygın olarak kullanılmaktadır. Havuç bal ile karıştırıldığında, soğuk algınlığı tedavisinde, balgam söktürmede ve göğüs yumuşatmada, sarımsakla birlikte kullanıldığında bacak ağrılarına iyi gelir. 
     Havucun yağı ise diş etlerinin kuvvetlendirilmesinde, turşusu karaciğer ve mideye kuvvet vermede, dalak şişinin indirilmesinde, kanlı idrarın giderilmesinde yararlıdır.'' Doç. Dr. Koç, ayrıca havucun yağlı merhem şeklinde, deri hastalıklarında, yaralanmalarda, donmalarda pansuman yapılarak kullanıldığını da sözlerine ekledi. 
     





</TEXT>
</DOC>
