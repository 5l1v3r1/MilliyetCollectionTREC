<DOC>
<DOCNO> 102966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sonspo12.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'un sakatları iyileşti... 
</HEADLINE>
<TEXT>

     Sakatlıklar nedeniyle sezon başında sıkıntı yaşayan İstanbulspor'da, futbolcuların iyileşmesi teknik heyeti sevindirdi. 
     Sakatlıkları düzelen Zeki, Caner ve Bekir, takımla birlikte çalışmalara başladı. 
     Kulüp Doktoru Mehmet Ünal, çalışmalara başlayan futbolcuların sakatlıklarının geçtiğini ve hafta sonunda oynayabileceklerini söyledi. 
     Ünal, takımdan ayrı çalışan Fazlı'nın sakatlığının ise ciddi olmadığını ama bu oyuncunun antrenman eksiği nedeniyle bu hafta Beşiktaş karşısında oynamasının zor olduğunu kaydetti. 
     
     BEŞİKTAŞ MAÇI HAZIRLIKLARI 
     İstanbulspor, Beşiktaş ile hafta sonunda yapacağı lig maçının hazırlıklarını tek antrenmanla sürdürdü. 
     Ataköy Tesisleri'nde, Teknik Direktör Aykut Kocaman yönetiminde gerçekleştirilen antrenmanda futbolcular, çabukluk çalışması ve yarı sahada maç yaptı. 
     Antrenmana hasta olan Uche ile hafif sakatlığı bulunan Saidou katılmadı. 
     Hafif sakatlığı bulunan Fazlı ise takımdan ayrı olarak çalıştı. 
     İstanbulspor, yarın sabah yapacağı antrenmanın ardından, açılış töreni nedeniyle 3. Lig 5. Grup takımlarından Tekirdağspor ile Tekirdağ'da saat 17.00'de özel maç yapacak. 
     





</TEXT>
</DOC>
