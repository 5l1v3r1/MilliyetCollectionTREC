<DOC>
<DOCNO> 137271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/17/son/sondun16.html </URL>
<DATE> 2003/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece kulübünde ölenlerin sayısı 21'e yükseldi... 
</HEADLINE>
<TEXT>

     ABD'nin Chicago kentindeki bir gece kulübünde meydana gelen panikte ölenlerin sayısının 21'e yükseldiği bildirildi. 
     Yerel basın yayın organları, iki katlı Epitome adlı gece kulübünde bazı kişilerin göz yaşartıcı bomba yapımında kullanılan biber spreyi sıkması üzerine başlayan panikte, birçoğu ağır onlarca kişinin de yaralandığını bildiriyor. 
     İtfaiye yetkilisi Will Knight, yerel saatle dün 02.00'de meydana gelen olay sırasında gece kulubünde 1500'den fazla kişinin bulunduğunu, çıkış kapısına akın eden insanların birbirini ezdiğini söyledi. 
     Knight, toplam yaralı sayısını bilmediklerini, hafif yaraları olan bazı kişilerin ise aileleri ve arkadaşları tarafından hastanelere götürüldüğünü ifade etti. 
     ABD'nin New York kentinde Aralık 1991'de bir cimnastik salonunun merdiven boşluğunda bekleyen 9 kişi, çıkan karmaşada ezilerek ölmüş, Aralık 1979'da ise Cincinnati eyaletinde ''The Who'' konserinde 11 kişi ezilerek hayatını kaybetmişti. 
     





</TEXT>
</DOC>
