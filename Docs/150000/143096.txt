<DOC>
<DOCNO> 143096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/siyaset/siy03.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen’in hesabı çarşıya uymadı... 
</HEADLINE>
<TEXT>

Hükümet değişikliğini hesaba katmadan Mısır’dan gelen daveti kabul eden Tüzmen yurtdışı gezisine Çevre Bakanı sıfatıyla gitti 
     Devlet Bakanı Ali Babacan’a geçtiğimiz hafta Fransa’dan bir davet geldi. Babacan, bu daveti kabul etmedi. Gerekçesi ise çok açıktı. Fransız yetkililere, "Hafta sonu yeni hükümet kurulacak. Bu hükümette benim görev alıp almayacağım belli değil" deyip nazik bir şekilde daveti reddetti. 
     Dış Ticaret’ten sorumlu Devlet Bakanı Kürşat Tüzmen’e de Mısır’dan davet vardı. Tüzmen, bürokratlarına gezi için talimat verdi. Hazırlıklar yapıldı. Bu ülkeyle olan ticaret hacminin genişletilmesi için kalabalık bir heyetle gidilecekti. 
     
     Hükümet açıklandı 
     Geziye iki gün kala Tayyip Erdoğan başbakanlığındaki hükümet açıklandı. Kürşat Tüzmen, artık dış ticaretten sorumlu bakan koltuğunda değildi. O, Babacan gibi ince hesabı düşünememişti. Tüzmen dün akşam saatlerinde Mısır’a uçtu ve geziye Çevre Bakanı olarak katıldı. 
     



 SİYASET 












</TEXT>
</DOC>
