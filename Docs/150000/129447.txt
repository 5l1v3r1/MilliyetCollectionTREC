<DOC>
<DOCNO> 129447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yazar/akyol.html </URL>
<DATE> 2003/01/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP ve asker 
</HEADLINE>
<TEXT>

     Arınç, sorumuz üzerine başörtülü eşiyle Cumhurbaşkanı Sezer’i uğurlamasını şöyle anlattı 
     - Biz Çankaya’daki resepsiyonlara böyle giderdik. Hiç aklımıza gelmedi türbanla protokolü ihlal ediyoruz diye... 
     Samimi konuşuyordu. Bence bu olayda Cumhurbaşkanı Sezer, "kamusal alanda yasak" gibi hukuken belirsiz bir söylev vererek siyasi gerilim yaratmadan Arınç’la görüşüp onu uyarsaydı daha iyi yapmış olurdu. 
     Arınç’ın komutanları ziyaretinde ne konuşulmuştu Arınç detay vermiyor. 
     Farklı düşündüğü konulardaki görüşlerini bir hukukçu olarak savunuyor. Ama kesinlikle askerlere karşı bir tavır, hatta siyaseten bastırılmış bir karşı psikoloji’ dahi hissetmedik. 
     
     ARINÇ’TAN ilginç bir 12 Eylül hatırası 
     - Askeri savcı beni sorguluyor Bilal Paşa iktidara gelecek’ demişsin. Devlet Başkanı Evren de soruyor, kim bu Bilal Paşa 
     Meğer polis memuru teypteki "Hilal Başak iktidara gelecek" sözünü "Bilal Paşa..." diye deşifre etmiş 
     Kuvvet komutanlarının YAŞ kararlarının neden yargı denetimi dışında tutulması konusundaki görüşleri 
     - Astsubay şeyh, binbaşı mürid .. Ordudan atılan subayın yürütmeyi durdurma kararı alıp geldiğini düşünün .. Orduda disiplin ve hiyerarşi kalır mı 
     Arınç bu gerekçelere, ihraçlara hak veriyor. Ama askeri hayatında defalarca takdirname aldığı halde özel hayatından dolayı ordudan atılanlar da var. 
     Sanıyorum, "bir hukukçu olarak", askerlik mesleğinin gerekleriyle özel hayat arasındaki ince ayrımı yargının gözeteceğini düşünüyor. 
     Şunu kesin söylüyor 
     - Bu konuda da, türban konusunda da, görüşlerim belli, Meclis zabıtlarında da var... Ama gündemimizde, programımızda bu konular yoktur. 
     
     SEVİNDİRİCİ husus Arınç’ın şu sözleri 
     - Diyalog, uzlaşma, oturup konuşma... Bunlar çok yararlı. Kaygılar, kuşkular ancak insanların birbirlerini tanımalarıyla, diyalogla, oturup konuşarak, uzlaşarak giderilebilir. Kaygılardan doğan sorunlar öyle çözülür 
     Bu süreç bilimsel bir gerçektir de... 
     İşte Arınç, askerlerin kibar davranışından, kendi görüşlerini kibarca anlatıp Arınç’ın görüşlerini de nezaketle dinlemelerinden, hele de Arınç’ın astsubay babasının 1930’lardaki fotoğraflarını hediye etmelerinden çok etkilenmiş, duygulanmış... 
     Hiçbir diyalog tek yönlü değildir. Toplumsal barış gibi devletin ahenkli işleyişi de bunu gerektiriyor gerilim yaratmayı değil. 
     Arınç "din ve siyasetin ayrı alanlar olduğunu" söyledi, Erbakan’a karşı çıkışlarını kastederek "bunun için isyan bayrağını açmıştık" dedi ve "siyaset din ve vicdan özgürlüğünü sağlar, din de siyasete karışmaz" dedi. 
     Arınç bir parlamento heyetiyle 13 Ocak’ta KKTC’ye gidiyor, üç gün kalacak. Başbakan Abdullah Gül’ün çok anlamlı bir talebi olmuş 
     - KKTC’de yönetimle görüşmekle kalmayın, halkın arasına girin, halk ne düşünüyor, onu öğrenin 
     
     







AKP ve asker 


Tutarsızlıklar konçertosu 


Talihsiz giriş... 


Turpun büyüğü... 


Yine kaynak nerede sorusu 


Gri katsayı 


Eğitimin en önemli sorunu 1 


Üniversite reformu 1 


Türkiye Böyle Kuruldu’ 


Ankara’nın tavrı ABD’nin planlarını bozuyor 


Politikacılar mevkilerini kötüye kullanmasa... 


Hoşluklar ve tuhaflıklar 


Kardeşimiz MÜSİAD’dan IMF efendi’ye 


Ne kadınlar vurdum Zaten yoktular 


İç borç ve banka sorununu unuttuk 


</TEXT>
</DOC>
