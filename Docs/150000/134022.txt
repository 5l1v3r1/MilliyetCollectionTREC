<DOC>
<DOCNO> 134022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yasam/yas03.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman çocuklar sucuğu görmesin 
</HEADLINE>
<TEXT>

Tüketicilerden gelen uyarı’yı dikkate alan bir üretici firma, yeni sucuğunu tanıttığı reklam filmini çocuklar yattıktan sonra yayımlayacak 
     MERT İLKUTLUĞ İzmir DHA 

     Türkiye’nin en büyük et ve et ürünleri ile diğer besin maddeleri üreticilerinden biri, bir süre önce "İlla ki" sloganıyla piyasaya sürdüğü klasik kangal sucuğun reklamı yüzünden ortaya çıkan ilginç sorunu, ilginç bir yöntemle çözdü. 
     13 Aralık’tan bu yana yayımlanan reklamda, firmanın yeni ürünü, bir minibüs yolculuğunda Suat Sungur ve Hakan Bilgin’in canlandırdığı iki vatandaşın da ağzını sulandırıyor. Ve Erkin Koray’ın "İlla ki" şarkısının da kullanıldığı reklam, büyük ilgi görüyor. 
     Ancak bu reklamla ilgili firma ve Reklam Özdenetim Kurulu’na RÖK çok sayıda "Reklamı izleyince çocuklarımız istiyor, alamıyoruz" şik yeti gelince, RÖK Başkanı Çetin Ziylan, 8 Ocak 2003’te bir yazıyla durumu firmaya bildirdi. 500’ü aşkın başvuru aldıklarını belirten Ziylan, Uluslararası Reklam Uygulama Esasları’na aykırı olmadığı için, reklamın ekranlardan kaldırılması kararı almadıklarını söyledi. 
     
     Saat 22.00’den sonra... 
     Bunun üzerine firma ve reklamı hazırlayan ajans, bağımsız bir firmaya İstanbul’da piyasa araştırması yaptırdı. Araştırma sonucu, çeşitli gelir seviyesine sahip gruplardan seçilen tüketicilerden iyi durumda olanların reklamın kaldırılmasını istemediği, ekonomik açıdan zayıf kesimlerin ise olumsuz etkilenebileceği ortaya çıktı. 
     Ve firma, çocukların izlemesini önlemek için, reklam filmini saat 22.00’den sonra yayımlama kararı aldı. 
     



 YAŞAM 






















</TEXT>
</DOC>
