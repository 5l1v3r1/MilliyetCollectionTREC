<DOC>
<DOCNO> 134842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sonspo15.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de cezalı futbolcu enflasyonu... 
</HEADLINE>
<TEXT>

     Fenerbahçe'de futbolcuların lig maçlarında gördükleri kartlar ve buna bağlı olarak gelen cezalar sıkıntı yaratmaya başladı. 
     Beşiktaş maçındaki sarı kartıyla ligde 4. kartını gören Johnson ve maçın 16. dakikasında kırmızı kart gören Fatih, 19. hafta deplasmanda oynanacak Ankaragücü maçında takımlarındaki yerlerini alamayacaklar. Fatih'in gördüğü direk kırmızı kart nedeniyle cezası artabilir. 
     Bu sezon lig maçlarında toplam 41 kart gören sarı-lacivertlilerde, şu ana kadar 6 futbolcu kart cezaları nedeniyle toplam 7 maçta cezalı duruma düştüler. 
     
     CEZALI FUTBOLCU 

     Fenerbahçe'nin, bu sezon kart cezaları nedeniyle bazı futbolcularının takımda yer almadığı maçlar şöyle 
5. hafta Malatyaspor-Fenerbahçe 2-0 Fatih cezalı 
7. hafta Fenerbahçe-Elazığspor 4-2 Fatih cezalı 
12. hafta Samsunspor-Fenerbahçe 1-3 Fatih ve Ortega cezalı 
13. hafta Fenerbahçe-Bursaspor 7-1 Ortega cezalı 
16. hafta Diyarbakırspor-Fenerbahçe 3-0 Mustafa cezalı 
17. hafta Fenerbahçe-Göztepe 0-0 Ogün cezalı 
Johnson ve Fatih dün akşam Beşiktaş maçında gördükleri kartlar nedeniyle, hafta sonu Ankaragücü maçında forma giyemeyecekler. 
     
     KADIKÖY'DE DAHA ÇOK KART GÖRÜYORLAR 

     Fenerbahçeli futbolcular kendi sahalarında oynadıkları maçlarda daha hırçın bir görünüm sergilediler. 
     Ligin 18 haftasında toplam 41 karta ulaşan sarı-lacivertliler, kendi sahalarında yaptıkları maçlarda toplam 22, rakip sahalarında ise 19 kart gördüler. 
     Bu sezon lig maçlarında Fatih 2 , Ortega ve Ogün ile 4 kırmızı kartlı futbolcusu bulunan sarı-lacivertli takımın hanesinde 37 de sarı kart bulunuyor. 

     
</TEXT>
</DOC>
