<DOC>
<DOCNO> 136293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/yasam/ayas.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan tüyü var bu hınzırın 
</HEADLINE>
<TEXT>

Bazı insanlar için böyle dersiniz... Herkes onları sever, enerjik, sevimli, esprili ve adaletlidirler insanları mıknatıs gibi kendilerine’ çekerler... İşte bu yazı dizisiyle çevrenizdeki mıknatıs insanlar’ı yakından tanıyacak onlar gibi olmanın ipuçlarını yakalayacaksınız... 
     Mıknatıs insanlar - 1 
Pınar AKTAŞ 

     Bazı insanlar, sizin sıkıldığınız hiçbir ortamda sıkılmaz. Enerjiktirler. Herkesle diyalog kurabilirler. Adaletlidirler. Çok sevilirler. İnsanlar, onlarla sohbet etmek için neredeyse sıraya girer. Siz ise onu bir kenarda imrenerek izlerken, "Bu kadar enerjiyi nereden buluyor " diye düşünürsünüz. Peki onlar kimlerdir Nasıl öyle olmuşlardır Siz de isteseniz öyle olabilir misiniz İşte bütün bu sorulann cevaplarını bu dizide okuyacaksınız. 
     Genetik bilimciler, ruhsal yapının oluşumunda anne ve babanın özelliklerinin çocuğa da yansıyabildiğini belirtiyor. Ancak genlerin tek başına bu konuda etkili olmadığını da ifade ediyorlar. Ruhsal yapının oluşması sırasında çocuklar, hem anne hem de babadan aldıkları ortak özelliklerle şekilleniyorlar. Genetikçilerin gözden kaçmamasını istediği bir diğer önemli unsur ise sosyal ortam. Kişinin özelliklerinin daha sonradan alacağı eğitim ve içinde bulunduğu sosyal çevrenin de etkisiyle değişebileceğini ve gelişebileceğini savunuyorlar. Yani siz de isterseniz, kendinizi geliştirerek bir mıknatıs olabilirsiniz. 
     
     KENDİLERİNE GÜVENİRLER 
     Psikologlar ise "mıknatıs" özelliği taşıyan insanların EQ’sunun duygusal zek yüksek kişiler olduğuna dikkat çekiyor. Böyle insanlar, kalıtsal olarak değil de sonradan edindikleri çevre faktörleri ve eğitimleriyle kendini geliştiren insanlar. EQ’su yüksek, yani bir diğer adıyla "mıknatıs" insanlar, kendine güveniyor, duygularını iyi idare edebiliyor, tüm ilişkilerinde çok başarılı oluyor, karşısındaki insanın duygularını da çok iyi anlayarak hareket ediyor ve en önemlisi bulundukları topluluk içinde lider konumunda oluyorlar. 
     
     EQ’LARI YÜKSEKTİR 
     Psikolog Aynur Sayım, kişilerin EQ’nun gelişmeye en fazla yatkın olduğu dönemin 0-7 yaş arası olduğunu belirtiyor. Bu dönemde çocukları oyun oynamaya sevk ederek, sosyal çevrenin içine çekmek gerektiğini söyleyen Sayım, potansiyel "mıknatıs" olan çocukların özelliklerini ise şöyle sıralıyor 
     Aktif olurlar. Sosyal ilişkilerini iyi kurar, arkadaşlarıyla iyi geçinirler. Pasif değillerdir. Oynanan oyunlara katılırlar, oyunları organize ederler. Yaratıcıdırlar, yeni oyunlar türetebilirler. Fiziksel gelişimleri iyi gider. 
     
"Türkiye’de Tarkan ve Hülya Avşar"      NLP Uzmanı Cengiz Eren, kamuoyuna mal olmuş kişilerin mıknatıslık derecelerini değerlendirdi 
     Tarkan O, hem karizmatik hem mıknatıs. Gözlerinde mıknatıs etkisi var. Özellikle kadınların erkeklerde var olmasını istediği yumuşak yapıya sahip. Bu da onu çekici kılıyor. Erkekler de seviyor ama daha çok kadınlar Tarkan’ı seviyor. Onun bir benzeri de Ricky Martin. 
     Hülya Avşar Tam bir mıknatıs. Her içerikte bunu sergileyebiliyor. Sanatçı kimliğiyle, sporcu kimliğiyle, tüm kimlikleriyle tavrı olan bir insan. Üst tabakada arkadaşları olan Hülya, evlilik hayatı bozuk Hülya, sahnede çok etkili olan Hülya, sinemada başarılı olan Hülya. Evliliğindeki yaşadığı sorunlar nedeniyle halk onu kendi içinden biri olarak hissediyor. 
     Gülben Ergen Mıknatıs değil. Mıknatıs insan olamamasının en büyük özelliği egosunun büyümesi. Zaman zaman ortaya bir güç koyuyor. Sürekli olarak Hülya Avşar’ın etkisinde kalıyor ve sürekli onun söylediklerine tepki vermek zorunda... Aralarındaki kavga, her zaman Avşar’a yarıyor. Çünkü oyunun kurallarını Avşar belirliyor. 
     Petek Dinçöz Mıknatıs değil. İnsanların onu seyretmesinin nedeni, hataları, söylediği sözler. Güzel, unutkan olması, konuşmalarında yaptığı hatalar... 
     
Bana şık sanmıştım’      Mıknatıs insanlar, herkesle o kadar iyi iletişim kuruyorlar ki, bazen yanlış anlamalar olabiliyor. Başından böyle bir olay geçen kadın avukat S.M. 32 anlatıyor "Onunla geçen yıl bir arkadaş grubunda tanıştım. Bir insan bu kadar mı doğru olur ’ diye düşündürüyordu. Herkesle iletişimi iyiydi çok da seviliyordu. Sadece ikimiz görüşmeye başladık. Filme gidiyor, görüşmezsek mesajlaşıyorduk. Benden hoşlandığını düşünmeye başladım. Ben de ondan hoşlanıyordum. Bir gün arkadaşlarla yemek yiyecektik. Geliyor musun ’ soruma Yeni kız arkadaşımla geliyorum, umarım onu seversin ’ yanıtını verdi. Allah’tan kontrollü bir insanım. Sonradan kadın erkek herkesle böyle olduğunu gördüm. O bir mıknatısmış." 
     
Siz ne kadar mıknatıssınız      Memory Center tarafından hazırlanan bu test sonucunda EQ’nuzun ne kadar yüksek olduğunu ve mıknatıs olma potansiyelinizi öğreneceksiniz. Şıklara "Evet" ya da "Hayır" deyin her "Evet" için kendinize "1" puan verin. 

</TEXT>
</DOC>
