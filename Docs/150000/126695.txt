<DOC>
<DOCNO> 126695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/siyaset/siy02.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapris yaparak huzursuzluk çıkarmayın 
</HEADLINE>
<TEXT>

AKP grubunda konuşan Gül, üniversitelerin köklü reformların dışında kalmasının mümkün olamayacağını söyledi 
     ANKARA Milliyet 

     Başbakan Abdullah Gül, geçen hafta laiklik bildirisi yayımlayan üniversite rektörlerini eleştirerek "Hiç kimse alışkanlıklarını, kaprislerini öne sürerek lüzumsuz huzursuzluk çıkarmasın. Yapay gündemlerle uğraşacak vaktimiz yok dedi. Gül, dünkü grup toplantısında konuşmasına milletvekillerine "gönüldaşlarım" diye seslenerek başladı. Hükümetle rektörler arasında yaşanan gelişmelere değinen Gül, AKP ve hükümet olarak üniversitelerin bilim, özgürlük ve çağdaşlık yuvaları olmasını istediklerini söyledi. Üniversitelerin köklü reformların dışında kalmasının mümkün olmayacağını vurgulayan Gül, rektörlerin geçen hafta yayımladıkları bildiriye de tepki göstererek şöyle konuştu 
     "Dışişleri ve ekonomideki devasa meseleler varken yapay meselelere takılmayacağız. Gündemi başkalarının belirlemesine müsaade etmeyeceğiz. Mademki millet bizi iktidara getirmiştir, beklentileri doğrultusunda üniversitelerimiz bağımsızlıklarına kavuşacak, demokratikleşecek ve birbirleriyle bilim alanında yarışır 
     hale gelecektir." 
     



 SİYASET 















</TEXT>
</DOC>
