<DOC>
<DOCNO> 148692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/guncel/gun05.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet, Demir At’a bindi 
</HEADLINE>
<TEXT>

ABD Savunma Bakanlığı’nın yayımladığı cepheye gidecek gazeteler listesinde Türkiye’den sadece Milliyet yer aldı... 
     ÜMİT BEKTAŞ 

     ABD Savunma Bakanlığı Pentagon, askerleriyle birlikte cephede Irak savaşını izlemesi için Milliyet’i seçti. Türk gazetelerinden sadece Milliyet’in girebildiği listede Tüm dünyadan akredite olan gazeteci sayısı 500’ü buldu. "Embedded Journalist" iliştirilmiş gazeteci adı verilen gazeteciler, teker teker dağıtıldıkları birliklerde, ABD askerleriyle birlikte cepheye gidip savaşı izliyor. 
     Uçak gemisinden özel kuvvetlerine, savaşçı birliklerden istihkam bölüklerine kadar hemen her bölgeye bir gazeteci verilirken, bizim "iliştirildiğimiz" tümen ilginçti. Türk topraklarını kullanarak Kuzey Irak’a geçmesi öngörülen 4. Piyade Tümeni’ne iliştirildik. "Demir At" da denilen tümenin donanımı aylarca Akdeniz’de Türkiye limanlarına yanaşmayı beklemiş, ancak tezkerenin reddedilmesi üzerine Süveyş Kanalı’nı geçerek Kuveyt üzerinden Irak’a giriş hazırlığına başlamıştı. Toplam mevcudu 30 bine yaklaşan Demir At, ABD’nin en yüksek teknolojiyle donatılan zırhlı birliği sayılıyor. 
     


GÜNCEL 

























</TEXT>
</DOC>
