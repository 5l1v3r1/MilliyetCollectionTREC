<DOC>
<DOCNO> 107473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur25.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Güreş "Bütün ısrarlara rağmen aday olmadım" 
</HEADLINE>
<TEXT>

     Kilis DYP Milletvekili Doğan Güreş, için bütün ısrar ve tekliflere rağmen yeniden milletvekili seçilmek için adaylık başvurusu yapmadığını bildirdi. 
     Güreş yaptığı yazılı açıklamada, bazı basın organlarında adaylığına ilişkin ''yanlış ve afaki'' haberler çıktığını ifade etti. 
     TBMM'de iki dönem milletin vekili olarak hizmet verdiğini belirten Güreş, bu süre içerisinde Türkiye'yi bekleyen ve halen de devam eden tehlikeleri, Avrupa Birliği ve Kıbrıs, bölücülük, Kuzey Irak, siyasi sistem ve yönetim, oligarşi, ekonomi ve TBMM'yi şekillendiren siyasi partilerin gittikçe tiranizme yönelmiş olması, bunun düzeltilmesi için konuşmadan başka bir girişim yapılmaması başlıkları halinde belirttiğini kaydetti. Güreş, şöyle devam etti 
     ''3 Kasım 2002 milletvekili seçimleri için, bütün ısrarlara ve tekliflere rağmen adaylık başvurusu yapmadım, doğru olan budur. Seçimlerden sonra da Aziz milletin huzurunda olacak ve önerilerimi halkımla paylaşmaya devam edeceğim'' 
     





</TEXT>
</DOC>
