<DOC>
<DOCNO> 141940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/spor/ydemirkol.html </URL>
<DATE> 2003/03/11/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Bu bir derbi değil 
</HEADLINE>
<TEXT>

     Bu gerçeği çiğ centilmenlik çabaları değiştirmez. Ne maç 4-0 olduktan sonra Aziz Yıldırım’ın bizzat yaptığı anonslar, ne de 2-0’dan sonra Fatih Terim’in tribünlere bizzat gidip fiili saldırıyı durduruşu. Değerli beyler, bunu maç başlamadan, 0-0’ken yapsaydınız önünüzde saygıyla eğilirdik. Ama öyle değil. Bu yaptığınız taraftara "Maçı koparmışız, başımıza iş aşmayın. Durun..." demektir, başka bir şey değil. 
     Ve gelelim Fenerbahçe Başkanvekili Nihat Özdemir’in, Fanatik Gazetesi’nin başlığıyla "feryadı"na. "Artık iş çığrından çıktı" diyor Özdemir. Bunu anlamak için kurban olmak mı gerekiyor Bunu anlamak için yöneticilerin de sıkıntı yaşamaya başlaması mı gerekiyor Nihat Özdemir’in tespitine göre yakında deplasmanlara gidemeyecekler. Türkiye’de binlerce futbolsever kendi sahalarındaki maçlara gidemiyor Sayın Özdemir. Ve keşke bunları 7 Kasım günü söyleyebilseydiniz. Oysa o gün siz sadece futbolu ve skoru görmeyi tercih ettiniz. Hiçbir şey olmamış gibi. Fenerbahçe sadece sahada oynanan oyunla maçı kazanmış gibi nasıl davranabildiniz Yönetim kurulu olarak "Bunları yapanlar, Fenerbahçe forması giymiş Galatasaraylılar’dır" diyerek işin içinden sıyrıldınız. Aynı mantığı Ali Sami Yen’de yapılan anonslarda duyduğunuzda ne hissettiniz Rebrov’un kafasına ne bulurlarsa atanların Fenerbahçeliler olduğu ima edilirken ne düşündünüz Bu ortamı kim yarattı Sayın Özdemir 
     Son söz Beyler bu iş böyle yürümez. Derbisini geri isteyenler ayağa kalksın. Ya kendimize geleceğiz. Ya da şiddetin hakim olduğu, sadece evinde oynayanın kazandığı bu maçlara razı olacağız. Siz karar verin. Bunu hak ediyor musunuz 
     
     



 SPOR 























</TEXT>
</DOC>
