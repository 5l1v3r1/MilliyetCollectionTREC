<DOC>
<DOCNO> 112325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/guncel/gun06.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipinde arkadaşı komisyon seçecek 
</HEADLINE>
<TEXT>

F tipinde sohbet etmek isteyen mahk mlardan 10 kişilik gruplar oluşturulacak. Haftada 5 saatlik görüşmeyi bir komisyon belirleyecek 
     ANKARA Milliyet 

     Adalet Bakanı Aysel Çelikel, tutuklu ve hükümlülerin sohbet amacıyla bir araya gelmeleri için öngörülen "sosyal ve kültürel faaliyetlerden en az birine" katılma şartının kaldırıldığını bildirdi. Ancak, sohbet edecek kişilerin Seçici Komisyon tarafından belirlenecek olması kuralının değiştirilmemesi yine eleştiri konusu oldu. 
     Çelikel, Cumhuriyet başsavcılıklarına gönderdiği genelgede, F tipi cezaevlerinde belirlenen esaslara uygun olarak, eğitim, spor, meslek kazandırma ve iş yurdu çalışmaları ile diğer sosyal ve kültürel faaliyetlerden en az birine katılan hükümlü ve tutuklulardan isteyenlerin sohbet amacıyla bir araya getirilmesinin uygun görüldüğünü anımsattı. 
     Çelikel, isteyen tutuklu ve hükümlüler arasından Seçici Komisyon tarafından oluşturulacak 10 kişiyi aşmayacak grupların, idarenin gözetiminde ve idarece belirlenecek açık görüş alanlarında veya diğer ortak yerlerdeki sosyal faaliyetler çerçevesinde, haftada toplam 5 saati aşmamak üzere sohbet amacıyla bir araya getirildiğini hatırlattı. 
     Çelikel, koşulun, hükümlü ve tutukluların ortak alan aktivitelerine katılımı hususunda kaydedilen ilerleme nedeniyle kaldırıldığını belirti. 
     F tipi cezaevinde müvekkili bulunan avukatlar ise değişikliğin yerinde olduğunu kaydetmelerine rağmen, sohbet edecek kişilerin komisyon tarafından belirlenmesi kuralının değiştirilmemesinin bir eksiklik olduğunu kaydetti. 
     



 GÜNCEL 






























</TEXT>
</DOC>
