<DOC>
<DOCNO> 109864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun02.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Devlet Başkanı "Hindistan ile savaş tehlikesi yok" 
</HEADLINE>
<TEXT>

     Pakistan Devlet Başkanı Pervez Müşerref, Hindistan'la savaş tehlikesi bulunmadığını, ancak Pakistan güçlerinin herhangi bir saldırıyı püskürtmeye hazır olacağını söyledi. 
     Nükleer güce sahip iki rakip komşu ülke arasında gerginlik, iki Müslümanın, Hindu tapınağına düzenlediği, 30 kişinin ölümüyle sonuçlanan saldırıyla artmıştı. 
     Müşerref, başkent İslamabad'da gazetecilere yaptığı açıklamada, ''Kendimize güvenmeliyiz. Biz de tembel tembel oturmuyoruz. Her şeye hazırlıklıyız. Ancak yanlış anlaşılmalar olmasın'' dedi. 
     Hindistan'ın, tapınağa saldıranların, merkezi Pakistan'da bulanan aşırı dinci örgütlerle bağlantısı olduğu iddiasına, Pakistan, liman kenti Karaçi'deki bir Hıristiyan vakfında çalışan 7 kişiyi Hintli ajanların öldürdüğü iddiasıyla karşılık vermişti. 
     İki ülke, tarşımalı Keşmir eyaleti yüzünden bu yılın başında bir kez daha savaşın eşiğine gelmişti. 
     





</TEXT>
</DOC>
