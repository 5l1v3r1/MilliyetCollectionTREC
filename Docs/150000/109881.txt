<DOC>
<DOCNO> 109881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/son/sondun19.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın eski diplomatı "Usame Bin Ladin yaşıyor..." 
</HEADLINE>
<TEXT>

     Afganistan'da, eski Taliban yönetiminin bir diplomatı, terörist Usame bin Ladin ve Taliban lideri Molla Ömer'in yaşadığını ve Afganistan'da olduğunu söyledi. 
     Taliban yönetimi sırasında, Afganistan'ın Birleşik Arap Emirlikleri Büyükelçiliği'nde başkatip olan Nasır Ahmed Ruhi, gazetecilere yaptığı açıklamada, ''Usame yaşıyor ve son derece iyi durumda'' dedi. 
     Pakistan'ın Peşaver kentinde açıklama yapan eski diplomat Ruhi, ''Aynı şeyi Molla Ömer için de söyleyebilirim. 15 gün önce talimatlarını almak için onunla Afganistan'da buluştum'' diye konuştu. 
     Molla Ömer'in geçen yılki 11 Eylül saldırılarından bu yana Afganistan'dan ayrılmadığını belirten Ruhi, Bin Ladin ve Ömer'in birbirleriyle bağlantı halinde olduklarını kaydetti. 
     Afganistan ve Pakistan'daki Amerikan ve ittifak güçlerinin yoğun arama çabalarına karşın Bin Ladin ve tek gözlü Ömer, Aralık ayında Taliban yönetiminin devrilmesinden bu yana kayıp durumdalar. 
     





</TEXT>
</DOC>
