<DOC>
<DOCNO> 100861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/guncel/gun06.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesöre Cuma dayağı’na tekzip 
</HEADLINE>
<TEXT>

     ANKARA Milliyet 

     Niğde Üniversitesi öğretim üyelerinden Doç. Dr. Aydın Topçu, aynı üniversite öğretim üyesi Prof. Nuri Yayıntaş’ı dövdüğü iddiasına ilişkin "profesöre cuma dayağı" haberi ile ilgili açıklama yaptı. 
     Topçu’nun açıklaması şöyle 
     "1- Niğde Üniversitesi’nin ülkücü eylemlerle gündeme geldiği gerçek dışıdır. 
     2- Kavga olayı 06.11.2001 tarihinde Biyoloji Bölüm Kurulu’nda akademik bir olayın görüşülmesi esnasında kendisinin bizzat saldırısıyla ortaya çıkmıştır. Kendi şikayeti üzerine hakkımızda açılan soruşturmada Prof. Yayıntaş, kınama cezası ile tecziye edilmiştir ve olaydan dolayı ban herhangi bir ceza teklif dahi edilmemiştir. 
     3- Niğde Üniversitesi Rektörlüğü’nce genişletilen soruşturmalarla Prof. Yayıntaş, değişik disiplin cezalarına çarptırıldığından gündemi saptırarak hepimizin hassas olduğu irticai faaliyetleri çağrıştıran "cuma namazına zorlama" gibi akıl ve mantık dışı iftira atmış ve siz de bu haberi yaparak bu şahsın iftiralarına alet oldunuz. 
     4- Niğde Türkocağı Başkanlığı yaptığım doğrudur. MHP’de görev yapmadım ve bu partide herhangi bir kaydım veya üyeliğim söz konusu değildir. 
     5- Eşimin Yard. Doç. Dr. Özlem Yayıntaş’ı "cuma okumaları" şeklinde bir takım toplantılara çağırması ve zorlaması tamamen iftiradır." 
     



 GÜNCEL 















</TEXT>
</DOC>
