<DOC>
<DOCNO> 129213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/spor/spo06.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur duyduk’ 
</HEADLINE>
<TEXT>

     FUTBOL Federasyonu Başkanı Haluk Ulusoy, MİLLİYET’in 49. yılın sporcusu anketinde, kendilerinin "Şükran Ödülü’ne" layık görülmelerinin onur verici olduğunu söyledi. A Milli Takım’ın Dünya üçüncülüğünde emeği geçen tüm futbol camiası adına bu ödülü alacaklarını belirten Ulusoy, "MİLLİYET gibi bir gazetenin en önemli ödüllerinden birine layık görülmemiz, halkımızın bize verdiği desteğin en somut örneğidir. Bize duyulan güvene daha büyük başarılara imza atarak karşılık vereceğiz" diye konuştu. 
     
Teşekkürler      YILIN Antrenörü olan Rıza Çalımbay, hayatının en mutlu olduğu anlarından birini yaşadığını söyledi. Çalımbay, aldığı ödüllerin sayısını hatırlamadığını söyledi, "Ama MİLLİYET gibi bir gazetenin ilk teknik direktörlük zamanımda, bu ödülü bana layık görmesi bambaşka, hatta unutulmayacak bir duygu. Sayenizde tüm MİLLİYET okurlarına, bu yüce ödülü bana verdikleri için sonsuz teşekkürlerimi sunuyorum. Şu bilinmeli ki, Rıza Çalımbay, futbolculuk hayatında da olduğu gibi, teknik direktörlükte de başarılı olacaktır" dedi. 
     
İmrenerek bakardım’      YILIN Futbolcusu Nihat Kahveci ise bu ödülün kendisi için çok önemli olduğunu belirtti. Real Sociedadlı yıldız oyuncu, "Geçmiş senelerde, bu ödülleri alanlara imrenerek bakardım. Çünkü okurlar tarafından seçilmek gerçekten çok önemli. Doğrusu yılın futbolcusu olacağımı, bu kadar değerli arkadaşım varken, hiç tahmin etmiyordum. Bu benim için mükemmel bir doping oldu. İspanya’da da bu ödülün büyük yankısı olacak. Şimdi daha da iyi oynayacağım" ifadesini kullandı. 
     
Herkesin katkısı var’      YILIN Spor Adamı Levent Bıçakçı da, okurlara teşekkür etti. UEFA Tahkim Kurulu Başkan Vekili Bıçakçı, ödülden onur duyduğunu, diğer adayları da Türk sporuna katkıları nedeniyle kutladığını belirtti. Bıçakçı, "Sporda hiçbir başarı, tek kişiye mal edilemez. Benim UEFA’ya seçilmemde, Türk futbolunun son yıllarda gösterdiği başarının yanı sıra Sayın Şenes Erzik’in katkıları çok büyüktür. Bu nedenle herkese teşekkür ediyorum" dedi. 


 SPOR 


























</TEXT>
</DOC>
