<DOC>
<DOCNO> 124902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/spor/spo03.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’ın gizli transfer harekatını MİLLİYET ortaya çıkardı 
</HEADLINE>
<TEXT>
ASLAN, INSUA’NIN PEŞİNDE 
Indipendiente’nin sol açığıyla anlaşan Cim-Bom, 3 Ocak’ta imza attırmayı planlıyor 
     MEHMET ÇİFTÇİ 

     ÖZEL HABER 

     Pazarlık Buenos Aires’te 
     GALATASARAY Yönetimi, Arjantinli milli futbolcu Federico Insua’yı transfer etmek için Buenos Aires’e çıkarma yaptı. Sarı - Kırmızılı kulüpten iki yöneticinin gizlice Buenos Aires’e giderek, Arjantin Birinci Ligi’nde Independiente takımında forma giyen sol açık Insua’ya teklifte bulunduğu ortaya çıktı. Insua’nın, prensipte "evet" dediği ve 3 Ocak’ta İstanbul’a getirilerek imza attırılması planlandığı öğrenildi. 
     
     Bonservisi 3 milyon dolar 
     SARI - Kırmızılı idarecilerin, Insua’nın transferinde tek yetkili olan Alessando Bouza ve Alberto Lavalla ile dün masaya oturduğu ve görüşme sonunda transferi son aşamaya getirdikleri ifade edildi. Bonservis bedeli üç milyon dolar olan 22 yaşındaki genç futbolcunun, Arjantin Milli Takım Teknik Direktörü Bielsa’nın da gözdesi olduğu belirtildi. Başarılı yıldız, çabukluğu ve mükemmel tekniği ile ön plana çıkıyor. 
     
     Hasan Şaş’ın yerine 
     ARJANTİN basınında flaş haber olarak geçilen bu olay, "Türkiye’ye, Ortega’dan sonra Arjantin’den gelen en büyük transfer" yorumlarına neden oldu. Galatasaray’ın Hasan Şaş’ın alternatifi olarak transfer etmeyi planladığı ve Arjantin futbolunun şu andaki ülkesindeki "en gözde" ismi olarak gösteriliyor. Bu transfer harek tı, Hasan Şaş’ın ocak ayında satılma ihtimalini de güçlendiriyor. 
     
Federico Insua kimdir 3 Ocak 1980 doğumlu Insua, 1.79 boyunda ve 73 kilo ağırlığında... Genç oyuncu, futbolunun zirvesine Argentinos Juniors’da çıktı. Hücuma dönük orta saha oyuncusu olan Insua, beş yıl boyunca bu kulüpte oynadıktan sonra Independiente’ye transfer oldu. Arjantin Genç Milli Takımı’nda da forma giyen ve ardından A Milli Takım Teknik Direktörü Bielsa tarafından da A Milli Takım kadrosuna alınan Insua, bu sezon 19 maçta 7 gol attı.      
     
Galatasaray’dan TMOK’a teklifOlimpiyat Stadı’nı kullanmak isteyen Canaydın işlerinhızlanması için işbirliği önerdi 
     MURAT AĞCA 

     Erdem’e mektup yazdı 
     GALATASARAY, Ali Sami Yen Stadı’nın yeniden inşaası sırasında maçlarını Olimpiyat Stadı’nda oynayabilmek için yeniden harekete geçti. Olympiakos maçındaki seyirci potansiyelinden etkilenen Başkan Özhan Canaydın, yeni yol inşaatını görmek üzere ay başında gittiği stat çevresinde ciddi bir çalışma göremeyince, konuyu resmi yazıyla Türkiye Milli Olimpiyat Komitesi’ne TMOK bildirerek, işbirliği talebinde bulundu. 
     
     Ali Sami Yen’e start 
     CANAYDIN, TMOK Başkanı Sinan Erdem’e yazdığı mektupta, Ali Sami Yen projesine start vermek üzere olduklarını belirterek, Olimpiyat Stadı’nın yol sorunun çözmek için konuyu yapacakları ziyarette bir kez daha Belediye Başkanı Ali Müfit Gürtuna’ya taşıyacaklarını belirtti. Erdem de çabalarından dolayı Canaydın’a teşekkür ederken, hükümet değişikliğine rağmen ulaşık projesinin son aşamada olduğunu belirtti. 
     
Florya’ya neşe geldiGençlerden kurulu takım, ağabeylerini altın golle 6-5 yendi, idman sahası bayram yerine döndü 
     ERHAN TELLİ 

     GAZİANTEPSPOR galibiyetiyle huzur bulan Galatasaray’ın dünkü idmanı da oldukça neşeli geçti. Yapılan çift kalede gençlerden kurulu mor takım, yeşil takımı altın gol kuralı ile Faruk’un attığı son golle 6 - 5 yenerken, galip gelen oyuncular büyük coşku yaşadı. Maç sırasında Arif, ceza alanı içinde düşerek penaltı yaptırmaya çalışırken, kaleci Kerem ile Mehmet de birer gol attı. 
     ANKARAGÜCÜ ile çarşamba gecesi Türkiye Kupası’nda mücadele verecek Galatasaray’da sakatların artması sıkıntı verdi. Antep maçında darbe alan Hasan Şaş dün yapılan çalışmada düz koşuyla yetinirken, sakatlanan Kaptan Bülent de çalışmayı yarıda bıraktı. İdmanda sakatlıkları süren Batista, Almaguer, Balic ve Mehmet Polat yer almadı. 
     
UEFA’da tur, Servet hesaplarını bozdu      GALATASARAY’IN Servet planı bozuldu. Cim - Bom, Denizlispor’un başarılı savunma oyuncusunu devre arasında kadrosuna dahil etmek için harekete geçmeye hazırlanıyordu. Ancak Yeşil - Siyahlılar, Lyon önünde tur atlayınca Aslan’ın düşüncesi gerçekleşmedi. Buna rağmen Sarı - Kırmızılılar son bir çabayla Servet’i resmen isteyecek. Ancak UEFA Kupası’nda ilk 16 takım arasına giren Denizlispor’un bu oyuncuyu satacağına pek ihtimal verilmiyor. 
     
Adrian Ilie için harekete geçtiler      CİM - BOM, İspanya’nın Alaves takımında forma giyen eski oyuncusu Adrian Ilie’yi yeniden renklerine bağlayabilmek için çalışmalara başladı. Ocak ayında sözleşmesi sona erecek olan yıldız oyuncunun bonservisinin bedavaya alınabilecek olması nedeniyle yönetim bu transfere sıcak bakıyor. Ancak Rumen oyuncunun şu sıralarda kulübüyle sözleşme yenilemek üzere olduğu öğrenildi. 
     
     Önder, Ceyhan’ın takibinde 
     TRANSFER araştırmalarını sürdüren Galatasaray’ın Antrenörü Ahmet Ceyhan, Standart Liege orta sahasında oynayan Önder Turacı’yı takibe aldı. Belçika genç ve ümit milli takımlarında da forma giyen 21 yaşındaki gurbetçinin Ahmet Ceyhan tarafından Gent maçında ikinci kez izlendiği ve kendisiyle her konuda anlaşıldığı ifade edildi. Önder’in h l Standart Liege ile bir yıllık sözleşmesi bulunuyor. 
     



 SPOR 



























</TEXT>
</DOC>
