<DOC>
<DOCNO> 120768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/son/sondun17.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya... Türk camisini kundaklamaya çalışan 5 kişi yakalandı 
</HEADLINE>
<TEXT>

     Almanya'nın Aşağı Saksonya eyaletindeki Wolfenbüttel kentinde bir Türk camisini dün kundaklamaya çalışan 5 aşırı sağcı yakalandı. 
     Wolfenbüttel polisinin bir sözcüsü, olayla ilgili yakalanan ve yaşları 16 ila 22 arasında değişen gençlerin eylemi yabancı düşmanlığından dolayı yaptıklarını söyledi. 
     Caminin bulunduğu binada çocuklu bir ailenin de oturduğunu, ancak olayda yaralanan ya da ölen olmadığını belirten sözcü, aşırı sağcıların binanın camlarına attıkları molotofkokteyllerin, camların önünde bulunan tel örgülerden nedeniyle sadece binanın dış cephesine hafif zarar verdiğini kaydetti. 
     Sözcü, buna rağmen aşırı sağcıların birkaç kez binayı kundaklamaya çalıştıklarını, camların önünde bulunan tel örgülerin büyük bir faciayı önlediğini ifade etti. 
     Aşırı sağcılar hakkında bugün mahkeme tarafından tutuklama emri çıkartılması bekleniyor. 
     





</TEXT>
</DOC>
