<DOC>
<DOCNO> 130538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/soneko21.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bağdat çıkarması"nda 550 milyor euroluk iş bağlantısı yapıldı 
</HEADLINE>
<TEXT>

     İşadamlarının ''Bağdat çıkarması'' meyvesini verdi. Devlet Bakanı Kürşad Tüzmen başkanlığında 400'e yakın Türk işadamının katıldığı Bağdat ziyaretinde, 550 milyon euroluk iş bağlantısı gerçekleştirildi. 
     Anadolu Ajansı muhabirinin Dış Ticaret Müsteşarlığı yetkililerinden edindiği bilgiye göre, Irak'ta sözleşme imzalamak için kalan 60 işadamının imzalayacakları sözleşmelerle, bu rakamın 700 milyon euroya yaklaşması bekleniyor. 
     
     SEKTÖR SEKTÖR İŞ BAĞLANTILARI 
     Türk işadamları Irak'ta su arıtma ve kanalizasyon dalında 28.7 milyon euroluk, trafo merkezleri konusunda ise 8.5 milyon euroluk iş bağlantısı yaptı. 
     Otomobil, ticari araç, hafif ticari araç ve kamyonu içeren otomotiv sektöründe 332.8 milyon euroluk sözleşme yapıldı. 
     Türk işadamları 36 milyon euroluk nohut, 44 milyon euroluk fasulye, 38 milyon euroluk mercimek, 32.7 milyon euroluk buğday, 29 milyon euroluk sıvı yağ, 12 milyon euroluk da deterjan satışı için Iraklılarla anlaşmaya vardı. 
     Ayrıca 8.8 milyon euro tutarında sabun, 11 milyon euro tutarında kereste, 17.5 milyon euro tutarında inşaat demiri satışı gerçekleştirilmesi konusunda mutabakata varıldı. 
     İşadamlarının Irak'a 6.5 milyon euroluk galvanizli boru, 8 milyon euroluk da değirmen ve parçaları satışı konusunda da anlaşma sağlandı. 
     





</TEXT>
</DOC>
