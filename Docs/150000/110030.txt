<DOC>
<DOCNO> 110030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/yasam/yas01.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarışınlar tükeniyor 
</HEADLINE>
<TEXT>

Bilim adamlarına göre esmer ırkın baskın hale gelmesiyle gerçek sarışınların nesli tükenecek. Sarışınlar koruma altına alınmazsa’ 200 yıl içinde yeryüzünden silinecek 
     NEVSAL ELEVLİ Londra 

     HAKİKİ sarışınları seven erkekler çok sürmez, ya Finlandiya’ya yerleşecek ya da boya sarışınları’ ile yetinmek zorunda kalacak. Çünkü gerçek sarışınların nesli tükeniyor. Dünya Sağlık Teşkilatı’nın WHO araştırmasına göre, bilim adamları 200 yıl içinde gerçek sarışınlığın ortadan kalkacağını öngörüyor. Çünkü çok az rastlanan gerçek sarışınlık genetik bir olay. 
     
     En son Finlandiya’da görülecek 
     BİR çocuğun sarışın olabilmesi için anneanne, babaanne ve iki dedenin soyunda mutlaka sarışın bulunması gerekiyor. Bu nedenle daha yaygın ve dominant olan esmerlerle evlilikler sarışın sayısını azaltıyor. Tahminlere göre, gerçek sarışınlara yeryüzünde en son olarak Finlandiya’da rastlanacak. Finlandiya halen dünyada nüfusuna oranla en çok sarışını olan ülke. 
     



 YAŞAM 



















</TEXT>
</DOC>
