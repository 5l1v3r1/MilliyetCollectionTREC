<DOC>
<DOCNO> 126486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/guncel/gun99.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa 
</HEADLINE>
<TEXT>

Ayasofya Müzesi gözden düştü bile      Dünyanın yeni 7 harikasını belirlemek amacıyla internette yapılan oylamada, Ayasofya Müzesi 13’üncü sıraya geriledi. Oyların yüzde 9.8’ini alan Çin Seddi birinci sıraya yükselirken, ikinciliğe yüzde 7.3 ile Roma’daki Colosseum oturdu. Üçüncü sırada yüzde 6.9’luk oy oranıyla Tac Mahal var. Yüzde 3.21 oranında oy alan Ayasofya Müzesi ise Versay Sarayı ve Yemen’deki San kentinin ardından kendine 13’üncü sırada yer bulabildi. 
     Dünyanın 7 harikasını belirlemeye yönelik oylamaya şimdiye kadar 9.5 milyon kişi katıldı. Katılımcıların yüzde 31.4’ünü Çinliler oluştururken, Türkler yüzde 11.4’lük katılım oranıyla 3’üncü sırada yer alıyor. İkinciliği alan Perulular ise yüzde 15.1 oranında oy kullandılar. 
     
     EYFEL İLK ONDA 
     Oylamada ilk ona giren diğer adaylar Meksika’daki Chicen İtza Tapınağı, Easter adasındaki heykeller, İtalya’daki Pisa Kulesi, Fransa’daki Eyfel Kulesi, Peru’daki Machu Picchu Tapınağı ve Moskova’daki Kremlin Sarayı oldu. 
     
Yeni yağışlı hava geliyor      Türkiye bugün yeni bir yağışlı ve soğuk havanın etkisi altına girerken, İç Anadolu Bölgesi’nde kutup soğukları yaşanıyor. Dondurucu soğuklar yüzünden Kayseri’de Mevlüt Çetinkaya 33 , Niğde’de Zeynel Topaç 61 , İskenderun’da Tamer Sebzeci 45 ile Balıkesir’in Bandırma ilçesinde Salih Otçu 73 yaşamını yitirdi. Karaman önceki gece - 30 dereceyle Türkiye’nin en soğuk kenti oldu. Konya’da ise Akşehir, Beyşehir ve Çavuşçu gölleri dondu. Doğu Anadolu Bölgesi’nde de irili ufaklı göl ve nehirler buzla kaplandı. Hakk ri Şemdinli’ye bağlı Hazre köyündeki Fuat Oğuztürk’e ait alabalık tesisine gelen akarsu düşen çığla kesilince oksijensiz kalan 50 bin alabalık telef oldu. 
     
İmam nik hlılara açık görüş yasak      Cezaevlerinde, yılbaşı nedeniyle tutuklu ve hükümlüler yakınlarıyla açık görüş yapacak. Adalet Bakanlığı, tutuklu ve hükümlülerin eşleriyle, sadece resmi nik h belgesi göstererek görüşme yapabileceklerini bildirerek, imam nik hlı eşlere açık görüş yolunu kapadı. Cumhuriyet başsavcılıklarına gönderilen genelgeye göre, Bayrampaşa Kapalı Cezaevi’nde kalan hükümlü ve tutuklular 27, 28, 29 ve 30 Aralık’ta Adana, Ankara, Antalya, Bakırköy Kadın ve Çocuk, Bayrampaşa Özel, Bursa E Tipi, İzmir, Kartal, Konya, Mersin, Metris ve Paşakapısı kapalı cezaevlerinde 27, 28 ve 29 Aralık’ta diğer ceza infaz kurumlarında kalan tutuklu ve hükümlüler 28 ve 29 Aralık’ta açık görüş yapabilecek. 
     
Kubilay unutulmadı      EDA BERKBAYRAK İzmir DHA 

     İzmir Menemen’de 23 Aralık 1930’da şeriat yanlılarınca hunharca katledilen Asteğmen Mustafa Fehmi Kubilay, Bekçi Hasan ve Şevki’yi anma töreninde laiklik uyarısında bulunuldu. Havanın soğuk olmasına rağmen katılımın yüksek olduğu törende, Ege Ordu Komutanı Orgeneral Hurşit Tolon, anıt şeref defterine "Bizler her zaman olduğu gibi bundan sonra da irticayla mücadelede yüksek duyarlılığı ve kararlı tutumumuzu sürdüreceğiz. Hiç kuşkunuz olmasın" diye yazdı. 
     
İşkence yaptı, öldürdüm’      Kara Harp Okulu Komutanlığı’nda kütüphane görevlisi öğretmen teğmen Alper Aktaş’ı 25 20 Ağustos’ta öldüren eşi Ceyda Aktaş, 12.5 yıl ağır hapis cezasına çarptırıldı. Ankara 7. Ağır Ceza Mahkemesi’ndeki karar duruşmasına tutuklu sanık Aktaş, 1.5 yıl evli kalmasına rağmen h l bakire olduğunu belirtti. Eşinin anormal davranışlarının evlendikten sonra başladığını dile getiren Aktaş, şöyle konuştu 
     "Düğün gecesi gerdek hazırlıkları yaptım, ancak eşim uyudu. Sonraki günlerde de yorgun olduğunu söyledi. Bir süre sonra bana saldırmaya ve taciz etmeye başladı. Hiçbir problemim olmadığını anladım. Eşime tedavi olabileceğini söylediğimde benimle alay etti. Bir gün sonra havuçla ve parmağıyla kızlığımı bozmak istedi. Başka bir gün de benden oral seks yapmamı istedi. Uyuduğum bir gece vajinama silah sokmak istedi. Ancak kızlığımı bozamadı. Kendime h kim olamayarak vurdum." Aktaş’ı eşini öldürmekten müebbet hapse çarptıran mahkeme, "olayda ağır kışkırtma olduğundan", cezayı 12.5 yıla indirdi. 
     
Açlık grevi şişmanlattı      ESRA ALUS 

İstanbul’da öldürdüğü 5 kişiyi kolilere koyan Aksoy, 49 gündür sürdürdüğü ölüm orucunda kilo aldı... 
     Naylon iple boğarak öldürdüğü 5 kişiyi kolilere koyarak cesetleri İstanbul’un çeşitli yerlerine bıraktığı iddiasıyla yargılanan Orhan Aksoy, tutukluluk hali kaldırılıncaya kadar ölüm orucuna devam edeceğini söyledi. Aksoy’un 4 Kasım 2002 tarihinde ölüm orucu eylemine başladığını mahkemeye dilekçeyle bildirdiği öğrenildi. Fakat 49 gündür ölüm orucunda olduğunu söyleyen Aksoy’un kilo aldığı gözlendi. 
     İstanbul 5. Ağır Ceza Mahkemesi’nde görülen duruşmaya 5 kez idam istemiyle yargılanan Orhan Aksoy geniş güvenlik önlemleri altında getirildi. Mahkemenin adil yargılama yapmadığını iddia eden Aksoy’un reddi h kim talebini değerlendiren bir üst mahkeme olan İstanbul 6. Ağır Ceza Mahkemesi’nin "talebi yerinde bulmadığı" yönündeki kararı okundu. 
     Barodan avukat talep eden ve soruşturmanın genişletilmesini de isteyen Aksoy, duruşma çıkışında, tahliye edilinceye kadar ölüm orucu eylemini bırakmayacağını, gerekirse öleceğini söyledi. 
     
Diskalifiye edilince jüriye tabak attılar      Hatay Spor Salonu’nda düzenlenen Türkiye Halkoyunları Şampiyonası’nda Aydın Belediyesi ile Erzurum Yenişehir Belediyesi kategorilerinde birinci oldu. Ödül töreni sırasında, kural hatası yaptığı iddiasıyla diskalifiye edilen Şanlıurfa Karaköprü Belediyesi folklorcuları, kendilerine anı olarak verilen tabakları jürinin üzerine fırlattı. Polisin güçlükle ayırdığı kavgada iki folklorcu yaralandı. 
     
Sahte polislere dikkat ediniz      Polis, kendilerini polis olarak tanıtan kişilerin gerçekleştirdiği soygun ve gasp olaylarının artması üzerine, vatandaşlara uyarılarda bulundu. İstanbul’da çeşitli semtlerde kendilerine polis süsü veren eli telsizli kişilerin soygun yaptığını hatırlatan Emniyet, vatandaşlara şu tavsiyelerde bulundu l Kendisini polis olarak tanıtan kişilere kimlik sorulmalı. l Üzerinde polis yeleği, araçlarında tepe lambası olan kişilerle ilgili şüpheli durumlarda, 155 Polis İmdat aranmalı. lKişinin polis olduğundan şüphelenilmesi halinde, polis biriminden resmi görevli talep edilmeli.l Sivil ve tepe lambalı ekiplerimiz olmadığı için, araç kapıları açılmadan beklenmeli. 
     
Harun Kolçak gözaltına alındı      Pop Müzik Sanatçısı Harun Kolçak, icra takibi kapsamında mal beyanında bulunmadığı için çarptırıldığı 10 günlük hapis cezasından dolayı gözaltına alındı. Kredi kartı borcundan dolayı hakkında başlatılan icra takibinde mal beyanında bulunmadığı gerekçesiyle İstanbul 6. İcra Tetkik H kimliği’nce 10 gün hapis cezasına çarptırılan Kolçak, bu cezasının kesinleşmesi üzerine dün Kadıköy Caddebostan’daki evinde gözaltına alındı. İnfaz Büro Amirliği’ne getirilen Kolçak’ın, işlemlerinin tamamlanmasının ardından İstanbul Adliyesi’ne sevk edileceği bildirildi. 
     
Akçay’da 9 metrelik Jaws yakalandı...      Balıkesir’in Edremit ilçesine bağlı Akçay beldesi açıklarında 9 metre boyunda köpekbalığı yakalandı. Dün sabah bıraktığı ağlarını toplamaya giden balıkçı İrfan Kozlak, iki aydır Edremitli balıkçıların korkulu rüyası olan yarım ton ağırlığındaki köpekbalığıyla karşılaştı. Arkadaşla-rının yardımıyla yakaladığı balığı balıkhaline getiren Kozlak, Türkiye’de alıcısı olmayan 2 milyar lira değerindeki köpek-balığını Japonya’ya göndereceklerini belirtti. 
     
Futbolcu hakemin çenesine kafa attı      İzmir Menemen’e bağlı Seyrek’te oynanan maçta kendisine kırmızı kart gösteren hakeme kafa atan futbolcu Levent Çelik, gözaltına alındı. Olay önceki gün Ulukent Belediyespor ile Harmandalı Belediyespor arasındaki futbol maçında meydana geldi. Harmandalı Belediyespor oyuncusu 19 yaşındaki Levent Çelik, sert girdiği bir pozisyon sonrası kendisine kırmızı kart gösteren orta hakem Direkler’le 22 tartıştı. Tartışmanın büyümesi üzerine kendisini tutamayan Çelik, hakemin çenesine kafa attı. Maç bitiminde hakem Direkler’in şik yeti üzerine gözaltına alınan Çelik hakkında yasal işlem başlatıldı. 
     
Hırsız, polisin elini ısırıp kaçtı      Edirne’de hırsızlık suçundan yakalanan bir kişi, kendisini yakalayan polis memurunun elini ısırarak kaçtı. Edirne Emniyet Müdürlüğü’ne bağlı Asayiş Şubesi ekipleri, Menzilahır Mahallesi’nde, hırsızlık suçundan aranan İsmail Mermi ile Tahir Baltadan’ı aramaya başladı. Ekipler, mahallede bir kahvede yaptıkları kontrolde Mermi’yi yakaladı. Bu sırada kahvede bulunan Mermi’nin yakınlarından altı kişi, polislerin otomobiline taşlı ve sopalı saldırıda bulundu. Fırsattan istifade eden Mermi de, kendisini tutan polisin elini ısırarak kaçtı. Mermi ve Baltandan’ın yakalanması için operasyon başlatıldı. 
     
Kurtuluş gününde nişan      FATİH ÇİMEN WESEL 

     Gaziantep’in düşman işgalinden kurtuluşunun 81. yıldönümü, Almanya’nın Mülheim kentinde faaliyet gösteren Gaziantepliler Kültür ve Dayanışma Derneği tarafından da kutlandı. Yaklaşık 3 bin kişinin yer aldığı geceye Gaziantep Belediye Başkanı Celal Doğan da katıldı. Derneğin kuruluşunun da kutlandığı gecede konuşan Doğan, Gaziantepspor’un renklerinin siyah kırmızı olmasının tesadüf olmadığını belirterek, "Siyah 6 bin şehidimizin yasını, kırmızı ise al kanlarını simgeliyor" dedi. 
     Sevim ve Cüneyt adlı gençlerin nişan yüzüklerini takan Doğan, nik h Gaziantep’te olursa düğün masraflarını üstlenme sözü verdi. 
     
     



 GÜNCEL 



















</TEXT>
</DOC>
