<DOC>
<DOCNO> 116163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/son/soneko09.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 270 puan yükselişle seansı tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 270.33 puan artışla 1. seansı 10,408.87 puandan tamamladı. Hisse senetleri ortalama yüzde 2.67 değer kazandı. 
     Endeks güne 14.13 puan artışla 10,152.62 puan seviyesinde başladı. 
     Seansın ilk yarısını 151.91 puanlık artışla 10,290.45 puandan geçen endeks gün içinde en yüksek 10,423.88 puanı görürken, dünkü kapanış seviyesi olan 10,138.54 puanın altına düşmedi. 
     Seans kapanışında mali endeks 364.65 puan artışla 12,6.33, sanayi endeksi 265.69 puan artışla 9,977.35 puana, hizmetler endeksi 111.13 puan artışla 7,198.99 puana yükseldi. 
     Böylece, önceki kapanışa göre mali grup hisseler ortalama yüzde 2.97, sanayi grubu hisseler yüzde 2.74 oranında, hizmetler grubu hisseler ortalama yüzde 1.57 oranında değer kazandı. 
     1. seansta işlem gören toplam 282 hisse senedinden 201'i değer kazanırken, 21 hisse senedi değer kaybetti. 60 hissenin fiyatında ise değişiklik olmadı. 
     Seansta, 187 trilyon 447 milyar 593 milyon liralık işlem hacmi oluştu. 
     1. seansta, Tüpraş, Tansaş, İş Bankası C, Garanti Bankası ve Turkcell en yoğun işlem gören hisseler oldu. 
     Borsa uzmanları, 10,300 seviyesinden yaşanan yükselişin ardından sıkışık seyir izleyen endeksin gelen alımlarla 10,400 seviyesine yöneldiğini ifade ederek, seçime ilişkin riski almak istemeyen yatırımcıların dün yaptıkları satışların ardından bugün piyasanın düşük hacimli cılız bir tepki verdiğini ve endeksin dünkü seviyelerine yükseldiğini kaydediyorlar. 
     





</TEXT>
</DOC>
