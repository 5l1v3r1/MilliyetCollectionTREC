<DOC>
<DOCNO> 122359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sontur30.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt seçimlerinde kimler milletvekili seçilmişti 
</HEADLINE>
<TEXT>

     Siirt'te 3 Kasım 2002 tarihinde yapılan milletvekili seçiminde bu ilin çıkardığı 3 milletvekili CHP, AK Parti ve bağımsız aday arasında paylaşılmıştı. 
     Siirt ili seçim çevresinde 119 bin 210 kayıtlı seçmenden 88 bin 397'si sandık başına gitmiş ve seçime katılma oranı yüzde 74.15 olarak gerçekleşmişti. 
     Bu sonuçların ardından Cumhuriyet Halk Partisi'nden Ekrem Bilek, Adalet ve Kalkınma Partisi'nden Mervan Gül ve Bağımsız Aday Memet Fadıl Akgündüz parlamentoya girmişlerdi. 
     Siirt'te 26 bin 980 ile en fazla oyu alan Demokratik Halk partisi DEHAP ise ülke barajını aşamadığı için milletvekili çıkaramamıştı. 
     Bu seçim çevresinde seçim yenilenirken ülke barajının uygulanmaması durumunda, siyasi partilerin ve bağımsız adayların 3 Kasım'da yapılan seçimde aldıkları oy sayısına göre, DEHAP 2, AK Parti 1 milletvekili çıkarıyor. 
     Siirt ili seçim çevresinde 119.210 kayıtlı seçmen bulunuyor. 3 Kasım'da yapılan seçimde bu seçmenlerden 88.397'si sandık başına gitmiş ve 83.602 seçmenin oyu geçerli sayılmıştı. Gümrük kapıları yansıtıldığında bu seçim çevresinde toplam geçerli oy sayısı 83.855 olarak gerçekleşmişti. 
     





</TEXT>
</DOC>
