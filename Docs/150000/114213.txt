<DOC>
<DOCNO> 114213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sondun27.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı muhalifler Saddam kimyasal silah kullanacak 
</HEADLINE>
<TEXT>

     Iraklı muhalif lider Ayetullah Muhammed Bekir El Hakim, ABD'nin Irak'a müdahalesi halinde, Irak Devlet Başkanı Saddam Hüseyin'in kimyasal silah kullanmakta tereddüt etmeyeceğini söyledi. 
     Yaklaşık yirmi yıldır İran'da yaşayan Irak İslam Devrimi Yüksek Konseyi lideri El Hakim, Irak'ta bir rejim değişikliğinin savaş yoluyla değil, Irak halkının kendisi tarafından yapılması gerektiğini belirtti. El Hakim, "Saddam Hüseyin'in kimyasal silahlarla karşı saldırıya geçmeye hazırlandığına dair elimizde istihbarat var. Bir savaş olması halinde, Saddam Hüseyin kimyasal silah kullanmakta tereddüt etmeyecektir. Kendisinin bu yola başvuracağını geçmiş yıllarda yaptığı eylemlerden biliyoruz" dedi. 
     Subayların Saddam'ın emirlerine uyup uymayacağını bilmediğini belirten El Hakim, Irak'ta birçok birliğin, rejimi desteklemediğini ve savaşmayı reddedeceğini söyledi. Iraklı muhalif lider, "Eğer ABD Irak'a operasyon düzenlerse, bu operasyon 'süratli ve hedefe yönelik' olmalı ve sivillere zarar vermemelidir" diye konuştu. 
     





</TEXT>
</DOC>
