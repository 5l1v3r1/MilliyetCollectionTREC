<DOC>
<DOCNO> 103247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/guncel/gun08.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıt parası verilmeli mi 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Okullarda kayıt dönemi açıldı. Her yıl olduğu gibi bu yıl da kayıtlarda bağış alınması velilerin eleştirilerine neden oldu. Okul yöneticileri ise ellerindeki kaynakların yetersiz olduğunu savunarak, çocuğunun iyi eğitim almasını isteyen velinin, okula yardımda bulunması gerektiğini vurguluyor. Kayıt sırasında velilerden bağış adı altında para alınmalı mı Konuyu ilgililerine sorduk 
     
     Ömer Balıbey İstanbul Milli Eğitim Müdürü 
Bağışlar zorunlu olamaz      Bağışlar zorunlu olamaz. Bağışın tespit edilen bir miktarı da olmaz. İsteyen okula bağış yapar, istemeyen yapmaz. Bağış yapmak isteyen veli, ancak içinden gelen miktarı verir. Bağış konusunda velilere de görev düşüyor. İkametg h dışı kayıt yaptırmak isteyenler, okullara para teklif ediyor veya okuldaki yetkililer, "Kaydınız ikametg h dışı. Şu kadar bağış yaparsanız, kaydınızı alabilirsiniz" diyorlar. 
     Herkes kendi ikametg hına uygun okula çocuğunu kayıt ettirirse bu sorunlar yaşanmaz. 
     
     Enver Önder Ö. Velileri D. Derneği 
Para alınması yasadışı      Velilerin okula bağış yapması gerekmiyor. Bunu düzenleyen hiçbir yasa yok. Tam tersine, eğitim-öğretimin devletin görevi olduğu anayasa ile güvence altına alınmıştır. Kayıt sırasında para alınması yasadışıdır ve eğitim-öğretimin parasallaştırılmasının bir adımıdır. Okula bağış yapmak isteyen veli, bunu yıl içinde de yapar. İlla da kayıt sırasında bağış yapmak zorunda değil. 
     
     Burhanettin Polat İlke Okulları 
Gücü oranında vermeli      Türkiye’nin gerçeği ortada. Okulların, birtakım taleplerinin olması doğal. Veli gücü nispetinde okula destek sağlamalı. Veliler, çocuklarını belirlenen okullara gönderseler o zaman sorun çıkmaz. Ama veli, kendi bölgesindeki okul yerine çocuğunu başka bir yerdeki okula göndermek istiyor. O zaman da bazı paralar isteniyor. 
     
     Kemal Gözükara Ar - El Koleji 
Miktarı belirlensin      Devlet okullarının durumu ortada. Velilerin okullara en azından kayıt sırasında bağış yapması gerektiğine inanıyorum. Hatta bu oranı bakanlık belirleyebilir. Ekonomik durumu kötü aileler, bu uygulamadan muaf tutulabilir. Kaliteli bir eğitim için bağışın gerekliliği velilere anlatılmalı. 
     
     Türker Kurşun Bahçeşehir Koleji 
Bağış yapılmalı      Maddi olanakları olanlar, mutlaka bağış yapmalı. Devlet ancak belirli alanlarda katkı sağlayabiliyor. Fiziki yapı, temizlik, eğitimin kalitesinin artırılmasıyla ilgili eksikler var. Bunun için kaynak, o okulda çocuklarını okutan velilerden sağlanmalı. Çünkü yatırımı, doğrudan doğruya kendi çocuklarına yapacaklar. Eğitim ertelenemez. 
     
     Talip Emiroğlu Avrupa Koleji 
Parasız eğitim olmaz      Devlet okulları yardım istemekte haklılar. Veliler okulun iyi eğitim verebilmesi için üzerine düşeni yapmalı. Para vermek istemiyorsa çocuklarını iddiasız okullara göndermeliler. Pek çok okul öğretmen ihtiyacını bile bağışlarla karşılıyor. İyi eğitimin bedeli olmalı. Parasız kaliteli eğitim olmaz. 
     



 GÜNCEL 




















</TEXT>
</DOC>
