<DOC>
<DOCNO> 100930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/yazar/pulur.html </URL>
<DATE> 2002/08/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Burada sadece MHP ve AKP’nin adı geçiyor. Diğer partilere şans tanıyan yok 
</HEADLINE>
<TEXT>
Varlık içinde yokluk 
Tonlarca altın ve gümüşün üzerinde yaşarken geçim sıkıntısı çeken Gümüşhaneliler’in gönlü, seçimde yine MHP’den yana gibi görünüyor 
     Ol mahiler ki derya içredir, deryayı bilmezler" diye bir laf vardır yani balıklar denizin içindedir ama, denizi bilmezler... Gümüşhanelileri dinledikçe aklımıza bu laf geldi. İşsizlikten, yoksulluktan şikayet eden Gümüşhaneliler meğer "altın" üzerinde oturuyorlarmış...Zaten "Gümüşhane"nin adı "Gümüşöten geliyor, bir zamanlar gümüş madeni varmış, sonra maden bitmiş, kapanmış... 
     Ama Gümüşhanelilere göre, "gümüş" de var, "altın" da var, ama çıkaran yok... 
     
     12 ton altın rezervi 
     Gümüşkaya köyünün yakınında, 12 ton altın rezervi olduğu tespit edilmiş, Bergama’daki şirket, burada da altın çıkarmak istemiş, ama tepkiler başlamış, tepkinin nedeni "siyanür", bu zehirin Gümüşhane’nin tarımını, hayvancılığını zehirleyip yok edeceği söylenmiş, arama şimdilik durmuş. Gümüşhane Türkiye’nin en fazla göç veren bölgelerinden biri. Rivayete göre Trabzon’un yüzde 35’i Gümüşhaneliymiş. Göç eden her Gümüşhanelinin hali vakti yerindeymiş demek ki kabahat Gümüşhanelide değil. İş bulunca çalışıyor, kazanıyor, Gümüşhane’de kalınca da işsizlikten bunalıyor. 
     
     Seçim ve AB yasaları 
     Gümüşhane küçük bir il, 2 milletvekili çıkarıyor, geçen seçimde birinci parti MHP, belediye başkanı da MHP’li. İkinci milletvekili de, o zamanki adıyla Fazilet Partili... Bu seçimde ne olur MHP birinci parti olmasa bile, sanırız bir milletvekili çıkaracak... 
     Bunca yer dolaştık, hiçbir yerde, Avrupa uyum yasalarına bu kadar karşı çıkanı görmedik. MHP’nin, Devlet Bahçeli’yle açıkladığı politikayı, Gümüşhane’de daha da sert bir üslupla söyleyenlerin oluşu, burada MHP’nin bir milletvekili çıkarabileceği tahminini güçlendiriyor. İkinci milletvekili AKP’den çıkar deniliyor, diğer partilere pek şans tanıyan yok. 
     
     Kuşburnu, kuşburnu 
     Nasıl Zonguldak’ın kömürü, Rize’nin çayı varsa ileride Gümüşhane’nin de "kuşburnu" olabilir... Eczacı Niyazi Kaanoğlu böyle diyor. Çünkü dünyanın en kaliteli ve dış pazarların aradığı "kuşburnu" Gümüşhane’de yetişiyormuş, ama üzerine düşen yokmuş. Kaanoğlu "Bizim halk bunun farkında değil" diyor ve ekliyor "Geçenlerde burada Kuşburnu Festivali yapıldı, havaya maytaplar atıldı, ama gel gör ki, fabrikada kuşburnu yoktu " 
     Peki ne yapmalı 
     "Kuşburnu boş duran tarlalara ekilmeli, uygun şekilde yetiştirilmeli, hem büyük şehirlere, hem de dışarıya gönderilmeli..." Kuşburnunun çayı var, kuşburnunun reçeli var, marmelatı var, şerbeti var... Tam lafın burasında birisi araya giriyor "Devlet yardım etsin " Dikkat ediyoruz, biraz önce "Devlet küçülmeli, ekonomiden elini çekmeli" diyen vatandaş bu vatandaş... Sloganlara kendimizi nasıl da kaptırıyoruz Evet, Gümüşhane’de sadece "kuşburnu fabrikası" var, başka fabrika yok. Varmış ama, özelleştirilmiş alanlar da fabrikayı kapatmış... 
     
     Özel sektör ve teşvik 
     Peki, özel sektör, niye Gümüşhane’ye yatırım yapmıyor Cevap hazır "4352 sayılı Kalkınmada Öncelikle Bölgeleri Teşvik Kanunu ilk çıktığı zaman 22 ili kapsıyordu, sonra bunu 52 ile çıkardılar. Şimdi Ordu’da yatırım yapmak varken, kim gelir Gümüşhane’ye yapar .." Peki, yapanlar yok mu 
     Gümüşhane’de kimi görsek, lafa Aydın Doğan’la başlıyor, Aydın Doğan’la bitiriyor. 
     
     







Beyaz Türkler’ ve taşra’ 


Şimşekler, yıldırımlar, gökgürültüleri... 


İki kısa mektup 


Derviş’ten ilk işaret 


Cem yola çıktı, Derviş’i bekliyor 


21. yy tercihi 


Eğitimin sorunlarını unutmadık 


Ne Carlos, ne Ronaldo, yine IMF 


İş burada altın gibi 


Son seçim araştırmasının gösterdiği gerçek 


Seçimden önce tanıtım yarışı 


Varlık içinde yokluk 


Yüzde 10 telaşı 


Kamuda küçülme falan yok, iyi ki de yok 


Efk r, Türkçe bir duygudur 


Doğu’da önce terör’ şimdi siyaset’ 


Bir yanda darağacı öbür yanda yemek’ 


</TEXT>
</DOC>
