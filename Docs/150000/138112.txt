<DOC>
<DOCNO> 138112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/spor/bvol.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FİLEDE MUCİZE 3-0 
</HEADLINE>
<TEXT>

Voleybol Bayanlar 1. Ligi’nde 75. Yıl engelini aşan Beşiktaş, ipten döndü. İller Bankası karşısında iki sete ihtiyacı olan İnterfarma tek sette kalınca küme düştü 
     Başkent’ten müjde 
     FİLEDE, küme düşmeyle burun buruna gelen Beşiktaş son anda ligde kaldı. 75. Yıl’ı 3 - 0’la geçen Kartal, gözünü İller Bankası - Numune İnterfarma arasında oynanan maça çevirdi. Küme düşmemek için iki sete ihtiyacı olan Numune İnterfarma, tek sette kalınca Beşiktaş ipten döndü. Bu sonuçlarla Siyah - Beyazlı takım 1. Lig’de kalmayı başardı. 
     
     Maçın karnesi 
     HAKEMLER Hikmet Ay, Ferhan Tunçbilek 
     BEŞİKTAŞ Maria 6 , Tatjana 6 , Arzu 6 , Dos Santos 7 , Emel 5 , Didem 5 , Nihan 6 , Aysun 4 , Melek 4 
     75. YIL Derya 6 , Banu 6 , Tuğba 6 , Aysun 5 , Pınar 5 , Gamze 5 , Eda 4 , Burcu 5 
     SETLER 25 - 14, 25 - 19, 25 - 14 
     
BÜYÜK GAF      VOLEYBOL Federasyonu dünkü programıyla büyük bir gafa imza attı. Bayanlar Birinci Ligi’nin dün sona eren klasik süreci öncesi iki takım Beşiktaş ile Numune İnterfarma, düşmeleri kesinleşen Işıkspor, 75. Yıl ve Galatasaray dışında lige veda edecek dördüncü takım olmamak için mücadele etti. Ancak böylesine kritik bir günde Beşiktaş - 75. Yıl maçı 13.00’te oynanırken, İllerbankası - Numune İnterfarma 17.00’ye alınmıştı. Program böyle olunca, Beşiktaş’ın galibiyeti öğrenen İnterfarma küme düşme maçına, elinde bulunan set averajıyla rahat çıktı ama yine de elendi. 
     
İller Bankası affetmediBaşkent temsilcisi, N.İnterfarma karşısında etkili oynadı, küme düşme mücadelesindeki takımların kaderini belirledi 
     Çabalar sonuçsuz 
     NUMUNE İnterfarma çok savaşmasına karşın lige veda etti. Ankara’da oynanan kritik karşılaşmada İller Bankası karşısında iki set yerine, bir set alabilen İnterfarma küme düştü. Son derece çekişmeli geçen maçta, konuk ekip sadece üçüncü sette rakibine üstünlük sağlayabildi. Dördüncü setteki çabaları sonucu değiştirmedi. 
     
     Maçın karnesi 
     HAKEMLER Cemalettin Özmen, Aziz Yener 
     İLLER BANKASI Maria 7 , Melis 7 , Hülya 6 , Oksana 7 , Heval 6 , Maja 7 , Songül 6 , Sevil 5 ,Seda 4 
     N.İNTERFARMA Natalia 6 , Müjgan 5 , Fercan 4 , Elis 7 , Özlem Özdemir 6 , Rossana 5 , Esin 5 Pınar 5 Özlem Badak 4 
     SETLER 25 - 16, 25 - 19, 12 - 25, 25 - 20 
     
     Filede dün 
     Eczacıbaşı - Türk Telekom 3 - 2 
     SSK - Şanlıurfa Gençlik 3 - 0 
     Karşıyaka - Güneş Sigorta 1 - 3 
     Galatasaray - Işık 3 - 1 
     
Sokullu’ya görev 
     ULUSLARARASI Voleybol Federasyonu, hakem Ümit Sokullu’ya 2 maçta görev verdi. Sokullu’nun Haziran ayında yapılacak olan Dünya Ligi maçlarında Portekiz - Almanya ve Yugoslavya - Küba karşılaşmalarını yöneteceği bildirildi. 
     
Filede değişiklik      ERKEKLER 1. Voleybol Ligi’nde iki maçta değişiklik yapıldı. Bursa’da yarın yapılacak Emniyet - Fenerbahçe maçı ile 25 Şubat Salı günü oynanacak Emniyet - Rize Fındıklıspor karşılaşmalarının günleri yer değiştirdi. 
     



 SPOR 




























</TEXT>
</DOC>
