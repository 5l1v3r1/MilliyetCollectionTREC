<DOC>
<DOCNO> 146970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sondun03.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD savaş uçağı bu kez uçak gemisine inemeden denize düştü.. 
</HEADLINE>
<TEXT>

     Bir Amerikan AV-88 Harrier savaş uçağının, uçak gemisine inişe geçtiği sırada Körfez sularına düştüğü, pilotunun kurtarıldığı bildirildi. 
     ABD Merkez Komutanlığı'ndan yapılan açıklamada, USS Nassau gemisinden gece eğitim uçuşu için kalkan uçağın dönüşte düştüğü ve kendini fırlatmayı başaran pilotun paraşütle denize indiği kaydedildi. 
     Açıklamada, kurtarılan pilotun sağlık durumunun iyi olduğu belirtildi. 
     ABD, bu son kazayla beraber, iki uçağını aynı gün içinde ve her ikisi de kaza sonucu kaybetmiş oldu. 
     Körfez bölgesinde bulunan USS Constellation uçak gemisindeki bir uçak, dün güverteden suya kaymış, pilotlar kurtarılmıştı. 
     

     
</TEXT>
</DOC>
