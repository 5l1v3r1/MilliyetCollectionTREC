<DOC>
<DOCNO> 120020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sonspo32.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna Elimizden gelen desteği vermeye hazırız... 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, Formula-1 gibi organizasyonların Türkiye açısından faydalı olduğunu belirterek, Büyükşehir Belediyesi olarak organizasyona her türlü desteği vermeye hazır olduklarını bildirdi. 
     Gürtuna, bir ayağı 2005 yılında Türkiye'de yapılacak Formula-1 yarışları için İstanbul'un seçilmesiyle ilgili yaptığı değerlendirmede, bu tür organizasyonların Türkiye açısından faydalı olduğunu söyledi. 
     Hem ülkenin tanıtımı, hem de katılanlar açısından ülke adına önemli imkanlar sağlanacağına işaret eden Gürtuna, şunları kaydetti 
     ''Bu tür organizasyonlar ülkeye duyulan güveni artırır. O ülkeyle ekonomik işbirliğine, turizme ve kongrelerin yapılmasına katkı sağlıyor. Tüm bu atmosferler de güven duygusunu artırır. Onun için bu tür organizasyonları faydalı görüyorum. İstanbul Büyükşehir Belediyesi olarak her türlü desteği vermeye hazırız. Hayırlı olsun.'' 
     





</TEXT>
</DOC>
