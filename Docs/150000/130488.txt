<DOC>
<DOCNO> 130488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sondun01.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
USA Today "Lojistik sorunlar olası Irak operasyonunu geciktiriyor" 
</HEADLINE>
<TEXT>

     ABD'nin, Irak'a karşı olası operasyonunun, lojistik sorunlar nedeniyle gecikebileceği öne sürüldü. 
     USA Today gazetesi, Pentagon yetkililerine dayanarak yayınladığı haberde, Körfez bölgesine konuşlandırılan ABD birliklerinin, lojistik sorunlar nedeniyle Irak'a karşı topyekün savaş için Şubat sonu ya da Mart başından önce hazır olamayacağını yazdı. 
     Haberde, olası Irak operasyonunu, büyük bir kara gücünün bölgeye yerleştirilmesi ve savaşa hazır hale getirilmesi güçlüğünün geciktirdiği kaydedildi. 
     Gazete, olası operasyonun gecikme nedenlerinden birinin de, ''Türkiye'nin 80 bin Amerikan askerine ev sahipliği yapmayı kabul etmemesi'' olduğunu belirtti. 
     BM silah denetçileri, Irak'taki incelemelerine ilişkin raporu, 27 Ocak'ta Güvenlik Konseyi'ne sunacak. 
     





</TEXT>
</DOC>
