<DOC>
<DOCNO> 106477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/yasam/yas03.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Eve böyle mi dönecektin ’ 
</HEADLINE>
<TEXT>

Sakaryalılar, deplasmana giderken kaza yapan takım otobüsünde can verenleri gözyaşlarıyla karşıladı... 
     ADAPAZARI, SİVAS DHA 

     Marmara depreminin ardından lige bir yıl ara veren, geçen yıl da Süper Lig’in kapısından dönen Sakaryaspor’un geçirdiği trafik kazası, şehirde yeni bir deprem yarattı. Kazanın ardından yaralı futbolcu ve teknik adamların yakınları Sivas’a akın ederken, kazada ölenlerden futbolcu Fırat Öndil, memleketi olan Van’da toprağa verildi. 
     Cenazeleri gözyaşları arasında Adapazarı’na getirilen Sakaryaspor Genel Menajeri Aykut Yiğit, malzemeci Fevzi Ergünoğlu ve otobüs şoförü Selami Uludağ’ın bugün Sakarya’da, masör Cüneyt Çukur’un da İzmir’de toprağa verileceği kaydedildi. 
     Faciadan kurtulanlardan biri olan Sakaryaspor Teknik Direktörü Hüseyin Hamamcı, kaza anını şöyle anlattı 
     
     Sakın frene basma ’ 
     "Otobüs hızlı gidiyordu. Yağmur vardı. Birden otobüs kaydı. Önde oturan futbolcular Fren yapma’ diye bağırdı. Bu sırada otobüs, gittiğimiz yöne değil geldiğimiz yöne döndü. Şoför, kapıyı açıp otobüsten atladı. Yan tarafta bulunan şarampolden dolayı otobüs takla attı. Bu sırada biz camlardan fırladık." 
     



 YAŞAM 


















</TEXT>
</DOC>
