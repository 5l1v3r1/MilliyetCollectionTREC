<DOC>
<DOCNO> 148488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/09/spor/spo03.html </URL>
<DATE> 2003/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ONA 'BULDOZER' DERLER 
</HEADLINE>
<TEXT>

Galatasaray formasıyla harikalar yaratan Volkan, sahada normalden daha kalıplı gözüktüğünü iddia etti, "Bu görüntüm hep lakap almama neden oldu. Bazen pittbull, bazen buldozer gibiyim" dedi 
     CÜNEYT KARAKAYA 

     Savaşmayı severim’ 
     LİGİN ikinci yarısında geldiği Galatasaray’da mükemmel performansıyla ilk on birin değişilmez ismi olan Volkan, mücadeleci yapısını sevdiğini dile getirdi. Yıldız futbolcu, "Saha içindeki görüntümle, dışardaki görüntüm farklı. Sahada daha kalıplı gözüküyorum. Bu yüzden arkadaşlarım bana pitbull ve buldozer derler. Galatasaray’da farklı bir hava buldum" diye konuştu. 
     
     Herkesle anlaşırım’ 
     VOLKAN, iyi oynamaya mecbur olduğunu da açıkladı. Başarılı oyuncu, "Galatasaray’a gelip kötü performans göstermek olmaz. İyi olmak zorundasınız. Orta sahanın her yerinde forma giyerim. Saklayacak bir şeyim yok, 70. dakikadan sonra yoruluyorum. Bu sorunu çözeceğim. Herkesle iyi anlaşırım. Şu kişiyle iyiyim diyemem, çünkü kollektif bir spor yapıyoruz" dedi. 
     
     Sıra şutlarda 
     UZAKTAN çok isabetli şutlar attığını da iddia eden Volkan, son maçlarda boşluk bulamadığını açıklandı. Volkan şunları söyledi "Galatasaray’da bir türlü o anı yakalayamadım. En zevk aldığım goller kalecilerin üzerinden aşırtmalardır. Bizim takımı ikiye ayırsanız, iki takım da şampiyonluğa oynar. Mutlu sonun tek adayı biziz. Beşiktaş’ı yakında geçeriz." 
     
İngilizler’i bekliyoruz’      MİLLİ Takım ve Galatasaray’ın başarılı ismi Ergün, İngiltere rövanşını dört gözle beklediklerini açıkladı. Yıldız futbolcu, İstiklal Marşı çalarken ıslıklanmalarının çok ağırlarına gittiğini dile getirip, "Gönül isterdi ki, onları kendi evlerinde yenelim. Ancak bu olamadı. Rövanşı vermeyeceğiz" dedi. Futbol sahalarında yaşanan olaylara da değinen Ergün, "Hepimiz bu işten ekmek yiyoruz. 7’den 70’e bizi izliyorlar. İyi mesajlar vermeliyiz" diye konuştu. 
     
Hata bitirirZorlu haftaların başladığını açıklayan Fatih Terim, "Artık stratejik yanlışların lehimize sonuç doğurmayacağı dönemlere girdik" dedi 
     ERHAN TELLİ 

     Kapıları kapattı 
     TEKNİK Direktör Fatih Terim, dün düzenlediği basın toplantısında çarpıcı açıklamalar yaptı. Terim, ligde son haftalar yaklaştıkça tansiyonun arttığını dile getirip, "Her zamanki gibi, her maç yine önemli, ama sona yaklaştıkça bu önem daha da artıyor" dedi. Tecrübeli teknik adam, Fenerbahçeli Fatih Akyel ve Serhat ile kesinlikle görüşme yapmadıklarını da vurguladı. 
     
     Oğuz üzülmesin’ 
     FENERBAHÇE’DEKİ görevinden istifa eden Oğuz Çetin’e de destek veren Fatih Terim, "İlerleyen dönemlerde daha başarılı olacaktır" diye konuştu. Terim, "Hasan Şaş’ın kırmızı kart gördüğü pozisyondaki hareketi masumcaydı. Ceza gündemimizde yok. Altyapıya büyük önem veriyoruz. 3 - 4 yıl içinde A takıma 10 oyuncu yükselecek" ifadelerini kullandı. 
     
PAF’a gol yağdırdılar      CİM - BOM, Altay karşılaşmasının hazırlıklarını dün PAF takımı ile yaptığı maç ile sürdürdü. Xavier, Berkant ve Ergün dışında tüm futbolcular oynadığı maçın sadece 15 dakikalık bölümü basına açılırken, karşılaşmayı A takım 10 - 2 kazandı. Sakatlıkları süren Ergün ve Berkant’ın tesislerde tedavilerinin sürdüğü açıklandı. 
     
Canaydın’dan susun’ emri      BAŞKAN Özhan Canaydın, ligin sonu yaklaşırken, gündeme getirilen iddialar ve polemiklere cevap verilmemesini istedi. Canaydın’ın, "Kesinlikle gerilim yaratan taraf olmayın" dediği vurgulandı. Gerektiği zamanlarda sadece İkinci Başkan Ali Dürüst yanıt vermesi kararlaştırılırken, kulüple ilgili açıklamaların Canaydın’ın izniyle yapılacağı da öğrenildi. 
     
Emre Aşık kayıplarda      LUCESCU döneminde savunmanın vazgeçilmez isimleri arasında yer alan Emre Aşık, Fatih Terim’in dönüşüyle birlikte Galatasaray formasından uzak kaldı. Ligin ilk yarısındaki 18 maçın 11’inde forma giyme şansı bulan tecrübeli futbolcu, ikinci yarıda gözden düştü. Emre, ikinci yarıda oynanan 8 maçın 4’ünde yer alırken, toplam 56 dakika sahada kalabildi. 
     
     


SPOR 

























</TEXT>
</DOC>
