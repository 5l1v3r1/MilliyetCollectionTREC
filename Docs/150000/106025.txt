<DOC>
<DOCNO> 106025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yasam/yas05.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Günahlarımı affet yüce patates’ 
</HEADLINE>
<TEXT>

Erbakan’ın siyasi tarihe kazandırdığı patates dini’ kavramı, Hindistan’da gerçek oldu. Tanrı biçimli’ patatesin bulunduğu ev tapınağa döndü... 
     DIŞ HABERLER SERVİSİ 

     Hindistan’da bir aile tarafından pişirilmek üzere satın alınan ancak son anda, fil başlı Hindu tanrısı Ganişa’ya benzediği fark edilen bir patates, inançlı Hinduların ziyaretçi akınına uğradı. "Tanrının patates şekline bürünüp insanlara göründüğü" düşünülen Bombay kentindeki ev bir anda "tapınağa" dönüştü. 
     
     Kutsal eve hacı’ akını 
     Uttar Pradeş eyaletinde yetiştirildiği öğrenilen ve Necmeddin Alibay Cessani tarafından satın alınan "kutsal patates", Cessani’nin baldızı tarafından fark edildi. Ganişa’ya benzerliği sayesinde şöhreti kısa sürede yayılınca inançlı Hindular Cessani’nin evine akın etmeye başladı. 
     Evin tapınağa’ dönen oturma odasını günde ortalama 60 - 70 hacı’ ziyaret ediyor. Patatesi görme fırsatı bulanlar, tanrının lütfunu kazanmak için evden ayrılırken de kadife çiçekler ve para bırakmaıyı ihmal etmiyorlar. 
     
Literatüre Erbakan’ın hediyesi      "Patates dini" ifadesi, kapatılan RP’nin siyasi yasaklı lideri Necmettin Erbakan’ın, 1991’de Sivas - Yıldızeli’de yaptığı konuşmada siyasi literatüre girdi. Erbakan konuşmasında "Kim olursa olsun herkes Refah’a katılacak. Olmayanlar patates dinindendir. Refah bu ordudur. Bütün gücünle bu ordunun büyümesi için çalışacaksın. Çalışmaz isen patates dinindensin" ifadelerini kullandı. 
     



 YAŞAM 
















</TEXT>
</DOC>
