<DOC>
<DOCNO> 107180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun03.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya "Gürcistan'da operasyon yapılabileceği" konusunda bilgi verdi 
</HEADLINE>
<TEXT>

     Moskova, Devlet Başkanı Vladimir Putin'in, ''Gürcistan'daki Çeçen teröristlere karşı bu ülke topraklarında sıcak takip ve özel operasyonlar yapılabileceği'' şeklindeki uyarısı konusunda BM'ye bilgi verdi. 
     Dışişleri Bakanı İgor İvanov, BM Güvenlik Konseyi Başkanı'na ve BM Genel Sekreteri'ne mektup gönderdi. Mektupta, Putin'in konuşmasının tam metni de yer aldı. 
     Putin, dünkü konuşmasında, Rusya Dışişleri Bakanlığı'nı, ''Gürcistan'ın terörizmle mücadele konusundaki BM kararlarını uygulamada yetersiz kalmasından dolayı Rusya'da doğan kaygılar konusunda BM'ye ve anti-terör koalisyonunun ülkelerine bilgi vermekle görevlendireceğini'' belirtmişti. 
     Putin Genelkurmay Başkanlığı'na da ''bir sıcak takip operasyonunda terörist üslerin vurulmasının uygulanabilirliğiyle ilgili raporlar hazırlaması'' direktifi verdi. 
     Putin, dünkü konuşmasında, ''eğer Gürcistan liderliği kenti topraklarını gerçekten kontrol altına alabilirse, hiçbir önleme veya özel operasyona gerek kalmayacaktır'' demişti. 
     





</TEXT>
</DOC>
