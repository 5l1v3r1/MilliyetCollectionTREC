<DOC>
<DOCNO> 106272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/son/soneko03.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika, kargaşadan sıyrılıp ekonomisini büyütüyor... 
</HEADLINE>
<TEXT>

     Yeryüzü kültürüne önemli katkılarda bulunan, köklü kültür, halk kültürü ve sanatına, dünyaca ünlü, önemli yazarlar, düşünürler yetiştiren, ABD'nin komşusu Meksika, içinde bulunduğu Latin Amerika bölgesindeki kargaşadan sıyrılıp, ekonomisinin belini yeniden doğrultuyor. 
     Latin Amerika'daki diğer ülkelerde yaşanan devalüasyonlar, borsa düşüşlerinin aksine, Meksika'da ulusal para biriminin öyle çok fazla değer kaybetmesi gibi bir sorun şimdilerde yok. Bankalar önündeki kuyrukların tek sebebi de yeni hesap açmak amaçlı. 
     Ekonomisi yeniden büyüme işaretleri gösteren, istikrara sıkı sıkıya yapışan, ekononmisini bölgesel kaostan kurtarmak için devlet bütçesi ve kamu harcamalarını kısan Meksika'da, Nisan-Haziran döneminde son 12 ay itibariyle yüzde 2.1 büyüme kaydedildi. Bu büyüme, kapı komşusu ABD ekonomisindeki durgunluğa rağmen sağlanınca daha da kıymetlendi. 
     Birçok analistin yeniden büyüme yoluna girdiğini öngördüğü Meksika'da, bu refahın sıradan halka aktarımı hala yetersiz. Devlet Başkanı Vicente Fox'un kendi tahminlerine göre, ülkedeki hanelerin en azından yarısı barınma, giyinme veya ulaştırma yetersizliği çekiyor. 
     





</TEXT>
</DOC>
