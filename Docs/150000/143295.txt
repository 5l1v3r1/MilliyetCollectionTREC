<DOC>
<DOCNO> 143295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/guncel/gun01.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Yeni tezkere gündemde 
</HEADLINE>
<TEXT>

     YASEMİN ÇONGAR Washington 

     Bush yönetimi, savaş kararını kesinleştirmesinin ardından yaptığı açıklamada, AKP hükümetinin, toprak, üs ve hava sahalarını Amerikan askerlerine açma yönünde yeni bir tezkereyi TBMM’ye getirmesinin "halen gündemde" olduğunu bildirdi. 
     
     DEĞERİNİN FARKINDAYIZ’ 
     ABD Dışişleri Bakanı Colin Powell, dün basına hitap ederken, "Türklerle çok yakın danışmalarımız sürüyor. Türklerin kaygıları konusunda çok hassas olduğumuzu da söylemeliyim. Türk hükümetinin kendileri için zor bir zamanda, asker tezkeresini parlamentolarına götürmelerinin değerinin farkındayız" dedi. 
     Ankara ile yakın teması sürdürdükleri iki konuyu, "Tezkerenin yeniden gündeme gelmesi ve Kuzey Irak’ta olası gerginliğin asgariye indirilmesi" diye tanımlayan Powell, ikinci tezkere konusunda bir kapsam ya da tarih beklentisi açıklamadı. 
     ABD Dışişleri Bakanı, Kuzey Irak’la ilgili olarak Türkiye’nin kaygılarının giderilmesi için uğraştıklarını da söyledi. 
     



 GÜNCEL 





















</TEXT>
</DOC>
