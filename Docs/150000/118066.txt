<DOC>
<DOCNO> 118066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/spor/spo07.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat sustu, Real durdu 1-1 
</HEADLINE>
<TEXT>

Real Sociedad, güçlü rakibi Deportivo’ya sahasında iki puan kaptırdı, son haftalarda fırtına gibi esen milli oyuncumuz bu kez gol atamadı 
     İSPANYA Ligi’nde Nihatlı kadrosuyla fırtına gibi esen Real Sociedad’ın hızını Deportivo kesti. Ligde namağlup lider durumdaki Sociedad, Nihat’ın yine 90 dakika başarıyla mücadele ettiği maçta 1 - 1’lik beraberlikle Deportivo’ya iki puan kaptırdı. 27’de Kovaçeviç ile öne geçen ancak 39’da Luque’nin golüne engel olamayan Sociedad, ikinci yarıdaki baskısına rağmen galibiyete ulaşamadı. Bu beraberlikle, liderliğini sürdürdü. 
     
     Maçın karnesi 
     HAKEM Medina Cantalejo 
     REAL SOCIEDAD Westerveld 6 - Rekarte 6 , Jauregui 6 , Schürrer 7 , Aranzabal 7 - Karpin 7 , Xabi 6 , Boris 5 Aranburu Dk.64 6 , De Pedro 7 Gabilondo Dk.77 6 - Kovaçeviç 8 Khokhlov Dk.86 , Nihat 8 
     DEPORTIVO Joanmi 6 - Scaloni 6 , Cesar 7 Hector Dk.81 , Naybet 4 Capdevilla Dk.18 6 , Romero 7 - Sergio 6 , M.Silva 7 , Victor 7 , Fran 7 - Luque 8 Duscher Dk.75 , Makaay 7 
     GOLLER Kovaçeviç Dk.27 , Luque Dk.39 
     SARI KARTLAR Nihat, Xabi R.Sociedad , M.Silva Deportivo 
     
Inter şaşırttı      İTALYA’DA Emre’nin forma giydiği lider Inter, ligdeki ilk yenilgisini kendi sahasında Udinese önünde 2 - 1’lik skorla aldı. İlk onbirde sahaya çıkıp 90 dakika başarılı bir futbol sergileyen Emre’nin bir şutu da direkten döndü. Henüz 3. dakikada Vieri ile öne geçen Inter, 25’te Jorgensen ve 55’te Muzzi’nin gollerine engel olamadı. Yedekler arasındaki Okan ise forma şansı bulamadı. 
     
Tugay kızardı      İNGİLTERE Premier Ligi’nde Blackburn’ün deplasmanda Southampton ile 1-1 berabere kaldığı karşılaşmada Tugay Kerimoğlu kırmızı kart gördü. Beattie’nin penaltısına 90’da Cole ile yanıt vererek son anda beraberliği yakalayan konuk ekipte, 36. dakikada sarı kart gören Tugay, 76’da ikinci sarıyla oyun dışı kaldı. Alpay’ın kadroda yer almadığı maçta ise Aston Villa, Fulham’ı 3 - 1 yendi. 
     



 SPOR 




























</TEXT>
</DOC>
