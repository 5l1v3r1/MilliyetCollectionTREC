<DOC>
<DOCNO> 130047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sonspo23.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'un Belek kampı sürüyor... 
</HEADLINE>
<TEXT>

     Elazığspor Teknik Direktörü Erol Tok, takımın Belek kampının sürdüğünü belirterek, ''Transfer olsun diye transfer yapmak istemiyoruz'' dedi. 
     Erol Tok, yaptığı açıklamada, tamıkımın günde 3 antrenman yaparak ikinci yarıya hazırlandığını belirterek, takım arasındaki kaynaşmanın eskiye oranla daha iyi olduğunu ve geçen yılki takım ruhunun yeniden yakalandığını bildirdi. 
     Yarın İstanbul Maltepespor ile bir hazırlık maçı yapacaklarını belirten Tok, diğer hazırlık maçlarını ise 19, 22 ve 24 Ocak tarihlerinde yapacaklarını söyledi. 
     Kulübün son günlerde yapmak istediği transferler konusunda da açıklama yapan Tok, Victoria'nın basına isminin erken açıklanmasının, Arnavut oyuncunun sakat çıkması ve Belçikalı oyuncunun da Elazığ'a gelmek istememesi nedeniyle transferlerin yapılamadığını, bu transferlerin yapılmamasının dünyanın sonu olmadığını bildirdi. 
     Takıma yararlı olacak isimlerin transfer edilmesini istediklerini ifade eden Tok, ''Kamuoyunda bilinen futbolcuların transfer edilmemesi çok önemli değil. Biz bu isimleri bildiğimiz için bunları istedik. Yoksa transfer yapmak için transfer olsun istemiyoruz'' dedi. 
     Kulüp başkanı Baki Aydın ise Berezilyalı oyuncu Da Silva'nın bugün de kampa katılmadığını ve noter getirilerek kampa katılmadığının tespitinin yapıldığını belirterek, bu oyuncuyu diğer evrakların tamamlanmasıyla pazartesi günü FIFA'ya şikayet edeceklerini söyledi. 
     Aydın, ''Da Silva'nın bonservisi bizde. Bu oyuncuya ve kulübüne borcumuz olmadığı halde, bizden para istiyor. Da Silva'yı Trabzonspor'dan transfer ettiğimizde kendisine ve kulübüne ödeme yaptık. Daha sonra sakatlandı, ameliyatını yaptırdık. Şu anda iyileşti ancak bir kez bile antrenmanlara çıkmadı. Bu oyuncuyu FIFA'ya şikayet ederek, uğradığımız zararın karşılanmasını isteyeceğiz'' dedi. 
     Aydın, Türkiye'deki tüm kulüplerde bulunan Brezilyayı oyuncuların kulüplerine sorunlar çıkardığını ifade ederek, bundan sonra Elazığspor'a ücretsiz gelse bile Brezilya'yı bir oyuncu almayacağını söyledi. 
     





</TEXT>
</DOC>
