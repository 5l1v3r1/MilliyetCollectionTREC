<DOC>
<DOCNO> 142638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/zbirand.html </URL>
<DATE> 2003/03/14/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türk ve Irak Kürtleri bölündü 
</HEADLINE>
<TEXT>

     
     DEHAP VE KADEK 
     Eski adıyla PKK, yeni adıyla KADEK ve DEHAP kadroları, Güneydoğu'da olsun Kuzey Irak' ta olsun, Amerikan mevcudiyetine kesinlikle karşılar. Bundan dolayı gösterilere katılıyorlar, kampanyalarda yer alıyorlar. Güneydoğu bölgesinden seçilen Milletvekillerinin büyük bölümü, AKP'liler dahil 1 inci tezkereye red oyu kullandıkları gibi, 2 inci tezkereye de karşı çıkmaya hazırlanıyorlar. 
     Neden acaba 
     En başta gelen nedeni, Amerikan ordusunun bir çok faaliyetlerini engelleyebileceği, özellikle Kuzey Irak'taki askeri mevcudiyetlerine darbe indirebileceği varsayımından kaynaklanıyor. ABD askerinin, Türk Silahlı Kuvvetleri ile işbirliği yapacağı ve KADEK militanlarının baskı altında kalacaklarına inanıyorlar. 
     
     KUZEY IRAK KÜRTLERİ 
     Kuzey Irak'ta yaşayan Kürt gruplar ise, tam aksine Amerikalılara kucak açıyorlar. Biran önce gelmelerini ve yerleşmelerini istiyorlar. 
     Nedeni, fiilen elde ettikleri Federatif yapıyı koruyabilmek. Hatta, günün birinde imkan bulunursa, bağımsızlığa kadar -adı konmasa dahi- gidecek bir yolu güvenceye alabilmek. 
     Türkiye'dekiler gibi, ABD mevcudiyetine muhalefet eden Kürt grupların arasında, İran Kürtleri de önemli bir yer tutuyor. Onlarda, -Kuzey Irak'lı Kürtlerin aksine- Amerikan askeri varlığını tehdit olarak görüyorlar. 
     
     KÜRTLERİN, BİRLEŞTİKLERİ NOKTA, TSK... 
     Bölgedeki tüm Kürt örgütlerin, politik parti veya derneklerin birleştikleri tek konu, Türk Silahlı Kuvvetlerinin Kuzey Irak'taki mevcudiyetini belirli bir düzeyin ötesine çıkartmaması. 
     Türk-Irak-İran ve Suriye'de yaşayan Kürtler TSK'nın Kuzey Irak'ta gelişmeleri etkileyecek bir güçle varlığını göstermesinin kendi geleceklerini büyük oranda kısıtlayacağına inanıyorlar. Bugüne kadar elde ettikleri kazanımları dahi kaybedeceklerini düşünen Kürt gruplar, Türk mevcudiyetini engelleyemeyeceklerini bildikleri için, hiç değilse büyüklüğünü kısıtlı tutmaya çalışıyorlar. 
     Gelinilen bu noktada, Türkiye'nin Kuzey Irak dışında kalması artık imkansızdır. TSK bu bölgede bayrak gösterecek ve gelişmelere ağırlığını koyacaktır. 
     Kaçınılmaz gelişme budur... 
     Ancak asıl önemli olan, bu kaçınılmaz gelişmeden sonra benimsenecek tutumdur. Bölgedeki olaylar TSK'nın tumumunu etkileyecektir. 
     Türkiye'nin Kuzey Irak bataklığına batma niyeti yoktur. Gelişmeler kontrolden çıkmadığı sürece de, tampon bölgeden ayrılmayacaktır. Bundan dolayı, ben bir Kürt-Türk savaşı çıkacağına inanmıyorum. Bu tehlike, Irak savaşı kontrolden çıkar, Kuzey Irak, İran'ın da katılmasıyla bölüşülmeye kalkılırsa, artacaktır. 
     Herşey savaşın gidişine bağlı... 
     
     
     
KIBRIS İÇİN PAMUK ELLER CEBE...      Rauf Denktaş'ın, kahramanca çarpışarak kurtardığı Kıbrıs'ın Kuzeyine yönelik şimdi yeni bir kurtarma planı hazırlanıyor. Kısa bir süre içinde devreye sokulacak. Bu plan "ceplere" ve "yüreklere" yönelik uygulanacak. 
     Ceplere yönelik olan bölümü, tüm lehte ve aleyhte gösteri yapanların ödüllendirilmeleri veya başka deyimle "satın alınmalarına" yönelik. 
     Türkiye kendi fakirlerinden kısacak ve KKTC hükümetinin kasalarını dolduracak. Denktaş için kahramanca savaşan dernekler, odalar, gruplar bu paradan nasiplerini alacaklar. İş açmak isteyenlere para dağıtılacak, tarım sektörünün borçları silinecek, teşvikler arttırılacak, mücahitler ve hiçbir iş yapmadan maaş alan onbinlerce emeklinin maaşları ayarlanacak. 
     Denktaş'ın aleyhindekilerin de gönülleri, yine bu parayla kazanılmaya çalışılacak. Böylece, ulusal uzlaşı oluşturulacak. Kalplere hitap edilecek. Gençlere ümit dağıtılacak. 
     Yola gelmeyenler için ise, "vatan adına" sıkı denetim, korku ve susturma kampanyası başlayacak. "Yabancıların KKTC'yi dağıtmasını engelleme" adına, açıkça sindirme eylemlerine girilecek. 
     Bütün bu işin ederi de, yılda 500 milyon dolar. 
     Hadi bakalım, pamuk eller cebe... 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
