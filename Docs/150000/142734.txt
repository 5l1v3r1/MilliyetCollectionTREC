<DOC>
<DOCNO> 142734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/son/sontur01.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace eylemcileri, İskenderun'da kendilerini zincirledi... 
</HEADLINE>
<TEXT>

     TBMM'nin verdiği izin çerçevesinde üs ve limanlarda gerekli yenileştirme, geliştirme, inşaat ve tevsi çalışmaları ile yerinde hazırlık kapsamındaki faaliyetler sürerken, Hatay'ın İskenderun Limanı önünde bir grup Greenpeace üyesi eylem yaptı. Kendilerini, beraberlerinde getirdikleri kamyona zincirleyen ve savaş karşıtı sloganlar atan gruba polis müdahale etti. 
     İskenderun Limanı'nın D kapısı önüne gelen ve Greenpeace üyesi olduklarını belirten bir grup, ellerinde taşıdıkları pankartlarla ve attıkları İngilizce ve Türkçe sloganlarla ABD'li askerleri evlerine dönmeye çağırdılar ve savaşı protesto ettiler. Eylemciler bu arada kendilerini, üzerinde İngilizce ''Savaşa Hayır'' yazısı bulunan kamyona zincirlediler. 
     Olay yerine gelen polis ekipleri, eylemcilere müdahale etti. Bu arada, kendilerini zincirledikleri kamyondan ayırmaya çalışan polislerle eylemciler arasında arbede yaşandı. Eylemcilerin bazılarının gözaltına alındığı bildirildi. 
     





</TEXT>
</DOC>
