<DOC>
<DOCNO> 120083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/siyaset/siy04.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’tan tam destek Yeriniz AB 
</HEADLINE>
<TEXT>

ABD Başkanı, Prag’da görüştüğü Cumhurbaşkanı Sezer’e, Irak ve Kürt devleti konusunda güvence verdi. "AB, Türkiye’ye 12 Aralık’ta tarih vermeli" dedi 
     UTKU ÇAKIRÖZER Prag 

     Cumhurbaşkanı Ahmet Necdet Sezer, Irak’ın kitle imha silahlarından arındırılması konusunda kararlılığını vurgulayan ABD Başkanı George W. Bush’a, "Tehdidin bilincindeyiz. Ancak operasyon söylentisi bile Türk ekonomisine zarar veriyor" dedi. Bush da, "Irak’ın siyasal birliği korunmalı" diyerek Kürt devleti kurma girişimlerinden duyulan endişeyi dile getiren Sezer’e garanti verdi. Bush, 3 Kasım seçim sonuçlarını da "demokrasi iyi işliyor" sözleriyle değerlendirdi. 
     Bush’un kaldığı Hilton Oteli’nde gerçekleşen görüşme, 30 dakika olarak planlanmasına 
     karşın 50 dakika sürdü. Görüşmenin başında Bush, heyetinde yer alan Dışişleri Bakanı 
     Colin Powell, Savunma Bakanı Donald Rumsfeld ve Ulusal Güvenlik Danışmanı Condoleezza Rice’ı tanıtarak, "Ulusal Güvenlik Konseyi’nin asıl üyeleri burada. Stratejik ortaklığımız nedeniyle hepsinin bu görüşmede yer almasını istedim" dedi. Sezer ise görüşmeye Dışişleri yetkilileriyle girdi. 
     
Irak’ın toprak bütünlüğü korunacak’      ABD Başkanı Bush ve Cumhurbaşkanı Sezer, Irak, AB ve Kıbrıs konularında şu mesajları verdi 

</TEXT>
</DOC>
