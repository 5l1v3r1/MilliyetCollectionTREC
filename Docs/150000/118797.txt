<DOC>
<DOCNO> 118797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/asik.html </URL>
<DATE> 2002/11/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kemal Uluer... 
</HEADLINE>
<TEXT>

     Halen Milliyet’in Haber Müdürü olan Doğan Akın arkadaşımız, 1983 yılında Siyasal Bilgiler Fakültesinde tanışır Kemal Uluer ile. İkisi de birinci sınıftadır. Yıllarca sürecek derin dostluk, ders çıkışlarından birinde başlar... 
     Kemal Uluer ortaokul sıralarında geçirdiği kas erimesi hastalığı sonucu tekerlekli sandalyeye çakılmıştır. Kendi kendine hareket edemez. İskemlesinden yatağına geçişi bazen 1.5 - 2 saat sürer... Doğan Akın en iyi dostudur onun sandalye mahk miyetini bile unutturan dostu... 
     1980’lerin sonuna doğru Kemal Uluer birden beklenmedik bir şey söyler Doğan’a 
     - Ortak, der, zamanı geldiğinde odama kapanıp son 10 tablomu yapıp her şeye nokta koymayı planlıyorum... 
     Aradan 10 yıl geçer. Kemal 2000 yılı başında evinde inzivaya çekilir. 91 gün hiç kimseyle görüşmez. 10 tablodan 9’unu bitirmiş, paketleyip üzerine "2002’den önce açılmaz" notu düşmüştür... Son tablosunu yaklaşık 1.5 yıl sonra 27 Aralık 2001’de yaparak kendisine verdiği sözü tutar... İntihar eder... 
     Doğan Akın bu talihsiz arkadaşının günlük notlarını "Başucumda Hayat" YKY adlı bir kitapta topladı. Kemal Uluer’in 100’e yakın resmi şu sırada Ankara’da "Çağdaş Sanatlar Galerisi"nde 21 Kasım’a kadar sergilenecek. Son 10 tablo da orada... 
     
     Bir insan yaşamının bir bölümünde yanlış yaparken diğer bir bölümünde doğru davranamaz. 
     Yaşam bir bütündür. 
Gandhi 

Meclis yemin ederken      Meclis yemin ederken "İnsan Mühendisliği" adlı kitaptan birkaç satır aktaralım 
     "Almanlara İngilizce öğreten meşhur "Toussaint Langensheit" dil kurs kitabının son sahifesinde şu satırlar vardır 
     "Eğer bu kursu buraya kadar tam manasiyle takip etmişseniz, artık oldukça iyi İngilizce öğrenmişsiniz demektir. Bundan sonrası için size tavsiyemiz şudur Uygun bir fırsattan faydalanarak İngiltere’ye gidiniz ve bu arada Avam Kamarası’nı ziyaret etmeyi sakın ihmal etmeyiniz, çünkü bütün dünyada en iyi ve mükemmel İngilizcenin konuşulduğu yer orasıdır." 
     
Delta Kral...      Delta Kral nedir Bir yıldız... Bu yıldızı 1784 yılında bulan da sağır ve dilsiz İngiliz gökbilimci John Goodricke Bu delikanlı, geceler boyu teleskop başında durmasından kaynaklanan zatürree sonucu 22 yaşında ölmüş. Sarı renkli süper dev bir yıldız olan Delta Kral’ın ışıma gücü Güneş’in 3 bin katıymış. 
     Sen bütün bunları nereden biliyorsun, diye sorarsanız.. Efendim TÜBİTAK’ın "Yıldızların Altında" adlı yeni kitabında okudum..... Renkli resimli yıldızlarla ilgili envai çeşit bilgi dolu bir kitap... Size de tavsiye ederim. 
     
Fadıl’dan önce...      Meclis bugün yemin ederek göreve başlıyor... Fadıl Akgündüz TBMM’de merakla bekleniyor. 
     Nasıl oldu da Siirt’te on bini aşkın yurttaş kırmızı bültenle aranan ve adı dolandırıcıya çıkmış Fadıl Akgündüz’e oy verdi 
     Yanıtı çok merak edilen sorulardan biri de bu... 
     Ancak acaba ortada çok da yadırganacak bir durum var mı 
     Evet Jet Fadıl sembol ve skandal bir isim. Ama ilk ve tek mi 
     Geçen Meclis’i hatırlayınız... İlk icraatlardan biri Mesut Yılmaz ve Tansu Çiller’in yolsuzluk dosyalarını aklamak olmamış mıydı 
     İcraat dönemi içinde Cumhur Ersümer ve Koray Aydın’ın dosyaları dahil... Pis kokulu ne kadar dosya varsa üstü örtüldü. 
     Hükümet devlet bankalarını soyanları ve hortumcuları yeni yasalar çıkartarak kurtardı. 
     Suçlular değil savcılar sorgulandı. 
     Yolsuzluk suç olmaktan çıkartıldı. Adeta başarı sayıldı. 
     O zaman yazmıştık.. Üst düzeyde yolsuzluk ve hırsızlık bu kadar legalleşirse halk katında neler olmaz diye... 
     Şimdi ne hakla Siirt halkından Jet Fadıl’ı yolsuzluk yüzünden mahk m etmesini bekliyoruz Üst katlar temiz de alt katlar mı pis 
     Kaldı ki Jet Fadıl henüz mahk m edilmiş de değil. Onun durumunda çok sayıda milletvekili var. En az 15 AKP milletvekili aynı durumda. 
     Ağacı bırakıp ormana bakalım... 
     
     Karne günleri... 
     Okulda karne alınma günü... 
     Ali okuldan dönünce annesi soruyor 
     - Senin karnen nerede 
     Ali’nin yanıtı 
     - Arkadaşıma verdim, babasını 
     korkutacak. 
     Aydın Boysan’ın yeni çıkan "Aynalar" adlı kitabından 
     
     Gel de inanma... 
     "Galatasaray maçında sahaya yabancı madde atanlar sahamızı kapattırmak isteyen Sarı - Kırmızılı taraftarlardır." 







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
