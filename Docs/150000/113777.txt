<DOC>
<DOCNO> 113777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/ekonomi/eko06a.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç yaygarasına gerek yok’ 
</HEADLINE>
<TEXT>

Koçbank Başekonomisti Doç. Dr. Cevdet Akçay Hazine’ye Derviş’in takımı’ gibi bakılmamalı. Patlayan borç stoğu yaygarası da yanlış 
     Koç Üniversitesi öğretim üyelerinden ve Koçbank ile Koç Yatırım’ın Başekonomisti Doç. Dr. Cevdet Akçay, göstergeler itibariyle ters giden birşeyin bulunmadığını ve Patlayan bir borç stoğu yaygarasını yapmanın gereksiz olduğunu dile getirerek, "Beklentiler kısmında da iyiye gidildiği takdirde sorun yok" dedi. 
     Koç Üniversitesi İşletme Fakültesi’nin Kurumsal İlişkiler Günü’ etkinliği çerçevesinde düzenlediği konferansa katılan Doç. Dr. Cevdet Akçay, ekonomide yaşanan iyileşme için "Bu yıl Türkiye’de yaşanan, kuvvetli bir düzeltme. Sürdürülebilir mi o ayrı konu. Bu konuda bazı siyasi kısıtlar olabilir" diye konuştu. 
     Türkiye’nin ekonomi bürokrasisinin çok yetkin olduğunu vurgulayan Doç. Dr. Akçay, "Hazine, Merkez Bankası ve BDDK’nın rahatsız edilmemesi gerekir. Siyasetçilerin dokunmaması lazım" dedi. 
     
     Hazine’ye dokunulmasın 
     Seçimin ardından ekonominin yetkin kurumlarına yönelik müdahalelerin sıkıntıya yol açabileceğini anlatan Doç. Dr. Akçay, "Hazine’ye Kemal Derviş’in takımı diye bakılmasın. Hazine’nin yerinden oynatıldığını görün, Merkez Bankası’na kazayla dokunulsun, bu en büyük tehlike sinyalidir" diye konuştu. 
     Akçay, Türkiye’nin müflis duruma düşme durumunun şu anda bulunmadığını, ancak bazı siyasetçilerin temel iktisadi kavramlarının eksik olmasının da bir tehlike nedeni olduğunu da belirtti. 
     
     
     



 EKONOMİ 






















</TEXT>
</DOC>
