<DOC>
<DOCNO> 138360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/spor/spo03.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
HAK EDEN OYNAR 
</HEADLINE>
<TEXT>

Fatih Terim, takım içindeki rekabetin huzursuzluğa dönüşmemesi için bir dizi önlemler aldı. Tecrübeli hoca özellikle yeni transferlere, kimsenin yerinin garanti olmadığını vurguladı 
     ERHAN TELLİ 

     Elini çabuk tuttu 
     YENİ transferlerin Galatasaray’a katılmasıyla birlikte, yedek kalanlar arasında küskünlerin çoğalması, Teknik Direktör Fatih Terim’i tedbir almaya yöneltti. Takım içindeki rekabetin iç huzursuzluğa dönüşmemesini, eski - yeni bölünmesinin yaşanmamasını isteyen Terim’in oyuncularını bir kez daha uyaracağı ve "Formayı hak eden giyer" mesajını vereceği kaydedildi. 
     
     Yenilerle görüştü 
     BU konudaki ilk toplantısını takıma yeni transfer olup forma şansı bulan futbolcularıyla yapan teknik adamın, "Kimse yerini garanti sanmasın" dediği öğrenildi. Bu oyuncularından kendilerine tanınan şansı en iyi şekilde kullanmalarını isteyen Fatih hoca, başarısız olmaları halinde formayı verdiği gibi, hemen geri alacağını da ifade etti. 
     
Şovunu yap formanı atmaİlk golünde formasını savuran Revivo’yu uyaran Kaptan Bülent, dikkatli olmasını istedi 
     CÜNEYT KARAKAYA 

     İLK resmi maçında Bursaspor’a karşı forma giyen ve birbirinden güzel üç gol atan Haim Revivo’ya Kaptan Bülent Korkmaz nasihat etti. İlk gol sonrasında formasını yere atan oyuncuyu uyaran tecrübeli futbolcu, "Burası Galatasaray. Forma kutsaldır. Bu tür şeylere dikkat ederiz. Şovunu yap ama formayı yere atma" diye konuştuğu kaydedildi. 
     GALATASARAYLI futbolcular, bugün 31. yaşını kutlayacak Revivo’ya sürpriz bir doğum günü hazırlığına girdi. Revivo’nun İspanyolca "Yeniden yaşamak - yeniden doğmak" anlamı taşıdığına dikkat çeken Sarı - Kırmızılılar, "O, Cim - Bom’da yeniden doğuyor. Biz de adım adım zirveye tırmanıyoruz" dedi. 
     
Aslan non-stop      GALATASARAY, Malatyaspor maçının hazırlıklarını dün basına kapalı olarak yaptığı idmanla sürdürdü. Oldukça soğuk bir havada yapılan taktik ağırlıklı idmana Suat Kaya dışında tüm oyuncular katıldı. 
     ALİ Sami Yen Stadı’ndaki çalışmalarını sürdüren Galatasaray, zemini hazır hale getiriyor. Stat Müdürü Hamit Kaşeli, 30 kişilik ekiple çalıştıklarını, karşılaşma günü bunu 100’e çıkaracaklarını belirtti. 
     



 SPOR 





























</TEXT>
</DOC>
