<DOC>
<DOCNO> 123843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/guncel/gun06.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karlı günler sürecek 
</HEADLINE>
<TEXT>

İstanbul’un yüksek kesimlerinde etkili olan kar yağışı, perşembeye kadar sürecek. Ancak yağışın, günlük hayatı olumsuz etkilemesi beklenmiyor 
     İSTANBUL Milliyet 

     İstanbul’da önceki gün başlayan kar yağışı, özellikle yüksek semtlerde etkili oluyor. İstanbul Vali Yardımcısı ve Afet Yönetim Merkezi Başkanı Caner Yıldız, aralıklı olarak devam eden kar yağışı nedeniyle herhangi bir olumsuzluğun yaşanmadığını bildirdi. 
     Yıldız, gün içerisinde üç kez meteorolojik rapor aldıklarını, tüm hazırlıklar ile çalışmaları buna göre yönlendirdiklerini ifade ederek, "İstanbul, tüm olumsuz hava koşullarına hazır" dedi. İstanbul Meteoroloji Bölge Müdürü Saffet Sarı da, "Aralıklı olarak karla karışık yağmur ve genelde kar yağışı perşembe gününe kadar devam edecek" diye konuştu. Sarı, hava sıcaklığının zaman zaman sıfırın altına düşeceğini, en yüksek ise 4-5 derece olacağını kaydederek, rüzg rın da yağışla beraber kuzeyden orta kuvvette eseceğini bildirdi. 
     Yarından itibaren yağışın doğuya kayacağını belirten Sarı, İstanbul’un yüksek kesimleri dışında kar tutma olayı beklenmediğini ifade etti. 
     
     



 GÜNCEL 











</TEXT>
</DOC>
