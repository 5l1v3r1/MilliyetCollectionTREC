<DOC>
<DOCNO> 103085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/yasam/yas01.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mamutlar dünyaya döndürülecek 
</HEADLINE>
<TEXT>
Eski bir dost’ yeniden doğacak 
Bilim adamları, Sibirya buzullarında donmuş olarak bulunan 30 bin yaşındaki’ mamuta hayat verecek 
     DIŞ HABERLER SERVİSİ 

     Günümüz insanının ancak mağara resimlerindeki tasvirlerden, bu tasvirlerden esinlenerek yapılan çizimlerden ve fosillerinden tanıma fırsatı bulduğu tarih öncesi bir canlı, yeryüzünde yeniden hayat bulmaya hazırlanıyor. 
     Japon bilim adamları, Sibirya’da buzların altında çok iyi korunmuş durumda bulunan bir mamutun testislerinden aldıkları spermlerle bu tarih öncesi yaratığa yeniden hayat verecek. 
     Sekiz yıl önce Sibirya’da bir avcının tesadüfen bulduğu donmuş mamut kalıntısının ekonomik nedenlerden dolayı incelenmek üzere henüz bir laboratuvara kaldırılmamış olmasını fırsat bilen Japonlar, 25 - 30 bin yaşında olduğu sanılan mamuta talip oldu. 
     Japonya’daki Kinki ve Tifu Üniversitesi uzmanları, şimdi bu tarih öncesi mamutun testislerinden yola çıkarak bir mamut sürüsü yaratmayı planlıyor. 50 yıllık bir sürece yayılan proje şu şekilde gerçekleşecek. 
     
Hindistan filiyle çoğalacak      Mamutun testislerinden alınan ve çok iyi durumda olduğu sanılan spermlerle bir Hindistan filinin hamile kalması sağlanacak. Doğan yavru dişi olursa yine mamut spermiyle döllenecek. Bu işlemin 50 yıl boyunca tekrarlanması sonucunda doğacak canlı yüzde 88 oranında mamut özellikleri taşıyacak. 
     Sibirya’da bulunan mamutun 25 - 30 bin yıl önce bir çığ düşmesi sonucu öldüğü sanılıyor. 
     



 YAŞAM 
























</TEXT>
</DOC>
