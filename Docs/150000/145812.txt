<DOC>
<DOCNO> 145812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sontur21.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıtta bu geceyarısından sonra indirim var.. 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, akaryakıt ürünlerinde önemli bir indirim gerçekleşeceğini belirterek, indirim oranının saat 24.00'ten sonra açıklanacağını belirtti. 
     Güler, TBMM Genel Kurulu'ndaki bütçe görüşmeleri sırasında milletvekillerinin sorularını yanıtlarken, akaryakıt fiyatlarının 1998 yılında çıkarılan Bakanlar Kurulu kararıyla otomatiğe bağlandığını, yüzde 3 arttığında zam, yüzde 3 düştüğünde de indirim öngörüldüğünü hatırlattı. Güler, şöyle konuştu 
     ''İndirim çok az sayıdaydı. Biz dönemimizde bunu uyguluyoruz. Bugün de kanuni saati gerçekleşmediği için söyleyemiyorum, bir önemli indirim daha gerçekleştiriyoruz. Hazine'den aldık. Fakat bugün saat 24'ten sonra açıklanacağı için bu önemli indirimi böyle bildiriyorum.'' Enerji planlamasına ilişkin çalışmaların sürdüğünü anlatan Güler, dışa bağımlı olmayan, yerli kaynaklara dayalı politika öngördüklerini söyledi. Atıl kapasitede çalışan kömür santrallarına ağırlık verileceğini anlatan Güler, şunları kaydetti 
     ''Buradan artırdığımız doğalgazı ise otomobillerde sıkıştırılmış doğalgaz olarak kullanmayı düşünüyoruz. Bununla ilgili çalışmalarımız var. Çünkü otomobillerde kömür ve su kullanamadığımıza göre, elektrikte hidro elektrik ve kömüre ağırlık vereceğiz. Dolayısıyla elimizde kalan doğalgazı oraya kaydıracağız.'' 
     




</TEXT>
</DOC>
