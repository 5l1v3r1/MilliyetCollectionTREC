<DOC>
<DOCNO> 141076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/son/sontur12.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci tezkere, havanın yumuşamasını bekliyor... 
</HEADLINE>
<TEXT>

     AKP Genel Başkanı Tayyip Erdoğan, ikinci tezkerenin Meclis'e gelmesi için, "reddedilen tezkerenin yarattığı havanın yumuşaması, BM Güvenlik Konseyi'nin kararının ve ABD açısından bölgedeki gelişmelerin netleşmesi gerektiğini" söyledi. 
     Erdoğan, dün gece TGRT'de katıldığı bir programda gündeme ilişkin değerlendirmelerde bulundu. Erdoğan, Meclis'te oylanan asker gönderme ve bulundurma tezkeresinin reddedilmesine ilişkin soruya şu yanıtı verdi 
     "Bizler demokratik sürecin işleticileri durumundayız. 
     Bu tezkere oylamasına girerken bir grup kararıda alabilirdik. Dedik ki ileri demokrasilerde sağlıklı işleyen demokrasilerde olması gereken ne ise bunu yapalım. Sanıyorum bu konudaki adımı biraz erken attık. Çünkü biz bu kadar önemli bir konuda gösterdiğimiz bu hassasiyetle işlediğimiz bir konu vardı. Biz kollektif aklı egemen alacağız dedik. 
     Fevkalade bir hal olduğu zaman bir grup kararına gideceğiz ama bunun dışında kullanmayacağız dedi. Ama Biz Ortada bir kollektif akıl oluşuyorsa buna bütünüyle sahip çıkılması lazım. Ama ben hepsine saygı duyuyorum ama bütün tecrübelerden geçerek engelleri aşacağız." 
     
     "HAVANIN YUMUŞAMASI LAZIM" 
     Erdoğan, "ikinci tezkerenin gelip gelmeyeceği ya da gelecekse ne zaman geleceğine" ilişkin bir soru üzerine de şunları söyledi 
     "Şu anda daha yeni, Meclis'ten yeterli sayıda kabul oyu almamış bir tezkere söz konusu. Şimdi ise bu havanın bir yumuşaması lazım. Amerika açısından bölgedeki gelişmelerin netleşmesi gerekir. İnanıyorum ki ondan sonra konu parti kademelerinde ve Hükümette de değerlendirilerek olumlu istikamette gelişecektir. Temenni ederiz ki bu arada BM Güvenlik Konseyi'nin vereceği kararı da netleşsin. 
     Temennimiz devletin zirvesinde en ufak bir ayrım olmadan böyle bir kararı alabilmek. Bunu başarabilmek bizim güçlü olarak adımlarımızı atmamıza neden olur." 
     





</TEXT>
</DOC>
