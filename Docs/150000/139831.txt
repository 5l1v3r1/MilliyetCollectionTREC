<DOC>
<DOCNO> 139831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/01/siyaset/siy05.html </URL>
<DATE> 2003/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşmergeler silahsızlandırılamaz’ 
</HEADLINE>
<TEXT>

Talabani, gelecekte Irak ordusunun bir parçası olacak peşmergelerin daha fazla silahlanacağını belirtti... 
     NAMIK DURUKAN Selahaddin 

     Irak’lı Muhalifler toplantısı, Türk askerlerinin Kuzey Irak’a girmesine ilişkin olarak ABD heyeti ile Türk heyetinin, Dışişleri Bakanlığı’nda gerçekleştirilen pazarlıkları nedeniyle beklenenden uzun sürdü. Öğle saatlerinde yayımlanacağı duyurulan sonuç bildirgesi gece yarısına kadar süren son oturuma bırakılırken, IKYB lideri Celal Talabani ise toplantı devam ederken düzenlediği basın toplantısında, muhalifler arasında önemli ölçüde görüş birliği sağlandığını kaydetti. 
     "Türkiye ile ABD’nin peşmergelerin silahsızlandırılacağında anlaştığı söyleniyor" sözleri üzerine sinirlenen Talabani, "Peşmergeler hep olacak ve daha fazla silahlanacak. Silahsızlandırılması mümkün değil. Gelecekte yeni Irak ordusunun da parçası olacaklar. Bunu kimse engelleyemeyecek" dedi. 
     Türk askerinin bölgeye girişine yönelik sorulara yanıt vermeyen Talabani, Ankara’yı ziyaret talebinin Dışişleri Bakanlığı tarafından reddedildiği iddiasının da doğru olmadığını belirtti. 
     
     Demokratik hükümet’ 
     Saddam sonrası Irak’ı sivillerin başta olduğu demokratik bir hükümetin yöneteceğini belirten Talabani, koalisyon ya da politikacıların bulunmadığı teknokrat hükümet modelini düşündüklerini söyledi. 
     
KDP Türk askerine karşı direneceğiz      KDP’nin ikinci adamı politbüro üyesi Sami Abdurrahman, Türkiye’nin Kuzey Irak’a asker göndermesinin 19. yüzyıl milliyetçiliği ve yayılmacı anlaşıyışından kaynaklandığını belirterek, buna karşı direneceklerini söyledi. ABD ile Ankara’nın Türk askerini Kuzey Irak’a gönderme konusunda anlaştığı yönündeki haberlere tepki gösteren Abdurrahman, "İki ABD ihaneti gördüm. Biri 1975’te bizi İran şahına karşı satması, ikincisi 1991’de Saddam’a karşı ayaklandırıp Kürtlere söz vermedik demesidir. Umarım bu tekerrür etmez. Türk askerinin Kürt topraklarına girmesine izin verilmesi, ABD’nin üçüncü ihaneti olacak" dedi. 
     



 SİYASET 




















</TEXT>
</DOC>
