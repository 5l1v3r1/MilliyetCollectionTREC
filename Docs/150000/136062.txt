<DOC>
<DOCNO> 136062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sondun02.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de adalet bakanının maaş zammına tepkiler... 
</HEADLINE>
<TEXT>

     İngiltere'de Adalet Bakanı Lord Irvine'in maaşına yapılan yüzde 12.6'lık zam gözden geçirilmek üzere askıya alınırken, Irvine, kabine arkadaşları kadar zam almak istediğini bildirdi. 
     Sözcüsü tarafından yapılan açıklamada, Irvine'in diğer kabine arkadaşları gibi bir yıl için yüzde 2.25 oranında zam alacağı, yüzde 12.6 oranındaki maaş zammını kabul etmeyeceği belirtildi. 
     Irwine'in maaşının yargıç maaşlarına göre ayarlanmasına ilişkin yasal gereklilik yüzünden yüksek oranın ortaya çıktığını savunan sözcü, yargıç maaşlarındaki artışın da gözden geçirileceğini ifade etti. 
     İngiltere'de, Adalet Bakanı Lord Irvine'in maaşına bir yıl için 22 bin 691 sterlin zam yapılması, büyük tepkilere yol açmıştı. 
     Başbakan Tony Blair'in çok yakın arkadaşı olduğu bilinen Irvine'e ''torpil yapıldığı'' imaları üzerine bu zammı almaktan cayan Lord Irvine'in, yılda 180 bin 45 sterlin olan maaşına yapılacak yüzde 2.25'lik zamla, yılda 184 bin 96 sterlin alacağı belirtiliyor. 
     





</TEXT>
</DOC>
