<DOC>
<DOCNO> 102668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun03.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de lejyoner salgınından bir kişi daha öldü. 
</HEADLINE>
<TEXT>

     İngiltere'deki lejyoner hastalığı salgınında bir kişi daha öldü. 
     Yetkililer, 70'li yaşlardaki bir kadının Barrow-in-Furness'teki hastanede yaşamını yitirdiğini açıkladı. 
     Salgının başladığı 2 Ağustos'tan beri 54 ve 56 yaşlarında iki kadın ve 88 yaşındaki bir erkek ölmüştü. 
     Yetkililer, hastanede hala tedavi gören 40 kişinin bulunduğunu, bunların çoğunun durumunun iyiye gittiği belirttiler. 
     Cumbria bölgesindeki Barrow-in-Furness adlı kentte ortaya çıkan salgının, belediyenin işlettiği bir sanat galerisindeki havalandırma sisteminden kaynaklandığına inanılıyor. 
     İngiltere'de 17 yıldan beri ilk kez hastalığın bu derece yayıldığı belirtiliyor. 
     Lejyoner virüsü, ılık su ortamlarında hızla üreyerek, solunum yoluyla insanlara bulaşabiliyor. Virüs, daha çok kalorifer ve sıcak su sistemlerinde üreme ortamı buluyor. 
     





</TEXT>
</DOC>
