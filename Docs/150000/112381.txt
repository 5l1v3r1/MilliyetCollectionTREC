<DOC>
<DOCNO> 112381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/yasam/yas08.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emina Laval’a gözyaşı desteği 
</HEADLINE>
<TEXT>

     DIŞ HABERLER SERVİSİ 

     Nijerya’da aralık ayında yapılacak olan "Dünya Güzellik Yarışması" tartışmaları, zina suçundan taşlanarak ölüme mahkum edilen Emine Laval sorununun gölgesinde sürüyor. Cezayı protesto etmek için çok sayıda ülkenin güzeli yarışmaya katılmayacaklarını açıklarken, bazı güzeller de boykota katılmayacaklarını duyurdu. Dün Belçika’nın başkenti Brüksel’de bir basın toplantısı düzenleyen Belçika güzeli Ann Van Elsen, hüngür hüngür ağlayarak boykota katılmayacaklarını açıklayan İtalya ve İsveç güzellerini protesto etti. 
     "Boykotun bir yararı olmayacağını iddia edenlere katılmıyorum" diyen Van Elsen, birden kendini tutamayarak gözyaşlarına boğuldu. Van Elsen, "Kadın haklarına saygı gösterilmeyen bir ülkede ne bu yıl ne de gelecekte güzellik yarışması düzenlenmemelidir" dedi. 
     



 YAŞAM 





















</TEXT>
</DOC>
