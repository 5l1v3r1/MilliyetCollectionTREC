<DOC>
<DOCNO> 111985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/son/sondun02.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, ABD'den, Irak savaşının maddi zararlarının tanzimini istedi 
</HEADLINE>
<TEXT>

     ABD'de bulunan Türk Sanayicileri ve İşadamları Derneği TÜSİAD heyeti, ABD yönetimi yetkilileri ve kongre üyeleriyle bulunduğu temaslarda. Türkiye'nin, olası Irak savaşının yol açacağı maddi zararlarının tazmin edilmesini istedi. 
     TÜSİAD Yönetim Kurulu Başkan Yardımcısı Mustafa Koç ve Yönetim Kurulu Üyesi Mehmet Ali Babaoğlu'nun da yer aldığı heyet, ABD'nin Dışişleri Bakan Yardımcısı Marc Grossman, ABD Başkanı George Bush'un Ulusal Güvenlik Konseyi yetkilisi Dan Fried, 4 kongre üyesi ve Pentagon Başdanışmanı Richard Perle ile görüştü. 
     Edinilen bilgiye göre, TÜSİAD, olası Irak harekatının, özellikle kısa dönemde Türk ekonomisine büyük zarar vereceğini dile getirerek, bu zararın tazmin edilmesi dileğini Amerikan tarafına iletti. 
     TÜSİAD, Türk-Irak İş Konseyi'nce hazırlanan raporda, operasyonun Türkiye'ye 1 yılda olası maliyeti olan 14.2 milyar dolar tahminini baz olarak aldı. 
     Amerikalı yetkililerin, TÜSİAD'ın talebini not ettiği bildirildi. 
     Görüşmelerde TÜSİAD heyeti, Avrupa Birliği'nin Türkiye'ye müzakerelere başlama tarihi vermesi yönündeki Türk talebine Washington'ın sağladığı desteğe teşekkür ederek, bu desteğin gelecek haftalarda yoğunlaştırılmasını istedi. 
     Amerikalı yetkililer de bu konuda Türkiye'ye tam destek sözü verdi. 
     Görüşmelerde, Kıbrıs meselesi ve bunun Türk-Amerikan ilişkilerine etkisi, ekonomik programla ilgili gelişmeler ve seçim konularının da gündeme geldiği öğrenildi. 
     





</TEXT>
</DOC>
