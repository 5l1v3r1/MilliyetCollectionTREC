<DOC>
<DOCNO> 146836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sonspo10.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Millilerimiz, İngiltere ile 9. kez karşılaşacak... 
</HEADLINE>
<TEXT>

     A Milli Futbol Takımı, 12. Avrupa Futbol Şampiyonası 7. Eleme Grubu 4. maçında yarın karşılaşacağı İngiltere ile daha önce 8 maç yaptı. 
     Türkiye, 80 yıllık tarihinde şimdiye kadar 8 kez karşılaştığı İngiltere karşısında hiç galip gelemedi, gol bile atamadı. Yaptığı 8 maçta, 7 yenilgi, 1 de beraberlik alan ay-yıldızlı ekip, en başarısız performansını sergilediği rakibinden toplam 29 gol yerken, İngiltere'nin filelerini hiç havalandıramadı. 
     Tarihinin en farklı skorlu yenilgilerinden 2'sini, 8-0'lık sonuçlarla İngiltere karşısında alan milliler, 4'ü Dünya Kupası grup elemeleri, 4'ü de Avrupa Şampiyonası grup elemeleri olmak üzere rakibi ile yaptığı 8 resmi maçta ayrıca 5-0, 4-0, 2-0 ve 2 kez de 1-0'lık neticelerle sahadan mağlup ayrıldı. Türkiye, rakibi karşısında tek beraberliği ise 29 Nisan 1987'de İzmir'de 0-0'lık sonuçla elde etti. 
     İki ülke milli takımları en son 31 Mart 1993'te İzmir'de karşılaştı ve gülen taraf 2-0'lık sonuçla yine İngiltere olmuştu. 
     
     TÜRKİYE-İNGİLTERE MAÇLARI 
     Türkiye'nin, İngiltere ile yaptığı maçlar şöyle 
     14.11.1984 İstanbul Dün.Kup.Ele.Gru. 0 - 8 
16.10.1985 Londra Dün.Kup.Ele.Gru. 0 - 5 
29.04.1987 İzmir Avr.Şam.Ele.Gru. 0 - 0 
14.10.1987 Londra AVr.Şam.Ele.Gru. 0 - 8 
01.05.1991 İzmir Avr.Şam.Ele.Gru. 0 - 1 
16.10.1991 Londra Avr.Şam.Ele.Gru. 0 - 1 
18.11.1992 Londra Dün.Kup.Ele.Gru. 0 - 4 
31.03.1993 İzmir Dün.Kup.Ele.Gru. 0 - 2 

     Not Maç skorlarında ilk takım olarak Türkiye yazılmıştır. 
     





</TEXT>
</DOC>
