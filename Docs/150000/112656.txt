<DOC>
<DOCNO> 112656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/13/magazin/yazdud.html </URL>
<DATE> 2002/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu’nda eğlence kasırgası 
</HEADLINE>
<TEXT>

Beyoğlu’nun yıldızı Karafaki, eğlencenin yeni adı Bizanthe, rebetiko ustası Yannis Şarabi’de, Andon, şık bir biraevi Me Gusto, farklı mekan Leb-i Derya, Özgür’ün Maxxim’s’i, Köşebaşı geliyor, Dulcinea, Selin Toktay dertli... 
     Evet, eğlence Etiler ve Levent ile sınırlı değil elbette. Taksim-Beyoğlu hattı da bildiğiniz gibi değil. İnanır mısınız Bir gece, bir de gündüz gittik, yürümekte zorluk çektik. Beyoğlu güzelleşiyor. Pek çok yapı boyanıp yenileniyor. Sanırım bu kış Taksim-Beyoğlu müthiş olacak. Tabii baba dostum olan Gazinocular Kralı’ Fahrettin Aslan ile sevgili Şefik Öztek’in Taksim-Maksim’i Laila adıyla açması İstiklal Caddesi’ne daha büyük bir hareket ve canlılık getirecek. Laila ile ilgili pek çok meslekdaşım yazı yazdı belki ama önümüzdeki günlerde benim de sürprizlerim olacak. Beyoğlu’ndaki gece turumda uzun süredir methini işittiğim Me Gusto ilk durağım oldu. Vakkorama’nın tam karşısında, iki katlı çok şık bir biraevi. Aslında restoran-bar demek daha uygun olur. Sahipleri meşhur Lale İşkembe Salonu’nun da sahipleri olan Vedat ve Vildan Akkaya. İşletme Müdürü Fazlı Boluğur ile o gece tanıştık, dünya beyefendisi bir insan. Mekan tıklım tıklımdı. Neyse ki tanıdılar da sırdaşım İsmail Akkaya ile bana masa yaptılar. Malum, üç aylar olduğu için alkol almadım. Ama İsmail uzun süredir özlem duyduğu soğuk birayı hemen yuvarladı. Me Gusto’da 80 çeşit yemek var. Aşçı Haydar Bulut çok leziz şeyler yapmış. Mekan 24 saat açık. Dekorasyon insanın içini ısıtıyor, mimarları Elif Hanım ve Coşkun Bey’miş. Müşteri kitlesine baktım, 18 yaşından 50 yaşına kadar insan vardı. Hepsi de kaliteliydi. Ben Fazlı Bey’e bıraktım seçeceğim yemeği, combination platter’ geldi. Kocaman bir hasır tabak içinde tavuk kanatları, halka soğanlar, mozzarella sticks, poppers, barbekü ve salata vardı. İsmail, Mexican qusadilla istedi. Büyük boy tortilla ekmeği, ızgara tavuk parçacıkları, yeşil soğandan oluşuyordu. Ortaya da kızarmış patates söyledik. O kalabalığa rağmen servis aksamadı valla. Lig maçlarını izlemek için dev bir ekrana sahip olan Me Gusto’da t-bone steak, içinde patates ve brokoli ile geliyor. Kömür ızgarada pişirilmiş dil buranın özel yemekleri arasında. Yanında elma, patates ve coleslaw var. Tatlılardan ise chocolate bomb, profiterol ve sıcak çikolatalı brownie’yi öneririm. Fiyatlar çok uygun. 10 milyona karnınızı misler gibi doyurur, biranızı da içersiniz. Telefon numarası 0212 252 90 46. Karafaki’ye sözümüz vardı ama vakit erken olduğu için tur attık. Geçen sene yine İsmail ile sevgili asistanım Özgür Köylü’nün önerisi üzerine Dulcinea’da yemek yemiştik. Bu kez bara uğradık. Bu sene 5. yılını kutlayan Dulcinea hayli kalabalıktı. Gençlik ağırlıktaydı. Burada sergi, tanıtım, özel konserler de olduğu için farklı bir müşteri konsepti var. Aşçısı dünya 4.’sü Mustafa Baylan olduğu için yemekler çok leziz. Özellikle de ev yapımı hamur işleri. Giderseniz ıspanaklı ravioliyi mutlaka tadın. Hamurunda bile ıspanak var, o nedenle de rengi yeşil. İçinde rigotto peyniri, süt, limontozu bulunuyor. Mustafa Bayhan gerçekten başarılı. Anadolu ve Avrupa mutfağının hafif, doğal, taze malzemelerini harmanlayarak sunuyor yemeklerini. Hafta sonları DJ ve canlı elektro füzyon geceleri sabaha kadar sürüyor. Telefon numarası 0212 245 10 71. İsmail’in de eski iş yeri Beyoğlu’ndaymış. Kocaman bir hanın ikinci ve üçüncü katı. Rahmetli babasına zorla sattırmış, "Şimdi olsaydı İzzet’e söyler, restoran açardık" dedi. Yaz aylarında uğradığım, adına layık bir yer olan Leb-i Derya’ya takıldık biraz. Yazın sonunda açılan bu mekan kısa sürede müthiş popüler oldu. Kışın Boğaz manzaralı terası camla kapatacaklarmış. Herhalde öyle bir manzara karşısında yemek müthiş zevkli olacak. Mekanın alt katını farklı bir restoran yapacaklar. Yemekler eski Yunan’daki gibi bağdaş kurularak yenilecek, ayakkabılar vestiyere teslim edilecek anlayacağınız. Telefon numarası 0212 293 49 89. 
     
Karafaki 7 gün açık, yeni marijinal kulüp Bizanthe      Ortaköy ve Beyoğlu’nun eğlence kralı, bence Göksel Sunter. Gerek Ortaköy’de, gerek Beyoğlu’nda tabir-i caiz ise bilmediği delik yok. O nedenle genellikle bu bölgeleri gezerken mihmandarımız o oluyor. Karafaki’ye açıldığı günden beri uğramamıştım. Eski bir meslekdaşımız olan sevgili Ergun Turgut, Göksel’in sağ kolu olunca onu da tebrik etmem gerekti. Sırdaşım İsmail Akkaya ile uğradık. Sahnede Dedikodulu Meyhane’den tanıdığımız, fasılda gerçekten güçlü bir ekip olan Kemal Sim ve arkadaşları vardı. Keyifle dinledim. Epey de değişiklik yapmışlar. 
     20 çeşit meze, ara sıcaklar, balık, et ya da tavuktan meydana gelen ana sıcaktan biri ve limitsiz yerli içki 40-45 milyon lira. Ama hafta arasında ve gruplara iyi indirim yapıyorlar. 
     Saat 20.30’da fasıl ile başlayan eğlence non-stop devam ediyor. Oryantalin ardından Vaçe ile Rita’yla kopuyorsunuz. Eller havada, herkes masa üstünde. Geçen yıl da Karafaki’de sahne alan oryantal Buket başarılı. Ama ben canlı müziği sevmememe rağmen Vaçe’de çok eğleniyorum. Onun Tarkan, Azer Bülbül, Müslüm Gürses, Bülent Ersoy, Mahsun Kırmızıgül taklitlerini izleyin, farkı anlayacaksınız. Adam sahnede şarkı söylemekle kalmıyor, parodileri ve şovuyla da insanları hop oturup hop kaldırıyor. Karafaki’de işletmeyi üstlenen Ertün Yıldız’ın da hakkını yememek lazım. Personel serviste kusursuz. Basın ve halkla ilişkilerini yürüten Feyhan Köksal da öyle. Başta görsel yönetmenimiz Saliha Pakel, Dolce’nin görsel yönetmen yardımcısı Filiz Sunci olmak üzere POSTA çalışanları Karafaki’nin fanatik müşterileri arasındalar. Eran Tapan, Fulya Eyilik, yakında burada sahne alacak olan sevgili Cihan Doğan, ünlü haber spikeri Deniz Arman da Karafaki’nin tiryakilerinden. Telefon numarası 0212 292 73 90. Sonra yeni açılan Bizanthe Club’a gittik. Dekorasyonu, İstanbul eğlence yaşamında pek çok mekana imza atan Soli Akriş-Aşkım Darcan ikilisiyle birlikte çalışan Kunter yapmış. Çocuğa helal olsun. Müziğin, insan vücudunda yarattığı karşı konulmaz duyguları müthiş bir enerjiyle adrenaline dönüştüren Bizanthe, İstanbul gecelerinde dans ve eğlencenin sabahın ilk saatlerine kadar yaşandığı bir mekan olmuş. 
     Roma-Bizans döneminden günümüze kadar uzanan tarihi dokusunu koruyarak dekorasyonu yapmış Kunter Şekercioğlu. Mekanın çok sıcak bir havası var. İzzet Çapa ekolünden gelen personel Soner, Murat, Zafer ve Mehmet arı gibi çocuklar. DJ Gökçe başarılı. Karnınız acıktığı zaman tereyağında kızarmış spagetti, küçük renkli makarnalar, kurutulmuş et, değişik turşular geliyor masanıza. O akşam Seyhan Sapmaz’a ait olan White House’un koordinatörü Azer Çöllü, manken Eva Maya, Eran Tapan, Selin Toktay, Rober Hatemo vardı. Ünlü manken Selin Toktay hemşerim olur. Sevdiğim bir kızdır. Ama yıpranmış gördüm. Sanıyorum ki gece yaşamı ve alkol cildini bozmuş. Aslında podyum dünyasının en kaliteli isimlerinden biridir Selin. Ailesi de öyle. İyi yetişmiş ve eğitim görmüş olan Selin’in sanki üzerine son zamanlarda fazla gidildi. Ama onun bunlara aldırdığı yok. "Ben Türkiye’ye fazla geldim Şenay Abla" dedi. Attığı her adımın, yanında dolaştırdığı her kişinin kendisine yakıştırılmasından bıkmış. Eğlenceyi çok sevdiğini, her genç gibi gezmenin onun da hakkı olduğunu söyledi. Bizanthe nin telefon numarası 0212 245 06 55. 
     
Beyoğlu’nda değişiklikler, Şarabi, Maxxim’s ve Köşebaşı      Göksel’i de alıp sevgili Özgür Aras’ın Ayhan Işık Sokak’da yeni açtığı Maxxim’s’in yolunu tuttuk. Aklıma gelmişken, 5 Ocak’a kadar Beyoğlu’nda büyük değişiklikler yapılıyor. Serldoryan diye anılan İnci Pastanesi’nin, Emek ve Rüya Sinemaları’nın, SESAM’ın bulunduğu dev bina aslına sadık kalınarak tepeden tırnağa yenileniyor. Binanın sahibi, Antalya’daki Ally’nin de sahibi olan Kamer İnşaat. İnşaat şirketi kiracılarla mahkemelik olmuş, öyle söylüyorlar. Burayı kafe, bar, cep sinemaları olan şık bir alışveriş merkezi haline dönüştüreceklermiş. Hayırlısı. Sanırım Özgür Aras’ı tanımayan yoktur. 
     On parmağında on marifet. Son olarak Beynimden Herkes Geçti’ adlı yeni kitabıyla gündemde. Gülben Ergen, Deniz Akkaya, Petek Dinçöz, Güzide Duran gibi popüler isimlere basın danışmanlığı yapan Özgür, 200 kişilik alternatif bir eğlence mekanı açmış. Saat 22.00-04.00 arası DJ Jam, zaman zaman da Özgür kabine geçip yabancı pop, etnik müzik çalıyorlar. Geç saatlerde de yerli pop. Mekana kırmızı renk ve altın varaklı aynalar hakim. Buranın müdavimleri arasında Semra Özal, Seyhan Sapmaz, Derya Tuna, Fatih Ürek, Cenk Eren, Uğurkan Erez ve mankenleri, Feryal-Hüseyin Tatlı, İlker İnanoğlu, Güzide Duran var. Telefon numarası 0212 251 01 47. Bir başka akşam Şarabi’ye uğradık. Geçen yılın favori mekanlarından biriydi burası. Yunan şarkılarını Anadolu motifleriyle birleştiren rebetiko ustası Yannis mekanın alt katında başlamış. Burada İspanya’nın Bask Bölgesi’nin mutfağı var. Sahibi Gökhan Safkan işini bilen, genç ve başarılı bir müteşebbis. O gece sohbet ettik. Dekorasyonu yenilemiş. Giriş ve üst kat normal restoran, zemin katta ise eğlence gümbür gümbür. Yani keyfe keder. Bask Bölgesi’nin şirin kenti San Sebastian’ın usta aşçılarından Juan Antonio Aznal Iruretagoyena’nın ünlü pintxos’ları ve deniz mahsulleri ağırlıklı yöresel yemeklerinin lezzetini anlamak için tatmanız gerek. İstanbullular’ın ilk defa buluşacağı pintxos’ları deneyin. Latin mutfağının en özgün örneği ve başlı başına bir yemek kültürü. Rokfor ve ceviz pintxo 3, ılık tapaslardan patatesli tortilla 3, deniz mahsulleri kroket 3.5 milyon. Sıcak tapaslar içinde İspanyol köftesi 4, bıldırcın pintxo 5 milyon lira. Çeşit çok, bunlar benim sizin için seçtiklerim. Çağdaş müzik ustası olan Yunanlı Yannis’i müzikseverler Levent Kırca’nın Son’ adlı filminin müziklerinden tanırlar. Yannis, geçtiğimiz ay da Arkeoloji Müzesi’nde Melih Kibar ile muhteşem bir konser vermişti. Rebetikonun kıvrak ezgileri ve Yannis ile birlikte Şarabi’de keyifli bir gece geçirebilirsiniz. Telefon numarası 0212 244 46 09. O gece finali 5. Kat’da, Yasemin Alkaya’nın barında yaptık. Unut adan, İstanbul’un gözde mekanlarından Köşebaşı da Etiler, Fenerbahçe ve Nişantaşı’nın ardından Beyoğlu’ndaki yeni yerini kasım ayında hizmete sokuyor. Beyoğlu Pera’da Nupera, Anjelique, Buz, DownTown gibi mekanların bulunduğu üçgende 80 kişilik butik restoran olacak. Ali Akkaş ile Ogün Temizkanoğlu’nun ortak olduğu Köşebaşı Pera ekspres servis de yapacak. Yıllardır Beyoğlu’nun vazgeçilmez mekanları arasında yer alan Andon da kış sezonuna merhaba’ diyenlerden. 5 kattan oluşan mekanın ilk katında doyasıya dans edebileceğiniz Pera Dancing var. İkinci katında ise özel hazırlanmış peynir tabağıyla sunulan 150 çeşit yerli ve yabancı şarabın bulunduğu Andon Şarap Evi konuklarını ağırlıyor. Hafta sonları ve çarşamba geceleri canlı Yunan müziği, çigan ve tango yapılıyor. Haftanın her gecesi canlı müzik yapılan ve çarşamba, cuma, cumartesi günleri Aşina’nın sahne aldığı Andon’da program 04.00’e kadar sürüyor. Fasıl ve lezzetli mezelerle rakı içmek isteyenlerin tercihi ise Andon Meyhane. Beşinci kat ise Andon’un belki de en özel yeri. Boğaz manzaralı terasta yazın oturmak büyük keyif. Kış sezonunda ise aynı terasın üstü camla kapatılıp şömineyle ısıtılıyor. Cuma, cumartesi geceleri Gülcan Altan ve grubu sahne alıyor. Zengin bir mönüye sahip olan Andon Teras’ta Andon çökertme, rokalı somon salatası, Yunan salatası suflaki özel yemeklerden birkaçı. Telefon numarası 0212 251 02 22. Evet efendim, iki günlük Beyoğlu turumdan şimdilik bu mekanları seçtim. Önümüzdeki günlerde Beyoğlu daha da hareketlenecek, neonlar ışıl ışıl olacak. Şimdilik güzel günler sizin, artanlar benim olsun. 
     
     



 MAGAZİN 












</TEXT>
</DOC>
