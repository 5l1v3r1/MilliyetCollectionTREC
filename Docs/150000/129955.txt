<DOC>
<DOCNO> 129955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/yazar/tamer.html </URL>
<DATE> 2003/01/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Özal’dan beri en büyük Davos çıkartması 
</HEADLINE>
<TEXT>

     AKP’liler her fırsatta Özal ruhunu taşıdıkları iddiasında olsalar da, günler geçtikçe partide Erbakan ruhu ve mehter adımlarının daha hakim eğilim olduğu temayüz ediyor. Tek istisna Davos 
     Dünya Ekonomik Forumu tarafından düzenlenen Davos toplantılarında Türkiye Özal’dan beri ilk kez bu yıl 11 toplantıda birden bakan düzeyinde temsil ediliyor. Yine Özal’dan bu yana ilk kez Davos’ta Türk Gecesi düzenleniyor. Türkiye AKP lideri Recep Tayyip Erdoğan, Başbakan Abdullah Gül, Hazine’den sorumlu Devlet Bakanı Ali Babacan, Dışişleri Bakanı Yaşar Yakış ve Milli Savunma Bakanı Vecdi Gönül’le ve Türkiye Resepsiyonu’nda da muhtemelen eşleriyle birlikte 2 hafta sonra Davos’ta görücüye çıkıyor 
     
     23 Ocak 
     1 Euro alanı dışındaki Avrupa başlıklı oturumda Ali Babacan’ı Danimarka Finans Bakanı Thor Petersen, İsveç Finans Bakanı Bosse Ringholm’un yanı sıra İsveç, İsviçre ve Danimarka’nın en büyük bankalarının başkanlarıyla birlikte dinleyeceğiz. 
     
     24 Ocak 
     2 Tayyip Erdoğan’ın katılacağı Avrupa yolunda engeller başlıklı oturumun diğer konuşmacıları Avrupa Parlamentosu Başkanı Patrick Cox, Polonya Devlet Başkanı Aleksander Kwasniewski ve Rusya Federasyonu reformcu muhalefet lideri Grigory Yavlinsky. 
     3 Siyasi İslam ve hoşnutsuzları başlıklı oturumda Abdullah Gül’le birlikte Dünya Müslüman Kongresi Başkanı Abdullah Nazif ve İran Üniversitesi uluslararası ilişkiler profesörü Mahmud Sariolghalam’ı dinleyeceğiz. 
     4 Çatışma Odakları 2 Su. Bu oturumda Yaşar Yakış, İngiltere, Almanya ve Mısır’dan konunun uzmanlarıyla birlikte konuşacak. 
     5 Çatışma odakları 3 Petrol ve çatışma arasındaki ilişki başlıklı oturumda yine Ali Babacan var. İngiltere’den Küresel Yönetişim Araştırmaları Merkezi Direktörü Mary Kaldor ve Malezya’dan Petronas’ın Başkanı Mohamad H. Marican ile birlikte. 
     6 IMF Başkan Yardımcısı Ann Kruger’in de konuşmacı olarak yer aldığı bir oturumun başlığı IMF’siz bir dünya olursa, eminim sizler de neler konuşulacağını benim kadar merak edersiniz. Konuşmacılar arasında Ali Babacan, Banco Espanol de Credito’nun Başkanı Ana Botin ve Meksika Finans Bakanı Francisco Gil Diaz da var. 
     7 Türkiye yol ayırımında. Bu başlıkla düzenlenen akşam yemeğinin konuşmacıları Recep Tayyip Erdoğan, Abdullah Gül, Ali Babacan ve Yaşar Yakış. 3 yıl önce Ecevit Başbakanken düzenlenen Türkiye başlıklı akşam yemeğinin katılımcılarının neredeyse tümü Türklerdi maalesef. Birbirimizi dinlemek için Davos’a kadar gitmeye gerek yoktu tabii. Bu kez katılımcıların kimler olacağını, yabancıların Türkiye yemeğine ilgi duyup duymayacaklarını şimdiden merak ediyorum. 
     
     25 Ocak 
     8 Milli Savunma Bakanı Vecdi Gönül’ün konuşmacı olduğu oturumun teması, oturduğu koltuğa uygun Askeri alandaki transformasyon ve dünya politikası üzerindeki etkileri. 
     9 Teröre karşı savaşın ekonomik sonuçları. Davos’taki assolistimiz Ali Babacan, bu kez Princeton ekonomi profesörü Alan S. Blinder, Foreign Policy dergisi editörü Moises Naim ve İtalyan Eni’nin Başkanı Roberto Poli ile birlikte kürsüde. 
     10 Atlantik ötesi ilişkileri geliştirmek başlıklı oturumda ABD Dışişleri Bakanlığı Siyasi Planlama Direktörü Richard Haass ve AB Yüksek Komiseri Javier Solana’nın yanında 3. konuşmacı olarak Abdullah Gül’ün ne aradığını pek anlayamadım. 
     11 ABD Nasıl oluyor da herşeye gücü yetiyor Konuşmacılar Yaşar Yakış, Arap Birliği Genel Sekreteri Emre Musa, Rusya Federasyonu reformcu muhalefet lideri Grigory Yavlinsky 
     12 Gece saat 22.00 - 01.00 arasında yemeklerimiz ve muhtemelen de folklorumuzla Türkiye Resepsiyonu. 
     Davos’un müdavimlerinden Cüneyt Zapsu, böylesi bir programın oluşturulmasında etkili oldu. 
     
     







Genelkurmay’ı dinlerken 


"Kimbilir nerde, nasıl, kaç yaşında..." 


Gel de çıldırma 


Kırmızı hatlar 


Özkök Paşa’nın konuşması üzerine... 


Fay hattı 


Eğitimin en önemli sorunu 2 


Üniversite reformu 2 


Asker "siyasi karar" istiyor... 


Askeri konularda doğru bilgi ihtiyacı 


Halk dalkavukluğu... 


Özkök, ordu, Irak 


Özal’dan beri en büyük Davos çıkartması 


Dün kaç kişi öldün sen 


Cumhuriyet tarihimizin en büyük sorunları ile karşı karşıyayız 


</TEXT>
</DOC>
