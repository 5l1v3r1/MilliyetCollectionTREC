<DOC>
<DOCNO> 143810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/yazar/cemal.html </URL>
<DATE> 2003/03/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümet, tezkere işini iyi götürmedi 
</HEADLINE>
<TEXT>

Tezkere, Türk - Amerikan ilişkilerine belki de 1960’lardaki Johnson Mektubu ve 1970’lerdeki ABD silah ambargosundan beri en büyük darbeyi indirdi 
     Önce hükümeti ele alalım. 
     Özellikle Abdullah Gül ve yakın çevresinde baştan beri ağır basan eğilim şu iki noktada özetlenebilirdi 
     1 Türkiye, Kuzey Irak’tan ikinci cephe’nin açılması için Amerika’ya izin vermezse savaşı engelleyebilir. 
     2 Amerika’dan 6 milyar dolarlık tezkere parası gelmese de ekonomiye fazla bir şey olmaz. 
     
Erdoğan’ın tezkere şoku      Tezkere konusunda Washington’la işlerin ağırdan alınmasına yol açan sadece bu iki nokta değildi elbette. Bu bakımdan, ilk tezkerenin TBMM’de reddedilmesinin Tayyip Erdoğan’da neden olduğu şokun altını özellikle çizmek gerekiyor. 
     Karizmayı bir kez derin biçimde çizdiren AKP lideri, ikinci defa böyle bir felakete uğramanın kendi siyasal geleceğini tehlikeye atabileceğini düşünüyordu. 
     Bir de Çankaya faktörü vardı. 
     Cumhurbaşkanı Sezer baştan itibaren BM Güvenlik Konseyi’nden karar beklenmesini hükümete ısrarla telkin etti. Bazen askerin de tepkisine neden bu tutum, tezkerenin gecikmesinde rol oynadı. 
     Oysa, askerde ve Dışişleri bürokrasisinde genel olarak ağır basan eğilim, reddedilmiş olan tezkere çerçevesinde Amerika’yla yapılacak işbirliğinin ülke çıkarlarına daha çok hizmet edeceği yönündeydi. 
     Hükümet karar almadı, alamadı. 
     Beklemeye devam etti. 
     Bunun üzerine Washington geçen hafta B planı için düğmeye bastı. Tezkere parasının gelmeyeceği haberleri pazartesi günü piyasaları altüst etti. 
     Salı sabahı tersi oldu. 
     Çünkü, bir gece önce Çankaya Köşkü’nde yapılan devlet zirvesindeki gelişmeler, "Tezkere yine kapıda " haberleriyle medyaya yansıdı. Ekonomiden sorumlu Devlet Bakanı Ali Babacan salı sabahı CNN - Türk’te Erdal Sağlam’ın sorularını yanıtlarken, 6 milyar dolarlık tezkere parasının gündemde bulunduğunu belirtince, piyasalar bayram yaptı. 
     Oysa işin aslı farklıydı. 
     Devletin zirvesinde tam tezkere mi, yoksa Amerika’ya sadece hava sahası izni veren yarım tezkere mi konusunda karar alınmamış, ya da alınamayarak nihai karar Bakanlar Kurulu’na bırakılmıştı. Sızan haberler, askerin olacaksa tam tezkere’den yana olduğu yolundaydı. 
     Salı günü konu hükümetin tepelerinde konuşulurken, tezkerenin niteliği ne olmalı konusu tartışmalara yol açtı. Oysa, B planı için düğmeye basmış olan Amerikan yönetimi açısından bu konunun artık geride kaldığı, Washington’un bu aşamada öncelikle hava sahası izniyle ilgilendiği anlaşılıyordu. 
     
Durum ilginç değil vahim’      Nitekim Başbakan Gül, ABD Dışişleri Bakanı Colin Powell’a salı günü hükümetinin tam tezkere’ye hazır olduğunu söyleyince, sürpriz bir yanıt aldı 
     "Amerika bu aşamada yalnız hava sahasıyla ilgileniyor." 
     Hükümet gecikmişti 
     Aynı saatlerde, Washington’daki Türk - Amerikan Dernekleri’nin yıllık toplantısında, kapalı kapılar arkasındaki dar bir gruba konuşan Beyaz Saray’dan bir yetkili de, "Tam tezkere yoksa tezkere parası da yok" sinyalini bir defa daha veriyordu. 
     Bir başka deyişle 
     Tezkere, Türk - Amerikan ilişkilerine belki de 1960’lardaki Johnson Mektubu ve 1970’lerdeki Amerikan Silah Ambargosu’ndan beri en büyük darbeyi indiriyordu. Washington’daki üst düzeyde bir Türk diplomatik kaynağı, ortaya çıkan olumsuzlukla ilgili olarak salı günü akşamüstü şöyle diyordu 
     "Durum ilginç değil, vahim. Çok geç kaldık. Üzgün ve kaygılıyım. Türkiye’nin ekonomik, siyasal ve stratejik menfaatlerinin olumsuz etkilenmesinden tedirginlik duyuyorum." 
     
Stratejik ortaklık artık güç      Washington’daki havayı yakın takipte tutan güvenilir bir kaynak önceki akşam şu değerlendirmeyi yapıyordu 
     "Amerika’yla stratejik ortaklıktan söz etmek artık güç. Bir meslektaşım dün şöyle dedi ABD’nin İncirlik’e ne ihtiyacı olacak ki Pek yakında Bağdat Havaalanı da, Musul Havaalanı da onların olacak’ diyordu alaylı bir dille, HC Amerikan iş dünyasının havası bize karşı olumsuz. Amerikan başkentinde, Kongre’sinde Ermeni karar tasarıları dahil birçok açıdan Türkiye’ye bugüne kadar yardımcı olmuş Yahudi lobisi aleyhimize dönüyor. Kongre’de durum farklı değil. Türkiye için çalışmış olan Kongre liderlerinin sesi eleştirel çıkıyor." 
     Aynı kaynak şunu ekliyordu 
     "Washington’da bugüne kadar ılımlı İslam’ vesaire diyerek AKP’ye farklı bakma eğilimindeki çevrelerde bile şu sorular ilk kez kulaklara çalınıyor Bunların kafalarının arkasında ne var Yoksa yüreklerinin dibindeki, iç dünyalarındaki Batı aleyhtarı, Amerika karşıtı duygu ve düşüncelerle mi böyle davranıyorlar .." 
     Yani takiyye meselesi... 
     Kuşku sorusu 
     Devlet işlerinde akılla mı, inançla mı davranıyorlar 
     Bu soru işaretleri, ilginçtir, tezkere oyunuyla birlikte ilk kez AKP liderliği hakkında yalnız Washington’da değil, Ankara ve İstanbul’da da bazı zihinlerde kıvrılmaya başladı. 
     Dün sabaha gelince 
     Amerika’ya sadece hava sahasının açılmasını ve Türk askerinin Irak’a girmesini öngören yarım tezkere haberleri bir kez daha piyasaları sarstı. TÜSİAD yönetiminden bir üye dün sabah "İş dünyasının ağzını bıçak açmıyor" diye yorumladı gelinen noktayı... 
     
İşgal ordusu rahatsızlığı      Çok vahimdi durum, çünkü güven uçup gitmişti. 
     Başbakan Erdoğan ve Dışişleri Bakanı Gül’e yakın kaynakların değerlendirmelerine gelince... 
     Bir yandan, 6 milyar dolarlık tezkere parasının ekonomiye dönük etkisinin abartıldığını söylüyorlar. Bu para dışında, hava sahası iznine karşılık daha önceki mutabakatta ne varsa neredeyse tümünde Amerika’yla uzlaşıldığını belirtiyorlar. Washington’un memnun olduğunu öne sürüyorlar. Nitekim, Amerikan yönetiminin ekonomik programı desteklemeye devam ettiğine ilişkin dün yapılan açıklamayı zikrediyorlar. 
     Amerikan askerinin Güneydoğu’da konuşlanmasının ve Türk toprağından Irak’a girmesinin birçok açıdan sakıncalı olacağını, işgal ordusu gibi bir görüntü doğacağını üstü örtülü bir dille söylüyorlar. 
     
Takiyye reddediliyor      Takiyye konusuna gelince... 
     Tabii reddediyorlar. 
     Biri şöyle dedi 
     "Ne anti - Amerikanlık, ne anti - Avrupalılık söz konusu... Bu açılardan Sayın Cumhurbaşkanı’na bakın, o daha ilginç bir seyir içinde..." 
     Bir başka ilginç nokta 
     İlk tezkere uyarınca liman ve üsler modernize edilmeye başlamıştı. Amerika, Güneydoğu’da lojistik altyapı için çalışıyordu. Hatta bizim topraklardan Kuzey Irak’a dönük bazı Amerikan geçişlerine de göz yumulduğu söylenebilirdi. 
     Amerikan askeri gelmeyeceğine göre bütün bunlar duracak mı Yoksa bir hafta on gün sonra yeni bir tezkere kapıyı çalıp karadan da Amerikan askerinin geçişine izin verilebilir mi 
     Olabilir diyenlere rastlanıyor Ankara’da. 
     Son birkaç günün özeti böyle. 
     IMF ve Kıbrıs’tan sonra tezkere konusunu da iyi götürmedi hükümet. Güvenilirlik ve inandırıcılık açısıdan büyük darbe yedi. 
     
     
     







Krizi yönetmek 


Bombalar ha patladı, ha patlıyor... 


Panik gereksiz... 


Artılar ve eksiler 


Hükümet, tezkere işini iyi götürmedi 


Gülriz’in dünyası... 


Haydi Kartal 


Peki niye yedik bu pisliği 


Şişkoluk ekonomisi 


Ankara ne yapıyor anlayan var mı 


Zararın neresinden dönülse... 


Erdoğan, Gül, Babacan Delta Fosssss 


Din oyununun aktörleri... 


Irak’ta geri sayım 


Başkan Bush’a sonsuz teşekkürler 


Program var kaynak’ yok 


Bakan Gönül’den ABD’ye bu kadar yeter’ yorumu 


</TEXT>
</DOC>
