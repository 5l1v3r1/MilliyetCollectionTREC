<DOC>
<DOCNO> 118985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/siyaset/siy05.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta Boyner ismi gündemde 
</HEADLINE>
<TEXT>

     Olağanüstü kongre çalışmalarının hız kazandığı ANAP’ta Genel Başkan Mesut Yılmaz’ın yerini dolduracak aday bulmada sıkıntı yaşanırken, partinin ağır topları bir araya geldi. 
     Özal dönemindeki ruhu yakalama doğrultusunda çalışmalarına hız veren parti kurmayları, yeni genel başkanı parti içinden çıkarma düşüncesinde birleşiyor. Adaylar arasında Ali Talip Özdemir’in adı öne çıkarken dışardan İlhan Kesici ve YDH eski lideri Cem Boyner’in adı da kulislerde dile getiriliyor. 
     Parti kurmaylarından bazıları Boyner’in ANAP’ı yeniden birinci parti konumuna getirebilecek birikime sahip olduğunu savunuyor. Lütfullah Kayalar ve Ekrem Pakdemirli’nin aralarında bulunduğu grup ise, kongrede tek aday çıkarıp birlik görüntüsü vermenin daha uygun olacağına inanıyor. 
     



 SİYASET 



















</TEXT>
</DOC>
