<DOC>
<DOCNO> 141708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/10/ekonomi/ekoz1.html </URL>
<DATE> 2003/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

Citibank’tan kazandıran kredi kartı      Citibank kredi kartı müşterileri için 1 Haziran 2003’e kadar geçerli olacak yeni bir kampanya başlattı. Citibank, kredi kartı müşterilerine kampanya süresinde her hafta yapılacak çekilişlerle hiçbir ödeme yapmadan 10 milyar liraya kadar alışveriş yapabilecekleri özel bir kredi kartı kazanma fırsatını sunuyor. Citibank müşterileri yaptıkları harcamaların her 50 milyon liralık kısmı için çekilişe katılma hakkını yakalayacaklar. 
     
     Harcadıkça kazan 
     Banka, ayrıca kampanya süresince tüm Citibank müşterilerine cuma ve cumartesi günleri yapacakları harcamalarda iki kat fazla puan kazanma imkanı sağlıyor. Citibank Türkiye Bireysel Bankacılıktan Sorumlu Genel Müdür Yardımcısı Rajeev Kakar, "Citibank müşterilerine günlük ihtiyaçları için kredi kartı kullanırken, artı değer sağlamayı hedeflemektedir. Bu son kampanya müşterilemize 10 milyar liraya kadar alışveriş yapabilecekleri özel bir kredi kartı kazanma fırsatı sunuyor" dedi. 
     
DHL’den Türkiye’ye destek      DHL Türkiye, Türkiye’nin AB Avrupa Birliği Komisyonu’ndan üyelik takvimi alması için yapılan çalışmalara bir yıl sürecek bir destekleme süreci için üç ayaklı kampanya başlattı. Kampanyanın ilk ayağında DHL bürolarının bulunduğu şehirlerde imza kampanyası başlatan firma, İstanbul’la beraber toplam 9 ilde AB üyeliği için toplanan imzaları AB Komisyon Başkanı Romano Prodi’ye gönderdi. 
     
     20 bin mektup 
     Kampanyanın ikinci ayağında firma dış ticaret şirketlerinden oluşan toplam 20 bin müşterisine mektup ve katılım formları gönderildi. Kampanyanın son ayağında ise AB üyeliğini anlatan ve ilkokul öğrencileri tarafından yapılan resimlerden oluşan albüm AB komite üyelerine ulaştırılacak. 
     
Winsa Polonya’ya açıldı      PVC kapı ve pencere üreticisi Winsa, geçtiğimiz ay Polonya’da düzenlenen Budma 2003 International Construction Fair Fuarı’na katıldı. Toplam 40 bin metrekare alanda kurulan ve 56 bin kişinin ziyaret ettiği fuara, 28 ülkeden toplam bin firma katıldı. Fuarda ziyaretçilerin yoğun ilgisiyle karşılaşan Winsa, fuar boyunca pencere, kapı ve panjur sistemlerinden oluşan geniş ürün yelpazesini sergiledi. 
     
     
     
     



 EKONOMİ 

















</TEXT>
</DOC>
