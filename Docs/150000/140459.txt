<DOC>
<DOCNO> 140459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/spor/spo03.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim kararsız 
</HEADLINE>
<TEXT>

Galatasaray’ın hocası, Fenerbahçe maçı nedeniyle bir yandan Malatya önünde as oyuncularını dinlendirmeyi düşünüyor, diğer yandan da ters bir sonuçtan çekiniyor 
     ERHAN TELLİ 

     Yorgunlar yedeğe 
     GALATASARAY Teknik Direktörü Fatih Terim’in, hafta sonunda oynanacak Fenerbahçe derbisini düşünerek bu akşam Malatyaspor’la yapılacak kupa mücadelesinde yorgun oyuncularını dinlendirmeyi planladığı öğrenildi. Ancak kötü bir sonuç almaktan da çekinen Terim’in, kaleci Mondragon, Xaiver, Bülent, Hakan, Batista, Revivo ve Lukunku gibi as oyuncularını sahaya sürüp sürmemekte kararsız kaldığı bildirildi. 
     
     Hata yapmayın’ 
     MALATYASPOR maçına büyük önem veren Fatih Terim dün de oyuncularıyla özel bir toplantı yaptı. Terim’in görüşmede futbolcularından Fenerbahçe derbisini unutmalarını istediği ve "İki kupayı da almalıyız. Bu yüzden hata yapmayın. Kazanıp, turu geçin. Fenerbahçe’yi de düşünecek zamanınız olacak" ifadelerini kullandığı belirtildi. Bu arada Kocaelispor maçında galibiyeti getiren Ümit Karan yine ilk onbirde sahaya çıkacak. 
     
Gece kampı      Cim-Bom, Malatyaspor maçı için dün akşam Florya’da yaptığı çalışmanın ardından kampa girdi. Teknik Direktör Fatih Terim, haftada üç gün kampa giren oyuncularını fazla sıkmamak için öğlen kampını iptal edip, maç kampını akşam antrenmanından sonra başlattı. Ergün ve Cihan’ın tedavilerine devam edildi. 
     
Hasan Şaş kadroda      GALATASARAY’DA yıldız oyuncu sonunda Terim tarafından kadroya alındı. İki haftadır kadro dışı bırakılan Hasan Şaş, Ergün’ün sakatlığı nedeniyle yeniden kadroya girdi. Hasan Şaş’ın Malatya karşısında ilk on birde sahaya çıkması bekleniyor. 
     
Biletler tükendi      YÖNETİMİN, Malatyaspor maçı için bilet fiyatlarında yaptığı yüzde 80’lik indirim işe yaradı. Dün satışa çıkan biletlerin büyük oranda tükendiği, az sayıdaki biletin de bugün stad gişelerinden satılacağı açıklandı. 
     
Lukunku sessiz      SARI - Kırmızılı takımın ara transferde renklerine kattığı Lukunku, oynadığı üç resmi maçı da boş geçti. Sadece Mısır Milli Takımı ile yapılan hazırlık maçında ağları havalandıran Cim - Bom’un yeni golcüsü, 540 dakika sahada kaldı, bir sarı kart gördü. Christian’ın yerine alınan Ali Lukunku şimdiye kadar ortaya koyduğu performansla Brezilyalı oyuncuyu geçemedi. 
     
Canaydın adalet istedi      GALATASARAY Başkanı Özhan Canaydın, Fenerbahçe ile Kadıköy’de oynanan maçta Sarı-Kırmızılı taraftarların stattan çıkarıldığını hatırlatarak, " Galatasaray’a karşı ne tür uygulama yapıldıysa, adalet açısından aynı tedbirlerin tekrarlanması gerekir" dedi. Futbol Federasyonu Başkanı Haluk Ulusoy ise "Derbi maçta iki takımın da seyircisinin olmasına inanıyorum" diye konuştu. 
     



 SPOR 







bnba.jpg 

















</TEXT>
</DOC>
