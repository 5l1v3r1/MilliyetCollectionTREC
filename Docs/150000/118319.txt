<DOC>
<DOCNO> 118319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sontur27.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den muhalefete divan sürprizi... 
</HEADLINE>
<TEXT>

     DYP Genel Başkanı Tansu Çiller, 3 Kasım seçim yenilgisinin ardından ilk kez partisinin Başkanlık Divanı'nı topluyor. 
     Çiller başkanlığında yapılacak DYP Başkanlık Divanı yarın saat 15.00'de gerçekleştirilecek. Geçen hafta Çiller'siz yapılan Başkanlık Divanı sonrasında 32 il kongresinin tamamlanması ve büyük kongre gidilmesi kararlaştırılmış bu kararların ise perşembe günü toplanacağı açıklanan Genel İdare Kurulu'na sunulacağı açıklanmıştı. 
     Ancak yarın biraraya gelecek Divan'dan 32 il ve büyük kongreye ilişkin tarih çıkabileceği belirtildi. Buna gerekçe olarak ise Genel İdare Kurulu'nun daha önce seçim nedeniyle askıya alınan kongre sürecine ilişkin Başkanlık Divanı'na tam yetki verdiği gösterildi. 
     Bu durumda geçen hafta Çiller'siz yapılan toplantı sonunda 14 Kasım'da GİK'in toplanacağının açıklanmasına karşın yarın ki divandan GİK çağrısının çıkmaya bileceği iddia edildi. 
     Çiller'in büyük kongre tarihini GİK yerine Divan'dan çıkarma taktiğinin gerisinde ise seçim yenilgisi konusunda kendisine GİK'de yapılabilecek eleştirilerden kurtulma olarak değerlendirildi. 
     Parti içi muhalefet geçen hafta Başkanlık Divanı'nın GİK'in perşembe günü toplanacağını açıklaması üzerine başta DTP ve ATP ile ittifaklar, parti harcamaları, aday listeleri ve Başkanlık Divanı'nın istifa etmesini veya revize edilmesi yönündeki taleplerini burada gündeme getirmeye hazırlanıyordu. 
     





</TEXT>
</DOC>
