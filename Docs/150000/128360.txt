<DOC>
<DOCNO> 128360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur01.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de yangın... Üç çocuk öldü, anneleri yaralı... 
</HEADLINE>
<TEXT>

     Şişli'de 3 katlı bir binanın giriş katında çıkan yangında 3 çocuk hayatını kaybederken, anneleri de yaralandı. 
     Ayazağa Yeşiltepe Mahallesi Geçici 62. Sokak 25 numaradaki 3 katlı binanın giriş katında, saat 20.30 sıralarında henüz belirlenemeyen bir nedenle yangın çıktı. 
     Olay yerine İstinye, Şişli ve Beyoğlu itfaiye ekipleri sevk edilirken, çevrede bulunan vatandaşlar müdahale ederek yangını söndürdüler. 
     Yangında, binanın giriş katındaki bir odada bulunan 3 çocuk yaşamını yitirdi. Olayda yaralanan çocukların annesi ise Şişli Etfal Hastanesi'ne kaldırıldı. 
     Yangında dumandan zehirlenerek ölen çocukların Elif 5 , Hasan 7 ve İbrahim Baytar 9 oldukları belirlendi. 
     Şişli Etfal Hastanesi'ne kaldırılarak tedavi altına alınan anne Cemile Baytar'ın 30 da yüzünde ve kolunda yanıklar oluştuğu öğrenildi. Baytar'ın sağlık durumunun iyi olduğu bildirildi. 
     İtfaiye yetkililerinin, yangının çıkış nedeniyle ilgili araştırmaları sürüyor. Yetkililer, yangının, çocukların ısınmak amacıyla kullanılan piknik tüpüyle oynadığı sırada çıkmış olabileceğini kaydettiler. 
     Bu arada, çıkan yangında 3 çocuğunu kaybeden baba Hüseyin Baytar'ın, çevreden kağıt toplayarak geçimini sağladığı öğrenildi. 
     





</TEXT>
</DOC>
