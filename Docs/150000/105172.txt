<DOC>
<DOCNO> 105172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/dunya/dun01.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
6 idam 
</HEADLINE>
<TEXT>
Aşiret boyu tecavüzü asılarak ödeyecekler 
     DIŞ HABERLER SERVİSİ 

     Pakistan’ın Pencap eyaletinde intikam amacıyla rakip aşiret menbusu 30 yaşındaki Muhtaran Mai’ye toplu halde tecavüz eden altı kişi asılarak idama mahkum oldu. Dünyadaki kadın hakları örgütlerini ayağa kaldıran olay, Gujar aşiretine mensup Mai’nin 11 yaşındaki erkek kardeşinin üst sınıf Mastoi aşiretine mensup bir kızla yürürken görülmesinin ardından patlak verdi. Nasıl intikam alınabileceğini tartışmak üzere toplanan Mastoi Aşiret Konseyi, 11 yaşındaki çocuğun 30 yaşındaki ablası Mai’ye dört kişi tarafından tecavüz edilmesini kararlaştırdı. 22 Haziran’da bir kulübeye götürülen Muhtar Mai’ye, dışarıda yüzlerce Mastoi üyesinin tezahüratları ve kahkaları eşliğinde defalarca tecavüz edildi. Ardından Mai yarı çıplak halde evine gönderildi. 
     İdama çarptırılan altı kişinin dördü tecavüzcü, ikisiyse tecavüz kararını veren Mastoi Aşiret Konseyi üyesi. 
     



 DÜNYA 










</TEXT>
</DOC>
