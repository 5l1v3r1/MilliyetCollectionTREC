<DOC>
<DOCNO> 134575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/yasam/yas02.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin borcu onların k busu 
</HEADLINE>
<TEXT>

Hortumcu patronların milyarlarca dolarlık borcunu affeden’ devlet, Bağ - Kur’un topu topu 5 trilyonluk borcunu ödemediği için iki baba kan, kanserli çocukları can derdinde 
     ŞÜKRAN ÖZÇAKMAK - BÜLENT ÖZDEMİR İstanbul 

     Zeynel Eyüp ve Fehmi Toy... 9 ay öncesine kadar birbirlerini tanımıyorlardı. Kaderleri onları Kartal Eğitim ve Araştırma Hastanesi kapısında buluşturdu. Zeynel Eyüp’ün 6 yaşındaki kızı Saliha Nur boyun tümörü nedeniyle 9 aydır, Fehmi Toy’un 10 yaşındaki kızı Özlem de beyin tümörü nedeniyle 11 aydır bu hastanede tedavi görüyor. Her iki miniğe de sürekli kan takviyesi gerekiyor. 
     
     Onları Bağ - Kur yaktı 
     Ve iki baba, kan bulabilmek için hastane kapısında nöbet bekliyor, arabada yatıp kalkıyor. Öyle ki, yemeklerini dahi hastane kapısında pişiriyorlar. Zeynel Eyüp patatesleri soyuyor, Fehmi Toy da soğan kavuruyor. 
     İki babanın çilesi bununla da bitmiyor. Kemoterapi ilaç tedavisi iki çocuğun kan oranlarını düşürdüğü için, her an takviye ve kanamayı durduracak kan ürünü trombosite ihtiyaç duyuluyor. Ancak, her iki baba Bağ - Kur’lu olsa da, kanı ayrıştırıp trombosit üreten Aferez Seti, hastane tarafından verilmiyor. Gerekçe olarak, Bağ - Kur’un hastaneye 5 trilyonluk borcu gösteriliyor. 
     Yani devlet, Bağ - Kur borcunu ödemediği için, Bağ Kur primlerini tıkır tıkır ödeyen iki baba, kan gerektiğinde İstanbul’un tüm hastanelerinde, kan verecek insan arıyor. 
     
     Kan için sürünüyorlar 
     Sadece 20 gün içerisinde kan verecek tam 24 kişi bulmak zorunda olduğunu söyleyen Toy, dramlarını şöyle anlatıyor 
     "Aferez Seti’yle bir kişiden sekiz ünite trombosit üretiliyor. Ancak hastane Bağ - Kur’lu olduğumuz için bize seti vermiyor. Set olmayınca da bir kişiden bir ünite trombosit üretilebiliyor. Her 20 günde bir kızımla aynı kan grubunda 24 kişi bulmak veya hastane hastane trombosit aramak zorundayım. Çaresiziz." 
     
     Hastane Paramız yok 
     Bağ - Kur’dan alacakları 5 trilyonu tahsil edemedikleri için Aferez Seti alamayan hastane yetkilileri de, "Hasta seti cebinden alsın daha sonra onlara Bağ - Kur ödeme yapar" diyor. 
     Kanın yanında birçok ilacı ceplerinden aldıklarını anlatan baba Zeynel Eyüp de, "Aferez Seti’nin değeri 368 milyon lira 187 dolar artı KDV . Set, tek kullanımlık. Bir ayda yaklaşık 24 ünite trombosite ihtiyaç var. 24 ünite için 3 ayrı Aferez Seti almak zorundayız. Tahlillerle birlikte trombositlerin maliyeti 1.5 milyar lira. Bağ - Kur geri ödemeyi en az 2 ay sonra yapıyor. Biz bu parayı nasıl buluruz. 9 aydır işi gücü bıraktık buradayız" diye konuştu. 
     
Riski de artırıyor      Baba Eyüp, 24 kişiden ayrı ayrı alınan kanın çocuklar için risk teşkil ettiğine de dikkat çekerek, sözlerini şöyle bitiriyor 
     "Kan verecek vatandaş da bulamadığımız için hastane hastane dolaşıyor ve trombosit arıyoruz. Önceki gün 7 ünite için Koşuyolu, Zeynep Kamil, Siyami Ersek, Süreyyapaşa, Numune, Çapa, Şişli Etfal gibi hastaneleri dolaşıp trombosit aradım. Bağ - Kur, bir ünitesini 81 milyon liraya aldığım kanın 54 milyon 600 bin lirasını 2 ay sonra geri ödedi." 
     



 YAŞAM 


















</TEXT>
</DOC>
