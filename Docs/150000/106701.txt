<DOC>
<DOCNO> 106701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/yasam/yas06.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgürlük her şeydir evlilik ise hiçbir şey 
</HEADLINE>
<TEXT>

THY’nin adrenalin bağımlısı hostesi Nurten Gözoğlu, sporun her çeşidine kendisini öylesine kaptırmış ki, evliliği aklının ucundan bile geçirmiyor... 
     SİNAN TOROS İstanbul 

     Aslında 16 yıllık hostes Nurten Gözoğlu, ama 20 yıldır sporla yatıp sporla kalkıyor. O, iki kez Kaçkar, Niğde Toros, Demirkazık ve Erciyes dağlarına zirve yaptıktan sonra geçtiğimiz ay da THY bayrağını 5 bin 137 metrelik Ağrı Dağı’nın zirvesine dikmeyi başardı. 
     Dağcılıkla snırlı değil Nurten Gözoğlu’nun spora olan ilgisi. Sıkı durun Voleybol, atletizm, tekvando, binicilik, paraşüt, tenis, squash, yamaç paraşütü, planör uçuşu, dalgıçlık, rafting, kanyoning, kayak, boks, sörf de yapıyor. Bitti sanıyorsanız yanılıyorsunuz, uno - cup ve go - card da tutkuları arasında. Hatta Camel Trophy’nin 1994 - 1995 yıllarında Türkiye ayağına bile katılmış. 
     
     Evlilik mi Asla... 
     THY’nin arama - kurtarma timinde de görev alan Nurten Gözoğlu’nun evlilik hakkında da enteresan düşünceleri var "Bazı insanlar tercihlerini evlilikten, çocuktan yana kullanıyor. Belki çok iddialı olacak ama ben evliliğin yürüyebileceğine inanan insanlardan değilim. Evlilik özellikle Türkiye’de insanların yaratıcılığını engelleyen bir durum. Özgürlük ruhunu taşıyan insanlarda bu kurumun yürüyeceğine inanmıyorum." 
     İngilizlerin Bir şey yapmak isteyen hedefini bulur, yapmak istemeyen de nedenini bulur’ atasözünü hatırlatan Gözoğlu, neden tek bir sporla uğraşmadığını da şöyle açıklıyor "Tek bir spora yönelerek milli olsam mı diye çok düşündüm. Milli olabilirdim ancak her sporun heyecanı çok farklı. O heyecan o kadar güzel bir şey ki tek bir sporda yakalayamazsınız." 
     



 YAŞAM 





















</TEXT>
</DOC>
