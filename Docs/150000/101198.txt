<DOC>
<DOCNO> 101198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/son/sontur24.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenibosna'da otobüs durağına otomobil girdi, 3 ölü... 
</HEADLINE>
<TEXT>

     Yenibosna'da otobüs durağına dalan özel otomobil, burada bekleyen bir kadın ile yanındaki 2 çocuğun ölümüne yol açtı. 
     Alınan bilgiye göre, E-5 Karayolu'nda Sefaköy'den Şirinevler yönüne giden Oğuz Öztürk'ün 19 kullandığı 34 FB 5081 plakalı özel otomobil, plakası henüz belirlenemeyen bir kamyonun sıkıştırması sonucu kontrolden çıktı. Önce yol kenarındaki bariyerlere çarpan otomobil, daha sonra Yenibosna Kuleli otobüs durağına daldı. 
     Otomobil, bu sırada durakta bekleyen Saniye Alabacak 37 ile yanında bulunan 8-10 yaşlarındaki 2 erkek çocuğa çarptı. Alabacak ile çocuklar, olay yerinde hayatlarını kaybettiler. 
     Ağır yaralanan sürücü Öztürk ise, kaldırıldığı İstanbul Üniversitesi İstanbul Tıp Fakültesi Hastanesi'nde tedavi altına alındı. 
     Üzerlerinden kimlik belgesi çıkmayan çocukların, Saniye Alabacak'ın çocukları olup olmadığının belirlenmesine çalışıldığı bildirildi. 
     Bu arada, kazaya karışan spor otomobilin parçalarının çevreye dağıldığı görüldü. 
     





</TEXT>
</DOC>
