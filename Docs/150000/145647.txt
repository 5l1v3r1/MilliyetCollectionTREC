<DOC>
<DOCNO> 145647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/yazar/akyol.html </URL>
<DATE> 2003/03/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Savaş, nereye 
</HEADLINE>
<TEXT>

     Irak hakkında "Tehditkar Fırtına" kitabının yazarı Kennet M. Pollack, Amerika’daki bu beklentinin hem kültür farkından doğduğunu, hem Amerika’ya sığınmış Iraklı asker, aydın ve istihbaratçıların verdiği yanlış bilgilere dayandığını yazar, uzun bir isimler listesi de verir. 
     Öyle olmadı... Güçlenen Arap milliyetçiliği, Amerika’nın vaat ettiği "özgürlüğe" karşı savaşıyor işte 
     Büyük ayaklanmaların beklendiği Şii bölgelerinden Basra’da isyan çıktığı haberleri de doğru değilmiş. Dün muhalif Şii grupları da resmen açıklama yaptılar 
     - Basra’da isyan yok, karışıklık var 
     
     Şİİ Araplar İran-Irak savaşı sırasında "İmam" Humeyni’ye değil, ülkeleri olan Irak’a sadık kalmışlardı. İran ve Irak Şiiliğinde mesela "velayeti fakih doktrini" gibi önemli inanış farkları da vardır. 
     Bunlara rağmen... 1991 Körfez Savaşı’nda baba Bush Irak halkını Saddam’a karşı ayaklanmaya çağırdığında, Kuzey’de Kürtler isyan edip Kerkük’e saldırmış, Güney’de de Şiiler "intifada" ayaklanma yapmıştı 
     Irak’ın parçalanmasından endişe eden baba Bush desteğini geri çekmiş Saddam da Güney’de Şiileri, Kuzey’de Kürtleri gaddarca ezmişti. Türkiye’ye Kürt göçü, ardından uçuşa yasak bölgeler ve Çekiç Güç o zamanın olaylarıdır. 
     Demek ki, Şiiler kendilerine kan kusturmuş olan Saddam’a şiddetle karşıdır Irak’ı istila etmeyeceği bilinen baba Bush isyan çağrısı yapınca ayaklanmışlardı da... 
     Ama Irak’a "düşman" sayılan bir güç, dün İran, bugün Amerika söz konusu olunca Şii Araplar ülkelerine sadık kalıyorlar. 
     "Arap ortak paydası"nın Şiilerde de güçlü olduğu belli. 
     İşte istilacı’ oğul Bush’a karşı Sünni ve Şii Araplar "vataniyye" duygusunda birleşmiş gözüküyorlar. 
     
     IRAK’TA Kürtleri de birleştirerek bir "ortak payda" oluşmadığı için, Kürt meselesi Şii meselesinden daha "patlayıcı" niteliktedir. Olaylar Kuzey’e intikal edince nelerin olabileceğinden çok endişeliyim. 
     Başka bir endişem de Bağdat’ın varoşlarında nelerin olabileceğidir. 
     Varoşlarda etnik duygular daha öfkelidir çünkü oturmamış, yerleşmemiştir Güney Irak’ta yerli’ Şiilerin ayaklanmadığını gören Amerikalılar, şimdi Bağdat varoşlarındaki aç, perişan, öfkeli Şiilerin ayaklanacağına inanıyorlar. 
     Kim bilir, belki... 
     Ama Kenneth Pollack’ın çok haklı bir kaygısı var Saddam rejiminin en çok ezdiği kesim olan Şiilerin, özellikle de Bağdat varoşlarında öfkeyle Sünnilere saldırması Çatışmanın öteki etnik gruplara yayılması 
     En silahsız ve savunmasızları olan Türkmenlerin durumu 
     Arap milliyetçiliği daha da mı radikalleşir yoksa 
     Ya da Amerika’nın korkunç silah üstünlüğü bir noktadan itibaren Saddam’ı destekleyen askeri ve sivil güçlerde moral çöküntüsü mü yaratır 
     Savaşın nereye varacağı hakkında bu aşamada bir şey söylemek çok zor. 
     Türkiye açısından hem siyasi hem askeri açıdan çok tehlikeli bir durum... 
     
     







</TEXT>
</DOC>
