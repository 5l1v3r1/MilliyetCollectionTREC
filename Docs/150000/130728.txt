<DOC>
<DOCNO> 130728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun14.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek sevgilisi için meclise kart çıkartan eşcinsel görevden alındı 
</HEADLINE>
<TEXT>

     Almanya'nın başkenti Berlin'de, erkek sevgilisi için Federal Meclis'e giriş kartı çıkartan eşcinsel bir meclis çalışanı görevinden alındı. 
     B.Z gazetesi, meclise giriş kartlarının yanlış kişilerin eline geçmesi durumunda büyük tehlikelere yol açabileceğine işaret ederek, yetkisi olmayan kişilerin binanın güvenlik bölgelerine girebileceğini ve rahatlıkla önemli politikacılara ulaşabileceğini yazdı. 
     Eşcinsel sevgililerin, meclis binasında çıplak fotoğraf çektikleri ve seks dahi yapmış olabilecekleri belirtildi. 
     Eşcinsel erkeklerden birine aşık olan Sylvio lakaplı diğer bir eşcinsel, B.Z gazetesine yaptığı açıklamada, ''O zamanlar aralarında bir şeyler olduğunu bilmiyordum. Bir defa beni alıp meclise götürdü. Kolayca içeri girdik. Bahçede Helmut Kohl otomobile biniyordu. Eğer bizler terörist olsaydık, rahatlıkla suikast düzenleyebilirdik'' dedi. 
     Sylvio, daha sonra bilgisayarlarla dolu bir odaya geçtiklerini ve yarı çıplak fotoğraflar çektiklerini kaydederek, ''O zamanlar, Federal Meclis'in güvenlik bölümlerine ne kadar rahatlıkla girildiğine şaşırmıştım'' diye konuştu. 
     Haberde, Sylvio'nun kıskançlık nedeniyle daha sonra bu olayı bir mektupla Federal Meclis Başkanı Wolfgang Thierse'ye ilettiği bildirildi. 
     





</TEXT>
</DOC>
