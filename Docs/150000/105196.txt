<DOC>
<DOCNO> 105196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/magazin/mag02.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadrolu tacizci’ son sette yakalandı 
</HEADLINE>
<TEXT>

Tenisçi Serena Williams’ı telefon ve e-maillerle taciz eden zengin Alman genci maçta yakalandı 
     DIŞ HABERLER SERVİSİ 

     Son bir yılını Amerikalı raket Serena Williams’ın peşinde dünyayı dolaşarak geçiren, tenisçiyi telefon ve e-postalarla defalarca taciz eden Alman Albrecht Stromeyer yakayı ele verdi. 
     Önceki gün New York’taki ABD Açık Tenis Turnuvası kapsamında Alman Martina Muller ile karşılaşan ablası Venus’ü izleyen Serena, o sırada kadrolu tacizcisinin şehvetli bakışlarının ablukasında habersizdi. Ancak Stromeyer’in şüpheli tavırları bir polisin dikkatini çekince, Alman aşığın macerası hapiste noktalandı. Gözaltına alınan Stromeyer’in Williams’ı takip etmek suçundan mahkemeye çıkarılacağı açıklandı. 
     
Zengin şık      Varlıklı ailesiyle Almanya’da yaşayan Stromeyer, bir yılı aşkın süredir Serena Williams’ı bıkmadan usanmadan takip etti. Almanya, İtalya, İngiltere ve Fransa’daki tenis turnuvalarında da görülen genç, 3 Temmuz’da Wimbledon’da polislerle tartışınca gözaltına alınmıştı. 
     



 MAGAZİN 















</TEXT>
</DOC>
