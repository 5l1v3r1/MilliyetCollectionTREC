<DOC>
<DOCNO> 144559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/22/son/soneko05.html </URL>
<DATE> 2003/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümrük vergi ve cezalarına ilişkin esaslar yeniden düzenlendi... 
</HEADLINE>
<TEXT>

     Gümrük İdaresi'nce alınan vergi ve resimler, eğitime katkı payı ve buna bağlı gecikme zammı ile ithal talep harcını içeren, Vergi Barışı Kanunu'nda bahsi geçen, gümrük vergi ve cezalarına ilişkin usul ve esaslar yeniden düzenlendi. 
     Düzenlemeye ilişkin Maliye Bakanlığı'nın Vergi Barışı Kanunu GenelTebliği, bugünkü Resmi Gazete'de yayınlandı. 
     
     KESİNLEŞMİŞ VERGİ VE BAĞLI CEZA, FAİZ VE ZAMLAR 
     Buna göre, tahakkuku kesinleştiği halde, tamamen yada kısmen ödenmemiş vergilerin aslının tamamının ve bu asla bağlı olarak ilgili kanun uyarınca kesilen veya kesilecek para cezalarının kanuni miktarları ile uygulanacak gecikme zammı ve faizlerin yüzde 20'sinin, 27 Şubat'tan itibaren 2 ay içinde ödenmesi halinde, kalan yüzde 80'inin tahsilinden vazgeçilecek. 
     Bu uygulamadan yararlanabilmek için 27 Şubat itibarıyla ilgili kanun hükümlerine göre tahakkuku kesinleşmiş vergilerin bulunması, sözkonusu vergilerin tamamı ile ilgili madde uyarınca kesilen veya kesilecek para cezalarının kanuni miktarları ve uygulanacak gecikme zammı veya faizlerin yüzde 20'sinin, 28 Nisan 2003 günü mesai bitiminekadar ödenmesi gerekiyor. 
     Ayrıca, 27 Şubat 2003 tarihine kadar kesinleşmiş vergilere ilişkinolarak, kesilmesi gereken cezalar da ödeme şartının yerine getirilmesihalinde indirimden yararlanabilecek. 
     
     KESİNLEŞMEMİŞ VERGİ VE BAĞLI PARA CEZALARI 
     27 Şubat itibarıyla, vergi yükümlülüğü doğan, itiraz süresi geçmemiş olan ve bu tarihten sonra tebliğ edilip de ihtilaf yaratılmayan, tebliğ tarihinden itibaren 2 ay içinde ödenecek olan vergilere ilişkin para cezaları da kanuni miktarlarının yüzde 20'si oranında tahsil edilecek ve kalan yüzde 80'inin tahsilinden vazgeçilecek. 
     Ancak, idari veya yargısal itiraz süreleri geçirilmiş vergilere ilişkin para cezaları bu uygulamadan yararlandırılmayacak. Bu uygulamadan yararlanılması için, 27 Şubat itibarıyla bir vergi yükümlülüğünün doğmuş olması, vergi aslı ve bunun üzerinden alınacak para cezasının tebliğ tarihinden itibaren 2 ay içinde ödeneceğine ilişkin beyanın ilgili gümrük idarelerine verilmesi ve ödemenin beyan edildiği şekilde gerçekleştirilmesi gerekiyor. 
     
     İHTİLAFLI VERGİLER VE CEZALARI 
     İdari itiraz mercileri veya yargı organları nezdinde, 27 Şubat tarihine kadar ihtilaflı hale gelmiş gümrük vergileri aslının ve buna bağlı kesilen para cezalarının kanuni miktarları ile uygulanacak gecikme zammı veya faizlerinin yüzde 30'unun, bu tarihten itibaren 2 ay içinde ihtilaftan vazgeçilmek kaydıyla ödenmesi halinde, kalan yüzde 70'i tahsil edilmeyecek. 
     Bu uygulamadan, 27 Şubat'a kadar idari itiraz mercileri veya yargıorganları nezdinde ihtilaflı hale gelmiş vergilerin bulunması, ihtilaftan vazgeçildiğine dair beyan ve taahhütnamenin ilgili gümrük idaresine verilmesi ve vergi, ceza, gecikme faizi ile gecikme zamlarının beyan ve taahhüt edildiği şekilde, 24 Nisan 2003 günü mesaibitimine kadar ödenmesi halinde yararlanılabilecek. 
     
     VERGİ ASLINA BAĞLI OLMAYAN PARA CEZALARI 
     27 Şubat tarihi hariç olmak üzere, bu tarihe kadar Gümrük Kanunu hükümlerine aykırı olarak işlenmiş fiiler nedeni ile aynı kanun uyarınca alınması gereken para cezalarının da, yüzde 30'unun 28 Nisan 2003 mesai bitimine kadar ödenmesi halinde, kalan bölümün tahsili yapılacak. 
     Ayrıca, 29 Temmuz 1998 tarihinden önce Türkiye'ye geçici olarak ithal edilen konteynerlerden, Harçlar Kanuna bağlı tarife kapsamında yer alan ve 27 Şubat itibarıyla ödenmemiş durumdaki ithal talep harcı da tahsil edilmeyecek. 
     Bu tebliğin uygulaması ile ilgili olarak tereddüte düşülen veya butebliğde açıklanmayan konular hakkında Gümrük Müsteşarlığı'na başvurulacak ve Müsteşarlıktan alınacak cevaba göre işlem yapılacak. 
     





</TEXT>
</DOC>
