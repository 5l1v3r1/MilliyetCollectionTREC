<DOC>
<DOCNO> 145240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sondun37.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı yetkililer, halkın bombardımandan kaçmasını engelliyor 
</HEADLINE>
<TEXT>

     Iraklı yetkililerin, bombardımana rağmen halkın kaçmasını engellediği belirtiliyor. 
     Ürdün'e kaçmayı başaran 70 yaşındaki Lübnanlı kadın, kocasıyla çocuklarının Irak'ın başkenti Bağdat'ı terk edemediğini, Iraklı yetkililer tarafından engellendiğini ileri sürdü. 
     Amerikan-İngiliz birliklerinin askeri harekat başlatmasından bu yana Ürdün-Irak sınırına hiçbir mültecinin gelmediği belirtilirken, Lübnanlı kadının anlattıklarının BM Mülteciler Yüksek Komiserliği BMMYK tarafından ortaya atılan iddiaları destekler nitelikte olduğu ifade ediliyor. 
     Ürdün'deki BMMYK yetkilisi Sten Bronee, ''Şiddet yüzünden kimse Ürdün sınıra gelmedi, bunların Irak'ı terk etmesi engelleniyor olabilir'' yorumunda bulundu ve örgütün bu konuda elinin kolunun bağlı olduğunu kaydetti. 
     Kamyoncular da Ürdün sınırından Bağdat'a giden 500 kilometrelik yolun kenarında yanmış araçlar bulunduğunu söylüyor. 
     Ürdün sınırı yakınlarındaki kurulan BMMYK kampında ise 10 bin mültecinin gelmesi olasılığına karşı hazırlıklar devam ediyor. 
     


     




</TEXT>
</DOC>
