<DOC>
<DOCNO> 114605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/yazar/altan.html </URL>
<DATE> 2002/10/23/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Atatürk de sağ olsa ve seçimlere katılsaydı... 
</HEADLINE>
<TEXT>

     3 saati 100 milyara düzenlenen parti mitinglerinde, her liderin abarta abarta kendisini övüp, öteki liderleri yalancılık, talancılık, vurgunculuk, soygunculuk, üçkağıtçılık, "yuttur - kaydıröcılık, şarlatanlıkla yerin dibine batırması ne kadar eğlenceli, ne kadar hoş, - ülkedeki insan malzemesi düzeyinin ortaya çıkması açısından - ne kadar saydamlaşmaya dönük bir görüntü, öyle değil mi 
     Liderlerin, şayet kendileri başbakan olurlarsa, herkese neler vereceklerini eski zamanların yangın tellalları gibi, bağıra çağıra miting kürsülerinden ilan edip durmaları, bendenize bir kara mizah şaheseri gibi görünüyor ve 
     - İşte Türkiye’nin gerçek rontgeni, diyorum... Bir yanda "ihsan - ı şahane" bekleyen kul yığınları bir yanda "ihsan - ı şahane"de bulunacaklarını vaat ederek padişah olmak isteyenler... 
     
     Acaba Atatürk de, sağ olsa ve bir parti lideri olarak seçimlere katılsaydı öteki liderleri nasıl suçlar, öteki liderler de kendisini nasıl çürütürlerdi 
     Böyle bir varsayım üstüne siyasal bir komedi yazsanız, Türkiye sahnelerinde oynayabilir mi 
     Hiç sanmıyorum. 
     Peki, neden oynayamaz 
     İşte Irak sorununu da, Kıbrıs sorununu da, AB üyeliği sorununu da aşan, Türkiye’nin gerçek sorunu... 
     
     Türkiye, Türkiye’nin içinden görünmez. 
     Örneğin 8.5 milyon nüfuslu İsveç’in ihracat hacmi 90 milyar dolar. 68 milyon nüfuslu Türkiye’nin ise ihracatı 30 milyar dolar. "Türk’e Türk propagandası" yapıla yapıla varılan fiyaskonun son tablosu. 
     Türkiye’nin içinden ne kadar görünüyor ki, bu fiyasko 
     
     Şimdi gelelim bazı sorulara 
     1945’te, nasıl oldu da İsmet Paşa, çok partili düzene geçti 
     Nasıl oldu da, 1947’de Washington, Türkiye’de karayolları seferberliği başlattı ve özellikle İstanbul’un taşra tarafından yağmalanmasına neden oldu 
     Nasıl oldu da 1950’de, halk yığınlarına "siz isterseniz Şeriat’ı da getirebilirsiniz" diyen Menderes iktidar oldu 
     1957’de Atatürk’ün Selanik’teki evinin bombalanması sonucu, İstanbul’da 6 - 7 Eylül olayları patladı ve azınlıkların malları yağmalandı ABD’den 300 milyon dolar yardım isteyip de alamayan Menderes, Sovyetler’e yaklaşma eğilimi gösterince, bir darbeyle devrilip idam edildi. 
     Derken efendim, kimsenin tanımadığı Morisson firmasının Türkiye temsilcisi iktidara geliverdi. 
     Bütün bunlar nasıl oldu 
     Bu tür sorular, daha da ayrıntılara inilerek uzatılabilir. 
     Nasıl oldu da, Cami’ci siyaset Meclis’e giriverdi Türünden... 
     
     Bize kalırsa, bugün de Washington’un Türkiye’yi nasıl bir tablo içinde görmek istediğini algılamakta yarar var. 
     Washington, İslam profilli ama bikiniyle tanganın da serbest olduğu, adam başına düşen ulusal geliri Yunanistan’ınkine yaklaşmış, AB üyesi bir Türkiye arzulamakta... 
     Neden 
     Budistler çağdaşlık örneği vermişler, Japonya. Yahudiler de öyle. Katolikler, Protestanlar, Ortodokslar, Angilikanlar, zaten öyle... 
     Sadece 1 milyar 200 milyonluk İslam, bunun dışında... 
     Ve bir yandan küreselleşme süreci hızlanmakta... İşçi sınıfı enerjisine dayanmayan, modern teknolojinin üretimi de arttıkça artmada... 
     İslam ülkelerinin yoksul kalması ve tüketimini artıramaması nedenlerinin başında, kendi siyasetçilerinin talancılığı ve har vurup harman savurmaları gelmede... 
     Soğuk Savaş yılları bitmiş. "Allahsız komünizm"e karşı, hareketlendirilebilecek İslam köktenciliğine artık gerek kalmamış. 
     Ve ABD’nin parametrelerini çok iyi bildiği bir Türkiye var. Hem İslam profili, hem saydam ekonomisi, hem gerçek demokrasisi, hem AB üyeliği ile tüm İslam’a model olacak bir Türkiye... 
     Ve önümüzdeki 20 yıl içinde Türkiye bu rotada gelişecektir. 
     Enseyi karartmayın... 
     
     







Milli güvenlik ve tarih 


Atatürk de sağ olsa ve seçimlere katılsaydı... 


Gladyatör filmi 


Rahşan Hanım’dan Özkan’a... 


Türkiye çok yorucu bir ülke 


Röntgenciler 


Ceza mı yoksa ödüllendirme mi 


Bir daha fırsat verilmeyecek 


Televole medyası ve siyasetin AKP’si 


Şaşkınlık mı, taktik mi 


Taşlar bağlandı, köpekler serbest 


İMKB’de başkanlık yarışı 


Beyoğlu Akbank’tan sorulur 


Başka türlü bir şey benim istediğim 


Daha iyi gazete için daha iyi gazeteci 


</TEXT>
</DOC>
