<DOC>
<DOCNO> 106923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yazar/akyol.html </URL>
<DATE> 2002/09/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk ve siyaset 
</HEADLINE>
<TEXT>

     TAYYİP Erdoğan aday olabilir mi Diyarbakır 4 No’lu DGM, Erdoğan’ın mahk miyet kaydının "adli sicilden çıkarılmasına" yani sabıka kaydının silinmesine karar verdi. 
     Ancak Anayasa’nın 67. maddesi, "ideolojik veya anarşik" suçlardan mahk m edilenlerin "affa uğramış olsalar bile milletvekili seçilemeyeceklerini" söylüyor. 
     Bazı hukukçular buradan hareketle, Erdoğan’ın aday olamayacağını, YSK’nın bu yönde karar vermesi gerektiğini iddia ediyorlar. Halbuki, Erdoğan’ın mahk miyeti "affa uğramış" değil, mahk m edildiği "suç ortadan kalkmış" olduğu için, "affedilmiş olsalar bile" kategorisi içinde ele alınamaz. 
     Erdoğan, Ceza Kanunu’nun 312. maddesinin 2. fıkrasındaki "düşmanlığa tahrik" suçundan mahkum edilmişti. Şubat ayında Meclis’ten geçen AB uyum yasaları ile bu suç ortadan kaldırılmıştır. Artık, tahrik, ancak "kamu düzeni için tehlikeli olabilecek bir şekilde" yapılırsa suç olacaktır. 
     
     ERTELEME yasası da Erdoğan’ın adaylığının diğer bir hukuki dayanağıdır. Yasa, bu kapsama giren suçların "hiç işlenmemiş sayılacağını" belirtmektedir, bir "af" değildir. 
     Hikmet Sami Türk’ün de belirttiği gibi, "Erdoğan’ın adaylığına hiçbir hukuki engel yoktur." 
     Adalet Bakanı’nın yazılı emri olmadıkça başsavcının da Yargıtay’a müracaat yetkisi yoktur. 
     Bütün yetki YSK’nındır. YSK nasıl bir karar verecek, tabii bilemiyoruz. Erdoğan’ın adaylığını onaylayabilir de... Yasaları farklı yorumlayarak veya başka gerekçeler getirerek iptal de edebilir. 
     Önemli olan, verilecek kararın hukuken savunulabilir olması, kamuoyunda "siyasi" değil, "hukuki" bir karar olarak değerlendirilmesidir. 
     YSK bizim en saygın kurumlarımızdan biridir ve bugüne kadar kararlarına hiç siyaset gölgesi düşmemiştir. Türkiye’de seçimlerin tartışmasız bir güvenilirliğe sahip olmasında bunun rolü çok büyüktür. 
     Ben YSK’nın, ne yönde olursa olsun, hukuki bir karar vereceğinden eminim. 
     
     SİYASETTE çalkantılar olur. Hele Türkiye gibi istikrarsız ülkelerde İşte, seçim kararı alındığı halde, Ankara yine karıştı 
     Irak, Kıbrıs ve Avrupa Birliği sorunları en kritik bir safhaya girmişken, Ankara karmakarışık Seçimleri ertelemek kargaşayı artırır 3 Kasım seçimlerinden ne çıkacağı da belli değil 
     Bu kadar istikrarsızlık içinde kurumların ve hukukun işlerliği ve güvenilirliği son derece önemlidir. 
     Birçok siyaset bilimci belirtmiştir ki Çalkantılar içinde geçen Fransız modernleşmesine karşı, İngiltere’nin istikrarlı ve daha hızlı bir gelişme göstermesindeki en önemli etken, liberal gelenekte İngiliz yargısının "tarafsız, bağımsız ve üstün" olmasıdır. 
     Fransız yargısı ise Devrim yönünde politize olmuştu, tarafsız hakemlik yapamıyordu. 
     Bizde de geçmişten yakın zamanlara kadar yargının politize’ edildiği örnekler az değildir. Bunun iç barışa da istikrara da zararı olmuştur. 
     Önümüzde büyük çalkantılar gözüküyor. Gelişmiş ülke’ düzeyine ulaşmamız için yürümemiz gereken uzun ince bir yol’ var. 
     Kurumlar ve özellikle de hukukun tarafsızlığı ve üstünlüğü, fırtınalarda tutunacağımız en önemli dayanaklardan biridir. 
     
     







Hukuk ve siyaset 


Acıklı, iğrenç ve kahkahalı sürprizler... 


Eylül dumanı 


Oyuna alet olmayacağız 


11 Eylül’ün birinci yılında Amerika... 


- yerine 


Yeni sınav sistemi 


Gülsek mi, ağlasak mı 


İstanbul’da sel ve Bursavay 


11 Eylül neyi, ne kadar değiştirdi 


Eski çözümlerden yeni sonuçlar çıkmaz 


Siyasetçinin fındık sınavı 


Spor Stüdyosu’dan atletizmin "tavşan"ına... 


Amerika’nın 11 Eylül’ü Türkiye’nin 11 Eylül’leri 


Yollarda... 


İkinci çeyrek kafa karıştırdı 


Geçen yıldan iyi 2000’den geriyiz 


</TEXT>
</DOC>
