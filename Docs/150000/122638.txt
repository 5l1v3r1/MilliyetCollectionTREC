<DOC>
<DOCNO> 122638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/04/son/sondun04.html </URL>
<DATE> 2002/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa "Türkiye daha fazla reform yapmalı" 
</HEADLINE>
<TEXT>

     Fransa Dışişleri Bakanı Dominique de Villepin, Türkiye'nin AB'den tam üyelik müzakerelerinin başlaması konusunda tarih alabilmesi için daha fazla reform yapması gerektiğini söyledi. 
     Fransa Meclisi'nde, AB ile ilgili özel oturumda konuşan Dominique de Villepin, ''Tam üyelik müzakereleri konusunda tarih verebilmemiz için Türkiye, AB'nin özellikle demokratikleşme konusundaki isteklerine uyum göstermek zorunda'' şeklinde konuştu. 
     Fransız Bakan, Türkiye'nin, özellikle siyasi alanda reformlara devam etmesi gerektiği belirtti ve AB'nin Ankara'yı yaptığı icraatlara göre değerlendireceğini söyledi. 
     De Villepin, dün Marsilya'da yaptığı bir konuşmada, AB'nin Türkiye konusundaki taahhütlerinden geri dönüş olamayacağını söylemişti. 
     Öte yandan, Dışişleri Bakanı Yaşar Yakış'ın Brüksel'de yapılacak Avrupa Konvansiyonu toplantıları sırasında, Dominique de Villepin ile biraraya geleceği bildirildi. 
     





</TEXT>
</DOC>
