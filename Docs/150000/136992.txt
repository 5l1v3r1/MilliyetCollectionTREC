<DOC>
<DOCNO> 136992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/ekonomi/aeko.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satıp, gelir sağlayacaklardı alıp, trilyonlar harcadılar... 
</HEADLINE>
<TEXT>

Devlet, kamudaki fazla’ taşıtları satarak gelir elde edecekti. Ancak 2002 yılında 960 milyarlık araç satılırken 23.8 trilyonluk araç alımı yapıldı 
     ANKARA Milliyet 

     Önceki hükümetlerin her tasarruf paketinde yer alan ve AKP hükümetinin de iddialı satış hedefleri açıkladığı kamuda araç saltanatının tam gaz devam ettiğini ortaya koydu. Bazı rakamlara göre 97 bin, bazılarına göre ise 125 bini bulan kamu taşıtları, satılıp tasarruf edilecek yerde, yenileri alınarak daha da çoğaltıldı. Maliye Bakanlığı verilerine göre 2002 yılında devlet sözde tasarruf için 960 milyarlık kamu taşıtı satarken, 23.8 trilyonluk da alım yaptı. Böylece tasarruf’ tamamen lafta kalmış oldu. 
     
     Satmaya kıyamadı 
     Yine tasarruf olsun diye 80 bin lojmanı satışa çıkardığı halde 7 bin yeni lojman aldığı belirtilen devlet, çoğunluğu makam aracı olarak kullanılan kamu taşıtlarının satışında da söylediğinin tam tersini yaptı. Taşıt satışına bir türlü kıyamayan devlet, yeni alımlarla saltanatı iyice pekiştirdi. Maliye Bakanlığı verilerine göre, geçen yıl taşıt alımları için harcanan para 23.8 trilyon liraya yaklaştı. Taşıt harcamaları bir önceki yıla göre yüzde 21.2 oranında arttı. 2001 yılında taşıt alımları için 19.6 trilyon liralık harcama yapılmıştı. 
     
     Sadece 960 milyar gelir 
     Bilindiği gibi 57’nci hükümet döneminde Maliye Bakanlığı, genelge yayımlayarak kamu kuruluşlarından fazla araçlarını istemişti. Bu uygulamada 20 bin civarında kamu aracının satışı hedeflendiği halde, Maliye’ye sadece 2 bin 441 araç teslim edilmiş, teslim edilenlerin yarısından çoğunun da hurda’ olması nedeni ile beklenen gelir sağlanamamıştı. 
     
960 milyar liralık araç satışı yapıldı      Geçen yıl taşıt alımı için yapılan harcamaların çok büyük bir bölümü aralık ayında muhasebeleştirildi. Harcamaların 19.8 trilyonu, bütçede gider olarak aralık ayında gösterildi. Taşıt alımları için 23.8 trilyona yakın para harcanırken, taşıt satışlarından elde edilen gelir son derece düşük düzeyde kaldı. Geçen yıl yapılan taşıt satışlarından devlet yalnızca 960 milyar liralık gelir elde etti. Bir başka ifadeyle, devlet taşıt satışından elde ettiği gelirin yaklaşık 23 katını, yeni taşıt alımları için harcadı. 
     



 EKONOMİ 



















</TEXT>
</DOC>
