<DOC>
<DOCNO> 124980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/soneko17.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, sorunlarını çözemeyen Uruguay'a vereceği krediyi erteledi... 
</HEADLINE>
<TEXT>

     Uluslararası Para Fonu IMF , Uruguay hükümetinin bankacılık sektöründeki sorunları çözememesi nedeniyle, bu ülkeye kredi aktarımını erteledi. 
     IMF Sözcüsü Angela Galvira'nın açıklamasına göre, IMF yönetimi ve uzmanları, standy köprü kredisi anlaşmasının gözden geçirilmesiyle ilgili konularda, Uruguay hükümeti yetkilileri ile çok yakın çalışmalar yapıyor. 
     Galvira, IMF için önemli konulardan birinin Uruguay ekonomisinde büyüme olduğunu, güven, yatırım ve büyüme için güçlü ve sürdürülebilir şartların tesisine büyük önem verdiklerini belirtti. Galvira, bu bağlamda, faaliyetleri askıya alınan dört bankanın sorunlarının çözümünün çok önemli olduğunu kaydetti. 
     IMF'nin Uruguay'a 2.8 milyar dolarlık mali yardım programı uyarınca, Ekim ve Aralık'ta gözden geçirmelerin başarıyla tamamlanması halinde, toplamı 380 milyon dolar 190'ar milyon dolarlık iki dilimin serbest bırakılması öngörülmüştü. 
     Komşusu Arjantin'de ekonomik ve mali çöküşten büyük zarar gören Uruguay, ekonomisini ve bankacılık sistemini yeniden inşaya yardım için IMF'ye yönelmişti. Uruguay, bütçe açıkları hedeflerine ulaşsa da IMF programındaki sorunlu bankalar meselesini halledemedi. 
     





</TEXT>
</DOC>
