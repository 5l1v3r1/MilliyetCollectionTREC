<DOC>
<DOCNO> 108457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun10.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş-Klerides görüşmesi sona erdi... 
</HEADLINE>
<TEXT>

     KKTC Cumhurbaşkanı Rauf Denktaş ile Rum Yönetimi lideri Glafkos Klerides'in ara bölgede yaptığı görüşme sona erdi. 
     Denktaş, Cumhurbaşkanlığına dönüşünde yaptığı açıklamada, görüşmelere 24 Eylül Salı günü devam edeceklerini belirtti. 
     Cumhurbaşkanı Denktaş, bugünkü görüşmede, ''her iki tarafın basınında da görüşmelerle ilgili fazla spekülasyon yapıldığı, bu nedenle konuşulan konular hakkında artık beyanat verilmemesi yönünde karar aldıklarını'' söyledi. 
     Basının kendisini takip etmesinden memnun olacağını ifade eden Denktaş, ''Ne yaptınız, ne oldu, ne dediniz diye canımıza okumayın '' dedi. 
     Denktaş, 3-4 Ekim'de New York'ta yapılacak görüşme için, 28 Eylül'de KKTC'den ayrılarak İstanbul'a gideceğini, 29 Eylül sabahı da New York'a geçeceğini belirterek, birkaç gün orada dinleceğini ve bazı temaslarda bulunacağını açıkladı. 
     Cumhurbaşkanı Denktaş, Meclis'in bugünkü toplantısında, siyasi partilerin Kıbrıs konusundaki görüşlerini alacağını belirterek, New York'a gitmeden önce, gerekirse Meclis'in yeniden toplanabileceğini kaydetti. 
     





</TEXT>
</DOC>
