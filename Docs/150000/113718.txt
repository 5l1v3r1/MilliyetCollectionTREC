<DOC>
<DOCNO> 113718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sonspo15.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun, Denizlispor maçında oynamıyacak... 
</HEADLINE>
<TEXT>

     Beşiktaş'ta, sakatlığı süren Ahmet Dursun'un, bu haftaki Denizlispor maçında oynayamayacağı açıklandı. 
     Golcü futbolcunun sakatlığının geçmediği ve ligde 20 Ekim Pazar günü deplasmanda Denizlispor ile yapılacak maçta forma giyemeyeceği bildirildi. 
     Beşiktaş, Denizlispor maçı hazırlıklarını bu akşam BJK Nevzat Demir Tesisleri'nde basına kapalı yapacağı idmanla sürdürecek ve yarın Denizli'ye gidecek. Denizli kafilesi de bu akşam yapılacak idman sonrası netlik kazanacak. 
     Öte yandan, Beşiktaş'ın milli futbolcu İlhan Mansız, Feshane Uluslararası Fuar, Kongre ve Kültür Merkezi'nde düzenlenen 2. Uluslararası Radyo, Televizyon ve İletişim Fuarı'nda, Beşiktaş Kulübü'nün standında düzenlenen imza gününe katıldı. 
     Medya mensuplarının İlhan Mansız'a protestosu burada da sürerken, foto muhabirleri fotoğraf çekiminde bulunmadı. 
     





</TEXT>
</DOC>
