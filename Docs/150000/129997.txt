<DOC>
<DOCNO> 129997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko16.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Babacan Krueger ayın 16'sında gelecek 
</HEADLINE>
<TEXT>

     Devlet Bakanı Ali Babacan, bu ayın 16'sında Uluslararası Para Fonu IMF 1. Başkan Yardımcısı Anne Krueger'in Türkiye'ye geleceğini belirtirken, ''herhalde bir hafta 10 gün sonra da IMF heyeti gelir'' dedi. 
     İstanbul'da bir toplantıya gitmek üzere Esenboğa Havalimanı'na gelen Ali Babacan, gazetecilerin sorularını yanıtladı. 
     Babacan, IMF heyetin heyetinin ne zaman geleceğine ilişkin soruya karşılık, IMF heyetinin, başkan yardımcısı Krueger'in gelişinden bir hafta 10 gün sonra gelebileceğini söyledi. 
     IMF heyetinin bu gelişinde, yarım kalan 4. gözden geçirme görüşmelerini tamamlaması bekleniyor. 
     Türkiye Masası Şefi Juha Kahkonen başkanlığındaki IMF heyeti, 4. gözden geçirme çalışmaları için Aralık ayında Türkiye'ye gelirken, görüşmelerin, 2003 yılı bütçesi ile ekonomik büyüklüklerinin belli olmasına paralel, Ocak ayının ikinci yarısında devam etmesi benimsenmişti. 
     





</TEXT>
</DOC>
