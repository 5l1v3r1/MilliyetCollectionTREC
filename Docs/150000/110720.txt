<DOC>
<DOCNO> 110720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yazar/guclu.html </URL>
<DATE> 2002/10/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteler açılırken 
</HEADLINE>
<TEXT>

     Üniversiteler sessiz sedasız bir bir yeni öğretim yılına başlıyor. Dün Marmara Üniversitesi’nin açılışı vardı. Bugün de İstanbul Üniversitesi açılıyor. Yarın ve önümüzdeki günlerde de açılışlar devam ediyor. 
     Cumhurbaşkanı Sezer bu öğretim yılında üniversitelere sanki daha sıcak bakıyor. Üç üniversitenin açılışına katılacak. Yıldız Teknik, Uludağ ve Atatürk Üniversitesi. Diğerlerinin açılışına katılamasa da sıcak ve samimi mesajlarını gönderiyor. Tıpkı dün Marmara Üniversitesi’ne gönderdiği gibi... 
     Önümüzdeki ay 20’yi aşkın üniversitede rektörlük seçimi var. Bu yüzden çoğu sancılı. Hatta bu arada YÖK sessiz sedasız bazı rektörleri görevden alıyor. Anlaşılan o ki seçim atmosferine giren bu üniversitelerde eğitim, öğretim ve bilimden çok seçim konuşuluyor. Seçimlere yönelik gelişmeleri önümüzdeki günlerde tıpkı daha önceki seçimlerde olduğu gibi ayrıntılarıyla sizlere aktaracağız... 
     
     Sezer’den anlamlı mesaj 
     Cumhurbaşkanı Sezer, Marmara Üniversitesi’nin açılışına gönderdiği mesajda çarpıcı tespitlerde bulundu. İşte bazı satırbaşları 
     Bilgi üretmek, bilgiyi öğrencilere ve topluma aktarmak ve insanlığın hizmetine sunmak, üniversitelerimizin öncelikli görevidir... 
     Üniversiteler, getirdikleri ortam ile katılımcılığı artıran, öğrencileri ezbercilikten uzak, araştırmaya dayanan gerçek bilgilerle geleceğe hazırlayan, böylelikle öğrenmeyi güçlendiren, özgür düşünceyi yaratıcı düşünceye dönüştüren bilim yuvalarıdır... 
     Türkiye’nin aydınlanma ve çağdaşlaşma çabalarının başarısı, Cumhuriyet’in temel kurumlarından üniversitelerimizin ve üniversite gençliğinin başarısına bağlıdır... 
     Evet, devletin en tepesinin üniversiteye bakışı ve onlardan beklentisi bu. Peki ne kadarı yerine getiriliyor, işte o tartışılır .. 
     Törene Başbakan Ecevit de masaj gönderdi. Belli ki kendisi daktiloya almış. Sezer’inkinin onda biri kadar. İçerikte de fazla bir şey yok. 
     "Yurdun hemen her köşesine bilim ve bilgi ışığı yayan üniversitelerimiz, ülkenin gelişmesine büyük katkıda bulunmaktadır" diyor. Peki başında bulunduğu hükümet, üniversitelere ne kadar katkıda bulundu Hocalara verdiği zam sözü ne oldu Ondan hiç bahsetmiyor... 
     Marmara Üniversitesi önceki yıllara göre çok daha farklı bir atmosferde açıldı. Kurucu rektör Orhan Oğuz, önceki rektörler Ömer Faruk Batırel ve Turay Yardımcı da oradaydı. Sıcak ve sanatsal bir ortam vardı. Devlet bakanlarının konuşmaları biraz kısa, öğrenci sayısı da biraz fazla olsaydı sanırım çok iyi olurdu. 
     Rektör Tunç Erem, üniversiteye farklı bir hava kazandırmaya çalışıyor. Hizipçilik yerine dostluğu pekiştiriyor. İçe kapanıklıktan vazgeçip dışa dönük bir üniversite yaratıyor. İşi zor ama mesafe kat etmeye başlamış... 
     
     YÖK’ün dershane fobisi 
     YÖK ve ÖSYM, ÖSS’de neden lise 2 ve 3’ten soru sormadığını Ankaralı bir meslektaşımıza açıklamış. Eğer soru sorarlarsa öğrenciler dershaneye yönelirmiş. Bu varsayıma ancak kargalar güler. Şimdi sormuyorlar da ne oluyor Onca öğrenci dershaneye niye gidiyor YÖK gibi anlaşılan Ankaralı meslektaşımızın da kafası karışık. 
     
     







Şimdilik geçmiş olsun 


Harika bir döneme doğru... 


Ararat faresi... 


Ecevit’in devlet adamlığı 


Meclis doğru olanı yaptı 


Efk r dağıtmak 


Üniversiteler açılırken 


Global serinlemeye doğru 


Bireysel dayak, bireysel silah 


Savaşın faturası 


Biz sadece gerçeklerin tarafındayız 


Borç defteri 


Sürdürülebilir evlenmeme 


Fak - Fuk - Fon, Dünya Bankası’na karşı 


Şik yet etmeyin Meclis’e girin 


</TEXT>
</DOC>
