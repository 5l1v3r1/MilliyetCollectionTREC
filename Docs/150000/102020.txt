<DOC>
<DOCNO> 102020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sondun04.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lopez'e sevgilisinden küçük bir hediye.. 
</HEADLINE>
<TEXT>

     Ünlü aktör Ben Affleck, uğruna eşi Cris Judd'ı terkeden Jennifer Lopez'in lüks yaşamına ayak uydurmak için milyonlarca doları gözden çıkardı. Affleck, Lopez'in görüp çok beğendiği lüks spor araba için 225 bin dolar yaklaşık 367 milyar 875 milyon lira harcadı. 
     Internetteki ''imdb'' sitesinin haberine göre, bugüne kadar mütevazı yaşantısıyla ve üniversitede doktora yapmış, entellektüel bir sanatçı olmasıyla tanınan Affleck, Lopez ile beraber adeta ''tatlı hayata'' daldı. 
     ''Pearl Harbor'' filminin yıldızı, Lopez ile Florida'da gittiği galeride güzel şarkıcının çok beğendiği Ferrari'nin ''360 Spider'' adlı spor modeliyle test sürüşü yaptı. Affleck, daha sonra Lopez'in ısrarı üzerine 225 bin dolarlık bir çek yazarak otomobili satın aldı. 
     Lopez'in Ben Affleck'in lüks bir arabaya sahip olmasından çok mutlu olduğu belirtildi. 
     Jennifer Lopez'in eski nişanlısı Puff Daddy Combs da güzel yıldız için lüks bir yat satın almıştı. 
     
</TEXT>
</DOC>
