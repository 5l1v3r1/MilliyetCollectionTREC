<DOC>
<DOCNO> 130010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/soneko29.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Endüsri Holding ile ilgili incelemeler sürüyor... 
</HEADLINE>
<TEXT>

     Merkezi Konya'da bulunan Endüsri Holding ile ilgili, Sanayi ve Ticaret Bakanlığı ve Sermaye Piyasası Kurulu SPK müfettişlerinin çalışmaları devam ediyor. 
     A.A muhabirinin edindiği bilgiye göre, SPK ve Bakanlık müfettişleri Sanayi ve Ticaret İl Müdürlüğü'ndeki Endüstri Holding ve bağlı şirketleri ile ilgili dosyaları incelemeye aldılar. 
     Dosyalarda, Holding ve şirketlerin kuruluşu, yönetim kurulu üyeleri, ortakları ve bugüne kadar yapılan genel kurullar ile ilgili bilgiler yer alıyor. 
     Holding Basın ve Halkla İlişkiler Müdürü Ali Türktaş, yeni yönetimin, SPK müfettişlerine istenilen bilgi ve belgeleri temin ettiğini, şirketlerin mali müşavirleri ile görüşmelerin de sürdüğünü söyledi. 
     
     ÇALIŞMA ODASI DA TAHSİS EDİLDİ 
     Konya'da çalışma başlatan 5 müfettişe, çalışmalarını rahat bir şekilde sürdürebilmeleri için Holding'in Adalhan'daki merkezinde bir çalışma odası tahsis edildiğini de belirten Türktaş, ''Müfettişler sadece Endüstri Holding'le değil, benzer diğer kuruluşlar ile ilgili de araştırma yapacaklar. Holdinglerle ilgili gerçekler masaya yatırılacak'' dedi. 
     





</TEXT>
</DOC>
