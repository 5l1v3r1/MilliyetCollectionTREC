<DOC>
<DOCNO> 144792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun83.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'dan tehdit 
</HEADLINE>
<TEXT>

     İran İçişleri Bakanı Abdülvahid Musavi Lari, bir kez daha hava sahalarının ihlal edilmesi halinde ordunun harekete geçeceğini söyledi. 
     İran resmi ajansı İRNA'nın bildirdiğine göre Lari, ''Sınırdaki askerlerimiz tam teyakkuz halinde ve durumu izliyorlar. İran hava sahasının ya da sınırının en ufak ihlali halinde derhal müdahale edecekler'' dedi. 
     Irak'a yönelik savaşın başlamasından bu yana, İranlı yetkililer, hava sahalarının sürekli ihlal edildiğini öne sürüyor. 
     İran'ın güneybatısına düşen füzelerin, rotasından çıkmış ABD füzeleri olduğu bildirilmiş, İran İçişleri Bakanlığı sözcüsü Cananbakş Hancani, Irak savaşı sırasında ülkenin güneybatısına düşen füzelerin, Amerikan güçleri tarafından fırlatıldığını söylemişti. 
     





</TEXT>
</DOC>
