<DOC>
<DOCNO> 115755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/29/yazar/sazak.html </URL>
<DATE> 2002/10/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Putin’in utancı 
</HEADLINE>
<TEXT>

     Çeçen eylemcilerin Moskova’daki tiyatro baskını’ felaketle sonuçlandı. Rehineleri kurtarma operasyonunda kimyasal silah’ sınıfına giren sarin gazı kullanan Rus özel kuvvetleri, 160 kişinin ölümüne neden oldular. Rusya Devlet Başkanı Putin bile bu utanç karşısında Rus rehine yakınlarından Bizi affedin’ sözleriyle özür dilemek zorunda kaldı. 
     Uzmanlar 118 rehine ve 40’ı aşkın Çeçen eylemcinin zehirlenmesine yol açan gazın ABD tarafından ilk olarak Vietnam’da kullanılan ölümcül BZ olduğu görüşünde. 
     Tiyatro salonunu Nazilerin gaz odaları’na çevirme düşüncesi, Putin yönetiminin kendi halkı üzerinde bile gerektiğinde uygulayacağı acımasızlık’ açısından Çeçen eylemini gölgede bıraktı. 
     Rehinelerden bu durumu fark edenlerle, Moskova’daki yerel bir radyo istasyonu arasında kurulan bağlantıda geçen konuşmalar uyutulma’ felaketinin boyutlarını gözler önüne seriyor 
     Rehine Burada gaz sıkıyorlar. İnsanlar koridorda oturuyor. Yalvarıyoruz sıkmayın diye. Sonumuz Kursk Kuzey Denizi’nde batan Rus denizaltı gibi olmasın. 
     Telefonu arkadaşı Anya alıyor. 
     Anya Ruslar bir şey yapmaya başladı galiba. Lütfen bize bir şans verin. 
     Radyocu Deniyoruz. Neler oluyor. Gaz mı 
     Anya Bunun ne gazı olduğunu bilmiyorum. Çeçenlerin tepkisini görebiliyorum. Bizim ölmemizi istemiyorlar. Bizim yetkililerimiz hiçbirimizin canlı çıkmasını istemiyor 
     Silah sesleri duyulmaya başlıyor. 
     Radyocu Ateş mi ediliyor 
     Anya Bilmiyorum. Ben saklanıyorum. Dışarıdan gelmeye başladı silah sesleri. Hükümetimizin aldığı karar bu işte Kimse sağ çıkamayacak. 
     Nasıl kurtarma operasyonu’ysa .. 
     Böyle durumlarda kurtarıcılar’ operasyon adı bulmakta inanılmaz başarılıdırlar İki yıl önce bizim cezaevlerinde gerçekleştirilen ve çok sayıda ölü, yaralıyla son bulan bir operasyona hayata dönüş ’ adı verildiği anımsanacaktır. 
     Eski KGB Şefi Putin, Rus özel birliklerini kutlarken, Rusya’nın diz üstü çökertilemeyeceğini gösterdik’ demiş ama Moskova’daki tiyatro baskını yıllardır son bulmayan Çeçenistan sorununa savaş ve askeri çözüm dışında’ barışçı yaklaşımların tartışılmasını da dünya gündemine getiriyor. 
     Saddam’ın Halepçe’de Kürtlere yaptığına benzer şekilde Putin’in Moskova eyleminde Çeçenleri kimyasal silah’la boğmaya çalışırken kendi halkını da kurban etmesi Rusya Federasyonu açısından iyi olmadı. 
     CNN, BBC gibi dünya televizyonlarının canlı yayın’larında bu trajediye tanık olanlar biyolojik ve kimyasal silahların denetiminin Irak’la sınırlı kalamayacağı gerçeğiyle yüz yüze geldiler. 
     11 Eylül’den sonra terörle mücadele’nin salt askercil önlemleri gündeme getirmesi yetmiyor. 
     Moskova baskını dünyaya bunu gösterdi. 
     
     







Cumhuriyet ve partisi 


Savaşa doğru 


Cumhuriyet 


En büyük bayram, 29 Ekim kutlu olsun 


Değişecek 


Avrupa’dan kopmayacağız 


Eğitim konusunda partiler ne vaat ediyor 2 


Mutlu ve umutlu olmak günü... 


Putin’in utancı 


AKP ve CHP’ye Okul kitapları bedava olsun 


Onuncu Yıl marşı ile kutluyoruz 


Vaat bile edemiyor değil mi 


</TEXT>
</DOC>
