<DOC>
<DOCNO> 131558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sontur33.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'daki çatışmada 12 terörist ölü ele geçti... 
</HEADLINE>
<TEXT>

     Genelkurmay Başkanlığı, Diyarbakır'ın Hani ilçesinde dün başlayan operasyonun bugün sonuçlandığını, operasyonda 1 güvenlik görevlisinin şehit olduğunu, 5 güvenlik görevlisinin yaralandığını ve 12 teröristin ölü ele geçirildiğini bildirdi. 
     Genelkurmay Başkanlığı Genel Sekreterliği'nden yapılan yazılı açıklamada, Diyarbakır'ın Hani ilçesi kırsalında dün sabaha karşı başlayan ve aralıklı olarak devam eden operasyonun bugün öğleden sonra sonuçlandığı belirtildi. 
     Açıklamada, şöyle denildi 
     ''İçlerinde bir güvenlik görevlisini şehit eden ve beş güvenlik görevlisini yaralayanlar da dahil olmak üzere 12 terörist silahları ile birlikte ölü olarak ele geçirilmişlerdir. 
     Operasyon alanında ayrıca çok miktarda malzeme ve doküman bulunmuştur. 
     Bölgede arama ve tarama faaliyetlerine devam edilmektedir.'' 
     





</TEXT>
</DOC>
