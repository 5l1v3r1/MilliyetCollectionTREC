<DOC>
<DOCNO> 122454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/03/son/sondun05.html </URL>
<DATE> 2002/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Washington ziyareti üzerinde çalışılıyor... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın, yakın zamanda Washington'a yapabileceği ziyaret konusunda çalışma yapıldığı bildirildi. 
     Diplomatik kaynaklar, böyle bir ziyaretin henüz kesinleşmediğini, ancak önümüzdeki günlerde durumun netlik kazanacağını belirttiler. 
     Bir diplomatik kaynak, gezinin düzenlenmesi durumunda protokolün nasıl olabileceğine ilişkin olarak, ''Erdoğan AB ülkelerini nasıl ziyaret ettiyse, böyle bir düzenleme yapılabilir'' dedi. 
     Diplomatik kaynaklar, Erdoğan'ın ziyaretinin bu çerçevede gerçekleşmesi durumunda, ABD Başkanı George Bush ile görüşebileceğini kaydettiler. 
     Ziyaretin kararlaştırılması halinde, yakın bir zamanda gerçekleşmesinin beklendiği belirtildi. 
     





</TEXT>
</DOC>
