<DOC>
<DOCNO> 103817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/spor/spo01.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seninle beş dakika 
</HEADLINE>
<TEXT>

Nouma, Beşiktaş’daki ilk resmi maçında sahada sadece beş dakika kalabildi. Fransız yıldız, Lucescu tarafından 70. dakikada oyuna alındı, 75. dakikada ikinci sarı karttan atıldı 
     Selçuk’la tartıştı 
     461 gün sonra Beşiktaş forması giyen Nouma’nın lig macerası sancılı başladı. İstanbulspor karşısında bu sezon ilk kez görev alan yıldız futbolcu beş dakika içinde kırmızı kart gördü. Lucescu tarafından 70. dakikada oyuna alınan Nouma iki dakika sonra Selçuk ile ağız dalaşına girdi, ilk sarı kartı yedi. Tümer’in golü sırasında İstanbulsporlu oyuncularla yine diyalog yaşayan Fransız golcü, topa bile dokunamadan 75. dakikada kendini dışarıda buldu. 
     
     Bana küfür etti’ 
     KARŞILAŞMA sonrası İstanbulspor Selçuk, Nouma’nın kendisine küfür ettiğini söyledi. Genç oyuncu, "Niyazi’ye sert girdiği zaman Nouma’ya Biraz yavaş ol’ dedim. Golden sonra da gelip, el hareketi yaptı ve İngilizce küfürler yağdırdı. Durumun farkına varan hakem Ali Aydın bize çok yakındı ve hemen ikinci sarı kartı gösterip, oyundan attı. Kesinlikle doğru ve haklı bir karardı" ifadelerini kullandı. 
     
     Sus işareti yaptım’ 
     HAKSIZ bir kırmızı kart gördüğünü belirten Nouma ise "Uche ile Selçuk o pozisyonda faul yaptığımı söylüyorlardı, oysaki birşey yoktu. Ben onlara susun diye işaret ettim. Hakem Aydın bu hareketi kendisine yaptığımı zannetti" açıklamasını yaptı. Menajer Sinan Engin de "Pascal hırsının kurbanı oldu. Sus işareti yaptı ama hakem yanlış anladı. Nouma ile dış sahalarda işimiz çok zor olacak. Çünkü bütün futbolcular onun huyunu, suyunu biliyor" dedi. 
     
     Tahrikten gitti 
     NOUMA’NIN rakibini tahrik edici söz ve hareketten atıldığı öğrenildi. Hakem Ali Aydın’ın Tümer’in golünden sonra Fransız oyuncunun Selçuk’a yönelik davranışlarından dolayı sarı kart gösterdiği ve daha önce de kartı bulunan Nouma’yı oyun dışı bıraktığı belirtildi. 
     
AMARAL Enerjik Brezilyalı      KÜÇÜK Brezilyalı takımının büyük işçisi olmuş. Adeta bir pres makinası gibi çalıştı. Sahanın her yerine koşup alan doldurdu. Beşiktaş’ın rakibi üstünde baskı kurmasını sağlayan da, onun enerjik oyunuydu. Sonuca yansıyan bir pası veya hareketi yoktu, ama iki kişilik oynayarak takımını sahada rahatlattı. Hele takım 10 kişi kaldığında kapasitesini iki kişiliğe çıkardı. 
     
     SERGEN 

</TEXT>
</DOC>
