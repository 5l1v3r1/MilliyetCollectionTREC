<DOC>
<DOCNO> 113033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/yasam/yas02.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü taklidini polis yutmadı 
</HEADLINE>
<TEXT>

Çaldıkları otomobille polisten kaçarken duvara çarpan iki kapkaççı son çare olarak ölü taklidi’ yaptılar ama atan nabızları her şeyi ele verdi... 
     ŞAKİR AYDIN İstanbul 

     Daha önce kapkaç ve hırsızlık olaylarına karıştıkları belirlenen Sebahattin Demir 19 ve Ecevit Yalçınkaya 27 , Kadıköy’den çaldıkları 34 HUN 16 plakalı otomobille geceyarısına doğru Kozyatağı’na geldi. 
     Bir polis ekibinin şüphelenip otomobili durdurmak istemesiyle iki kapkaççı kaçmaya başladı. Ancak Yalçınkaya, Maltepe Yeşilyurt Sokak’a geldiklerinde aşırı hız nedeniyle direksiyon h kimiyetini kaybetti. Araç önce park halindeki bir otomobile, ardından da karşıdaki pastanenin duvarına çarparak durabildi. 
     Kapkaççıların silahlı olabileceklerini düşünen polis, büyük dikkatle yaklaştı. İki kapkaççı da son numaraları ölü taklidini’ denemeye karar verdi. İki gencin hareketsiz yattığını gören polisler, ambulans çağırdı. Ancak kan ya da yara izi yoktu. Şüphelenen polisler, nabızları kontrol edince Yalçınkaya ve Demir’in yaşadığı anlaşıldı. İki kafadar gözaltına alındı. 
     



 YAŞAM 























</TEXT>
</DOC>
