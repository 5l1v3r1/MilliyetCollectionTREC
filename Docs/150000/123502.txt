<DOC>
<DOCNO> 123502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun04.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Dışişleri Bakanı "Türkiye'nin yeri Avrupa'dır" 
</HEADLINE>
<TEXT>

     Fransa Dışişleri Bakanı Dominique de Villepin, Türkiye'nin yerinin Avrupa olduğunu belirtti. 
     Villepin, Le Parisien gazetesine verdiği demeçte, ''Türkiye'nin AB'ye üyelik müzakereleri başlamadan önce, bu ülkeyi icraatına göre değerlendireceklerini'' söyledi. 
     ''Türkiye'de, Müslüman kültürü ile demokrasi ve modernizm arasında bir yolun mümkün olduğunu gösterme konusunda önemli çalışmalar yapıldığını'' belirten Fransız Bakan, ''Bu, dünya dengeleri açısından önemlidir. Bizim inancımız, Türkiye'nin yerinin Avrupa olduğu yönündedir'' dedi. 
     Villepin, ''Fransız hükümetinin Türkiye'yi taahhüt ettiği reformlar yolunda desteklemek istediğini'' kaydetti. 
     





</TEXT>
</DOC>
