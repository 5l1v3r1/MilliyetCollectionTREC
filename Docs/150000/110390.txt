<DOC>
<DOCNO> 110390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sonspo34.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trond Sollied "Galatasaray çok ciddi bir rakip" 
</HEADLINE>
<TEXT>

     Galatasaray'ın Şampiyonlar Ligi'nde yarın karşılaşacağı Belçika'nın Brugge takımının teknik direktörü Trond Sollied, sarı-kırmızılıları çok iyi ve ciddi bir rakip olarak gördüklerini söyledi. 
     Sollied düzenlediği basın toplantısında, Rosenborg'un teknik direktörüyken Galatasaray ile iki kez karşılaştıklarını belirterek, "O zaman takımda Hagi altın adamdı. Popescu da vardı. Takım yenilendi. Ancak, şu anda bütün oyuncular üst düzeyde. Galatasaray kaliteli bir ekip" dedi. 
     Galatasaray maçında yenilmeleri halinde çok fazla şey yitirmeyeceklerini, şanslarının yüzde 50 olduğunu kaydeden Sollied, "Maçı kaybetsek bile geride alınacak 9 puan kalır. Bizim bir puanımız var. Galatasaray ve Barcelona'yı kendi sahamızda yenebiliriz" dedi. 
     Sollied, ligdeki performanslarını Şampiyonlar Ligi'ne yansıtamadıklarını bildirdi, nedenini ise tecrübesizliklerine bağladı. 
     





</TEXT>
</DOC>
