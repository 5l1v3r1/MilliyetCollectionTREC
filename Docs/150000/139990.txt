<DOC>
<DOCNO> 139990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/guncel/gun02.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye keyfini sürsün 
</HEADLINE>
<TEXT>

     Tezkerenin Meclis’te kabul edilmemesine AKP’den farklı tepkiler geldi. Daha önce de savaş karşıtı açıklamalar yapan Başbakan Yardımcısı Ertuğrul Yalçınbayır, "Türkiye rahatlamanın keyfini sürebilir" dedi. Milli Eğitim Bakanı Erkan Mumcu ise "Ya hükümet istifa eder, yeni hükümet kurulur ve bu hükümet yeni tezkere gönderir ya da hükümet bunu reddetmiş saymaz, yeni tezkere gönderir. Bu ihtimal dışı" diye konuştu. Daha önce tezkere kabul edilirse istifa edeceğini açıklayan ve ihraç istemiyle AKP Disiplin Kurulu’na sevk edilen AKP İstanbul Milletvekili Göksel Küçükali de "Şu an istifama gerek kalmadı" dedi. Görüşler şöyle 
     
     AB süreci hızlanacak 
     Başbakan Yardımcısı Ertuğrul Yalçınbayır ABD, "Türkiye’de demokratik süreç işliyor. Buna saygılıyız" diyordu. Umarız samimidirler. Türkiye, şu anda rahatlamanın keyfini sürebilir. Kürt devleti kurulma tehlikesi görülmediği için, TBMM’den bu karar çıkmıştır. Eğer ABD, "Bu konuda kongre karar verecek" diyorsa, Türkiye’de de denilecek odur. Bu karar, Türkiye’ye güvensizlik değil aksine Türkiye’nin itibarını, kredi notunu artıran bir gelişmedir. Böylece AB süreci de hızlanacaktır. Turizm Bakanı Güldal Akşit Sonuç gayet doğal. Henüz karar oluşmuş değil. 
     Milli Savunma Bakanı Vecdi Gönül Ben tezkereyi alalı çok oldu. 
     TBMM Dışişleri Komisyonu Başkanı AKP’li Mehmet Dülger Niye böyle oldu bakmak lazım. Bu kadar fire beklemiyordum. 
     AKP Genel Başkan Yardımcısı Hayati Yazıcı Genel Başkan çok rahat. Milletvekilleri özgürce oy kullandı. 
     



 GÜNCEL 























</TEXT>
</DOC>
