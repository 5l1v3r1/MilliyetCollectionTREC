<DOC>
<DOCNO> 103869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/25/son/sonspo08.html </URL>
<DATE> 2002/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, üç futbolcusunu gönderiyor... 
</HEADLINE>
<TEXT>

     Gaziantepspor Kulübü, Fatih, Hasan Özer ve Ramazan'dan kulüp bulmalarını istedi. 
     Kulüp profesyonel futbol şubesi sorumlusu Asım Atmaz, 3 oyuncunun kadro dışı bırakılmadığını, ancak maliyetlerin artması dolayısıyla küçülme operasyonuna gittiklerini ve bu kapsamda kendilerinden kulüp bulmalarının istenildiğini söyledi. 
     Avrupa'daki en büyük kulüplerin dahi küçülme operasyonuna gittiklerini anlatan Atmaz, günümüz ekonomik koşullarında Türkiye'de hiçbir kulübün artık eskisi gibi rahat hareket edemeyeceğini kaydetti. 
     Hiçbir kulübün, aynı mevkide 6 oyuncuyu kadrosunda tutamayacağını ifade eden Atmaz, ''Kulübün mali yapısını güçlendirmek zorundayız. Artık duygusallığa yer yok. 30 kişilik kadroyu 24-25'e çekeceğiz'' dedi. 
     Atmaz, geçen sezon Gaziantepspor'da kiralık olarak oynayan Brezilyalı Julio Cesar'ın bonservisiyle geldiğini ve yeniden kırmızı-siyahlı formayı giyeceğini de sözlerine ekledi. 
     





</TEXT>
</DOC>
