<DOC>
<DOCNO> 136363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/ekonomi/eko06.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Atamalar sürüyor 
</HEADLINE>
<TEXT>

Birçok bakanlığa bağlı işletme ve müdürlüklerde görev değişiklikleri oldu 
     ANKARA Milliyet 

     Ulaştırma Bakanlığı Kara Ulaştırması Genel Müdürü Mehmet Ali Albayrak ile Enerji Bakanlığı Türkiye Elektrik Dağıtım AŞ Genel Müdür ve Yönetim Kurulu Başkanı Bülent Ülkü görevlerinden alındı. Gençlik ve Spor Genel Müdürü Kemal Mutlu da Başbakanlık Müşavirliği’ne atandı. 
     Resmi Gazete’nin mükerrer sayısında yayımlanan atama kararlarına göre, Emekli Sandığı Genel Müdürlüğü Genel Müdür Yardımcılığı ve Yönetim Kurulu Üyeliği’ne Gelirler Genel Müdürlüğü Gelirler Başkontrolörü Ahmet Ayaz getirildi. Bayındırlık ve İskan Bakanlığı İller Bankası Genel Müdürlüğü’nde Genel Müdür Yardımcısı olan M. Tuğrul Müftüoğlu başka bir göreve atanmak üzere görevinden alındı. Bu göreve, Adapazarı Su ve Kanalizasyon Genel Müdürü Ali Kaya atandı. 
     Bayındırlık ve İskan Bakanlığı Müşavirliği’ne Karayolları Genel Müdürü Turgay Çimen, İller Bankası Genel Müdür Yardımcılığı’na M. Şevki Nalçacıoğlu, Tarım ve Köyişleri Bakanlığı Elazığ İl Müdürlüğü’ne Rüştü Emir getirildi. Eti Holding AŞ Genel Müdür Yardımcısı ve Yönetim Kurulu Üyesi Hayri Hakan İçten, başka bir göreve atanmak üzere görevinden alınırken, bu göreve Başmühendisi Adnan Yılmaz atandı. 
     



 EKONOMİ 




















</TEXT>
</DOC>
