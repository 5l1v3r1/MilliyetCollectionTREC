<DOC>
<DOCNO> 148132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko21.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın iki ihale düzenleyecek... 
</HEADLINE>
<TEXT>

     Hazine yarın biri 182 gün vadeli bono, diğeri de 385 gün vadeli tahvil olmak üzere iki ihale birden düzenleyecek. 
     Hazine, yarın düzenleyeceği ihalelerde satılacak kağıtların geri ödemeleri 182 gün vadeli bono için 8 Ekim 2003, 385 gün vadeli tahvil için de 28 Nisan 2004 olarak belirlendi. 
     Her iki ihalede de satılacak kağıtlar 9 Nisan Çarşamba günü ihraç edilecek. 
     
     SON DURUM 
     Hazine, en son 18 Mart günü biri 147 gün vadeli diğeri de 350 gün vadeli olmak üzere iki iskontolu bono ihalesi birden düzenlemişti. 
     147 gün vadeli iskontolu bono ihalesine, toplam 1 katrilyon 33.1 trilyon liralık teklif gelirken nominal 975 trilyon liralık satış, 815.9 trilyon liralık da net satış yapılmıştı. 
     Bu ihalede bileşik faiz yüzde 55.47, basit faiz yüzde 48.30 olarak belirlenmişti. 
     350 gün vadeli iskontolu bono ihalesine ise toplam 4 katrilyon 984.2 trilyon liralık teklif gelirken, ihalede nominal 4 katrilyon 96.4 trilyon liralık satış olmuştu. 
     İhaledeki net satış miktarı 2 katrilyon 607.7 trilyon lira olarak belirlenirken, bileşik faiz yüzde 59.95, basit faiz ise yüzde 59.37 olarak gerçekleşmişti. 
     Hazine, bu hafta, Nisan ayınının en büyük iç borç ödemesi olan 5 katrilyon 303 trilyon lira iç borç servisi ile 261.9 milyon dolar dış borç ödemesi yapacak. 
     





</TEXT>
</DOC>
