<DOC>
<DOCNO> 130710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/yazar/sazak.html </URL>
<DATE> 2003/01/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Arap liginde diplomasi 
</HEADLINE>
<TEXT>

     Devlet Bakanı Kürşat Tüzmen Bağdat’ta Irak lideri Saddam Hüseyin tarafından kabul edilirken, Başbakan Abdullah Gül Tahran’a giderek İran Cumhurbaşkanı Muhammed Hatemi ile görüştü. 
     Aktif barış politikası’ izleniyor. 
     ABD yönetimi, olası Irak harekatı nedeniyle Körfez’e asker yığarken, hükümet de Bush yönetiminin Ankara’dan beklediği kararları almadan önce savaşsız çözüm’ koşullarını araştırıyor. 
     Bu temasların sonucu, TBMM, 26 Ocak’ta silah denetçileri raporunun BM’ye sunulma aşamasında Türkiye’nin izleyeceği tutumla ilgili nihai kararı’ üretecek. 
     Gül yönetimi, Arap liginde top çevirerek zaman kazanmaya çalışıyor. 
     Gerçek şu ki, 12 yıl önceki Körfez Savaşı’na göre durum Türkiye açısından çok daha karmaşık. Irak o dönemde Kuveyt’i işgal etmişti. Nitekim BM Güvenlik Konseyi’nin kararıyla bağımsız bir ülkenin haritadan silinmesine, dünya seyirci kalmadı. Türkiye ise komşusu Irak’a doğrudan bir cephe açmak yerine, koalisyon güçlerine savaş sırasında üs kolaylığı sağladı. İncirlik’i açtı. 
     O sırada ABD yönetimiyle Baba Bush Cumhurbaşkanı Özal, Irak’a karşı güç kullanımı ve Saddam’sız Irak’ konusunda tam mutabakat halindeydi. Ordu ve hükümetin çekincesi vardı. 
     Günümüzde ise karar verme sürecinde Genelkurmay ile Amerikan yönetimini daha net, siyasi iktidarı tereddütlü görüyoruz. 
     AKP hükümetinin ilk aylarında ise tablo daha değişikti. Erdoğan - Gül ikilisi, seçim zaferinin de etkisiyle, Bush yönetimine olası Irak harekatı konusunda cesaret verici sinyaller’ gönderiyorlardı. Tayyip Erdoğan’ın Beyaz Saray ziyaretinde bu angajman’ kameralara yansırken, 12 Aralık’ta AB zirvesinden umduğunu bulamayan AKP yönetimi, Irak’ın işgalinde ABD ile tek başına’ kalmamak için çekinceler koymaya başladı. 
     Sonuçta bu siyaset Bağdat’ta Saddam’ın kapısını çalmaya’ kadar uzandı. 
     AKP bunu niye yaptı Erdoğan ve Gül, geçen yılki Washington ziyaretinde ABD yönetimine Saddam’ın diktatörlüğünü’ anlatmaya çalışırken Irak liderliğine savaşa beş kala’ meşruiyet kazandırmaya uğraşıyorlar. 
     Bir başka çelişki de şudur 
     Başbakan Gül, Ortadoğu turuna çıkarken ABD’nin istediği üs ve limanlarda keşif izni’ veren belgeyi imzalıyor. 
     Bush yönetiminin asıl beklentisi Türkiye topraklarından Kuzey Irak’a bir koridor açarak, Amerikan askerlerine transit geçiş imkanı tanınması. Ancak bu isteğin TBMM kararı olmaksızın yerine getirilmesi olanaksız. 
     Gül hükümeti, acaba son dakikada Arap dostlarına Biz elimizden geleni yaptık ama Saddam’a dinletemedik ’ deyip ABD politiklarına vize’ mi verecek 
     Ankara’da her kafadan bir ses çıkıyor. 
     Haftalardır yazıyoruz, TBMM neden Irak politikasını tartışmıyor Hani ülke yönetiminde şeffaflık geçerli olacaktı 
     
     







Dış politikada dengeler 


YÖK deyince... 


"Onurlu çözüm" 


Bir işgüzar Kürşat Tüzmen... 


Bağdat-IMF hattı 


Biz o telefonun açıldığı günleri de biliriz Mr. Parris 


YÖK de, hükümet de bildiğini okuyor 


Derviş ve AKP farkı 


İki gezinin ardından... 


Tarihi eserleri kaçırtsak da mı saklasak 


Arap liginde diplomasi 


Zehir zemberek 


TÜSİAD’dan kara hükümetten pembe tablo 


Karayolları Çörtük’ü devre dışı bıraktı 


</TEXT>
</DOC>
