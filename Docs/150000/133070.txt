<DOC>
<DOCNO> 133070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/yasam/yas02.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızını, ifadesine bakmadan öldürdü 
</HEADLINE>
<TEXT>

Avukat Murat Parlak, dün sabaha karşı hırsızlık amacıyla evine giren Ceyhun Dayıoğlu’nu tabancasıyla tek el ateş ederek öldürdü 
     TAYLAN YILDIRIM ÖZCAN TİKİT İzmir DHA 

     İzmir Güzelyalı’da Mektupçu Apartmanı’nın birinci katında oturan Avukat Murat Parlak’ın 36 evine, dün sabaha karşı 05.30 sıralarında hırsız girdi. Parmak izi bırakmamak için ellerine kadın çorabı geçiren hırsız, apartmanın giriş kapısının korkuluklarından tırmanarak tornavidayla pencereyi açtıktan sonra Parlak’ın evine geçti. Oturma odasındaki gürültüye uyanan anne Nurgül Parlak, önce 25 günlük Sena’nın uyandığını düşündü, ancak sesin kızından gelmediğini anlayınca eşi Murat Parlak’ı uyandırdı. 
     
     Durmayınca tetiğe bastı 
     Yatak odasındaki ruhsatlı 7.65 milimetre çapındaki tabancayla oturma odasına giren Parlak, bu sırada kaçmaya kalkışan hırsıza durmasını söyledi, ardından bir el ateş etti. Karnından yaralanan hırsız, birinci kattan atlayıp yolun karşısına geçtikten sonra kaldırıma yığıldı. Parlak’ın ihbarıyla olay yerine gelen polisler tarafından hastaneye kaldırılan hırsız kurtarılamadı. 
     
     Çocuklar şokta 
     Parlak’ın silah sesine uyanan diğer kızları Ahsen 8 ile Hale de 4 , olayın şokunu uzun süre atamadı. Kızlarını sakinleştirmeye çalışan anne Parlak, "Hırsız eşimle karşılaşınca kaçmak istedi. Bu sırada ne olduğunu anlamadan eşim silahını ateşledi" dedi. 
     Üzerinden belge çıkmayan kişinin, kimlik tespit çalışmaları sonucu, 13 ayrı suçtan sabıka kaydı bulunan Ceyhun Dayıoğlu 22 olduğu anlaşıldı. Dayıoğlu’nun, üzerinden çıkan cep telefonunu da Parlak’ın üst katında oturan Nurevşan Aktuğ’un evinden çaldığı belirlendi. 
     
     Elinde tornavida vardı 
     Olayda kullandığı tabancayı polise teslim eden avukat Parlak da, evine gelen meslektaşlarıyla birlikte Hatay Karakolu’nda ifade verdi. İki yıl önce de evinin soyulduğunu söyleyen Parlak, "Hırsız birden karşıma çıktı. Elinde tornavida vardı. Üzerime gelince bir el ateş ettim. Yaralı halde kaçarken durması ve çevredekilerin haberi olsun diye balkonda havaya bir el ateş ettim. Kendimi korudum, ama ölmesine üzüldüm" diye konuştu. 
     Murat Parlak, çıkarıldığı mahkemece tutuksuz yargılanmak üzere serbest bırakıldı. 
     



 YAŞAM 



















</TEXT>
</DOC>
