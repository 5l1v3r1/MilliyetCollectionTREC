<DOC>
<DOCNO> 132522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/ekonomi/eko08.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank kolay özelleşecek...’ 
</HEADLINE>
<TEXT>

Zahmetli dönemi aştıklarını belirten Genel Müdür Necdet Şenkal, Halkbank’ın en kolay özelleştirilecek kurum olduğunu söyledi 
     Halk Bankası Genel Müdürü Necdet Şenkal, "Hem sonuç, hem bilanço, hem yapı olarak en kolay özelleşebilecek kurum olduğumuzu düşünüyorum" dedi. Ankara Ticaret Odası ATO , İzmir Ticaret Odası İZTO ile Halk Bankası arasında tüccar ve sanayicilere uygun koşullu finansal kaynak sağlanmasına ilişkin bir protokol imzalandı. 
     Konuyla ilgili toplantıda soruları yanıtlayan Şenkal, bankanın özelleştirme hazırlıklarının yıl sonuna kadar bitmesi gerektiğini söyledi. Bugün gelinen noktada bankadaki personel sayısı, şube sayısı ve bilançosunda önemli adımlar atıldığını anlatan Şenkal, şu anda bankanın bilançosunda imza edilemeyen herhangi bir küçük kalem bile bulunmadığını bildirdi. Özelleştirmenin zahmetli döneminin aşıldığını anlatan Şenkal, bu yıl içinde daha kolay bir kısmın geriye kaldığını kaydetti. 
     
     ATO’dan Halkbank’a 19 trilyon lira 
     Toplantıda ayrıca ATO Başkanı Sinan Aygün, ATO’ya ait yaklaşık 19 trilyon lira tutarındaki paranın Halk Bankası’na kaydırılmasına ilişkin bir belgeyi de Şenkal’e verdi. İmzalanan protokole göre Halk Bankası, ATO ve İZTO üyelerine azami 20 milyar liraya kadar, 12 ay boyunca yüzde 59 sabit faizle kredi verecek. 
     



 EKONOMİ 




















</TEXT>
</DOC>
