<DOC>
<DOCNO> 125563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/yasam/ayas.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaların hayatına renk geliyor 
</HEADLINE>
<TEXT>

Yeni yılın ilk yarısında, maddi konularda dikkatli davranan Boğalar, bekledikleri rahat ve refaha erecekler... Aşk, macera ve para, yılın ikinci yarısında Boğa burcundan yana... 
     2003'te sizi neler bekliyor - 2 

     R. HAKAN KIRKOĞLU 

     BOĞA 21 NİSAN - 21 MAYIS 
     Tanımlayan kelimeler 
     Sabırlı, güvenilir, sevecen, huzurlu, sakin, dayanıklı, güven ve barışa önem veren. 
     - İnatçı, kıskanç, aşırı sahiplenen, ağır kanlı, öfkesini biriktiren, zevklere aşırı düşkün. 
     Yönetici gezegeni Venüs 
     Elementi Toprak 
     Niteliği Sabit 
     Vücutta karşı geldiği bölge Boyun ve boğaz, tiroid bezi 
     Rengi Yeşil, toprak renkleri 
     Metali Bakır 
     Taşı Zümrüt 
     En uyumlu olduğu burçlar Başak ve Oğlak 
     En zorlandığı burçlar 
     Aslan, Akrep ve Kova 
     
     ŞANSLI ALANLAR 
     Şans, genişleme ve öğrenme gezegeni, 2003’ün 27 Ağustos'una kadar ev hayatınız, yerleşim ve ailevi konularda bolluk getirmekte... Jüpiter aile içinde genişleme, daha konforlu bir yere geçme ya da yeni bir yere yerleşme anlamına gelebilir. Kendinizi çok daha güvende hissedebileceksiniz. Eylül ayı ile birlikte yaşam enerjiniz yükselecek, hayata daha iyimser gözle bakacak ve özellikle yaratıcı konularda, aşk hayatında çok daha akıcı enerjiler alacaksınız. Son 7 yıl içinde Boğaların huzurunu kaçıran ve onları değişime zorlayan Uranüs, şimdi daha heyecanlı ama eğlenceli bir dönem başlatacak. 21-24 Nisan doğumlu Boğalar, bu rüzg rdan olumlu etkilenecekler. 
     
     ZORLANMA ALANLARI 
     Uranüs bu yıl burç değiştiriyor ve huzurunuzu kaçıran konumundan uzaklaşıyor. 18 ile 21 Mayıs arasında doğanlar sürprizlere hazır olmalılar. Beklenmedik gelişmeler ve risklere karşı esnek olmaları şart. Neptün 30 Nisan-4 Mayıs doğumlu Boğalar için büyük bir belirsizlik, şaşkınlık ve kafa karışıklığı anlamına geliyor. Bu günler arasında doğanlar dürüst olmalı, girişimlere önem vermeliler. 
     
     BOĞA KADINI-MUTLU ŞIKLAR 
     Bu yıl, Jüpiter’in 27 Ağustos’ta Başak burcuna geçmesi ile birlikte aşkta büyük tatmin, mutluluk ve şans kapınızı çalacak. Macera arzusu bu tarihten sonra yükselişe geçecek. 4 Şubat-2 Mart, 16 Mayıs-10 Haziran, 22 Ağustos-15 Eylül, 27 Kasım-21 Aralık dönemleri de ilişkilerin daha sorunsuz ve düzgün gideceği, mutluluk vaat eden zamanlar... 27 Mart-21 Nisan arasında dostluk ve arkadaşlıklar canlanabilir. Tartışma ve yanlış anlamaların olabileceği 21 Nisan- 17 Haziran arasında daha anlayışlı olmaya çalışın. 
     
     BOĞA ERKEĞİ-AŞK KAPINIZDA 
     Beraberlikler 27 Ağustos’tan sonra çok daha eğlenceli ve akıcı bir görünüm sergileyecek. Bu tarihe kadar yakın çevreniz ve ailenizle ilgili olumlu gelişmeler bekleyebilirsiniz ama yılın ikinci yarısında büyük bir aşkın kapınızı çalması güçlü bir ihtimal. 4 Mart-21 Nisan arasında da sizi fiziksel yönden harekete geçirebilecek ilişkiler ortaya çıkabilir. 

</TEXT>
</DOC>
