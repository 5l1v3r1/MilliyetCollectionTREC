<DOC>
<DOCNO> 130906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/spor/spo01.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SAHA SAVAŞI 
</HEADLINE>
<TEXT>

Beşiktaş’ın antrenmanı bitmeden Spartak Moskovalı oyuncular sahaya dalınca ortalık karıştı. Yıldırım Demirören’in çabaları sonucu, gerilim kavgaya dönüşmeden yatıştı 
     ORHAN YILDIRIM 

     Saatler çakıştı 
     ANTALYA’DA kamp yapan takımların yoğun antrenman programı Beşiktaş’ın da başını ağrıttı. Siyah - Beyazlı takımın çalıştığı 3 nolu sahayı dün Ruslar bastı Kartal’ın antrenmanı sırasında, malzemeleriyle birlikte kenarda toplanan Spartak Moskovalı futbolcular, Lucescu’nun Son 10 dakika’ açıklamasına karşın, vurdum duymaz bir tavırla saha içine girdi. 
     
     Sinirler gerildi 
     RUSLAR’A Sinan Engin müdahale etti. Engin ateşli bir konuşmanın ardından, rakip oyuncuları uyardı. Bu sırada Lucescu da çift kale maçı 5. dakikada durdurdu. Ancak Rus futbolcular, inatla sahadan çıkmayınca sinirler gerildi. Olaya Beşiktaşlı futbolcular da karıştı. Yıldırım Demirören’in araya girmesiyle çıkması muhtemel bir kavga önlendi. 
     
Buraya kadarBeşiktaşlılar’ın Müslüm Baba’sı Amaral, sözleşmesini yönetimle karşılıklı olarak fesh edip yolları ayırdı 
     BEŞİKTAŞ camiasında futbolundan çok Müslüm Gürses’e benzerliği ve yaptığı taklitlerde adından söz ettiren Amaral, dün Siyah-Beyazlı kulüple ilişkisini kesti. Kıvanç Oktay ile biraraya gelen Brezilyalı futbolcu, başka bir takıma gitmek istediğini söyledi. Lucescu’nun da onay vermesi üzerine iki taraf arasındaki sözleşme karşılıklı olarak fesh edildi. 
     KIVANÇ Oktay, Amaral ile herhangi bir pürüzlerinin olmadığını açıkladı. Oktay, "Karşılıklı jestler sonucunda bonservisini verdik" dedi. Beşiktaş Futbol Yatırımları Sanayi ve Ticaret A.Ş’den İMKB’ye gönderilen yazıda da Amaral’ın kulüple ilişkisinin kesildiği duyuruldu. Sambacı’nın vedası, Antalya kampındaki futbolcuları çok üzdü. 
     
AMARAL’IN KARNESİ TÜRÜ MAÇ DAKİKA GOL ASİST SARI KIRMIZI Lig 11 602 - - 1 - Avr. 2 101 - - - - T.K. 1 90 - - - -      
     
Herkes üzüldü      İbrahim Amaral, benim oda arkadaşımdı. Şimdi yandım. Moralimin bozuk olduğu anlarda bile, beni güldürmesini biliyordu. Benimle kalan herkes gitti. 
     Cordoba Normal bir karar olarak karşılanmalı. Amaral bir profesyonel. Ben de rahat değilim. Boca Juniors Kulübü’nden haber bekliyorum. 
     Sinan Engin Amaral’ın gitmesi hepimizi üzdü. Takım içinde, çok sevilen bir isimdi. Yazık oldu. Çok iyi taklit yapıp, bizleri güldürürdü. 
     
Nouma fırtınası      BEŞİKTAŞ’IN Fransız yıldızı Pascal Nouma, Antalya kampında da şovlarını sürdürüyor. Sürekli medyaya takılan yıldız futbolcu, kendine yeni bir tezahürat besteledi. Pascal her fırsatta, "Nouma çok değişti" diye bağırıyor. 
     
Yasin’in isyanı      SAĞ ayak tendonlarındaki sakatlık nedeniyle dünkü çalışmayı erken bırakan Yasin, bir an önce MR çektirmek istediğini söyledi. Doktorlara "Ayakta duramıyorum" diyen genç futbolcunun İstanbul’a erken dönmesi kararlaştırıldı. 
     
Nefes açtılar      KARTAL’IN ikinci yarı hazırlıkları yoğun bir tempoda devam ediyor. Siyah-Beyazlı takım dün kondisyona ağırlık verdi. Tek pas çalışmasının ardından nefes açıcı ve güçlendirici programlar uygulandı. Zago da idmanlara başladı. 
     
Rakip S.Moskova      ANTALYA kampındaki ikinci maçında Beşiktaş bugün Rus Ligi’nin güçlü temsilcisi Spartak Moskova ile kozlarını paylaşacak. Kamp yapılan otelin sahasında oynanacak olan karşılaşmanın başlama saati 19.30. 
     
Daum’dan ziyaret      AVUSTRİA Wien’i çalıştıran Beşiktaş’ın eski hocası Daum dün Siyah - Beyazlılar’ın kaldığı oteli ziyaret etti. Alman hoca, Teknik Direktör Lucescu ile de sohbet etti. Daum basına ise, "Ben her zaman Beşiktaşlıyım" dedi. 
     



 SPOR 



























</TEXT>
</DOC>
