<DOC>
<DOCNO> 139345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/ykoksaldi.html </URL>
<DATE> 2003/02/27/ </DATE>
<TIME>  </TIME>
<AUTHOR> EBRU KÖKSALDI  </AUTHOR>
<HEADLINE>
Her yerde aynı dert 
</HEADLINE>
<TEXT>

     
     Kamuoyu güvenmiyor 
     Sürekli 3 büyüklerin hegamonyasından şikayet eden kulüpler, sistemdeki sorunları düzeltmek için çalışma yapmaz. Zira tek gelir kaynağı olan naklen yayın, 3 büyüklerin elinde ve para hep kazanır. Hakem yorumlarının, cezaların ve uygulamaların kişiye, takıma ve zamana göre değiştiği keyfi ortam federasyon önderliğinde kulüplerin de eseri. Kamuoyu hiçbirine güvenmiyor. Kapı önünde hazır kıta 2 - 3 saat federasyon başkanının yolunu gözlemek zorunda bırakılan hakemlerin, tarafsız karar vermesi beklenebilir mi 
     Başarı odaklı bir zihniyet bu. Kulüpler bazında da federasyon bazında da. Milli takım başarısı, homojen ve kalıcı bir futbol kültürü yaratarak değil, takımların gücünden faydalanılarak gerçekleştirildi. Dünya üçüncülüğü bu açıdan iyi yorumlanmazsa ileriki yıllarda düşüş yaşanması kaçınılmaz. 
     Kendiyle çelişen medyanın da çözüm için liderlik etmesi zor. Yumurta ve pet şişe ile elma ve kartopu, canlı yayında aklına geleni söyleyip suçlamalar yapan Aziz Yıldırım ile bir stat müdürünü hedef alan özhan Canaydın, buz üzerinde çırpınıp maç yapan Kayserispor - Sakaryaspor ile Galatasaray - Malatyaspor, zaman zaman rakibine dalan Johnson, Batista ve Zago arasında fark olmaması lazım. Ama medya bu farkı yaratıyor ve hangisi daha fazla sansasyon yaratacaksa onu manşete taşıyor, adaleti saptırıyor. 
     
     



 SPOR 

























</TEXT>
</DOC>
