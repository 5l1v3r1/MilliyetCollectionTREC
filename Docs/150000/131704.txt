<DOC>
<DOCNO> 131704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/son/sontur04.html </URL>
<DATE> 2003/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp krizinden ölen sutopu oyuncusu gencin annesi zehirlendi 
</HEADLINE>
<TEXT>

     Geçirdiği ani kalp krizi sonucu hayatını kaybeden Sutopu Milli Takımı ve ENKA Spor'un 25 yaşındaki oyuncusu Caner Erdoğru'nun annesi Zeynep Everi, zehirlenerek hastaneye kaldırıldı. 
     ENKA Spor'un Ataköy Avni Akyol Kapalı Yüzme Havuzu'nda Heybeliada ile yaptığı karşılaşma sonrası evinde kalp krizi geçiren oğlu Caner Erdoğru'yu 12 Ocak gecesi kaybeden anne Zeynep Everi, dün gece aşırı miktarda sakinleştirici ilaç aldı. 
     Bir müddet sonra midesi bulanan ve baygınlık geçiren Everi, ailesi tarafından Metropolitan Florance Nightingale Hastanesi'ne kaldırıldı. 
     Yapılan kontrolde, Everi'nin aldığı aşırı ilaçtan zehirlendiği belirlendi. Tedavi altına alınan Everi'nin öğle saatlerinde taburcu edileceği öğrenildi. 
     ABD'nin Queens Koleji ekonomi bölümü son sınıfında okuyan Caner Erdoğru, yılbaşı tatili nedeniyle geldiği İstanbul'da, Deplasmanlı Sutopu Ligi'nde ENKA Spor'un Heybeliada ile yaptığı maçta oynadıktan bir süre sonra rahatsızlanıp, İstinye Devlet Hastanesi'ne götürülürken yolda hayatını kaybetmişti. 
     





</TEXT>
</DOC>
