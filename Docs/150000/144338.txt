<DOC>
<DOCNO> 144338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/sontur07.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Zeytinburnu'nda Nevruz kutlamaları başladı... 
</HEADLINE>
<TEXT>

     Nevruz nedeniyle Zeytinburnu Kazlıçeşme'de yapılacak kutlama için geniş güvenlik önlemleri alındı. 
     İstanbul'un çeşitli semtlerinden sabah saatlerinden itibaren Kazlıçeşme Meydanı'na gelen gruplar, burada oluşturulan 3 arama noktasından geçerek içeriye alınmaya başlandı. Kadın ve çocukların da yer aldığı gruplar, meydanda ateş yakıp zılgıt eşliğinde halay çekiyor. Bu arada, tertip komitesince alanda oluşturulan platforma, ''Nevruz diriliştir, barıştır, kardeşliktir, özgürlüktür'' yazılı bir pankart asıldı. Meydanda toplanan bazı grupların terör örgütü elebaşı lehine slogan attıkları da duyuldu. Öte yandan, İstanbul Emniyet Müdürlüğü'ne bağlı çevik kuvvet ve panzerler eşliğinde çok sayıda ekip, Kazlıçeşme Meydanı çevresinde sabah saatlerinden itibaren geniş güvenlik önlemleri aldı. Ambulans ve itfaiye araçları de alanda hazır olarak bekletiliyor. 
     





</TEXT>
</DOC>
