<DOC>
<DOCNO> 103059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy12.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İttifaka kapıları kapattı 
</HEADLINE>
<TEXT>
Çiller ANAP’la tavanda farklıyız 
     ANKARA Milliyet 

     DYP Genel Başkanı Tansu Çiller, ANAP ile ittifak formüllerine kapıları kapatarak, iki partinin liderlik düzeyinde farklı temel politikaları savunduğunu söyledi. 
     Dün NTV’deki Seçim Meydanı programında, Ali Kırca’nın sorularını yanıtlayan Çiller, merkez sağdaki bütünleşmenin partiler arası ittifaklarla değil sandıkta seçmenin tercihleriyle sağlanacağını belirtti. Kemal Derviş’in solu birleştirme girişimlerinin fazla önemi olmadığına değinen Çiller, "Pasta ortada. Oyların yüzde 50’si merkez sağda. Yüzde 20’si merkez solda. Asıl önemli olan sağın bütünleşmesi" diye konuştu. 
     Çiller, DYP’nin terörle mücadelesini anlatırken de yine gaf yaparak, "Biz PKK terörü yapmış bir partiyiz" diye konuştu. Çiller, eşi Özer Çiller’in siyasetin içinde olmadığını belirterek şöyle konuştu "Bu işin magazin tarafı. Kamuoyu herşeyin içinde diğer siyasetçilerin eşleri gibi Özer Bey’i görmemiştir." 
     



 SİYASET 






















</TEXT>
</DOC>
