<DOC>
<DOCNO> 107198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/12/son/sondun21.html </URL>
<DATE> 2002/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'de 88 kaçak taşıyan Yunan bandralı tekne sürükleniyor... 
</HEADLINE>
<TEXT>

     Yunanistan'ın Sisam Samos adası sahil güvenlik ekiplerinin, ada açıklarındaki uluslararası sularda bulunan ve 88 kaçak taşıdığı sanılan Yunan bandıralı bir tekneyi izledikleri bildirildi. 
     Yunanistan Deniz Ticaret Bakanlığı'ndan yapılan açıklamada, ''VALENTİNO'' adlı 15 metre uzunluğundaki teknenin makine arızası nedeniyle kontrolsuz biçimde Türk kara sularına doğru sürüklendiğini kaydetti. 
     Bakanlık yetkilileri, Türk Sahil Güvenlik ekiplerinin Yunanlı meslektaşları tarafından haberdar edildiklerini, ancak ''birçok kez olay yerine gelmelerine rağmen herhangi bir yakalama veya yardım girişiminde bulunmadıklarını'' öne sürdü. 
     Öte yandan, Atina Haber Ajansı ANA , Yunanistan Deniz Ticaret Bakanı Yorgos Anomeritis'in Türkiye'nin konu hakkındaki tutumunu ''Kaçakların geri iadelerine ilişkin Yunanistan ile Türkiye arasında imzalanan protokole aykırı'' şeklinde değerlendirdiğini duyurdu. 
     





</TEXT>
</DOC>
