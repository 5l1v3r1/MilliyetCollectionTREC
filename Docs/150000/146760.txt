<DOC>
<DOCNO> 146760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/son/sondun38.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizemli zatürree Hong Kong'un üzerine kabus gibi çöktü.. 
</HEADLINE>
<TEXT>

     Hong Kong'da 75 kişinin daha gizemli zatürree hastalığına yakalandığı, ayrıca hastalık yüzünden bir kişinin daha yaşamını yitirdiği bildirildi. 
     Hükümetten yapılan açıklamada, hastalığa yakalananlardan 52'sinin aynı apartmandan olduğu, apartmandaki 200'den fazla kişinin tahliye edilerek, oluşturulacak karantina kamplarına yerleştirileceği kaydedildi. 
     Ülkede hastalığa yakalananların sayısının 685'e yükseldiği, salgında bugüne kadar 16 kişinin de hayatını kaybettiği bildirildi. 
     Bu arada Endonezya'da da üç kişinin gizemli zatürree hastalığına yakalandığından şüphelenildiği belirtildi. 
     Endonezya Sağlık Bakanı Achmad Suyudi, üç şüpheli vakaya rastlandığını, iki gün içinde salgınla ilgili yasa çıkaracaklarını söyledi. 
     Akut Solunum Yetersizliği Sendromu'ndan SARS şimdiye kadar büyük bölümü Asya'da olmak üzere 63 kişi öldü, 1800'den fazla kişi hastalığa yakalandı. 
     





</TEXT>
</DOC>
