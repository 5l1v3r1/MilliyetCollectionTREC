<DOC>
<DOCNO> 134549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/siyaset/siy04.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekirdağ’dan 800 asker gitti 
</HEADLINE>
<TEXT>

     RAMAZAN YAVUZ DHA 

     Tekirdağ 8. Mekanize Piyade Tugay Komutanlığı’na bağlı 800 kişilik karma bir tabur, dün Güneydoğu’ya sevk edildi. Beşiktepe kışlasında görevli 800 kişilik askeri personel, otobüslerle önce İstanbul’a gitti. Askerler buradan demiryoluyla Gaziantep’e geçecek, ardından üç gruba ayrılıp Silopi, Mardin ve Şanlıurfa’ya intikal edecek. Birlik Kuzey Irak’ta oluşturulacak tampon bölgede görev yapacak. 
     
     BÖLGEYE TAKVİYE 
     Bu arada Genelkurmay Başkanlığı’nın 2. Ordu’ya askeri ve personel takviyesi yapma kararının ardından Irak sınırında askeri hareketlilik arttı. Irak’ın Zaho kasabasının tam karşısında bulunan Türkiye’nin Hezil Bölgesi’ne askeri kamyonlar malzeme taşımaya başladı. 
     Suriye sınırının sonundan başlayıp Irak sınırına kadar uzanan kesimde yer alan ve sınırı gözetleyen askeri kuleler de elden geçirildi. Şırnak Silopi’deki Tasiş sahasında çadır kurulması çalışmalarına hız verilirken, köy korucularının kurduğu ve her biri 6-7 kişi kapasiteli çadırların sayısı 500’ü buldu. 
     



 SİYASET 



















</TEXT>
</DOC>
