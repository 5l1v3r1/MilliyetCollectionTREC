<DOC>
<DOCNO> 141292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo14.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor'un güvencesi taraftarları... 
</HEADLINE>
<TEXT>

     İkinci Futbol Ligi A Kategorisi takımlarından Yimpaş Yozgatspor, ilk yarıda 1-0 yendiği Çaykur Rizespor'u közüne kestirdi. 
     TRT'nin naklen yayınlayacağı maçta en büyük güvencelerinin taraftarlar olduğuna dikkat çeken teknik direktör Uğur Tütüneker, ''Taraftarlarımızdan maçı televizyondan değil, stattan izlemelerini bekliyoruz'' dedi. 
     Kulüp başkanı Tevfik Çankaya ise, 8 Mart Dünya Kadınlar Günü nedeniyle, bayanların maçı ücretsiz izleyebileceklerini belirterek, ''Tüm kadınlarımızı maça bekliyoruz'' diye konuştu. 
     Yarın yapacağı Çaykur Rizespor maçının son hazırlıklarını tamamlayıp, kendi tesislerinde kampa alınan kırmızı-siyahlı ekip, günü hafif idman ve şut çalışmasıyla geçirdi. Teknik direktör Uğur Tütüneker, anlamlı günde anlamlı bir galibiyet almak için hazır olduklarını kaydetti. Tütüneker, Akçaabat Sebatspor maçında sakatlanan orta alanın önemli ismi Sedat'ın yerine forma giyecek futbolcunun maç saatinde belli olacağını söyledi. 
     Tütüneker, şöyle konuştu 
     ''Taraftarlarımızı tribünlerde görmek ve 90 dakika takımımızı motive etmelerini bekliyoruz. Çaykur Rizespor karşısında alacağımız galibiyetle, ligde kendimize iyi bir yer edineceğimiz gibi, iç saha şanssızlığımızı da yenerek, diğer maçlar için kendimize güven gelecektir. Takım olarak sorumluluğumuzun ve maçın önemini çok iyi biliyoruz. Buna taraftarlarımızın desteğini de dahil ettiğimiz zaman böylesine anlamlı bir günde anlamlı bir galibiyetle sahadan ayrılacağımıza inancım tamdır.'' 
     





</TEXT>
</DOC>
