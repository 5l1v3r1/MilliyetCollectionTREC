<DOC>
<DOCNO> 141584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/siyaset/siy08.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Türkiye bize güvence verdi 
</HEADLINE>
<TEXT>

     NAMIK DURUKAN Süleymaniye DHA 

     Kürdistan Yurtseverler Birliği KYB lideri Celal Talabani, Türk Hükümeti’nin peşmergelerin silahsızlandırılmaması, demokratik taleplere zarar verilmemesi ve Türk askerinin göç dalgasının önlenmesi için bölgeye girmesi konusunda güvence verdiğini söyledi. 
     Talabani, söz konusu üç güvencenin KYB Dış İlişkiler Sorumlusu Behram Salih’in Ankara’daki temasları sırasında verildiğini belirtti. Kuzey Irak’ta muhaliflerin toplantısında Türk askerinin bölgeye gelmesine karşı çıkılacağı mesajının verildiğinin anımsatılması üzerine Talabani, şöyle konuştu "Irak muhalefeti Türk askeri gelirse İran da bölgeye gelir diye endişeleniyor. Bu kaos ortamı yaratır. Bölgesel güçlerin bu oyunun dışında kalmasını istiyoruz. Peşmergeleri silahsızlandırmak gibi sözler buradaki insanları provoke etti. Türkiye’deki dostlarımız bağımsız Kürt devleti istemiyor. Biz de buna karşıyız. Aksine Irak’ı birleştirmeye çalışıyoruz. Biz, bağımsız peşmerge ordusu da istemiyoruz. Birleşik Irak ordusunun oluşturulmasından yanayız." 
     



 SİYASET 


















</TEXT>
</DOC>
