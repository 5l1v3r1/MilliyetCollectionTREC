<DOC>
<DOCNO> 120296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/ekonomi/eko02.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
57. Alay Salonu’ndan hücuma geçiyor 
</HEADLINE>
<TEXT>

Oyak Bank’ın 57. Alay Salonu’nda basın toplantısı yapan Oyak Grubu Genel Müdürü Ulusoy, 1 katrilyon nakiti olan grubun hücuma geçeceğini ve özelleştirmelerle ilgileneceğini söyledi 
     EKONOMİ SERVİSİ 

     Oyak Grubu’nun Osmanlı Bankası’ndan satın aldığı, daha önce ülke adları taşıyan salonlarına Conk Bayırı, 57. Alay gibi isimler verildiğini belirten Oyak Genel Müdürü Coşkun Ulusoy, 2003 yılı stratejilerinin hücum olacağını bildirdi. 
     Oyak’ın günlük işlem hacminin yarım katrilyon liraya ve nakit fonların ise 1 katrilyona ulaştığını bildiren Ulusoy, "Her sabah bu nakti ne yapacağız, nasıl yöneteceğiz" diye düşündüklerini söyledi. 
     Grubun hiç bir şirketinin yıl sonunda zarar açıklamayacağını belirten Ulusoy, 2003 stratejileri konusunda şöyle konuştu 
     "Biz çok büyük atılımlara, patlamalara hazırız. Türkiye’deki stratejik yatırımlara büyük önem veriyoruz. Enerji, telekomünikasyon, ulaştırma, madencilik hepsi ilgi alanımız içinde. Bizim için ufak sayılabilecek yatırımlar yerine, stratejik boyutları olan Oyak’a ve Türkiye’ye katkı sağlayacak yatırımlarla gündeme gelmek istiyoruz. Bizi her özelleştirme ile ilgili çalışırken göreceksiniz." 
     
     Irak yüzünden dolar aldık 
     Oyak’ın Irak operasyonundan doğacak olumsuz etkilenmeyi en aza indirmek için kaynaklarını yabancı paralarda tuttuğunu belirten Ulusoy, "Irak olayı tehdidi olmasa elimizde tuttuğumuz kadar dolar tutmayabiliriz. Portföyümüzde ciddi bir miktarda dolar tutuyoruz" dedi. Ulusoy, birikimleri böyle yapmak yerine TL’de tutulmasıyla daha fazla getiri sağlayabileceklerini söyledi. 
     
     İnce ayar programdan sonra 
     Tek partili iktidarın içerde ve dışarda olumlu karşılandığını belirten Ulusoy, hükümetin uygulamalarının da görülmesi gerektiğini söyledi. 2003 yılını ekonomik krizlerden umuda giden bir yol olarak değerlendiren Ulusoy, "Ama ince ayarımızı yapmak için hükümetin programını görmek istiyoruzödedi. 
     
     K r, 400 trilyon liraya geriledi 
     Oyak Grubu şirketlerinin yatırım için 310 trilyon lira harcadıkları bilgisini veren Ulusoy, yılsonu ihracat rakamının 1 milyar dolar olacağını söyledi. Coşkun Ulusoy, geçen yıl 600 trilyon lira k r eden kurumun, bu yıl 400 trilyon lira k ra ulaşacağını bildirdi. Ulusoy, şirketlerin vergi öncesi k rının da 400 trilyon olacağını kaydetti. 
     
     Pamukbank a olan ilgimiz sürüyor 
     Bankacılıkta büyüme hedeflerinin devam ettiğini kaydeden Ulusoy, Pamukbank’a ilgilerinin sürdüğünü söyledi. Gerektiği takdirde Yapı Kredi’de de inceleme yapabileceklerini belirten Ulusoy, Vakıfbank’tan alım sonrası maliyetlerin yüksek olması nedeniyle vazgeçtiklerini açıkladı. 
     



 EKONOMİ 


















</TEXT>
</DOC>
