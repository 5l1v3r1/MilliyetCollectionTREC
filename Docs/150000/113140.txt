<DOC>
<DOCNO> 113140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/dunya/dun02.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörün hedefi artık yumuşak’ 
</HEADLINE>
<TEXT>

     DIŞ HABERLER SERVİSİ 

     Tropik bir cennet, iş çıkışları gidilen bir bar, bir disko ya da sokağın tam köşesindeki pub... Dünyanın en popüler tatil köşelerinden Endonezya’nın Bali Adası’nda cumartesi gecesi gerçekleştirilen terörist saldırı, tatil mek nlarının ve fazladan güvenliğe bugüne dek gerek duyulmayan diğer eğlence, dinlence yerlerinin, terör uzmanlarının tanımıyla "yumuşak hedeflerin" artık terörizmin kapsama alanına girdiğini gösteriyor. Bu tespiti ABD Başkanı George W. Bush ile ABD Dışişleri Bakanlığı’nın yanı sıra terörizm uzmanları yapıyor. 
     
     Bush Artık güvenli yer yok 
     Çoğu turist 180’in üzerinde insanın ölümüne, yüzlercesinin de yaralanmasına neden olan Bali’deki saldırının ardından ABD Dışişleri Bakanlığı, önümüzdeki günlerde "yumuşak hedeflere" yönelik saldırıların artabileceği uyarısında bulundu. Bakanlığın ABD vatandaşlarına yönelik seyahat rehberinde yer alan uyarısına göre, olası terör hedefleri arasında Amerikalıların rağbet gösterdiği restoranlar, kiliseler ve okullar yer alıyor. 
     ABD Başkanı George W. Bush da önceki gün yaptığı açıklamada, "Özgür dünya anlamalı ki, artık güvenli bir yer yok" diyerek, Dışişleri’nin bu açıklamasını pekiştirdi. 
     



 DÜNYA 


kalp krizi geçirir’ 








</TEXT>
</DOC>
