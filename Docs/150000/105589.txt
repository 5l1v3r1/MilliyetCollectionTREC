<DOC>
<DOCNO> 105589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun02.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli paşalara kötü haber 
</HEADLINE>
<TEXT>

Korkut Eken’e destek verdikleri için haklarında soruşturma açılan beş kayıp’ emekli generalin, ifade vermek için önlerinde daha yıllar varmış 
     ERSAN ATAR Ankara 

     Susurluk davası hükümlüsü Korkut Eken’e verdikleri destek nedeniyle emekli yedi general hakkında "suçu övmeköten soruşturma yürüten Bağcılar Savcılığı’nın "Soruşturma zamanaşımına uğruyor" değerlendirmesi, yargı çevrelerinde "hukuki skandal" olarak nitelendirildi. 
     
     YEDİ YILA BİLE ÇIKABİLİR’ 
     Yargıtay’da 312. maddeden açılan davaların temyizini inceleyen 8. Ceza Dairesi kaynakları, emekli generallerin, Eken’i destekleyen sözlerinin karşılığı olan 312 1 maddedeki suçun 5 yıllık zamanaşımı bulunduğunu, Çakır’ın işaret ettiği 6 aylık sürenin ancak basın - yayın organı hakkında soruşturma açılması durumunda işlerlik kazanacağını belirttiler. 
     Bir Yargıtay yetkilisi şunları söyledi "Basın Kanunu’nun 35. maddesinde, bu kanuna göre açılan davalarda zamanaşımı süresinin 6 ay olduğu belirtilmektedir. Ancak burada hakkında soruşturma yürütülen, bir basın kuruluşu veya sorumlusu değil, suçu övdüğü iddia edilen kişilerdir. Soruşturma Basın Kanunu’na göre değil, TCK 312. maddeye göre yürütülüyorsa o durumda zamanaşımı süresinin 5 yıl, hatta uzatılması durumunda 7 yıl 6 ay olarak hesaplanması gerekir." Önceki günkü açıklamasında, bu suçun basın yoluyla işlendiğini ve ilgili yasada 6 aylık bir zamanaşımı süresi öngörüldüğünü, bu nedenle paşaların belirtilen süre içinde ifade vermemesi durumunda soruşturmanın kapanacağını kaydeden, dün de bu açıklamalarını doğrulayan Çakır, zamanaşımı süresi konusundaki tartışmalardan sonra farklı tavır sergiledi. Çakır, "Biz zamanaşımı süresini 6 ay olarak hesapladık. Biz suçun basın - yayın yoluyla işlenmiş olmasını göz önünde bulunduruyoruz ama bir taraftan 312 1. maddedeki suça denk düşen zamanaşımı süresi 5 yıl, bunu da göz önünde bulundurarak yeniden değerlendireceğiz" dedi. 
     



 GÜNCEL 





















</TEXT>
</DOC>
