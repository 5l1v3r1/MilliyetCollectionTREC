<DOC>
<DOCNO> 126521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yasam/yas07.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Her aksırık grip değil 
</HEADLINE>
<TEXT>

Uzmanlar, "Grip, nezle, anjin, soğuk algınlığı, bronşit birbirinden farklı hastalıklar. Halk arasında hepsine grip deyip geçiliyor" diyor 
     KARADENİZ Teknik Üniversitesi Tıp Fakültesi Dahili Tıp Bilimleri Anabilim Dalı Başkanı Prof. Münir Telatar, "Grip aşısı olmak, hastalığa yakalanmamak için yeterli değil" diyor ve ekliyor "Grip viral bir hastalık olduğu için antibiyotik kullanılmaması gerekiyor." 
     PROF. Telatar, şöyle devam ediyor "Ağrı kesici ve ateş düşürücü ilaçlar kullanılabilir. Bu tür hastalıklara neden olan virüsler soğuk ve nemli ortamlarda yaşıyor. Kuru ve sıcak ortamlarda virüsler yok oluyor. Tedavi, vücut bağışıklığının aktifleşmesiyle virüsleri yenmesi sayesinde gerçekleşiyor." 
     TELATAR, kış aylarında görülen hastalıkların birbirine karıştırıldığını belirterek, "Grip, nezle, anjin, soğuk algınlığı, bronşit hepsi birbirinden farklı hastalıklar. Bu hastalıklar kış mevsiminde arttığı için, halk arasında hepsine grip’ deyip geçiliyor. Oysa hepsinin belirtisi ayrı" dedi. 
     
Belirtileri karıştırmayın      Nezle Göz yaşarması, burun akıntısı olur, vücutta kırıklık. 
     Anjin Boğaz ağrısı ve yüksek ateş. Boğaz iltihaplanmasıdır. 
     Bronşit Öksürük ve balgamla kendini gösterir. Nefes borusunun iltihaplanmasıdır. 
     Grip Halsizlik, vücutta ağrılar ve çok yüksek ateşle kendini gösterir. Gerçek grip nadir görülen ciddi bir hastalıktır. 
     



 YAŞAM 

















</TEXT>
</DOC>
