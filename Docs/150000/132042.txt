<DOC>
<DOCNO> 132042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur10.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün salonu önünde silahlı düello... 3 kişi yaralandı... 
</HEADLINE>
<TEXT>

     Adapazarı'nda, aralarında anlaşmazlık bulunan ve düğünde karşılaşan iki grup arasında çıkan kavgada 3 kişi silahla yaralandı. 
     A.A muhabirinin edindiği bilgiye göre, Söğütlü İlçesi'nde yaklaşık 6 ay kadar önce kavga eden iki grup, dün gece Atatürk Bulvarı PTT yanındaki sokakta bulunan Funda Düğün Salonu önünde yine karşılaştı. 
     Aynı düğüne geldikleri tahmin edilen iki gruptakiler burada da tartışmaya başladılar. Kısa sürede kavgaya dönüşen olayda silah kullanan Erhan A. 27 , karşı gruptan Mustafa Yücadağ 20 , Engin Ortaç 18 ve Oktay Beloğlu'na 20 peş peşe ateş etti. 
     Yaralanan gençler, davetliler tarafından götürüldükleri çeşitli hastanelerde tedavi altına alındı. 
     Olaydan sonra kaçan Erhan A. ise D-100 karayolu kıyısındaki sanayi sitesi civarında bekçilere teslim oldu. 
     





</TEXT>
</DOC>
