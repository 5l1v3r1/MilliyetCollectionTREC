<DOC>
<DOCNO> 100488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yazar/yilmaz.html </URL>
<DATE> 2002/08/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Trabzonlu gençlerin en büyük sorunu, eğitim ve iş imkanlarının azlığı... 
</HEADLINE>
<TEXT>
Göç etmek istemiyoruz’ 
     Bakımlı üç genç kız. Biri imam hatip mezunu, diğer ikisi meslek okulu üçü de bilgisayar kursuna gidiyor, Açık Öğretim’de okuyor. Birinin elinde İvan Yalom’un "Aşkın Celladı" kitabı var... Diğer yanımda genç bir çift oturuyor. Erkek mühendis, kadın meslek okulu mezunu ve gıda toptancısında çalışıyor. Çalıştığı toptancı, 1700 kalem pasta ürünü mal satıyor ancak son iki yılda satışlar neredeyse yüzde 80’lere varan oranda düşmüş. Çiftin 3 yaşındaki çocuğuna bakıcı kadın bakıyor, ayda 100 milyon liraya. Masamdaki konukların sorunu, "kaliteli" yaşam... 
     
     Erkekle gezmek olmaz’ 
     Sevim, yükseköğretim hakkı olmamasından yakınıyor, gönlünde edebiyatçı olmak yatıyor. "Madem edebiyatçı olacaktın neden imam hatipe gittin " diyorum. "10 yıl önce buralarda liseye kız çocuk gönderebilmek için ailelerin tek seçeneği imam hatipti." 
     Kızlar şehirde gezintiye çıkmışlar... "Nereye gidiyordunuz " 
     "Boztepe’ye çıkacaktık, yeşildir, kafeleri vardır." Sahilin Trabzonlu genç kızlar için bir başka tehlikesini de öğreniyorum Çömlekçi’den ötesine gitmiyorlar. Çünkü oraları Rus kızlarının mekanı. Kızlar, bir erkekle sokakta görünmekten çekiniyor, saat 22.00’den sonra da dışarıda kalmamaya özen gösteriyorlar. 
     Sevim’e siyaseti soruyorum... "Yolda idam meselesini konuşuyorduk. İdamın kalkmasına karşıyız. İdam kalkınca bundan Apo da yararlanacak. Affa da karşıyım tecavüz ediyor dışarı çıkıyor, ekmek çalıyor 2 yıl hapis yatıyor." 
     Saçları kızıla boyalı Sevim makyajlı genç kızlara, "Kaportayı boyamışsın" diyen Tayyip Erdoğan’a oy vereceğini söylüyor. Erdoğan’dan ne bekliyorsun sorusuna yanıtı ise şöyle "İmam Hatip mezunlarına yükseköğretim hakkı çıkartabilir." Gelecek hayallerini öğrenmek istiyorum diyorlar ki "Trabzon’da yaşamak istiyoruz. Büyük şehirler kalabalık, yorucu. Burada olanaklar genişlesin kimse göç etmek istemez..." Acaba öyle mi, masamın diğer konukları da Trabzon’da mı kalmak istiyor 
     
     Turist sayısı çok arttı 
     Şartları konuşmak için seçtiğim Trabzonlu, Sanayi Odası Başkanı Sadan Eren. Eren, büyük sermaye sahiplerinin rantiye olduğunu, üretim yapmak için çaba harcayan küçük ve orta boylu işletmelerin ise finansman sorunları ile boğuştuğunu, işletmelerin kapandığını anlatıyor. Trabzon’daki en olumlu gelişme ise turist sayısının geçen yıla göre yüzde 30’lar düzeyinde artarak 350 bine ulaşması. Limandan Rusya’ya çalışan 4 feribot, 2 Ro - Ro yalnızca Trabzon’un değil, Türkiye’nin malını taşıyor. Antalya’da üretilen domatesin yüzde 30’u bu limandan Soçi’ye iniyor. Ayrıca Gürcistan’a da karayolu ile taşımacılık sürüyor. Rusya, Türk cumhuriyetleri ve İran ile ticaret bölgenin can suyu, ne var ki Ankara’nın bundan haberi yok. 
     
     







Derviş ne yapacak 


Türkiye kendini aşma yolunda... 


Uygarlık kriteri 


Ecevit Derviş’e bağlı 


K bus senaryosu, huzur senaryosu 


Azil olmaz 


Burada gözler tamamen kapalı 


Bu seçim eskilerin son seçimi olmalı 


Tokat, Zile, Erbaa, Niksar 


Derviş’siz olmaz 


Türkiye AB’siz de yolunu bulur 


Her şey Türkiye için’ 


Bekleyip görelim 


Bizim TIR’da Demirel’in adı hiç yok 


Camdan kaleler 


Merkez’in operasyonu faizi aşağı çekebilir 


Göç etmek istemiyoruz’ 


</TEXT>
</DOC>
