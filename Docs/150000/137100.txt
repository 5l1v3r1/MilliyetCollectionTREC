<DOC>
<DOCNO> 137100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun27.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Savunma Bakanı Irak'ta savaş kısa ve yoğun olacak 
</HEADLINE>
<TEXT>

     İsrail Savunma Bakanı Şaul Mofaz, Irak'a yönelik olası Amerikan harekatının ''kısa ve yoğun'' olacağı yorumunda bulundu. 
     Mofaz, askeri radyoya yaptığı açıklamada, ''Birkaç hafta sürecek harekatın sonunda Irak'ın İsrail'e saldırma kapasitesi ortadan kaldırılacak'' dedi. 
     İsrail hükümetinin haftalık olağan toplantısında değerlendirmelerde bulunan Mofaz, Cuma günü yaptığı bir açıklamada da, Irak harekatının Şubat sonu ya da Mart başından önce başlamayacağını söylemiş, Irak'ın İsrail'e saldırma şansının çok zayıf olduğunu belirtmişti. 
     Gazze Şeridi'nde dün 4 İsrail askerinin öldüğü patlamaya da değinen Mofaz, İsrail'in vereceği karşılığın çok sert olacağını belirtti ve ''İsrail aşırı dinci Hamas örgütünün Gazze Şeridi'ndeki altyapısına ciddi zarar verecek'' dedi. 
     Dünkü saldırı, Hamas'ın askeri kanadı İzzeddin El Kassam Tugayları, El Fetih'e bağlı silahlı El Aksa Şehitleri Tugayı ve İslami Cihad'a bağlı El Kuds Tugayları tarafından üstlenilmişti. 
     





</TEXT>
</DOC>
