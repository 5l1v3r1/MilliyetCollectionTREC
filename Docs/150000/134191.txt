<DOC>
<DOCNO> 134191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/guncel/agun.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Böbrek hastasından ölümüne eylem 
</HEADLINE>
<TEXT>

SSK, Samatya Hastanesi Başkehim Yardımcısı Barut’un Türk Böbrek Vakfı’nda çalışmasını gerekçe göstererek, vakfa bağlı Ahmet Ermiş Diyaliz Merkezi ile sözleşmeyi feshetti. 
Vakfın da haftada 3 gün diyalize girmek zorunda olan hastaları tedavi etmeyeceğini açıklaması üzerine, 285 hasta eylem yaptı. Bakan, sorunun çözüleceğini belirtti 
     GÜRKAN AKGÜNEŞ İstanbul 

     SSK, Türk Böbrek Vakfı’na ait hastaneyle aralarındaki sözleşmeyi feshedince, hayatta kalmak için haftada üç gün diyaliz makinesine bağlanmak zorunda kalan 285 hasta "yaşam eylemi" yaptı. Tedavi giderleri 23 gündür vakıfça karşılanan ancak ilaç alamayan hastaların durumundan haberdar olan Çalışma Bakanı Murat Başesgioğlu, vakfı arayarak sorunun çözüleceğini bildirdi. 
     SSK Samatya Hastanesi Başhekim Yardımcısı Dr. Yüksel Barut’un aynı zamanda Türk Böbrek Vakfı’nda da görev almasını gerekçe gösteren SSK, sevkli hastalarını tedavi eden vakfa bağlı Ahmet Ermiş Diyaliz Merkezi ile sözleşmesini 3 Ocak 2003’te feshetti. 
     
     31 OCAK SON GÜN 
     Başka kurumların kabul etmediği hastaların tedavisine devam eden vakıf, 300 milyar lirayı bulan tedavi giderini karşıladıktan sonra imk nların yetmediğini belirterek, "31 Ocak’tan sonra SSK’dan sevkli hastaların diyalize kabul edilmeyeceğini" bildirdi. 
     Bugünden sonra tedavilerini yaptıramayacaklarını öğrenen hastalar, dün Fındıklı’daki Çalışma ve Sosyal Güvenlik Bakanlığı Sosyal Sigortalar Kurumu İstanbul Bölge Müdürlüğü önünde oturma eylemi yaptılar. 
     
Eylemde bir kişi hastanelik oldu      285 hasta, SSK İstanbul Bölge Müdürlüğü önünde oturma eylemi yaptı. Başesgioğlu’nun vakıf ve hastanelerin tedaviyi sürdüreceğini söylediğini belirten Sağlık İşleri İl Müdürü Akif Feyizoğlu ile hastalar arasında tartışma yaşandı. Eylem sırasında, 9 yıldır diyalize bağımlı yaşayan İsmail İlhan 60 kalp spazmı geçirdi. 
     
Vakıftan SSK’ya bir hafta süre...      Türk Böbrek Vakfı, dün akşam yaptığı açıklamada, diyaliz krizi konusunda Bakan Başesgioğlu’nun olur’ verdiğini belirtti. Vakıf açıklamasında şöyle dendi "Saat 16.30’da Başesgioğlu, başkanımız Timur Erk’le yaptığı telefon görüşmesinde SSK’nın vakfımız diyaliz merkeziyle yeniden sözleşme yapma imk nını sağlayacak mukavele değişikliğine olur’ verdiğini belirtmiş ve sorunumuzun kısa vadede çözüleceğini müjdelemiştir. Bu gelişme üzerine Yönetim Kurulumuz diyaliz hizmetlerinin bir hafta süreyle devamına karar vermiştir." 
     
     
     
     



 GÜNCEL 














</TEXT>
</DOC>
