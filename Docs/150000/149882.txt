<DOC>
<DOCNO> 149882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/yasam/yas05.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de de gizli 'gay'ler var' 
</HEADLINE>
<TEXT>

Bir erkekle evli olan yabancı gay diplomat, Türk kapıcısı ile temizlikçisinin kendilerine çok normal davrandığını belirterek "Bizi yadırgamıyorlar" dedi 
     ANKARA Milliyet 

     Kendi ülkesinde bir erkekle evli olan Ankara'da görevli yabancı gay diplomat Türk kapıcısı ile temizlikçisinin kendilerine çok normal davrandıklarını belirterek, "Kapıcımız, mutfağımızda çay içiyor bizimle birlikte hiç de, yadırgamıyor durumumuzu" dedi. Ocak 2000 tarihinde, Milliyet'in "dedi.com.tr" köşesinde, Ankara'daki yabancı bir gay diplomatın bir erkekle evli olduğu haberi duyurulmuştu. Daha sonra Hürriyet Gazetesi'nin ismini vermeden gündeme getirdiği diplomat, Yeni Harman Gazetesi'nde Amberin Zaman'a konuştu. Röportajda, isimleri verilmeyen gay diplomat için X erkek eşi için de Z kodu kullanıldı. Bir Kuzey Avrupa ülkesi elçiliğinde görevli olan diplomat, partneri Z ile Türkiye'ye tayini çıkmadan önce evlenmiş. Ankara'daki evleri oldukça zevkli döşenmiş. Evin köşelerinde, nik h fotoğrafları ve Z'nin çiçeklerle süslü çeyiz sandığı var. Türkçe öğrenen Z, tam bir sefire gibi çok güzel yemek yapıyor. X ve Z'nin davranışlarından eşcinsel olduklarını anlamak mümkün değil. X, Türkiye'de anlayışla karşılandıklarını belirtiyor. 
     

</TEXT>
</DOC>
