<DOC>
<DOCNO> 115216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/yazar/akyol.html </URL>
<DATE> 2002/10/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Din, siyaset, hukuk 
</HEADLINE>
<TEXT>

     ABDULLAH Gül Brüksel’de Avrupa Politik Araştırmalar Merkezi’nde CEP bir konferans verdi Türkiye’nin AB üyeliğini desteklemek için 
     Çok takdir ettiğim ılımlı ve geniş ufuklu bir muhafazakar politikacı olan Gül’e Avrupalılar "din devleti istiyor musunuz " gibi saçma sorular sormamışlar tabii. 
     Zaten Gül’ün konuşmasının özeti şu 
     "İspat etmek istiyoruz ki, Müslüman bir ülke demokratik olabilir, şeffaf olabilir ve modern dünya ile beraber olabilir, AB üyesi olabilir..." 
     Gül’e sormuşlar AKP Hıristiyan Demokrat Partilerin Müslüman versiyonu mudur Gül’ün cevabı 
     - Hayır biz Müslüman bir ülkede İslam veya Müslüman kavramını bir partiyle, bir siyasi hareketle özdeşleştirmeyi doğru bulmuyoruz. Biz kendimizi muhafazakar demokrat olarak niteliyoruz. 
     Gül’e göre, dinle siyaset özdeşleştirilince siyasi hatalar dine yüklenir veya hatalar din adına sürdürülür... 
     
     ERBAKAN ise Yozgat mitinginde diyor ki "Oyunuzu Milli Görüş’e vereceksiniz ki, dünyamız da, ahiretimiz de kurtulsun Y. Şafak, 25 Ekim 2002 
     Oğuzhan Asiltürk de Erbakan’ın siyasi ve parasal mutlak otoritesine karşı çıktıkları sırada Tayyip Erdoğan ve arkadaşlarını uyarmıştı 
     - Ahiretinizi yakarsınız 
     Hz. Ali bile kendi meşru hilafetine karşı çıkanlara böyle dememişti Aksine, Hz. Ali, "hakimiyet Allah’ındır" diye ayaklanan Hariciler’i "Siz Allah’la devlet yöneticisini karıştırıyorsunuz" diye azarlamıştı. 
     Erbakan’ın sözleri "ego"sunun da yansımasıdır. Fikirlerinde hiçbir değişimin olmamasının bir sebebi budur Nesi yanlış ki düzeltsin 
     Erbakan bu egosuyla, bu kafasıyla dine de büyük zararlar getirmiştir. 
     Yaşar Nuri Öztürk’ün CHP’ye girdikten sonra icat ettiği "bütün peygamberler sosyal demokrattı" lafı da, hem muhteşem "ego"sunun hem sosyal demokrasiyi hiç bilmemesinin eseridir. 
     
     AKP’Yİ kuranlar, Erbakan gibi kapalı ve Üçüncü Dünyacı bir Türkiye’nin değil, dışa açılmış, bir hayli kentleşmiş, ticarileşmiş, eğitim düzeyi yükselmiş, liberal değerlerle tanışmış bir Türkiye’nin çocuklarıdır. Erbakan, onlar için din adına nasıl fahiş hatalar yapılacağının tecrübesi olmuştur. 
     Erbakan’da "siyasi otorite" kavramı itikadi bir kavramdır ve egosuyla bütünleşmiştir. AKP’lilerde bu eski otorite kavramı sarsılmış, demokrasi anlayışı güçlenmiştir. Zaten başka türlü Erbakan’a karşı çıkabilirler miydi 
     Türkiye’de kapalı otoriter toplum geleneklerinden açık toplum ve liberal demokrasi değerlerine geçişin sancıları her akımda ve "devletöte de yaşanıyor. "Devlet" bir yandan liberalleşirken, mesela uyum yasalarını çıkarırken, öbür yandan da eski "uyanık bekçi" ideolojisi "militan hukukçu" tipini üretiyor 
     "Militan demokrasi, militan laiklik" diye hukuk silah gibi kullanılıyor. Ondan sonra da saygı bekleniyor. Gelişmiş toplumlar bu aşamaları nasıl geçmişse biz de öyle geçeceğiz Fikirlerin ılımlı, uzlaşmacı olması... Devletin de "militan" değil, "liberal tarafsızlık" ilkesine bağlı bir "hukuk devleti" olması... 
     
     







Din, siyaset, hukuk 


Özlemi çekilen "üstün kişilik" gösterileri 


Küba Derneği... 


AKP’nin durumu 


Tayyip Erdoğan’la işin püf noktası 


3 Kasım ve "son" 


Afiş yarışı İyi, kötü ve hırçın... 


Eğitim konusunda hangi parti ne vaat ediyor 1 


AKP sağanağına karşı CHP sığınağı 


Seçimde dış politika tartışması 


İmk nsızı isteyen kadınlar 


Maliye gücü 


Erdoğan’ın seçim derbisi 


Meydan okuma projesi 


Adresleri bile belli ama... 


ABD’deki Türk gençleri zorda 


</TEXT>
</DOC>
