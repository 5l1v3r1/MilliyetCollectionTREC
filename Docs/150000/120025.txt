<DOC>
<DOCNO> 120025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sontur03.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de freni patlayan kamyon eve girdi... 
</HEADLINE>
<TEXT>

     Ümraniye'de freni patlayan kamyonun bir binaya girmesi sonucu 2 kişi yaralandı. 
     A.A muhabirinin aldığı bilgiye göre, Aşağı Dudullu Vatan Caddesi Yunus Sokak'ta, hareket halinde olan Abdurrahman Özkaya'nın kullandığı 34 ES 188 plakalı kamyon, freninin patlaması sonucu kontrolden çıkarak park halindeki 34 TK 473 plakalı kamyona çarptı. 
     Ardından Şaban Aslan'a ait 3 katlı binanın zemin katına giren kamyonun ön koltuğunda oturan Bekir Arslan ile kasada bulunan İsmail Doğan yaralandı. 
     Kaza sırasında boş olan daireye giren kamyon sürücüsü ise kazayı yara almadan atlattı. 
     Yaralılar, Haydarpaşa Numune Hastanesi'ne kaldırılırken, kamyon çekilerek binadan çıkarıldı. 
     Yetkililer, kaza nedeniyle evde 3-4 milyar liralık zarar meydana geldiğini ve soruşturmanın sürdürüldüğünü kaydettiler. 
     





</TEXT>
</DOC>
