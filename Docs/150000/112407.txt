<DOC>
<DOCNO> 112407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sondun07.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD katilin peşinde... Bir kişiye daha ateş açıldı 
</HEADLINE>
<TEXT>

     ABD'de Maryland karayolunda seyreden bir kadın sürücüye ateş açan bir kişi tutuklandı. 
     Yetkililer, başkent Washington'ın hemen dışındaki I-270 karayolunda meydana gelen olayda 20 yaşlarındaki beyaz bir erkeğin, aracından kadına ateş ettiğini belirtti. 
     Montgomery Bölgesi polis yetkilisi Derek Baliles, saldırının Washington'daki tüfekli katil tarafından mı düzenlendiği sorularına, ''şu aşamada bunun bilinmediğini, ancak saldırının, şimdiye kadar bölgede 6 kişiyi öldüren 2 kişiyi de ağır yaralayan katilin yöntemine benzemediğini'' ifade etti. 
     Baliles, yakaladıkları kişinin kendi aracını sürerken başka bir aracın sürücüsüne ateş ettiğini, Washington'daki katilin ise böyle bir yöntem izlemediğini belirtti. 
     Baliles, saldırganın sorgulandığını ve aracının inceleneceğini belirterek, saldırıya uğrayan kadının yaralanmadığını da sözlerine ekledi. 
     





</TEXT>
</DOC>
