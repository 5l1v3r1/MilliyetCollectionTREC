<DOC>
<DOCNO> 107461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sontur13.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaybolan 4 yaşındaki çocuk, yol ortasında uyurken bulundu... 
</HEADLINE>
<TEXT>

     Bursa'da, sokakta oynarken kaybolan 4 yaşındaki çocuk, bir banka şubesinin önünde uyurken bulundu. 
     Fevzi Çakmak Caddesi'ndeki Ziraat Bankası Şubesi önünde uyuyan küçük bir çocuk bulunduğu ihbarını alan güvenlik güçleri, olay yerine gittiklerinde 4 yaşındaki Devrim Acar ile karşılaştı. 
     Polisler tarafından Çarşı Polis Merkezi'ne götürülen Devrim, anne ve babasının isimlerini söylemesine rağmen, oturdukları evin adresini tarif edemedi. 
     Bu sırada, çocuğunun kaybolduğunu bildirmek üzere polis merkezine gelen anne Hatice Acar, karşısında gördüğü minik oğluyla adeta bir sevinç yumağı oluşturdu. Polisler tarafından karnı doyurulan Devrim, daha sonra annesine teslim edildi. 
     





</TEXT>
</DOC>
