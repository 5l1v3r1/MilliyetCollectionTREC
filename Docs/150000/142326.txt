<DOC>
<DOCNO> 142326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/13/dunya/dun02.html </URL>
<DATE> 2003/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen’i topa tuttu 
</HEADLINE>
<TEXT>

     TAHSİN AKSU İstanbul 

     KKTC Cumhurbaşkanı Rauf Denktaş, AB Komisyonu’nun Genişlemeden Sorumlu Üyesi Günter Verheugen’e sert tepki göstererek, "Kendisi yıllardır bize ve Türkiye’ye korku vermek için her şeyi yapmıştır" dedi. 
     İstanbul Valisi Muammer Güler’i makamında ziyaret eden Denktaş, Kıbrıs sorununun çözülmesinde yeni bir fırsat doğduğunu belirtti. Böyle olması için çalışacaklarını belirten Denktaş, şunları kaydetti 
     "Yoksa yıllardır AB, Rum tarafının yapmış oldukları müracatı benimseyerek siz en iyi adayımızsınız’ mesajını vermiştir. Anlaşsanız da anlaşmasanız da üyesiniz’ mesajını vermiştir. Anlaşma yollarını tıkamışlardır. Kıbrıs Rumlarının geçmişine bakmamışlardır. Bebekleri dahi annesinin kucağında kurşuna dizen, köy halkını kurban edenleri desteklemektedir." Rauf Denktaş, Verheugen’in Türkiye’nin AB’ye alınıp alınmamasına karar veremeyeceğini belirterek, "Verheugen yıllardır bize ve Türkiye’ye korku vermek için her şeyi yapmıştır. Kendisi bir bürokrattır. Söylediği sözler kendisini ilgilendirir" diye konuştu. 
     



 DÜNYA 











</TEXT>
</DOC>
