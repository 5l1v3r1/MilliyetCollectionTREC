<DOC>
<DOCNO> 108750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/dunya/adun.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam nisanı göremeyecek 
</HEADLINE>
<TEXT>

Irak operasyonunun ana hatları belirginleşiyor. ABD basınına göre, bunaltıcı sıcaklardan kaçınmak için kışın düzenlenecek harek t birkaç hafta sürecek 
     SEMA EMİROĞLU New york 

     ABD’nin, Saddam Hüseyin’i devirmek amacıyla Irak’a yapmayı planladığı askeri harek tı, kış aylarında, büyük bir olasılıkla da şubatta düzenleyeceği ileri sürüldü. Washington Times, operasyonun bunaltıcı sıcakların başlayacağı nisan ayının sonundan önce bitirileceğini bildirdi. 
     ABD ordusunun Saddam’ı devirmek için büyük ölçüde muhalif Irak askerlerine dayanacağını savunan Washington Times, doğru stratejinin uygulanması halinde operasyonun aylarca sürmeyerek, haftalar içinde tamamlanacağını yazdı. Gazete operasyonun ilk günlerinde ağırlıklı olarak Tomahawk füzeleri ile radara yakalanmayan 10 ila 16 adet B - 2 bombardıman uçağının kullanılacağını bildirdi. 
     Operasyon için kasım ile şubat arasındaki kış aylarının ideal olduğunu vurgulayan Christian Science Monitor gazetesi ise, bunun nedenlerini şöyle sıraladı 

</TEXT>
</DOC>
