<DOC>
<DOCNO> 118074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/yasam/yas01.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgin bebek artık pişmanlık kaynağı 
</HEADLINE>
<TEXT>

Maalesef annesi, bu tatlı bebek için "Dünyaya getirdiğime pişmanım" diyor.. Çünkü yılbaşında doğduğunda "O bize uğur getirecek" diyen ailesi 11 ayda fakirlikten bir adım ileri gidemedi 
     BURCUM DEVREZ İstanbul 

     Yeni yılın ilk saniyelerinde doğmuştu Sezgin bebek... Sezgin’in doğumu Milliyet sayfalarına yansıdığında işsiz baba Celal Kılıç, "Oğlumuz uğur getirecek. Dilerim kısa zamanda iş bulurum" demişti. Ancak aradan 11 ay geçti hiçbir şey değişmedi. Baba h l işsiz, anne Leyla kaderine ağlıyor ve evin 16 yaşındaki büyük çocuğu Celil, okumak yerine çalışarak ailesine bakıyor. 
     
     Çocuklar aç’ 
     Umutları çoktan umutsuzluğa dönüşen anne Leyla Kılıç, içinde buluduğu durumu anlatırken gözyaşlarını tutamıyor. İşsizlik ve yoksulluğun ailede huzur bırakmadığını söyleyen Leyla Kılıç, şöyle diyor "Her akşam kavga ediyoruz. Çocuklar aç. Buzdolabımda doğru düzgün yiyecek bir şey yok. O kadar üzülüyorum ki... Bize 160 milyon lira maaş alan oğlum Celil bakıyor. Oysa o daha çocuk. Diğer iki çocuğumu ancak taksitle okutabiliyorum." Sezgin bebek ise her şeyden habersiz etrafına gülücükler saçıyor, minik adımlarıyla yürümeye çalışıyor. 
     
     5 aydır kira ödeyemiyoruz’ 
     Kiralarını da 5 aydır ödeyemediklerini dile getiren Leyla Hanım şöyle diyor "Kızım Esra derslerinde çok başarılı. En azından o okusun ve hayatı bizimkine benzemesin. Her yere borcumuz var. Eşim ancak bir gün ya da bir haftalık işler bulup çalışıyor, aldığı para yetmiyor. Sezgin’i doğurduğuma pişmanım, çocuğumu böyle zor bir hayata getirdiğimi düşündükçe bunalıma giriyorum." 
     Kılıç ailesinin 10 yaşındaki oğlu Oğuz ise, "Okul malzemesi alamıyorum. Bu yıl sınıfımı geçemezsem ben de çalışacağım, aileme para getireceğim" diyor. 
     



 YAŞAM 














</TEXT>
</DOC>
