<DOC>
<DOCNO> 108998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/son/sonspo02.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de eksiği görülenler çalıştı... 
</HEADLINE>
<TEXT>

     Fenerbahçe'de, performans eksikliği görülen futbolcular, hazırlıklarını bu sabah yaptıkları çalışmayla sürdürdü. 
     Samandıra Tesisleri'nde yapılan antrenmana belindeki ağrı nedeniyle tedavi olduğu bildirilen teknik direktör Werner Lorant katılmazken, idman antrenörler Oğuz Çetin ve Nurettin Yıldız yönetiminde gerçekleştirildi. 
     Alman çalıştırıcının, performanslarını yeterli bulmadığı futbolcular Yusuf, Abdullah, Oktay, Cem, Ali Akdeniz, Tuncay, Volkan ve Oğuz'un yer aldığı idmanda sarı-lacivertliler, istasyon çalışmasının ardından yarı sahada çift kale maç yaptılar. 
     İki gündür eksiği bulunan futbolcularla çalışmalarını sürdüren sarı-lacivertliler, Elazığspor maçının hazırlıklarını yarından itibaren tam kadro yapacakları antrenmanla sürdürecek. 
     





</TEXT>
</DOC>
