<DOC>
<DOCNO> 118898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo29.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da Gaziantepspor maçı hazırlıkları... 
</HEADLINE>
<TEXT>

     Diyarbakırspor Teknik Direktörü Ümit Kayıhan, Gaziantepspor'dan puan alarak ligin altından kurtulmak istediklerini söyledi. 
     Kayıhan, yaptığı açıklamada, Gaziantepspor'un sahasında ve deplasmanda sürekli hücumu düşündüğünü belirterek, ''Çalışmalarımızı bunun üzerine sürdürüyoruz. Sahada rakibimize boş alan bırakmayacağız'' dedi. 
     Seyrantepe Spor Tesisleri'nde sürdürülen çalışmalarda, oyuncuların, sahanın her yerinde pres yapmalarını ve hücum girişimlerinde de forvete destek olmalarını isteyen Kayıhan, şunları söyledi 
     ''Tüm futbolcularım saha içersindeki sorumluluklarını çok iyi bilmektedirler. Bu da bizi daha iyi yerlere götürecektir. Şu anki yüklenilen sorumluluk bile bize başarı getirdi. Bireysel hatalar yapılmadığı taktirde Gaziantepspor'u yenebilecek güçteyiz. Bizde takım ruhu oluştu. Bir oyunda futbolcuların yerleri farklıdır, ama yardımlaşma çok önemlidir. Gerekirse savunma oyuncusu forvet, forvet oyuncusu savunmada görev alırsa başarı gelir. Mutlu sona, ekip halinde iyi mücadele ederek ulaşacağız.'' 
     





</TEXT>
</DOC>
