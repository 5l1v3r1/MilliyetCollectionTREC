<DOC>
<DOCNO> 112196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/son/sondun07.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de yaşlı kadın, polis baskınında korkudan öldü... 
</HEADLINE>
<TEXT>

     İngiltere'de yaşlı bir kadın, sabah erken saatlerde polisin evine düzenlediği baskında korkudan hayatını kaybetti. 
     Polisin, aldığı bir ihbar üzerine saat 06.30'da baskın düzenlediği evde uyuyan 78 yaşındaki emekli Constance Sherwood, memurları karşısında görünce fenalaştı. 
     Bir süre yaşlı kadını ayıltmaya uğraşan polis memurları, daha sonra ambulans çağırdılar. Ancak Sherwood'un öldüğü anlaşıldı. 
     Yaşlı kadının oğlu David, polisi, ambulans çağırmakta geç kalmak, ölüme sebebiyet vermek ve keyfi baskın düzenlemekle suçladı. 
     Memurların olayda kusurlu bulunmaları halinde meslekten men cezası da alabilecekleri kaydedildi. 
     





</TEXT>
</DOC>
