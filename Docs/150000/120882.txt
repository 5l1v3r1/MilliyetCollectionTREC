<DOC>
<DOCNO> 120882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yazar/sazak.html </URL>
<DATE> 2002/11/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ankara notları 5 
</HEADLINE>
<TEXT>
DYP’de liderlik yarışı 
     AKP karşısında ağır seçim yenilgisine uğrayan merkez sağ partilerde liderlik yarışı başlıyor. 
     DYP kongresi 14 - 15 Aralık’ta toplanacak. 
     Partinin yüzde 9.5 oyla barajın altında kalması üzerine Tansu Çiller genel başkanlıktan çekileceğini açıklamıştı. DYP’de Demirel’in Cumhurbaşkanı seçilmesi nedeniyle 1993’te liderliğe gelen Çiller, on yıl sonra görevi bırakıyor. 
     Üç buçuk yıldır muhalefette olan bir partinin 3 Kasım’da koalisyonu oluşturan partilerle birlikte Meclis dışında kalması, kolay savunulacak bir sonuç değil. DYP karargahında, Cem - Derviş ittifakının çözülmesi üzerine BTP’den koparak Çiller’le işbirliği yapan Mehmet Ali Bayar’ın da katılımıyla Meclis’e giren üçüncü parti olunabileceği ümidi vardı. 
     Sahaya çıkılınca görüldü ki, erken seçim’ diye bir yıldır bastıran DYP teşkilatları alabildiğine dağınık ve hazırlıksız. 
     Çiller neye güvenerek yüzde 10 barajında ısrar etti, anlamak güç. 
     AKP’nin Anadolu’da ve büyük kent varoşlarında çığ gibi büyümesi, Cem Uzan’ın Genç Parti ile tepki oylarını çekmesi karşısında DYP’nin hesapları tutmadı. Çiller’e şans tanımadı, seçmen 
     DYP de CHP gibi geleneği olan bir parti özelliği taşıdığı için bir dönem Meclis dışında kalmasına rağmen tabanını koruyabilir. Yüzde 35’lik AKP’nin gelecek seçimi kazanması ise merkez sağın iki temsilcisi DYP ve ANAP’ın sonunu getirebilir. 
     2004 Nisan ayındaki yerel seçimler çok önemli. 
     Muhalefetteki partilerin AKP’nin önünü ne ölçüde kesebileceği o zaman belli olacak. 500 günlük süre hükümetin performansını da ortaya çıkaracak. 
     3 Kasım seçimlerinin kaçınılmaz kıldığı yeni yapılanma’ sürecinde ilk sınavı DYP verecek. 
     Doğru Yol, gerçek anlamda bir lider ve yönetim anlayışı değişimine gidecek mi Yoksa Çiller’e ileride geri dönüş kapısını açık tutacak emanetçi’ mi seçecek 
     Partide bu hafta ilginç bir gelişme yaşandı. DYP’den 1999 seçimlerinde dışlandıktan sonra iki dönem Elazığ’dan bağımsız milletvekili seçilen Mehmet Ağar partiye döndü. 
     Ağar, DYP’nin TBMM’deki tek temsilcisi’ olarak kongreye hazırlanıyor. Adaylığı kesin gibi... Geçmişinde Susurluk kazasının izleri olmasına karşın Ağar, Türkiye seninle gurur duyuyor ’ sloganlarını oya çevirmeye hazır bir seçmen kitlesine sahip. Partinin milliyetçi - muhafazakar tabanı Ağar’ı şimdiden Tayyip’in önünü kesecek tek adam’ olarak görüyor. Ağar da Konya’dan yola çıkıyor. 
     DYP’de Çiller sonrasına talip güçlü adaylardan birisi de Ufuk Söylemez. 
     Söylemez, Hazine Bakanlığı yapmış, dışa açık, liberal bir isim. Demokratlar grubunun desteğini almış. Yenilenme ve çağdaşlığı savunuyor. Partiye dışarıdan aday empoze edilmesine karşı çıkıyor. 
     Mehmet Ali Bayar, beklenenin aksine aday olmayabilir. 
     Çiller kimi işaret edecek 
     DYP’de sürprizlere açık bir kongre yaşanacak. 
     
     







Yargı ve hukuk 


Azıcık daha derine doğru 


Dokunulmazlık 


Annan’ın açtığı kapıdan... 


Dikkat, dikkat dikkat 


Dalkavuklar ölmez yağdanlıklar tükenmez 


DYP’de liderlik yarışı 


Hayatın muhalif tadı Mekke Cola 


AKP’yi yarattığı beklenti vurabilir 


Yeniden borçlanmadan iş yapmak imk nsız... 


</TEXT>
</DOC>
