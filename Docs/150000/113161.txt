<DOC>
<DOCNO> 113161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun07.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan’a başarı ödülü 
</HEADLINE>
<TEXT>

     SERHAT OĞUZ İstanbul 

     Her yıl mesleklerinde başarılı olan iki ismi ödüllendiren Topkapı Rotary Kulübü, bu yılki ilk ödülünü yazılı ve görsel basının gelişmesindeki üstün çabaları nedeniyle Doğan Holding Yönetim Kurulu Başkanı Aydın Doğan’a verdi. 
     Ceylan İnter Continental’de düzenlenen törende Topkapı Rotary Kulübü Başkanı Eyüp Altaylı, Doğan’a teşekkür plaketi ve seramik fincan takımı hediye ederek, başarılarını övdü. 
     
     Kimseyle savaşım yok’ 
     Doğan ise, sanayi, finans ve turizm alanlarında da faaliyet göstermelerine rağmen mesleğinin sorulması durumunda öncelikli olarak gazete sahibi sıfatını kullanmayı tercih ettiğini söyledi. Türk medyasının zor bir dönemden geçtiği sırada verilen bu ödülün, medya tacirlerine en büyük cevap olacağını vurgulayan Doğan, "Benim kimseyle bir savaşım yok arkadaşlar. Ben ne kimsenin gazetesini ne de televizyonunu almak istiyorum. Ama herkes benimle savaşıyor" diye konuştu. 
     
     Rozet de taktı 
     Topkapı Rotary Kulübü’ne dört yeni üyenin katıldığı törende Rotaryen Anri Rodrig’in rozetini Aydın Doğan taktı. Gecenin sonunda Topkapı Rotary Kulübü’nün yararına düzenlenen "eşya satışında" Doğan da bir kutu hediye satın aldı. 
     



 GÜNCEL 























</TEXT>
</DOC>
