<DOC>
<DOCNO> 118631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sondun30.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Postadaki gecikme yüzünden 6 yıl boşuna hapis yattı... 
</HEADLINE>
<TEXT>

     Nepal'de Yüksek Mahkeme'nin 6 yıl önce hakkında serbest bırakılma kararı verdiği bir kadının, postadaki gecikme nedeniyle 6 yıl boşuna cezaevinde kaldığı ortaya çıktı. 
     Hükümet yanlısı Gorkhapatra gazetesinin haberine göre, Padma Maya Gurung 34 adlı kadın, doğudaki Dantuka bölgesinde cinayet işlediği gerekçesiyle 1993'te hapis cezasına çarptırıldı. Ancak Yüksek Mahkeme, 1997 yılında kadının serbest bırakılmasına karar verdi. 
     Mahkemenin kararı, Nepal postasındaki gecikme nedeniyle, Dantuka'ya ancak bu yıl Haziran ayında ulaştı. Bu yüzden Haziran'da serbest kalan Gurung, ''ülkesinin posta sisteminden memnun olmadığını'' söyledi. 
     İnsan haklarını savunma kuruluşlarının yardımıyla hükümet hakkında dava açan Gurung, davayı kazanırsa gecikme nedeniyle demir parmaklıklar arkasında geçirdiği 6 yıl için 1282 dolar yaklaşık 2 milyar TL tazminat alacak. 
     





</TEXT>
</DOC>
