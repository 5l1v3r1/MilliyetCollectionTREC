<DOC>
<DOCNO> 105654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/guclu.html </URL>
<DATE> 2002/09/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
12 dev adama ne oldu 
</HEADLINE>
<TEXT>

     Bir şeyin suyunu çıkartmakta üzerimize yok. 12 dev adamı, bir yıl içinde elbirliği ile 12 "artist" adam haline getirdik. 
     Son aylarda 12 dev adam basketbolcu mu, yoksa reklam yıldızı mı anlayamadık. Dün geceki Angola maçına kadar kahrolarak izlediğimiz performanslarına bakılırsa bütün yazı pota altında değil, film stüdyolarında geçirmişler. 
     Reklam filmi çevirmesinler mi, para kazanmasınlar mı, eğlenceye gitmesinler mi Elbette fazlasıyla yapsınlar ama asıl işlerini de unutmasınlar. Yoksa İspanya maçında olduğu gibi madara olurlar. Umarım düştükleri bu durumdan sadece onlar değil, tüm sporcular önemli dersler çıkarır. Ve yine umarım dün geceki performanslarını bundan sonra da devam ettirerek yüzümüzü güldürürler. Kötü başladıkları şampiyonadan A Milli Futbol Takımı gibi kupayla dönerler. 
     
     Yurdışı diplomaları 
     Dünyanın dört bir yanında on binlerce gencimiz öğrenim görüyor. Herkes Tayyip Erdoğan’ın çocukları kadar şanslı değil. Ne arkalarında burs verenleri var ne de Amerika’da okuyorlar. 
     YÖK, belki de haklı nedenlerle yurdışından getirilen diplomaları sıkı bir denetime aldı. Ama bu konuda da ben yaptım oldu mantığı içerisinde. İstediği diplomayı kabul ediyor, istediğini etmiyor. Hatta gerekçe bildirme gereği bile duymuyor. Böyle devlet kurumu mu olur .. 
     Rabia, Türkistanlı Çin doğumlu. Uygur Türklerinden. 4 yaşındayken ailesiyle birlikte Sincan bölgesinden gelmişler. Liseyi bitirdiğinde hayalindeki tıp fakültesine giremeyince 6 yıl önce tekrar doğduğu topraklara gitmiş. Sincan Tıp Üniversitesi’ne kaydını yaptırmış ve geçen yıl da mezun olmuş. Bu arada Milli Eğitim Bakanlığı nezdinde resmi öğrenci statüsü kazanmış. Ama diplomayı alıp geldiğinde YÖK yüzüne bile bakmamış. Rabia’nın tek istediği diğer ülkelerden gelenlere verilen sınav hakkı... 
     Daha da komiği Rabia’nın mezun olduğu üniversiteden önceki yıllarda mezun olanlar şu anda Türkiye’de doktorluk yapabiliyor. Onunla birlikte mezun olan Çin pasaportlular da Türk üniversitelerinde uzmanlık eğitiminden yararlanabiliyor ama ona tüm kapılar kapalı. 
     Çin gibi Rusya’dan gelen öğrencilere de aynı kötü muamele söz konusu. Bu konuda YÖK ayrı telden çalıyor, MEB ayrı telden. Biri tamam, uluslararası anlaşmalarımız var gidebilirsiniz diyor. Öbürü tanımıyor. Olan da gençlere oluyor. Onca zaman, emek ve harcamanın dışında tüm hayalleri de yıkılıyor... 
     
     Tek ders sınavı 
     Milli Eğitim Bakanı Tekin, üniversiteyi kazanan öğrencilere güya müjde verdi. Aslında tam bir karabasan. Tek dersten kalanlara verilen sınav hakkı bir şeyi değiştirmeyeceği gibi Bakan’a olan güveni de temelden sarsacak. 
     Madem sınav hakkı veriliyordu 2, 3 ya da daha fazla dersten kalanların günahı neydi O bir yana, bir yerine 5 sınav hakkı verseniz ne olacak Hoca taktı mı takıyor. Bazı okullarda ek sınav döneminde tek dersten 15 öğrenci sınava girdi 15’i de sıfır aldı. Burada sorgulanması gereken öğrenci mi yoksa hoca mı Başka bir ülkede olsa bir yıl boyunca hiç mi bir şey öğretmedin diye hocaya hesap sorulur ama bizde öğrencinin canı yanıyor. 
     Tek ders sınavı kesinlikle merkezi sistemle olmalı. Yoksa üç ay içinde üçüncü kez öğrencilerle birlikte veliler de perişan olurlar. Bizden hatırlatması .. 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
