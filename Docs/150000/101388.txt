<DOC>
<DOCNO> 101388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/12/yasam/yas05.html </URL>
<DATE> 2002/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pijamaya ölüm 
</HEADLINE>
<TEXT>

Çin’de gelenek haline gelen gece pijamayla gezme’nin ülkenin imajını zedelediğini düşünen yöneticiler şimdi sokakları pijamalılardan kurtarmanın yolunu arıyor... 
     DIŞ HABERLER SERVİSİ 

     Çin’in Şangay kenti yetkilileri, kentin imajını bozduğu gerekçesiyle pijama giyerek sokağa çıkanlara savaş açtı. 
     Oysa 1949 devriminin ardından adeta bir statü simgesi durumuna gelen pijamalar Çinlilerin en gözde gece kıyafetleri arasında yer alıyordu. İnsanlar geceleri dışarı çıktığında en renkli pijamalarını giyerek komşularına ve arkadaşlarına caka satıyordu’. 
     Ne varki o günler çok eskilerde kaldı. Şimdi 2010’da düzenlenecek Dünya Ticaret Fuarı’na ev sahipliği yapabilmek için Rusya’nın başkenti Moskova ile yarışan Şangay’da belediye yetkilileri ve medya, ülkenin imajını kötü gösterdiği gerekçesiyle büyük bir kampanya başlattılar "Pijamaya hayır " 
     
Pijama para demekti      Tarihçi He Zhili, Çin halkının pijama alışkanlığıyla ilgili şunları söyledi "Eskiden çok parası olmayan insanlar sokağa paçavrayı andıran giysilerle çıkıyordu. Pijama giyerek dolaşmak ise o insanın parası olduğunun bir işaretiydi." 
     Ancak 21. yüzyıla gelindiğinde küreselleşmeyle birlikte dünyayla bütünleşen Şangay’da halk bu eski alışkanlığından vazgeçmeyince, yetkililer için pijamaya savaş açmaktan başka çare kalmadı. Kampanyaya "henüz" aldırmayan halk ise "Sokakta ne giyeceğimize biz karar veririz" diyerek bunun özgürlüklerine vurulmuş bir darbe olduğunu söylüyor. 
     



 YAŞAM 

















</TEXT>
</DOC>
