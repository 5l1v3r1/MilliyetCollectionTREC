<DOC>
<DOCNO> 147454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/son/sondun02.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'dan savaş taktikleri 
</HEADLINE>
<TEXT>

     Irak Devlet Başkanı Saddam Hüseyin üst düzey yetkililerle düzenlediği bir toplantıda, savaşın nasıl kazanılacağı konusunda taktikler verdi. 
     Irak televizyonunun bugün verdiği habere göre, Saddam günü ve yeri belirtilmeyen toplantıda, ''Zafer kesin ve bizim ellerimizde, ama gereken şey öngörü ve savaş alanında bulunmaktır. Herkese bugünün ilkeleri deneme günü olduğunu hatırlatırım. Bu hedefe ulaşmak için düşmanın karar verip vurmasına izin vermemeliyiz, aksine biz onu bitirmenin, saflarını yarmanın ve ona nefes aldırmamanın yollarını bulmak zorundayız'' dedi. 
     Irak televizyonu, görüntülerini ilk kez dün verdiği toplantıda, Saddam'ın Irak'ın savaşa hazırlık durumunu tartıştığı ve aralarında devlet başkan yardımcısı ile Savunma ve Sulama bakanlarının bulunduğu yetkililere ''değerli'' yönergeler verdiğini belirtti. 
     Saddam komutanlara, yüksek morali korumalarını, savaşamayacaklara savaşabileceklerin önünü açmalarını emretmelerini söyleyerek, ''Çünkü yarım önlemleri kabul edemeyiz'' dedi ve Baas Partisi'ne ülkeyi işgale karşı savunacağı yeminini hatırlattı. 
     





</TEXT>
</DOC>
