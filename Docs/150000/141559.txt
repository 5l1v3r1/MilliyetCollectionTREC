<DOC>
<DOCNO> 141559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/ekonomi/eko04.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen garsonun elini öp 
</HEADLINE>
<TEXT>

Milletvekillerinin isteklerinden bunalan Meclis Başkanı Arınç, en son papyonlu garson’ isteyen AKP’li Akgül’e Sen garsonun elini öp’ dedi 
     ANKARA Milliyet 

     TBMM bütçesinin görüşmeleri, milletvekillerinin istekleri ve Meclis Başkanı Bülent Arınç’ın vekillere yönelik uyarıları nedeniyle renkli geçti. 
     Milletvekilleri, sekreter, danışman ve dizüstü bilgisayar isterken, CHP İzmir Milletvekili Kemal Anadol, lojmanlarda kalmaya devam edenleri eleştirerek AKP lideri Recep Tayyip Erdoğan’ı "takiyye yapmakla" suçladı. 
     
     Babanın çiftliği değil’ 
     Eleştirileri yanıtlarken, Meclis’e en az 9 - 18 bin ziyaretçi geldiğini kaydeden Arınç, AKP’li Aziz Akgül’ü kastederek "Renkli bir milletvekilimiz var. Bana yazıyla başvurdu. Yemekhanedeki masalara çiçek konmasını, örtülerinin her yemek sonrasında değiştirilmesini, garsonların kendisine papyonla servis yapmasını istiyor. Sen yemek bulduğuna şükret. Sana yemek getiren garsonların elini öpmen lazım ki, size yemek yetişterebiliyor" diye konuştu. 
     
     "Maaşım yetmiyor" 
     "Anadolu’da damat adayları için söylenir, içkisi, sigarı yok diye. Benim de içkim, sigaram yok ama üç ayın sonunu zor getiriyorum" ifadesini kullanan Arınç, seçmenlerin, "At torbasıyla para aldığımızı sanıyorlar, uçak bedava, altımızda arba var sanıyorlar" diye konuştu. Arınç vekillere uçak ve tren indirimi yapılacağını söyledi. 
     
     Sabbah’ın sarayı mı 
     Arınç, tavana atılan çiğ köftenin lekesinin h l çıkmadığını, Genel Kurul Salonu’nda belediye otobüsündeki gibi erken gelenin oturduğunu, ilkokul çocukları gibi vekillerin yer tuttuğunu söyledi. 
     Milletvekilinin halkın arasında olması gerektiğini vurgulayan Arınç, "Biz sanki Hasan Sabbah’ın sarayında oturuyor gibi algılanıyorduk. Ben tripleks lojmanlarda oturdum, her tarafından rüzg r girer, tavanı akardı. Halen Meclis lojmanlarında 37’si 22’nci dönem, 159’u 21’inci dönem milletvekili oturuyor" dedi. 
     
     Sarmısağa isyan etti 
     Meclis’e soğan, sarmısak getirilmesine de isyan eden "Bir milletvekilinin sarımsak derdi var. CHP grubunda dağıttı, yetmedi AKP grubunda dağıttı. Sarmısak, soğan oldu. Ordulular fındık getirdi, Karamanlılar elma getirdi. Ben çiçek dağıtılmasını bile istemedim, en azından onun bir nezaketi vardı" diye konuştu. 
     
Cep telefonu emzik gibi’      Arınç, "Salonda cep telefonlarının çalması bile tüylerimi diken diken ediyor. Bu, saygısızlıktır. Adeta emzik gibi kullanılıyor. Salonunun üzerine bir ağ çekin önerisi geldi. Bu, eğitim terbiye, meselesi niye para ödeyeyim. Milletvekili Genel Kurul’da kahkaha atamaz. Terbiye nezaket kuralları dışında bir şey yapmayın" dedi. 
     
75 yaşındaki adam sekreter beğendiriyor      75 yaşın üzerinde yeniden seçilemeyen bir milletvekilinin kendisine kolunda bir kadınla geldiğini anlatan Arınç, "Beni tebrike geldi zannettim, ama benden sekreterinin Meclis’te kalmasını istemeye gelmiş. Sekreterlerimiz de kendilerini milletvekillerine beğendiriyor. 75 yaşındaki abimiz bile kızı gibi sevdiği sekreterinin Meclis’te kalmasını istiyor" dedi. 
     



 EKONOMİ 
















</TEXT>
</DOC>
