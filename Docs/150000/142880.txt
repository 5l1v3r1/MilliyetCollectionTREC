<DOC>
<DOCNO> 142880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/son/sonspo05.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor 3 - Fenerbahçe 3 
</HEADLINE>
<TEXT>

     Hakemler Kuddusi Müftüoğlu xxx, Baki Tuncay Akın xxx, Adil Sinem xxx . 
     Elazığspor Kingston xx, Mehmet Ali xxx, Cem Beceren xx, Hacı Arif xx, Erdem xx, Czınege xx, Ümit xxx, Eren xx, Roberto xxx, Erhan Namlı xx, Meszaros xx. 
     Fenerbahçe Rüştü xxx, Fatih Akyel xx,, Abdullah x, Mirkoviç x, Ümit Özat xx, Ogün xx, Kemal x, Hakan xx, Tuncay xxx, Serhat x, Beschastnykh x . 
     Elazığ Atatürk Stadı'nda oynanan maç bir gol düellosu şeklinde geçti ve 3-3 berabere bitti. 
     Maça çok hızlı giren Elazığspor, peşpeşe geliştirdiği ataklarla Fenerbahçe kalesinde tehlikeler yarattı. Rüştü, iki pozisyonda mutlak golleri çıkarttı. 
     Maçın 13. dakikasında defansın hatasından boş kalan Ümit, yaklaşık 30 metrelik kulvarda tek başına koştuktan sonra kaleci Rüştü ile karşı karşı kaldı ve golü Fenerbahçe ağlarına bıraktı. 
     Fenerbahçe yenik duruma düştükten sonra oyunda dengeyi kurdu. Özellikle Tuncay'ın sol taraftan geliştirdiği ataklarla Elazığ kalesini yoklayan Fenerbahçe aradığı gole 36. dakikada yine Tuncay'ın ayağından kavuştu. 
     Faul atışında Elazğıspor defansının duraklamasından yararlanarak bir anda kaleci Kingston ile karşı karşıya kalan Tuncay topu köşeden filelere gönderdi. 
     İki golden sonra maçta başka önemli bir pozisyon olmadı ve devre 1-1 kapandı. 
     
     İKİNCİ YARI 

     İkinci yarıya Fenerbahçe Beschastnykh'iın yerine Rebrov'u x oyuna alarak başladı. 
     48. dakikada Elazığspor yeniden öne geçti. Bu dakikada Erdem'in ceza alanına ortaladığı topla buluşan Czinege güzel bir vuruşla topu filelerle buluşturdu 2-1 
     56. dakikada Fenerbahçe'de Kemal'in yerine Ceyhun xx , 62. dakikada ise Elazığspor'da Meszaros'un yerine Cem Yanık x oyuna girdi. 
     65. dakikada Roberto'nun kullandığı serbest vuruşta yerden sekerek kaleye giden topu Rüştü son anda yumruklayarak kornere çeldi. 
     71. dakikada Ceyhun'un ceza alanı içinden attığı şutta top üstten auta çıktı. 
     72. dakikada Fenerbahçe'de Fatih Akyel'in yerine Ali Güneş x , 74. dakikada da Elazığspor'da Ümit'in yerine Mehmet Deliorman x oyuna girdi. 
     76. dakikada Fenerbahçe, Ceyhun ile eşitliği sağladı. Bu dakikada kazanılan serbest atışı kullanan Ceyhun meşin yuvarlağı kaleci Kingson'un solundan filelerle buluşturdu 2-2 
     77. dakikada Fenerbahçe'yi öne geçiren gol geldi. Bu dakikada ceza sahasında toplu buluşan Serhat, güzel bir vuruşla kaleci Kingson'un solundan topu ağlara gönderdi 3-2 
     80. dakikada ise Elazığspor'dan eşitliği sağlayan gol geldi. Bu dakikada kullanılan serbest vuruşta Roberto, mükemmel bir vuruşla topu yaklaşık 25 metreden filelerle buluşturdu 3-3 
     82. dakikada Elazığspor'da Mehmet Ali yerini Da Silva'ya x bıraktı. 
     88. dakikada Ali Güneş'in pasıyla ceza sahasında buluşan Hakan'ın vuruşunda top üst direğe çarparak auta çıktı. 
     89. dakikada gelişen Elazığspor atağında Rüştü ile karşı karşıya kalan Roberto'nun vuruşunda filelere giden topu Fenerbahçe defansı son anda kornere gönderdi. 
     89. dakikada Fenerbahçe'den Ümit Özat topa eliyle müdahale edince sarı kart gördü. 
     Karşılaşmada iki takımın çabaları başka gol getirmeyince maç 3-3 berabere sona erdi. 
     
</TEXT>
</DOC>
