<DOC>
<DOCNO> 133676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/sonspo01.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi öncesinde Beşiktaş'ta İlhan Mansız endişesi... 
</HEADLINE>
<TEXT>

     Hazırlık maçında Sparta Prag'ı 3-1 yenen Beşiktaş, ara vermeden ligde Fenerbahçe ile 2 Şubat Pazar günü yapacağı derbi maçın hazırlıklarına başladı. 
     Teknik Direktör Mircea Lucescu yönetiminde, BJK Nevzat Demir Tesisleri'nde basına kapalı gerçekleştirilen idmanın neşeli bir ortamda geçtiği bildirildi. 
     Antrenmanda, kasığında ağrı olan İlhan Mansız'ın takımdan ayrı koşu yaptığı öğrenildi. Bu oyuncunun sakatlığının ciddi olmadığı kaydedildi. 
     Sakatlığı bulunan Sergen de takımdan ayrı koşu yaparken, hasta olan Tayfur ile sakat olan Bayram'ın idmana katılmadığı bildirildi. 
     Beşiktaş, bugün yapacağı tek antrenmanla Fenerbahçe erteleme maçının hazırlıklarını sürdürecek. 
     





</TEXT>
</DOC>
