<DOC>
<DOCNO> 126327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yazar/sazak.html </URL>
<DATE> 2002/12/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Amerikan askeri meselesi 
</HEADLINE>
<TEXT>

     ABD’nin Ankara Büyükelçisi Robert Pearson’un telaşı ekranlara da yansıdı Büyükelçi, AKP lideri Tayyip Erdoğan’ı havaalanında yakalayıp, ABD Başkanı Bush’un mesajını iletti 
     Kararınızı bir an önce verin ’ 
     Tayyip Bey, Başbakan ile görüşün’ demiş olmalı ki, Pearson Abdullah Gül’ü makamında ziyaret ederek, aynı isteği yineledi 
     Araya yılbaşı girecek, taleplerimize en kısa sürede yanıt bekliyoruz.’ 
     Dış politika böyledir. Söz vermedik’ deseniz de yapılan konuşmalar bumerang’ gibi size döner. ABD yönetimi de, Washington’daki görüşmeleri Ankara’ya hatırlatıyor. 
     Amerikan askeri meselesi’nde hükümetin kararını bekliyor. 
     Körfez’e kuvvet yığmaya başlayan ABD, Irak’a kuzeyden de cephe açmaya kararlı. Üs ve liman kullanımı yetmiyor. Amerikan askerlerini Türkiye’de konuşlandırmak istiyor. 
     Erdoğan - Gül yönetimi zaman kazanmaya çalıştıkça ABD bastırıyor. Acele etmezseniz savaş planlarımızı Türkiye’siz yaparız ’ Pentagon’un bu riski göze alması mümkün mü Amerikan yığınağı şimdilik Körfez’de yoğunlaşmış durumda. Kuveyt, Katar, Birleşik Arap Emirlikleri’nde hazırlık gözleniyor. 
     Kuzey Irak’ın stratejik önemi büyük. 
     1990’daki savaşta, Özal’ın ABD yanlısı çıkışları nedeniyle Saddam, 8 tümenini Türkiye sınırlarına kaydırmıştı. 
     Savaştan sonra 36’ncı paralel uygulaması sonucu Irak’ın kuzeydeki gücü azaldı. Bölge Kürtlerin denetimine girdi. 
     ABD, Türkiye’ye, Irak’a beraber girelim’ önerisi yapıyor. Olmazsa tek başına’ hareket etmeye de kararlı. 
     Musul Kerkük nedeniyle Ankara’nın duyarlılığı ise Kuzey Irak’ta ABD ve İngiltere’yi askeri açıdan yalnız bırakmama stratejine önem kazandırıyor. Buna rağmen Genelkurmay son derece temkinli ve askeri katkının başlangıçta üslerle sınırlandırılması’ üzerinde duruluyor. 
     ABD’nin beklediği kara desteğinde ise kararsızlık gözleniyor. 
     Aslında hükümetin sorunu bir an önce Meclis’e getirmesi gerekiyor. Körfez Savaşı’nda BM Güvenlik Konseyi’nin 678 sayılı kararı söz konusuydu. Özal, Kuveyt’in işgalinin hemen ertesinde eylülde Meclis’ten yetki’ çıkarmaya çalışmış ancak muhalefetin yanı sıra Başbakan Akbulut’u ikna edememişti. 
     Akbulut hükümeti, ancak savaş başladıktan sonra 17 Ocak 1991’de TBMM’ye başvurarak BM kararı çerçevesinde Kriz süresi ve sonrasında Türkiye’nin yüksek çıkarlarını etkili şekilde korumak ve ileride telafisi güç durumla karşılaşmamak üzere’ Türk Silahlı Kuvvetleri’nin yabancı ülkelere gönderme ve yabancı kuvvet bulundurma izni almıştı. 
     Gül hükümetinin zorluğu da burada. 
     Hükümetin yetki aldığı gün, Körfez’de savaş başlamıştı. 
     Oysa bugün BM’nin, NATO’nun kararı olmaksızın ABD Irak’ı vurmaya hazırlanıyor. Türkiye’nin topraklarını Amerikan askerlerine açması savaş ilanı’yla eş anlamlıdır. 
     Osmanlı’nın Birinci Dünya Savaşı’na katılması da böyle olmamış mıydı 
     
     







Psikolojik faktör 


Zaten iki tane kalmıştı onları da dün kestiler 


Kara gücü sakıncalı’ 


Bir de ABD askerlerini dinleyin... 


Güçleri yettiği gün üçünü de yiyecekler 


Amerikan askeri meselesi 


Aşk fiyatlı’ bir hediyedir 


Latin Amerika dramından dersler 


Satın alma gücü paritesiyle kişi başı milli gelirimiz 6 bin dolar 


Erdoğan gelince Gürtuna iptal 


</TEXT>
</DOC>
