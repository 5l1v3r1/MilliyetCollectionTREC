<DOC>
<DOCNO> 125210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/soneko44.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 7.11'lik kayıpla tamamladı... 
</HEADLINE>
<TEXT>

     Uzmanlar, borsa üzerindeki yoğun satış baskısının bugün de sürdüğünü ifade ederek, Irak'a askeri müdahale olasılığının yeniden güçlenmeye başlamasının satışlarda etkili olduğuna işaret ediyorlar. 
     Uzmanlar, son iki gündeki yoğun satışların etkisiyle endeksin önce 12,500 ana desteğinin altına indiğini, ardından diğer ana destek seviyesi 11,500 puana kadar gerilediğini hatırlatıyorlar. 
     Endeks 2. seansa, 27.59 puanlık düşüşle 11,979.14 puandan başladı. Endeks, seansın ilk yarısını 166.86 puan ekside 11,839.87 puandan geçti. Endeks, en düşük 11,431.45 puana kadar gerilerken, bir önceki seans kapanış değeri olan 12,006.73 puanın üstüne ise çıkamadı. 
     İMKB Bileşik Endeksi 2. seansta 495.72 puan azalarak 11,511.01 puandan kapandı. 
     Hisse senetleri, ikinci seansta ortalama yüzde 4.13 oranında değer kaybetti. 
     İlk seanstaki 385.75 puanlık düşüş dikkate alındığında, borsa endeksi günün tamamında 881.47 puan azaldı. Hisse senetlerindeki günlük kayıp ise yüzde 7.11 oldu. 
     Kapanışta mali endeks 743.41 puan düşüşle 14,314.62 puana, sanayi endeksi 404.35 puan düşüşle 11,115.52 puana ve hizmetler endeksi de 262.51 puan düşüşle 7,444.73 puana geriledi. 
     Böylece ilk seansa göre mali grup hisseler ortalama yüzde 4.94, sanayi grubu hisseler ortalama yüzde 3.51 ve hizmet grubu hisseler ortalama yüzde 3.41 oranında değer yitirdi. 
     işlem gören toplam 293 hisse senedinden 259'u değer yitirirken, 11 hisse senedi değer kazandı. 23 hissenin fiyatında ise değişiklik olmadı. 
     Seansta, 443 trilyon 844 milyar 827 milyon liralık işlem hacmi kaydedildi. İki seanstaki işlem hacmi toplamı da 674 trilyon 835 milyar 196 milyon lira oldu. 
     Garanti Bankası, İş Bankası C , Doğan Holding, Sabancı Holding ve Turkcell en yoğun işlem gören hisse senetleri olarak belirlendi. 
     





</TEXT>
</DOC>
