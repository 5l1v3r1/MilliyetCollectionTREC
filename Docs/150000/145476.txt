<DOC>
<DOCNO> 145476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun32.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Bulduğumuz giysiler kimyasal silah endişemizi artırdı" 
</HEADLINE>
<TEXT>

     Amerikalı Tuğgeneral Vincent Brooks, Amerikan güçlerinin elinde şu ana kadar 4 binden fazla Iraklı savaş esiri bulunduğunu söyledi. 
     ABD Merkez Komutanlığı'nın Katar'daki karargahında brifing veren Brooks, Irak'ın orta kesimlerindeki bir hastanede, kimyasal silahlara karşı kullanılan 3000 kadar giysi bulunmasının Irak'ın kimyasal silah kullanmaya hazırlandığı konusundaki endişelerini kuvvetlendirdiğini söyleyerek, kimyasal silah kullanılması olasılığına karşı hazır olduklarını belirtti. 
     Koalisyon güçlerinin operasyonlarının şiddetli rüzgar, yağmur ve kum fırtınasına rağmen süreceğini kaydeden Brooks, savaşın plana uygun olarak sürdüğünü ve ilerleyişi konusunda rahat olduklarını kaydetti. 
     Brooks, bir soru üzerine, Amerikan ordusunun, Bağdat'taki kalabalık bir caddede meydana gelen, 15 kişinin öldüğü patlamaya Amerikan hava saldırısının yol açtığına ilişkin henüz bilgileri bulunmadığını da ifade etti. 
     




</TEXT>
</DOC>
