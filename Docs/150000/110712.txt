<DOC>
<DOCNO> 110712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/yasam/yas05.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Koyun hırsızı, köy meydanında linç edildi 
</HEADLINE>
<TEXT>

Mersin’de koyun çalan bir kişi, 23 kişi tarafından önce tekme tokat dövüldü, ardından da ölene dek taşlandı 
     DHA 

     Mersin’de, ancak şeriatın en katı şekilde uygulandığı ülkelerde görülen "recm" taşlayarak öldürme benzeri bir cinayet işlendi. Resul köyünde koyun hırsızlığı yaptığı iddia edilen iki kişiden biri olan Ahmet Açıl 26 , 23 kişi tarafından taş, sopa ve tekme darbeleriyle öldürüldü. 
     İddiaya göre hırsızlıktan sabıkalı Açıl, geçen pazar arkadaşı gözcülük yaparken, Secaattin Erol’un 49 koyunlarının bulunduğu ahıra girdi. Hayvanların gürültü çıkarması üzerine uyanan ve ahıra giden Erol, Açıl’ı yakaladı. Arkadaşı ise kaçtı. 
     Erol ve yakınları Açıl’ı döverek köy meydanına getirirken, gürültüye uyanan köylüler de hırsızın etrafını çevirdi. Öfkeli köylüler, tekme, tokat ve sopalarla dövüp kanlar içinde bıraktıkları Açıl’ı taş yağmuruna tutup öldürdükten sonra cesedini köy meydanına bıraktı.İhbar üzerine önceki gün köye gelen jandarma, aralarında köy muhtarı Mehmet Kutlu’nun da 39 bulunduğu 23 kişiyi gözaltına aldı. 
     
     



 YAŞAM 














</TEXT>
</DOC>
