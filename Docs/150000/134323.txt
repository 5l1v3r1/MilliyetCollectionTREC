<DOC>
<DOCNO> 134323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/31/son/sonspo09.html </URL>
<DATE> 2003/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Mirsad Türkcan 6 saha sahalardan uzak kalacak... 
</HEADLINE>
<TEXT>

     İtalya'nın Montepaschi Siena takımında forma giyen ve takımının Avrupa Ligi'nde İspanya'nın Unicaja Malaga ile yaptığı maçta burnu kırılan milli basketbolcu Mirsad Türkcan'ın yaklaşık 6 hafta sahalardan uzak kalabileceği açıklandı. 
     Türkiye Basketbol Federasyonu'nun resmi internet sitesindeki haberde, Mirsad'ın, Unicaja Malaga maçında burnunun kırıldığı ve milli oyuncunun 6 hafta sahalardan uzak kalma ihtimalinin bulunduğu bildirildi. 
     Bu arada, Mirsad Türkcan'ın ameliyat olup olmamak konusunda kararsız kaldığı, Montepaschi Siena'nın kritik maçları nedeniyle takımını yalnız bırakmak istemediği öğrenildi. Yaşadığı sakatlık sonrası nefes almakta zorlanan Mirsad'ın son durumu konusunda kulüp doktorları karar verecek. 
     





</TEXT>
</DOC>
