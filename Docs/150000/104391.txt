<DOC>
<DOCNO> 104391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sondun13.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Diplomatik çözüm şansı var ancak ABD istemiyor" 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, ABD ile savaştan kaçınmak için hala diplomatik çözüm şansı bulunduğunu, ancak Washington yönetiminin barışçı çözüm istemediğini söyledi. 
     Ramazan, Suriye'nin başkenti Şam'da Reuters'e yaptığı açıklamada, diyalog yolunun tamamen kesilmediğine inandıklarını, ancak bunun da Amerikan baskısıyla engellendiğini savundu. 
     Iraklı yetkili, ülkesinin, görüşmeyi tercih etmesine karşın, ABD'nin ''tehditlerini'' ciddiye aldığını da belirtti. 
     Ramazan, ''Amerikan tehditlerini şaka olarak algılamıyoruz ya da buna kaderci yaklaşmıyoruz. İnsanların kendilerini savunma hakkı olduğuna ve sonunda saldırganların ezilmesi gerektiğine inanıyoruz'' dedi. 
     





</TEXT>
</DOC>
