<DOC>
<DOCNO> 138581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur05.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkesir'de zincirleme trafik kazası 3 ölü 
</HEADLINE>
<TEXT>

     Balıkesir'in Bandırma İlçesi'nde bu gece meydana gelen zincirleme trafik kazasında ölen 3 kişiden 2'sinin kimliklerinin belirlenmesi için çalışmalar sürüyor. 
     Ayhan Vardar yönetimindeki 34 YYB 19 plakalı otomobil, Bandırma-Gönen Karayolu'nun 10. kilometresinde önce karşı yönden gelen Ünal Yanıktuna yönetimindeki 10 ZC 819 plakalı otomobile, daha sonra da içinde CHP Bandırma İlçe Başkanı Mete Dinç'in bulunduğu Nazım Uzun yönetimindeki 10 SS 699 plakalı otomobile çarptı. 
     Kazada, Ayhan Vardar ile aynı araçta bulunan iki kişi hayatını kaybetti. Yetkililer, ölen diğer iki kişinin kimliklerinin belirlenmesi için çalışmaların sürdürüldüğünü bildirdi. 
     Bandırma Devlet Hastanesi Başhekimi Yalçın Düker de hastaneye kaldırılan 7 yaralıdan Ünal Yanıktuna 25 , Lütfü Yanıktuna 22 , Leyla Vardar 19 , Burcu Vardar 13 , Hilal Vardar 6 , Yeliz Mutlusu'nun 19 çeşitli yerlerinde kırıklar tespit edildiğini, Arif Gülaslan'ın 24 ise hayati tehlikeyi henüz atlatamadığını belirtti. 
     Kazayla ilgili soruşturma sürdürülüyor. 
     





</TEXT>
</DOC>
