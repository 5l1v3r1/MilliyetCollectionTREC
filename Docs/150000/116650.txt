<DOC>
<DOCNO> 116650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/03/siyaset/siy02.html </URL>
<DATE> 2002/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat iki mühür var 
</HEADLINE>
<TEXT>

Bazı seçmenler "evet", bazıları ise "tercih" mühürü basacak 
     YSK, seçim genelgesinde, oy pusulasının üzerine "tercih" veya "evet" mührü basılacağını bildirdi. YSK yetkilileri bunun nedenini şöyle açıkladı 
     "Türkiye’de en son 1991 yılında tercihli seçim yapıldı. YSK’nın elinde bu dönemden kalan çok sayıda tercih’ yazılı mühür var. Kurum, sonraki yıllarda yaptırdığı tüm mühürlerin üzerine ise evet’ yazdırdı. Bu seçim döneminde ihtiyaç duyulan mühür sayısına bakıldığından sadece evet’ yazılı mühürlerin sayıca yetmeyebileceği düşünüldü. Bu nedenle yeni mühür bastırmak yerine eskiden kalan ve üzerinde tercih’ yazılı mühürlerin kullanılmasına karar verildi. Yani seçmene, oy pusulasına basması için bu mühürlerden birisi verilecek ve üzerinde hangisi yazarsa yazsın, ikisi de aynı anlama gelecek." 
     
     İllere göre oy saatleri 
     Oyların 06.00-15.00 saatleri arasında kullanılacağı iller şunlar 
     Adıyaman, Ağrı, Artvin, Bingöl, Bitlis, Diyarbakır, Elazığ, Erzincan, Erzurum, Gaziantep, Giresun, Gümüşhane, Hakkari, Kars, Malatya, Kahramanmaraş, Mardin, Muş, Ordu, Rize, Siirt, Sivas, Trabzon, Tunceli, Şanlıurfa, Van, Bayburt, Batman, Şırnak, Ardahan, Iğdır ve Kilis. 
     
     Oy verme işleminin 07.00 - 16.00 saatleri arasında gerçekleştirileceği iller de şunlar 
     Adana, Afyon, Amasya, Ankara, Antalya, Aydın, Balıkesir, Bilecik, Bolu, 
     Burdur, Bursa, Çanakkale, Çankırı, Çorum, Denizli, Edirne, Eskişehir, Hatay, Isparta, İçel, İstanbul, İzmir, Kastamonu, Kayseri, Kırklareli, Kırşehir, Kocaeli, Konya, Kütahya, Manisa, Muğla, Nevşehir, Niğde, Sakarya, Samsun, Sinop, Tekirdağ, 
     Tokat, Uşak, Yozgat, Zonguldak, Aksaray, 
     Karaman, Kırıkkale, Bartın, Yalova, Karabük, Osmaniye, Düzce. 
     
     Alkol ve silah yasağı 
     Bu sabah 06.00’dan 24.00’e kadar alkollü içki satışı yasak olacak. İçkili yerlerde içki verilmeyecek. Umumi eğlence yerleri kapalı kalacak. Eğlence niteliği taşıyan lokantalarda yalnız yemek verilecek. 
     Saat 06.00’dan 24.00’e kadar, emniyet güçleri dışındakiler silah taşıyamayacak. 



 SİYASET 














</TEXT>
</DOC>
