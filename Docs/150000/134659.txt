<DOC>
<DOCNO> 134659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/son/sontur23.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir... Öldürülen taksicilerin katil zanlısı 3 kişi yakalandı 
</HEADLINE>
<TEXT>

     İzmir'in Buca İlçesi'nde, dün sabaha karşı, ormanlık alanda, başlarından tabancayla vurularak öldürüldükten sonra araçları ateşe verilen 2 taksicinin katil zanlısı 3 kişi ile olayla ilgili 2 kişi yakalandı. 
     Alınan bilgiye göre, Asayiş Şube Müdürlüğü ekipleri, aynı gece meydana gelen başka bir taksici gaspı olayının faili Yaşar S.'yi 45 gözaltına aldı. 
     Gasp Büro Amirliği ekiplerince sorgulanan zanlı, gaspı, sabıkalı 3 arkadaşı ile gerçekleştirdiklerini ve ardından 200 67 Sokak'taki bir evi kurşunladıklarını söyledi. Ancak, cinayetlerden haberi olmadığını belirten zanlı, sabıka kayıtlarından çıkarılan fotoğraflardan 3 arkadaşını teşhis etti. 
     Bunun üzerine ekipler, kurşunlanan evden elde edilen boş kovan ile taksici cinayetlerindeki boş kovanların balistik incelemesinde, iki olayda kullanılan silahın aynı olduğunu belirledi. 
     Dün gece, Buca bölgesinde yoğun şekilde sürdürülen operasyonlarda, katil zanlıları Halil H. 22 , Ersin N. 19 ve Ömer A. 23 gözaltına alındı. Zanlılar, sorgularında, 35 T 5087 plakalı taksinin sürücüsü Hasan Fırlatan 50 ve 35 T 6691 plakalı taksi sürücüsü Himmet Marangoz'u 43 başlarına ateş ederek öldürdüklerini itiraf ettiler. 
     Katil zanlısı gaspçılar, bu cinayetlerden önce, 200 67 Sokak'taki bir evi kurşunladıklarını, ardından Buca Ufuk Mahallesi Hoca Ahmet Yesevi Yurdu yakınlarında, silah ve bıçak tehdidiyle 35 T 63 plakalı taksinin şoförü Zarif Durmuş'un 36 90 milyon lirasını gasp ettiklerini söylediler. Zanlılar, daha sonra Evka-1 Betontaş Parkı önünde de, yine silah ve bıçak tehdidiyle 35 T 6420 plakalı taksi sürücüsü Nevzat Ekinci'nin 40 100 milyon lirasını aldıklarını anlattılar. 
     Alkol aldıkları ve hap kullandıkları belirtilen katil zanlısı gaspçıların, ''gaspa teşebbüs'', ''yaralama'' ve ''hırsızlık'' suçlarından sabıkalı oldukları bildirildi. Ayrıca zanlıların öldürdükleri taksilerden iki cep telefonu ve 100 milyon lira aldıkları kaydedildi. 
     
     ''İNFAZIN GELDİ... 
     Öğleden sonra çok sıkı güvenlik önlemleri altında olay yerine götürülen zanlılardan Ömer A, taksici Hasan Fırlatan'ın yengesine sarkıntılık ettiğini, bunun mahallede duyulduğunu belirterek, şunları anlattı 
     ''Fırlatan'ı Kozağaç Durağı'ndan plakasını söyleyerek çağırdık. Durağa yakın bir yerde bindikten sonra olay yerine götürdüğümüz taksiciyi, dizleri üzerine çöktürdüm. Ağlamaya başladı. Ona İnfazın geldi. Sen suçunu biliyorsun dedikten sonra ense ve şakağına iki el ateş ettim.'' Zanlılardan Ersin N. ise bu olaydan sonra arkadaşlarına ''Ben de bir kişi vurmak istiyorum'' dediğini, ölen taksicinin cep telefonu ile aynı durağı arayarak, bir taksi daha istediklerini belirtti. 
     Ersin N, şunları anlattı 
     ''Gelen taksiye binerek olay yerine gittik. Taksici Himmet Marangoz, arkadaşının cesedini görünce ağlamaya başladı, kendisini öldürmememizi söyledi. Araçtan indirdik ve başına ateş ettim. Halil H. de Ver bir el de ben sıkayım dedi ve tabancayı elimden alarak o da taksiciye ateş etti. Daha sonra bir sigara içtik ve iki aracı da kağıt ve bez parçalarıyla ateşe verdik. Olay yerinden ayrıldıktan sonra evlerimize giderek, kanlı elbiselerimizi değiştirip, silahı da Ali A.'ya saklaması için verdik.'' Tatbikat sırasında Çevik Kuvvet ekipleri tarafından çevrede kordon oluşturuldu ve olay yerine gelen taksiciler ve basın mensupları tatbikat alanına sokulmadı. 
     Tatbikat sonrasında öldürülen taksicilerin arkadaşları, zanlılara, ''Sizlere yuh olsun. Nasıl kıydınız bu masum insanlara'' diyerek ve kornalarını çalarak tepki gösterdi. 
     Katil zanlısı 3 kişi ile taksi gaspına karışan Yaşar S. ve silahı saklayan Ali A.'nın 4 günlük gözaltı süresinin kullanılacağı, başka olaylara karışıp karışmadıklarının belirlenmesi amacıyla sorgularının süreceği bildirildi. Zanlılar sorguları tamamlandıktan sonra, ''oto kundaklama'', ''adam öldürme'', ''gasp'' ve ''delilleri saklama'' suçlarından adliyeye sevk edilecekler. 
     Olaydan 12 saat sonra zanlıların yakalanması polisin başarısı olarak değerlendirildi. 
     





</TEXT>
</DOC>
