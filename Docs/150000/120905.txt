<DOC>
<DOCNO> 120905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/son/sondun20.html </URL>
<DATE> 2002/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Masa bacağı yerine top mermisi kullandılar 8 yaralı... 
</HEADLINE>
<TEXT>

     Karadağ'da, Miskoviç ailesinin masalarının kırık bacağı yerine yerleştirdikleri 2. Dünya Savaşı'ndan kalma top mermisinin patlaması sonucu 8 kişi yaralandı. 
     Yugoslavya'da yayınlanan ''Vecernje Novosti'' gazetesinin haberine göre, Danilovgrad kasabasında meydana gelen patlamayla ilgili olarak aile reisi Milon Miskoviç, masanın kayıp bacağının yerine top mermisi yerleştirmeyi iyi bir fikir olarak değerlendirdiklerini söyledi. 
     Top mermisinin yaklaşık 50 yıldır evin avlusunda durduğunu ve zararsız göründüğünü, bu nedenle masa bacağı yaptıklarını anlatan Miskoviç, yemek hazırlanırken birdenbire büyük bir grülütüyle merminin patladığını kaydetti. 
     Yerel basın, olayda 8 kişinin hafif yaralandığını aktardı. 
     





</TEXT>
</DOC>
