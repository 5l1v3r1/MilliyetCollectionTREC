<DOC>
<DOCNO> 145422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yasam/yas03.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört yanlış, iki cana mal oldu 
</HEADLINE>
<TEXT>

Alkol, aşırı hız, ışık ihlali ve ehliyetsiz araç kullanma.. Bu hatalar yüzünden, İzmir’de iki kişi öldü üç kişi ağır yaralı 
     TAYLAN YILDIRIM, ÖZCAN TİKİT İzmir DHA 

     Konak Karabağlar’da dün saat 03.00 sıralarında, Coşkun Akın 44 yönetimindeki 35 KBU 25 plakalı otomobil, kırmızı ışıkta kavşağa giren ehliyetsiz Kutsi Kutluer 40 idaresindeki 35 RBK 17 plakalı otomobille çarpıştı. Kazada otomobiller metrelerce sürüklenerek metal yığınına dönerken, Kutluer hayatını kaybetti. Kutluer’in yanında oturan, 48 yaşındaki İrfan Eser de elinde bira şişesiyle öldü. Eser’in mobilyacılık yapan sürücü Kutsi Kutluer’le birlikte çalıştığı ve iki çocuk babası olduğu anlaşıldı. 
     Aynı otomobilde bulunan Emrullah Marhan 19 ve Tuncay Çetiner 36 ile diğer sürücü Akın ise araçların içinde sıkıştı. Büyükşehir Belediyesi AKS 110 ekipleri, otomobillerin kaportalarını hidrolik makaslarla 45 dakikada keserek, yaralıları hastaneye kaldırdı. 
     Kutluer’in kullandığı otomobilde de bira şişeleri bulunurken, baba Nurcan Kutluer, oğlunun ehliyet sınavlarında başarılı olduğunu, ancak parası olmadığı için belgesini alamadığını öne sürdü. 
     
     


YAŞAM 



















</TEXT>
</DOC>
