<DOC>
<DOCNO> 137133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sonspo11.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig...Gençlerbirliği 3 -Diyarbakırspor 1 
</HEADLINE>
<TEXT>

     Birinci Süper Futbol Ligi'nde Gençlerbirliği, Diyarbakırspor'u 3-1 yendi. 
     Ligde şampiyonluk iddiasını sürdürmek isteyen Gençlerbirliği, maçın ikinci yarısında, ilk yarıya oranla daha etkili bir futbol ortaya koydu. Kırmızı-siyahlı takım beraberlik golünü yemesine karşın, rakip kalede geliştirdiği ataklardan 2'sini golle sonuçlandırmayı başardı ve haftayı 3 puanla kapattı. 
     Diyarbakırspor, ikinci yarıya Kamil'in yerine Abdullah'ı x oyuna alarak başladı. 
     54. dakikada ani gelişen Diyarbakırspor atağında Murat, ceza alanı içindeki Saffet'e güzel bir pas attı. Topla buluşan Saffet, kaleci Gökhan'ı geçerek skoru eşitleyen golü kaydetti 1-1. 
     61. dakikada Diyarbakırsporlu Ömer ile girdiği hava topu mücadelesinde sakatlanan Gençlerbirliği'nden Deniz hastaneye kaldırıldı. Bu futbolcunun yerine Bülent xx oyuna girdi. 
     64. dakikada Diyarbakırsporlu Abdullah sarı kart gördü. 
     72. dakikada Gençlerbirliği'nde, M'Bayo yerini Mustafa'ya xx bıraktı. 
     75. dakikada Gençlerbirliği ceza alanında yaşanan karambolde, Deniz, Murat ve Saffet arka arkaya yakaladıkları pozisyonlardan yararlanamayınca, Diyarbakırspor bir golden oldu. 
     77. dakikada Veysel'in arapasıyla kaleciyle karşı karşıya kalan Serkan'ın şutunda, kaleci Şenol topu kornere çeldi. 
     78. dakikada Thomas'ın ceza alanına ortaladığı topu Diyarbakırsporlu savunma oyuncuları uzaklaştıramadı. Önce Serkan, ardından da Okan'ın vuruşlarında, top kaleci Şenol'dan döndü. Meşin yuvarlakla son olarak buluşan Veysel, şık bir rövaşatayla Gençlerbirliği'ni yeniden öne geçiren golü attı 2-1 
     83. dakikada Gençlerbirliği'nde Ömer'in yerine Nihat oyuna girerken, Diyarbakırspor'da da 84. dakikada Celalettin'in yerine Alper oyuna dahil oldu. 
     88. dakikada Gençlerbirliği'nden Thomas sarı kart gördü. 
     90. dakikada sağ taraftan aldığı topla Diyarbakırspor ceza alanına sokulan Bülent, ceza alanındaki Ahmet Hassan'a pasını aktardı. Ahmet Hassan, bekletmeden yaptığı vuruşla topu kaleci Şenol'un sağından filelere gönderdi 3-1 
     Karşılaşma da Gençlerbirliği'nin 3-1 üstünlüğüyle sona erdi. 

     
</TEXT>
</DOC>
