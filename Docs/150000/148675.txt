<DOC>
<DOCNO> 148675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/dunya/dun03.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yalnız bırakılmamalı 
</HEADLINE>
<TEXT>

Avrupa Konseyi Genel Sekreteri Walter Schwimmer, başta ekonomik olmak üzere Türkiye’ye yardım yapılması çağrısında bulunduklarını kaydetti... 
     GÜVEN ÖZALP Strasbourg 

     Avrupa Konseyi AK Genel Sekreteri Walter Schwimmer, Avrupa Birliği AB üyesi ülkelere, başta ekonomik alanlar olmak üzere Türkiye’ye yardım çağrısında bulundu. Türkiye’nin yalnız bırakılmamasını isteyen Schwimmer, "bu çağrının cevapsız bırakılamayacağını düşünüyorum" dedi. 
     Türkiye’ye yarın bir günlük ziyaret gerçekleştirecek olan Schwimmer, AK’nin geçen hafta Irak’a ilişkin karar aldığını, bu kararda üye ülkelere Türkiye’ye yardım yapılması çağrısında bulunduklarını kaydetti. Schwimmer, "Türkiye’yle üye ülkelerin çoğu arasında iyi ilişkiler var. Dolayısıyla yardım konusunda sorun yaşanacağını sanmıyorum" diye konuştu. Kuzey Irak konusunda Türkiye’yi de uyaran Schwimmer, şunları söyledi 
     "Türkiye’ye açık tavsiyem, Kuzey Irak’a girmemesi yönündedir. Bu, Türkiye’nin çıkarları açısından daha yararlı olacaktır. Bu uyarım, tek taraflı bir hareket için geçerlidir. Türkiye kendisini, mülteci akını çerçevesinde oluşabilecek bir insani krizin önlenmesi konusunda hazırlamalıdır. Avrupa ülkeleri de böyle bir durumda. Türkiye’ye somut yardımda bulunmalı ve yalnız bırakmamalıdır. Ancak mültecilerin durdurulması için askeri engeller oluşturulmasının doğru çözüm olduğunu düşünmüyorum." Türkiye’nin önündeki sorunları "reformların uygulamaya geçirilmesi, insan haklarına ilişkin reformların sürdürülmesi, Kıbrıs sorununun çözümüne katkıda bulunulması, Irak krizinin çözümlenmesi konusunda aktif rol oynaması" şeklinde sıralayan Schwimmer, "Ancak Türkiye’nin üzerine fazla gidilmemesinde de yarar var" dedi. 
     


DÜNYA 












</TEXT>
</DOC>
