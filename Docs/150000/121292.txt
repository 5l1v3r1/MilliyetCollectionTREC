<DOC>
<DOCNO> 121292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yazar/bila.html </URL>
<DATE> 2002/11/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Arınç’tan izlenimler 
</HEADLINE>
<TEXT>

     TBMM Başkanı Bülent Arınç’la yaptığımız görüşmeden izlenimler aktaralım... 
     Arınç klasik tipte bir siyasetçi değil. Doğru bildiğini söylemekten ve yapmaktan çekinmeyen bir karaktere sahip. Lider sultasına girerek, ona yaranmaya çalışarak politika yapanlardan farklı. Üniversite yıllarından beri aktif politikanın içinde olmasına karşın bugüne kadar bakanlık sıralarında görmeyişimizin nedeni belki de bu özelliği... 
     
Sözünü sakınmıyor      Yanlışı lider de yapsa, bunu söylemekten çekinmediğini, öğrencilik yıllarından beri birlikte siyaset yaptığı Erbakan Hoca’dan örnek vererek şöyle diyor 
     "Ben siyasette belli yerleri amaçlayarak çalışmış bir insan değilim. Ben bir hizmet insanıyım. Söylerim, söylediğimin arkasından giderim ve bana neye mal olursa olsun, bununla iftihar ederim. Ben Erbakan’ın yanında onun yandaşlarına ortak olsaydım, 40 defa bakan olurdum, 50 defa genel başkan olurdum. Tayyip Erdoğan’ın yanında yanlışlara ortak olsaydım bu noktalarda bulunmazdım. Benim arkamda bıraktığım iz söylediğim sözlerdir." 
     
Erbakan’ın yanlışını gördü      Arınç, daha Ankara Hukuk Fakültesi’nde öğrenciyken, Konya’ya gidip Erbakan Hoca için seçimlerde çalıştığını anımsatıyor. Ancak, yanlış yaptığını düşündüğü noktada da Erbakan Hoca’dan ayrıldığını belirtiyor. 
     Bu yanlışlar nedeniyle Erbakan Hoca’dan ayrı Tayyip Erdoğan’la, Abdullah Gül’le AKP hareketini başlattıklarını anımsatıyor. Erbakan’la Erdoğan’ı aynı kefeye koymuyor. Ancak, Arınç, bu yaklaşımıyla Erdoğan’ın yanlışını görürse onu da seslendirmekten kaçınmayacağı izlenimi veriyor. 
     Arınç, Cumhurbaşkanı Sezer’i ve eşini uğurlamaya türbanlı eşiyle birlikte gitmesi nedeniyle yaşanan tartışmalara üzülmüş görünüyor. Arınç, görevinin gerektirdiği protokol kurallarına uyduğunu ve uğurlama törenine de doğal halleriyle gittiklerini vurguluyor. "Eşimin doğal hali bu" dedikten sonra ekliyor 
     "Şimdi ben eşime, kusura bakma Cumhurbaşkanı’nı karşılamaya gideceğiz, sen şöyle yapsan, başını açsan, diyebilir miyim Bunu yapsam daha kötü bir davranış olmaz mıydı Başı açık olsaydı, uğurlamaya gidiyoruz kapat demem halinde nasıl yanlış olursa, aksini söylemem de yanlış olurdu." 
     
Türbanda inatlaşmam’      Arınç, türban konusunda bir inatlaşma, bir zorlama içinde olmadığını vurguluyor. Ancak bu konunun istismar edildiğini belirtiyor. "O kadar ki" diyor, "AKP iktidara geliyor. Boy boy fotoğraflarımız yayımlanıyor. Eşlerimizin fotoğrafları yayımlanıyor. Şunların eşlerinin başları kapalı bakan olamazlar, şunların eşlerinin başı açık bakan olabilirler, diye yazılıyor. İş bu noktaya geldi. Bakanlar böyle tayin edildi denildi. Hatta başbakan için bile. Anayasa’da böyle bir şey yok. Bu çok yanlı bir tanımlama. Görevi ben yapacağım, eşinin başının açık veya kapalı olmasının ne ilgisi var " 
     Arınç’a Merve Kavakçı olayını anımsatıyoruz. Geçen yasama döneminin de yine Merve Kavakçı olayı nedeniyle türban tartışmasıyla açıldığını belirterek, Meclis için bir değişiklik düşünüp düşünmediğini soruyoruz 
     
56. maddede değişiklik yok      "Şu anda öyle bir düşüncemiz yok. Yeni içtüzük yaparken de arkadaşlarımız 56. maddede değişiklik girişiminde bulunmadılar. Mesela memurlar için düşünülen pantolon serbestisinin bayan parlamenterler için de olmasını alkışla karşılamamıza rağmen, yarın bunlar türbanı da getirirler, gibi soru işaretleri olur diye o tartışmalara hiç girmedik. Etekle, tayyör kalsın, dedik. Bu kadar da hassasiyet gösteriyoruz. Türkiye, bir noktada, bugün kıyafet konusunda belli yerlerdeki kuralları muhafaza etmek zorundadır." 
     Arınç, bundan sonra nasıl davranacak 
     Bu sohbetten edindiğimiz izlenim, Arınç, görevinin gereği olarak eşli gitmesi gereken yerlere eşiyle gidecek, ancak, eşli gidilmesi gerekmeyen veya türbanla girilmeyeceği kurala bağlanmış yerlere, eşiyle gitmeyecek. 
     
     







Anayasa ve dokunulmazlık 


Yine Köyceğiz oh be, dünya varmış be... 


Gölge boksu.. 


Arınç’tan izlenimler 


Gerçek gündemden sapmak büyük hatadır 


Nuh’un 2. gemisi 


Mumcu’dan çözüm bekleyen eğitim sorunları 


2002 euro’ya şans getirdi 


Başbakan Gül genel başkan da olsun 


Ya örtünmek istemeyen kadınların hakları 


Başbakan’ın telefonla müdahalesi... 


Yoksulluk yardımı annelere 


Ayrılık hukuku Hayal mecalsizliği 


Mali milat ve nereden buldun kalkıyor 


</TEXT>
</DOC>
