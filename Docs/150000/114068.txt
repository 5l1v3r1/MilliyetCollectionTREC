<DOC>
<DOCNO> 114068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/son/soneko04.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Göcek tünele kavuşuyor... 
</HEADLINE>
<TEXT>

     Karayolları Genel Müdürlüğü'nün programında ''yap-işlet-devret'' sistemi ile yer alan Göcek tüneli inşaatı yapımını Türk konsorsiyumu üstlendi. 
     Karayolları Genel Müdürlüğü'nün Türkiye'de ilk olarak bir tünel yapımında uygulayacağı ''yap-işlet-devret'' sistemi ile inşa edeceği Göcek tüneli inşaatı için Tübin İnşaat-Lider inşaat firma grubu ile sözleşme aşamasına gelindi. Daha önce yapılan ihale kapsamında en uygun teklifi öneren konsorsiyum ile Karayolları Genel Müdürlüğü arasındaki yapım mukavelesi, Danıştay onayı ve Sayıştay vizesinin alınmasının ardından imzalanacak. 
     2003 yılı içinde inşaatına başlanması öngörülen ve Karayolları Genel Müdürlüğü'nün Kalkan-Fethiye 2.Bl.Hd.yolu projesi kapsamındaki Göcek tüneli için yaklaşık 13 trilyon liralık yatırım yapılacak. 
     
     26 YIL İŞLETİLECEK 
     Muğla iline bağlı Dalaman ilçesi sınırları içinde ve ilçe merkezinin yaklaşık 10 kilometre doğusunda yeralan Göcek tüneli yapımını üstlenen firma grubu tünelin 26 yıl süre ile iletilme işini üstlenecek. Bu süre sonunda yatırım için görevlendirilen konsorsiyum tünelin ikinci tüpünün ve yaklaşık yollarının projelendirilmesi, tünelin bakımı,onarımı ve işletilmesi için gerekli finansmanı temin edecek. Firma bu süre sonunda tesisi her türlü borç ve taahhütlerden ari, bakımlı çalışır ve kullanılabilir durumda bedelsiz olarak Karayolları Genel Müdürlüğü'ne devredilecek. 
     Göcek tüneli ve ve bağlantı yollarının yapılması ile birlikte 7 bin 200 metre olan güzergah 4 bin 450 metreye indirilecek. Göcek tüneli 960 metre uzunluğunda olacak. 
     





</TEXT>
</DOC>
