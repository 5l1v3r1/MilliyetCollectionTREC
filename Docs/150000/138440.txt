<DOC>
<DOCNO> 138440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/22/son/sontur01.html </URL>
<DATE> 2003/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerin binlerce yıllık sorunu "Kellik" 
</HEADLINE>
<TEXT>

     Günümüz erkeğinin çözüm aradığı saç dökülmesi, binlerce yıl önce de erkeklerin en önemli sorunları arasında yer alıyormuş. 
     Özelikle erkeklerin saç dökülmesi sorunun ortadan kaldırılması için son yıllarda büyük gelişmeler kaydedilirken, saç dökülmesini önlemek için hazırlanan ilaçların M.Ö 1500'lü yıllara uzandığı düşünülüyor. 
     İnternette yer alan TransMed Saç Ekim Merkezi'ne ait www.thsacnakli.com adresiyle ulaşılan web sitesinde, saç dökülmesi, tedavisi, transmed yöntemi hakkında bilgi verilirken, saç dökülmesi tedavilerinin tarihçesi de anlatılıyor. 
     
     KELLİK İLE İLGİLİ EN ESKİ REÇETE 
     Bilinen en eski tıp belgesi olan 1862 yılında gün ışığına çıkarılan ve M.Ö 1500'lü yıllarda yazıldığı belirtilen Ebers Papirüsü'nde, saç dökülmesini önlemek için reçete bulunuyor. Saç dökülmesini önlemek için demir, kırmızı kurşun, soğan, kaymak taşı ve bal karışımında hazırlanan ilacın yutulması ve Güneş Tanrısı'na yakarmak gerektiği yer alıyor. 
     
     HİPOKRAT'IN DA SORUNU KELLİK 
     Tıbbın babası olarak kabul edilen Hipokrat da, kellik sorununu aşmak için çareler aramış. Hipokrat'ın saç dökülmesine karşı uyguladığı ilaç ise, afyon, kara turp, güvercin dışkısı, pancar kökünü, çeşitli baharatlarla karıştırıp kafa derisine uygulamış fakat başarılı olamamış. 
     Tarihi bir başka önemli şahsiyeti Roma İmparatoru Julius Sezar da, kelliğini kamufle etmek için arkadaki saçlarını uzatıp, başının ön kısmındaki saçsız bölgeyi kapatmış. Sezar, defne yaprağından yapılmış tacı takmasındaki neden kelliğini gizlemek olduğu ileri sürülüyor. 
     TÜBİTAK'ın web sayfasında da yer alan bilgide, Mısır Kraliçesi Kleopatra'nın saç sorunu yaşadığı ve saçlarını gürleştirmek için birçok formül uyguladığı kaydediliyor. 
     Önce İngiltere sonra Fransa Kralı olan 8. Louis de, kelliğini peruk ile gizlemeye çalıştığı kaydediliyor. 
     





</TEXT>
</DOC>
