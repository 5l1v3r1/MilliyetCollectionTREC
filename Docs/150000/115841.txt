<DOC>
<DOCNO> 115841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/ekonomi/eko05.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem piyasaların hem açların gönlünü aldı 
</HEADLINE>
<TEXT>

Brezilya’nın ilk solcu Başkanı Da Silva, İlk işim açlıkla savaş’ derken, IMF programına sadık kalacağını da belirterek piyasaların kalbine su serpti 
     EKONOMİ SERVİSİ 

     1964 - 1985 yılları arasındaki askeri dikta döneminden sonra yapılan dördüncü seçimini yaşayan Brezilya’da sandıktan İşçi Partisi lideri Luiz Inacio Lula da Silva’nın çıkması yatırımcıları ve özel sektörü eskisi gibi korkutmuyor. Çünkü Lula’nın merkez soldaki partisi borçları askıya almayacağını Brezilya’nın 230 milyar dolar dış borcu bulunuyor, IMF’nin 30 milyar dolarla en fazla borç verdiği ülke ilan etti. Da Silva, özel sektördeki firmaları yeniden kamulaştırmayacağını ve merkez bankasına daha fazla özerklik tanıyacağını da vurguladı. 
     Pazar günü yapılan ikinci turda, özel sektöre verdiği sözlerle bir parça daha artırdığı oylarıyla yüzde 61’lik çoğunluğu yakalayan Lula da Silva, Brezilya’nın dış borç stoğuna saygı duyacağını belirtti ancak ilk yılında açlığa karşı savaş’ açacağının da altını çizdi. 
     Da Silva seçilmeden önceki beyanatları ve geçmişindeki anti - kapitalizm çizgisi nedeniyle büyük şüpheler uyandırmıştı. İlk hedefinin ülkesindeki açlık sınırının altında yaşayan 50 milyon insanını doyurmak olduğunu belirten da Sİlva, bu projesi için kamu bankaları ile özel sektör işbirliği gerçekleştirileceğini kaydetti. 
     
     ABD’yi eleştirdi 
     Projenin nihai hedefi ise bu işbirliği ile 2002’yi yüzde 1’lik bir büyüme ile kapatmak. Da Silva’nın partisi Kongre’de hala çoğunluğu sağlayamadığı için hedeflerini diğer sol partilerle yapacağı ittifak ile gerçekleştirebilecek. 
     Da Silva ayrıca ticaretin önündeki engelleri kaldırarak Mercosur bölgesindeki ülkelerle ticareti artırmayı hedefliyor. Da Silva, üyeleri Brezilya, Arjantin, Paraguay ve Uruguay olan Mercosur ülkelerine ticarette - özellikle tarımda - öncelik tanınmasını, Kolombiya’daki ABD askeri varlığının kaldırılmasını ve Küba’ya olan ambargonun bitirilmesi gerektiğini belirtti. ABD Başkanı George W. Bush, Silva’yı bir Air Force One uçağında telefonla tebrik etti. 
     
Her Brezilyalı günde üç öğün yemek yiyecek’      Brezilya’nın solcu lideri Lula da Silva, ilk olarak açlık sorunu ile savaşacağını ve fakir insanlar için yeni bir yemek programı düzenleyeceğini söyledi. Bu yardımın kaç insana ulaşacağı, nasıl finanse edileceği ve maliyetinin ne kadar olacağı konusu h l sır. Lula da Silva "Görev süremin sonuna kadar, hayatımın görevi olarak gördüğüm her Brezilya’lının günde üç öğün yemek yemesini’ sağlayacağım" dedi. Bu arada sendikalar da da Silva’dan gerçek bir ekonomik büyüme bekliyor. Sao Paulo Metal işçileri Sendikası Başkanı Luiz Marinho, "Biz artık yapay bir ekonomik büyüme değil, sürdürülebilir bir büyüme bekliyoruz" dedi. 
     



 EKONOMİ 





















</TEXT>
</DOC>
