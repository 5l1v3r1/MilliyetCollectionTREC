<DOC>
<DOCNO> 115509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/28/ekonomi/aeko.html </URL>
<DATE> 2002/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
3.5 katrilyonluk Megane Mösyö Sinan’a emanet 
</HEADLINE>
<TEXT>

Fransız otomotiv devi Renault’nun 2.1 milyar euro yatırım bütçesine sahip, 75 ülkeye satılacak Megane II modelini 32 yaşındaki Sinan Özkök adlı bir Türk pazarlayacak 
     FATİH ÇINAR Maastricht 

     Renault’nun radikal çizgilerle baştan tasarladığı Megane II’nin Hatchback ve Coupe versiyonları dünya basınının karşısına Hollanda’nın Maastricht kentinde yapılan toplantıyla çıkarıldı. 
     Maastrich Anlaşmasının imzalandığı şarap mahzeninde yapılan toplantıda Fransızlar yeni modelle gururlanırken, biz Türk gazeteciler ise modelin tüm dünyaya pazarlanmasından sorumlu ürün müdürünün masamıza gelerek, "Merhaba arkadaşlar" demesiyle şaşkınlığı ve gururu aynı anda yaşadık. Megane II’yi anlatmak üzere tüm lansman programı boyunca Fransa da dahil 50’den fazla ülke basınının karşısına çıkan Sinan Özkök, 32 yaşında. 75 ülkeye altı yılda toplam 5.5 milyon adet satılması planlanan modelin pazar başarısını sağlayacak Stratejik Pazarlama Departmanı bölümünde Megane Ürün Müdürü olarak görev yapıyor. 
     
     En global model sedan’ 
     Bir yıl öncesine kadar Oyak - Renault’da Clio Symbol ve Megane SW’den sorumlu ürün müdürü olarak görev yapan Özkök, Megane II projesi ile birlikte Fransa’ya transfer olmuş. Megane II’nin 75 ülke pazarında başarıya ulaşmasında birinci sorumlu pozisyonda olan Özkök, Megane II’deki farklı dizayna değinerek "Renault, Megane II ile cesur bir adım attı. Özellikle gençleri etkileyeceğine inanıyoruz" dedi. Özkök, Megane II’nin en global versiyonunun 75 pazarda birden satılacak Oyak - Renault tarafından üretilecek sedan olacağını belirtti. 
     
Türkiye’yi geride bıraktı      İTÜ İşletme Mühendisliği bölümü mezunu Sinan Özkök, Paris’te yaşıyor. Türkiye’nin en çok nesini özlediniz sorusuna "Aslında yemeklerini bile özlemedim. Başarıya ulaşmak için tamamıyla adapte olmak şart" diye cevap veren Özkök, Renault’daki hedefinin Stratejik Pazarlama Departmanının başına gelmek olduğunu kaydetti. 
     
Yeni Megane’la eller serbest      Sınırsız Megane II sloganıyla tanıtılan otomobilin Hatcback versiyonu Türkiye’de mart ayında pazara girecek. Anahtarsız Megane II’nin üst versiyonlarında yer alan eller serbest’ kartı, sadece otomobile girişi değil, çalıştırmayı da sağlıyor. Kapı kilitleri, sürücünün kollardan birine dokunmasıyla açılıyor ve otomobilin çalışması start’ butonuna basılmasıyla gerçekleşiyor. 1.4 16V 98 beygir, 1.6 16V 115 beygir, 2.0 16V 136 beygir benzinli, 1.5 dCi 80 beygir ve 1.9 dCi 120 beygir dizel motor seçenekleriyle Türk pazarına girecek aracın Coupe versiyonunun getirilmesine ise pazara bağlı karar verilecek. Otomobil Fransa’da 15 ile 22 bin euro arasında fiyatlarla 
     piyasaya çıktı. 
     



 EKONOMİ 















</TEXT>
</DOC>
