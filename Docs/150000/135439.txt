<DOC>
<DOCNO> 135439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sondun02.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya "Irak'la ilgili şüpheler arttı" 
</HEADLINE>
<TEXT>

     Japonya, ABD tarafından sunulan kanıtların, Irak'ın silah programı ile ilgili şüpheleri artırdığını bildirdi. 
     Japonya Başbakanı Juniçiro Koizumi, parlamento heyetine yaptığı konuşmada, ''Sanırım Irak'ın toplu imha silahları ile ilgili şüpheler arttı. Durumun barışçıl yöntemlerle çözülmesi Irak'a bağlı. Japonya, uluslararası toplumun sorumlu bir üyesi ve ABD'nin müttefiki olarak tepki göstermeli'' dedi. 
     ABD Dışişleri Bakanı Colin Powell, istihbarat bilgilerini kullanarak dün BM'ye hitaben yaptığı konuşmada, kimyasal, biyolojik ve nükleer silah kanıtını arayan BM denetçilerine engel olmak için Irak'ın ''silah programını gizlediğini'' söylemişti. 
     Öte yandan, Kyodo ajansının haberine göre, resmi konutundan gazetecilere açıklamada bulunan Başbakan Koizumi, ''ABD'nin Irak'a saldırı kararı almasından önce, ikinci BM kararı istediklerini'' kaydetti. Koizumi, bu konuda uluslararası işbirliğini umduklarını ifade etti. 
     





</TEXT>
</DOC>
