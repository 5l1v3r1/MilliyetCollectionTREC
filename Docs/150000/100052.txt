<DOC>
<DOCNO> 100052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/05/yasam/yas08.html </URL>
<DATE> 2002/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep düğüne itiraz etti 
</HEADLINE>
<TEXT>

Damat Bilal Bayram, pistte neşe içinde oynarken ayağını sokan akrep yüzünden hastanelik oldu 
     Antalya’daki bir düğünde gerdeğe girmeye hazırlanan damadı akrep soktu. Baraj Mahallesi’nde bulunan evlerinin önündeki bahçede düğün yapan Bilal ve Ayşin Bayram çifti, davetlilerin isteği üzerine piste çıktılar. 10 dakika kadar pistte neşe içinde oynayan Bilal Bayram aniden bağırmaya başladı. Daha sonra bir akrebin damadı ayağından soktuğu anlaşıldı. Kısa süreli bir panik yaşandıysa da düğünü yarıda kesen yakınları damat Bilal Bayram’ı apar topar hastaneye kaldırdı. Damat, yakınları tarafından hastaneye kaldırılırken gelin Ayşin Bayram da, üzerindeki gelinlikle hastaneye gelerek eşini yalnız bırakmadı. Bilal Bayram, ilk müdahale yapıldıktan sonra 2 saat süreyle müşahade altında tutuldu. 
     



 YAŞAM 




















</TEXT>
</DOC>
