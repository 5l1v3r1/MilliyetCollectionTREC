<DOC>
<DOCNO> 106998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/soneko18.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti " Sürdürülebilir büyüme istiyoruz" 
</HEADLINE>
<TEXT>

     Merkez Bankası Başkanı Süreyya Serdengeçti, ''enflasyonla büyümede'' büyük bir büyüme sağlanmasına karşın sonunda krizle karşılaşıldığını, böyle bir büyüme değil, sürdürülebilir bir büyüme istediklerini bildirdi. 
     Serdengeçti, Ortadoğu Teknik Üniversitesi'nde ODTÜ bugün başlayan 6. Uluslararası Ekonomi Kongresi'nin açılışında, ''2001 Şubat krizinin yansımaları Merkez Bankası perspektifinden alınan dersler'' konulu konferans verdi. 
     Serdengeçti 2001 Şubat krizinde bankacılık sektörünün oynadığı role değinirken, bankaların, belirli kurallar ve standartlara göre çalışmasının önemli olduğunu söyledi. 
     2001 Şubat krizinin ardından terk edilen döviz kuruna dayalı para politikası hakkında bilgi veren Serdengeçti, eski bir Çin atasözünü hatırlatarak, krizin bir diğer anlamının ''fırsatlar'' olduğunu bildirdi. 
     Krizin, birşeyi daha iyi yapabilmek için bir fırsat olabileceğini anlatan Serdengeçti, 2001 Şubat krizi ardından uygulanan ekonomi politikası çerçevesinden yürütülen yapısal reformların, ekonominin olumsuz şoklar ile krizlere karşı daha dayanıklı kılmayı amaçladığını söyledi. 
     
     ''ESNEKLİK'' 
     Alınan dersler hakkında bilgi veren Serdengeçti, geçmişte uygulanan politikaların yeterli esnekliğe sahip olmadığına değindi. 
     Merkez Bankası ile diğer kurumlar arasında yakın işbirliğinin önemini ifade eden Serdengeçti, Hazine ve Bankacılık Düzenleme ve Denetleme Kurumu'nın BDDK tamamlayıcı politikası olmaması halinde, Merkez Bankası'nın likiditeyi tek başına kontrolünde daha az etkili olacağını belirtti. 
     Kriz yönetimi sırasında uygulanan politikalarda şeffaflığın önemine değinen Serdegençti, kamunun ve piyasa katılımcıların gözü önünde yapılan çalışmaların kredibiliteyi artırdığını söyledi. 
     2001 Şubat krizinin krizlerde bankaların oynadığı rolü teyit ettiğine değinen Serdengeçti, bankaların belirli kurallara ve standartlara göre çalışmasının önemli olduğunu bildirdi. 
     Serdengeçti bu arada, piyasanın yapılan iyi yapısal reformları çabuk unutup, yapısal reformların uygulanması sırasında yaşanan ufak pürüzleri eleştiri konusu yapabildiğini de belirtti. 
     
     ''GEÇİCİ ÖNLEMLER'' 
     Son krizlerden Merkez Bankası'nın edindiği bir diğer deneyimin, ''hükümetlerin likidite pozisyonunun hızla artırılması için geçici önlemler almaya eğilimli olması'' olarak özetleyen Serdengeçti, bunun verimsiz olduğunu bildirdi. 
     Serdengeçti, bunun Türkiye örneğinde hükümetlerin kısa vadede kolaylıkla toplanması nedeniyle vergileri artırma yönüne gittiğini, fakat bunun verimin bozulmasına yol açtığını bildirdi. 
     
     SORULAR 
     Serdengeçti, konuşmasının sonunda soruların yanıtladı. Serdengeçti enflasyonla büyümede büyük bir büyüme sağlanmasına karşın sonunda krizle karşılaşıldığını, böyle bir büyüme değil, sürdürülebilir bir büyüme istediklerini bildirdi. 
     Serdengeçti, bir soru üzerine uygulanan para politikasının mali ve diğer politikalar ile birlikte yürütülmesinin önemine değindi. 
     Kamu bankalarında iyi bir yönetim olması halinde 2001 Şubat krizinin benzerinin yeniden yaşanıp yaşanmayacağı yolundaki soruya karşılık Serdengeçti, kamu bankalarında iyi bir yönetimin önemini vurguladı. 
     Serdengeçti, kamu bankalarında iyi bir yönetim olması halinde, bu kadar fazla görev zararlarının olmayacağına işaret ederken, kamu bankalarındaki reformun, Şubut krizinden önce 2000 Eylül ayında yürürlüğe konulduğunu hatırlattı. 
     





</TEXT>
</DOC>
