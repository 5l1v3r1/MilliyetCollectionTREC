<DOC>
<DOCNO> 148175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/sontur01.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestiyi 1 milyon için öldürdüler 
</HEADLINE>
<TEXT>

     Kadıköy'de geçtiğimiz hafta öldürülüp cesedi çöp konteynerine atılan travesti Serhat Çiftçi'nin 18 katil zanlıları yakalandı. Zanlılar, Çiftçi'yi gasp için öldürdüklerini itiraf ederek, cebinden 1 milyon lira çıktığını anlattı. 
     Selamiçeşme Lalezar Sokak'ta geçtiğimiz hafta domuz bağı yöntemi ile bağlanıp cesedi çöp konteynerine atılan Çiftçi'nin katil zanlılarına dün olay yerinde tatbikat yaptırıldı. Zanlılar Mehmet Çapan, Şafak Doğan ve Ramazan Tosun, Çiftçi'yi parası için öldürdüklerini itiraf etti. 
     Çapan, olay günü "Sena" takma isimli travestiyi yoldan aldıklarını söyleyerek, "Cebimizde hiç paramız yoktu. Daha önce Şafak Doğan, travesti Serhat ile birlikte olmuştu, üzerinde çok para olacağını düşünerek kendisini telefonla aradık. Daha sonra buluşup Lalezar Sokak'taki Dilek apartmanına götürdük. Burada üzerindeki paraları vermesini istedik. Para olmadığını söyleyince kafasına çekiçle vurduk ve telle boğduk. Üzerini aradığımızda cebinden sadece 1 milyon lira çıktı. Daha sonra cesedi bir beze sardık ve sokaktaki çöp konteynerine bırakarak, olay yerinden kaçtık" diye konuştu. 
     





</TEXT>
</DOC>
