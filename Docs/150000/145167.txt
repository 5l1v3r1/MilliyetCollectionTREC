<DOC>
<DOCNO> 145167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/spor/spo01.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NOUMA’NIN SIRRI 
</HEADLINE>
<TEXT>

Fransız yıldız, "Ben Kamerunluyum. Bizim insanımız çok sakindir ancak günde beş dakika çıldırır. Sahadaki hırçınlığım da bu anlara rastlıyor" diye konuştu 
     ORHAN YILDIRIM 

     İlginç ama gerçek 
     GAZİANTEP deplasmanında Beşiktaş’ı yenilgiden kurturan Pascal Nouma yine çarpıcı açıklamalar yaptı. Fransız yıldız sahadaki hırçınlığı ile ilgili olarak, "Ben Kamerunluyum. Ülkemde herkes çok sakindir. Ancak tüm insanlar 24 saatin beş dakikasında çıldırırlar. Sonra da normale dönerler. Bu çok ilginç ama gerçek. Benim de çıldırdığım anlar bu dakikalara rastlıyor" diye konuştu. 
     
     Şimdi atıyorum’ 
     LUCESCU’NUN kendisi için büyük önem taşıdığını belirten Nouma, "Onu çok üzdüm. Artık her maçta gol atıp, elini öpeceğim ve geçmişi unutturacağım" dedi. Fransız oyuncu kafa golü için de "Oyuna girer girmez Alper sıkı markaja başladı. Bir pozisyonda benden hızlı davranıp topu uzaklaştırdı, gülerek, No gol’ dedi. Ben de "şimdi, şimdi" karşılığını verdim ve sözümü tuttum" yorumunu yaptı. 
     
Mütevazı Cordoba      BEŞİKTAŞ’IN namağlup unvanını korumasında büyük pay sahibi olan kaleci Cordoba, sadece işini yaptığını söyledi. Kurtardığı penaltının büyütülmemesi gerektiğini belirten Kolombiyalı file bekçisi, "Takımda herkes görevini en iyi şekilde yerine getirmeye çalışıyor. Bu sezon yenilmeden şampiyon olacağız. Çünkü en iyi kadro bizde. Galatasaray’ın tecrübesini de yakalamak üzereyiz" dedi. 
     
Kartal, ABD’ye uçuyor      SİYAH - Beyazlılar, 100. yıl kutlamalarını ABD’ye taşıdı. Cumartesi günü New York’ta Beşiktaş için özel bir balo düzenleneceği açıklandı. Beşiktaşlılar Derneği’nin lokalinde verilecek kokteyle Başkan Serdar Bilgili de katılacak. Amerika’da yaşayan Beşiktaşlılar’ın kurduğu derneğin, Türkiye Başkonsolosluğu ile aynı binada olduğu belirtildi. 
     
Beşiktaş nefes aldıLige verilen ara Lucescu ve futbolcuları rahatlattı 
     TEKNİK Direktör Lucescu 15 günlük tatilin Beşiktaş için büyük bir fırsat olduğunu belirtti. Rumen hoca, "Hem fizik, hem de kafa olarak yorgun düşmüştük. Milli maç bu açıdan çok iyi zamana geldi. Denizlispor maçına kadar eksiklerimizi gidereceğiz. Sakatlarımız da tamamen düzelecek" ifadesini kullandı. 
     LUCESCU zirve yarışı için de, "Şampiyonluk inancımız tam. Galatasaray ve Gençlerbirliği de iddialı. Ancak biz bir adım öndeyiz, bunu da sezon sonuna kadar sürdürüp mutlu sona ulaşacağız" yorumunu yaptı. Bu arada Rumen hoca, futbolcularına çarşamba gününe kadar izin verdi, "İyi dinlenin, sorunsuz gelin" uyarısını yaptı. 
     


SPOR 
























</TEXT>
</DOC>
