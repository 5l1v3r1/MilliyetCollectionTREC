<DOC>
<DOCNO> 120669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/24/ekonomi/aeko.html </URL>
<DATE> 2002/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni program hazırlanacak 
</HEADLINE>
<TEXT>

Hükümet programını açıklayan Başbakan Abdullah Gül, ekonomide istihdam ve büyüme öncelikli yeni bir program’ uygulanacağını söyledi 
     EKONOMİ SERVİSİ 

     Başbakan Abdullah Gül, yeni bir ekonomik program’ hazırlanacağını, faiz dışı fazla hedefinin borç stokunun sürdürülebilirliğine imk n verecek bir düzeyde belirleneceğini’ Merkez Bankası’nın da enflasyon ve fiyat istikrarı yanında istihdam ve büyüme önceliklerini de dikkate alacağını, ayrıca kurlarda derin dalgalanmalara karşı daha duyarlı müdahale’ edeceğini söyledi. 
     Başbakan Abdullah Gül, 58’inci hükümetin ekonomik programını Meclis’e sundu. AKP Genel Başkanı Tayyip Erdoğan’ın açıkladığı Acil Eylem Planı’nın daha geniş bir sunumu niteliğindeki programda, önceki hükümetin uyguladığı Güçlü Ekonomiye Geçiş Programı yerine, yeni bir ekonomik program hazırlanacağı belirtildi. Başbakan Gül "Hükümetimiz yürürlükteki programın aksayan ve yetersiz bölümlerini de dikkate alarak, toplumumuzun desteğini alacak yeni bir program uygulayacaktır" dedi. 
     

</TEXT>
</DOC>
