<DOC>
<DOCNO> 138830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/guncel/gun99.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Greenpeace Ankara’daydı      Greenpeace üyesi 11 kişi, savaşı protesto etmek amacıyla TBMM önünde kendilerini zincire vurarak eylem yaptı. Üstlerine kırmızı boya döküp yere yatan Greenpeace’çiler, eylemde çivi çakılı kırmızıya boyanmış oyuncak bebeklerle, ABD dolarını temsilen sahte para da kullandı. Polis, eylemcileri önce kaldırıma taşıdı. Sonra keskiyle zincirleri kesip grubu gözaltına aldı. 
     
Komutanlar sıcak’ bölgede      Genelkurmay Başkanı Org. Hilmi Özkök ve kuvvet komutanları, hava koşullarının uygun olması halinde bugün, 2. Ordu bölgesine gidip birliklerde denetlemeler yapacak. Komutanların ziyareti Diyarbakır’dan başlayacak ve üç gün sürecek. Özkök’ün, gezi programına Kara Kuvvetleri Komutanı Org. Aytaç Yalman, Deniz Kuvvetleri Komutanı Oramiral Bülent Alpkaya, Hava Kuvvetleri Komutanı Org. Cumhur Asparuk ve Jandarma Genel Komutanı Org. Şener Eruygur eşlik edecek. Özkök, Diyarbakır ve Batman üslerinde de incelemelerde bulunacak. Özkök’ün İncirlik üssüne de gidebileceği belirtildi. 
     



 GÜNCEL 















</TEXT>
</DOC>
