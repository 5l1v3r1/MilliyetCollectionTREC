<DOC>
<DOCNO> 123224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/ekonomi/eko05.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimde kazanma şansım yoktu ama dövüşerek yenildim’ 
</HEADLINE>
<TEXT>

Kazanma şansı olmayan bir sıradan CHP milletvekili adayı olan ve seçilemeyen Suteks Tekstil’in sahibi Nur Ger, "Siyaset gözümü korkutmadı, bundan sonra da siyasette var olacağım" dedi 
     Seçimlerde CHP İstanbul milletvekili adayı olan yılda 5 milyon euro’luk ihracat gerçekleştiren Suteks Tekstil Yönetim Kurulu Başkanı Nur Ger, milletvekili seçilemese de siyasete pes etmediğini söyledi. 
     Milletvekili listesindeki sırası 2. bölge, 10. sıra açıklandığında, kazanma şansının çok düşük olduğunu bildiğini kaydeden Ger, şöyle konuştu "Bütün çevrem, bunun bana karşı yapılmış bir saygısızlık olduğunu ve derhal çekilmem gerektiğini söylediler. Ben, çekilsem bile dövüşerek çekilirim. Hayatımda hiçbir şeyden kolay kolay çekilmedim. Ayrıca, siyasetin içinde kadınlar o kadar azken, benin gibilerin asla çekilmeyip devam etmesi gerekiyor. Yoksa başka nasıl yol alabiliriz." 
     "Aşırı cesur birisiyim, siyaset gözümü korkutmadı" diyen Ger, "kaybetsem bile bir dahaki dönemde nasıl kazanırım" diye baktığını ve bundan sonra da siyasette var olacağını söyledi. Seçim dönemindeki 35 günboyunca siyasetin sahnede gözüktüğü gibi olmadığını fark ettiğini belirten Ger, "Sahne arkası, çok ciddi yenilenmeye muhtaç" dedi. Ger, "Bir de şunu gördüm kadınlar, bir tarafta, gençler bir tarafta, erkekler bir tarafta. Bu düzeyde birşey beklemiyordum. Bu çok yanlış bir yapılanma. Kadın - erkek ayrımını kaldırmak gerekiyor. Parlamentoda bu kadar az kadın siyasetçi olması, Türkiye’nin ayıbı oluyor" diye konuştu. 
     



 EKONOMİ 
















</TEXT>
</DOC>
