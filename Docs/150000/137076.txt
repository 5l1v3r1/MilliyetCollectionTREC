<DOC>
<DOCNO> 137076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sondun03.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Dışişleri Bakanı Çok kutuplu bir dünya düzeni lazım... 
</HEADLINE>
<TEXT>

     Fransa Dışişleri Bakanı Dominique de Villepin, tek bir gücün dünya düzenini sağlayamayacağına ve dünyanın ''çok kutuplu'' olması gerektiğine inandığını belirtti. 
     Villepin, dün akşam Journal du Dimanche'ta JDD yayınlanan demecinde, ''Avrupa'nın birleşik ve güçlü olması lazım. Deniz ötesiyle ilişkilerin niteliği ve ABD ile dostluk, dünyanın istikrarına birlikte katkıda bulunmak ve Avrupalıları bölmemek için ortak bir güç oluşturmalıdır'' ifadesini kullandı. 
     Irak'ta denetimlerin ilerleme kaydetmeye devam ettiği şu günlerde, BM Güvenlik Konseyi'nden ikinci bir karar çıkmasının gerekli olmadığını tekrarlayan Villepin, ''Fransa, 1441 sayılı kararın tamamı henüz kullanılmamış birçok olanak sunduğu görüşündedir. Bu kararda belirlenmiş bir süre yoktur. Denetçiler Irak'tayken, yeni ilerlemeler kaydedebiliriz. Bir değişiklik yapmaya gerek yok. Durum çıkmaza girerse güce başvurmak dahil olası bütün ihtimalleri değerlendirmek Konsey'in görevidir'' görüşünü savundu. 
     Irak'ın silahsızlanmasıyla yetinmek gerektiğini belirten Villepin, ''1441 sayılı karar tek bir hedefi tarif ediyor Irak'ın silahsızlanması. Bir rejim değişikliği isteyenlere açık bir ilkeyle vereceğim cevabım şu olacaktır uluslararası meşruiyete sahip tek gerçek zilyet Birleşmiş Milletler örgütüdür'' dedi ve Fransa'nın Irak lideri Saddam Hüseyin'e hiçbir yakınlığı bulunmadığının altını çizdi. 
     





</TEXT>
</DOC>
