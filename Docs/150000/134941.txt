<DOC>
<DOCNO> 134941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/spor/spo01.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yok mu artıran 
</HEADLINE>
<TEXT>

Fenerbahçe galibiyeti sonrası Beşiktaş soyunma odalarında, Siyah - Beyazlı futbolcularla, 2. Başkan Hüsnü Güreli arasında kıran kırana pazarlık yaşandı 
     BİLAL MEŞE 

     Güreli direndi 
     BEŞİKTAŞ soyunma odası bir yandan galibiyet sevincini yaşarken, diğer yandan prim hazırlığı yapıyordu. Menajer Sinan Engin, cep telefonuyla İkinci Başkan Hüsnü Güreli’yi soyunma odalarına davet etti. Ancak özellikle eli sıkılığıyla bilinen Güreli direnirken, Engin’in "Çocuklar seni bekliyor" sözleri üzerine soyunma odalarının yolunu tuttu. Hüsnü Güreli ve diğer yöneticilerin gelişinden sonra kıran kırana prim pazarlığı başladı. 
     
     20 binde anlaştılar 
     FUTBOLCULAR 10’ar bin dolarlık primin yükseltilmesini istedi. Güreli kabul etti, "15 bin dolar" dedi. Kaptan Tayfur, arkadaşlarının baskısıyla "20 bin dolar" diye diretti. Güreli "Dört taksitte" yanıtını verdi. İlhan Mansız da pazarlığa katılıp, "25 bin dolar" deyince, Hüsnü Güreli "İşin suyunu çıkardınız, 20 bin dolardan bir kuruş fazla vermem, dört taksit yerine de iki taksitte öderiz" sözleriyle pazarlığı noktaladı. 
     
Benim rövanşım’      BÜNYAMIN OSMAN BÜKREŞ 

     DÜNYACA ünlü Larousse Futbol Ansiklopedisi’nin Romanya versiyonunun tanıtımı dün yapılırken, bu eserin önsözünü yazan Lucescu da törene katıldı. Rumen hoca, "Benim rövanşım" başlığıyla yazdığı önsözde "Futbol bana herşeyi verdi. Ben de elimden geldiği kadar, hem futbolcu hem teknik adam olarak karşılığını vermeye çalıştım. Rövanşı almak için yoluma devem edeceğim" ifadesini kullandı. 
     RUMEN hoca, derbiyle ilgili yorumunda ise, kötü hava ve saha şartlarına rağmen iyi futbol oynandığını söyledi. Lucescu şöyle devam etti "Kazanmamıza karşın ligin tam favorisi olduğumuz söylenemez. Uzun bir ikinci raund var. Beşiktaş taraftarına ve yöneticilerine bir sözüm vardı. Beşiktaş’ı, basında ilk sayfalara yerleştireceğimi söylüyordum. Bu sözüm h l geçerli." 
     
Beşiktaş 28.      DÜNYA’NIN en iyi futbol takımları sıralamasında Beşiktaş, ocak ayı değerlendirmesinde 28. sırada yer aldı. Ligde maç olmadığı için Türk takımlarının düşüş yaşadığı klasmanda Siyah - Beyazlı ekip geçen ay 24. olmuştu. Aynı sıralamada Galatasaray 74, Denizlispor 78, Fenerbahçe 103, Kocaelispor 164, Gençlerbirliği 196, Trabzonspor 215, Gaziantepspor 261 ve Malatyaspor da 283. oldu. Manchester United ise ilk sıraya oturdu. 
     
"Kısmeti tepmeyiz"      KAPTAN Tayfur, "Şampiyonluk yarışındaki rakiplerimizden Fenerbahçe’yi yendiğimiz ve de puan farkını açtığımız için çok mutluyuz" dedi. Beşiktaşlı oyuncu, "Bu avantajı ve ayağımıza kadar gelen kısmeti tepmek istemiyoruz. Geçmişte bunun örneklerini yaşadık. 100. yılda camianın beklentilerini asla boşa çıkarmak istemiyoruz. Ayağımızı yere sağlam basacağız" diye konuştu. 
     
Giunti’de rötar      KARTAL’IN yeni transferi İtalyan Federico Giunti’nin bugün İstanbul’a geleceği açıklandı. Siyah - Beyazlı takıma dün katılması beklenen tecrübeli futbolcunun, özel işlerinin uzaması nedeniyle, bugün 13.00’te İstanbul’da olacağı bildirildi. Giunti sağlık kontrolünden de geçecek. 
     
Scala davası      BEŞİKTAŞ’IN eski teknik direktörü Nevio Scala aleyhine açtığı dava bugün İstanbul Adliyesi’nin Sirkeci’deki ek binasında görülecek. İletişim Komitesi Başkanı Mete Düren, Menajer Sinan Engin ve takım kaptanı Tayfur Havutçu yarın saat 11.30’da görülecek davada tanık olarak dinlenecek. 
     
İlhan’a fındık gücü Beşiktaşlı yıldız, Çin gezisine katılıp, reklam filminde "Fındık bana güç verir" derse, 165 milyar lira alacak 
     CEMAL ERSEN 

     Gezi Mart’ta 
     MİLLİ Takım’ın Dünya üçüncülüğünden sonra, Uzakdoğu’daki hayran kitlesi inanılmaz boyutlara ulaşan İlhan Mansız’a yeni bir teklif daha geldi. Siyah - Beyazlı futbolcu, Türk işadamlarının mart ayında Çin’e yapacağı geziye katılıp, bir reklam filminde "Fındık bana güç verir" derse, karşılığında 100 bin dolarlık 165 milyar lira bir servetin sahibi olacak. 
     
     Japonya’yı reddetti 
     İLHAN, geçen yıl Japonya’ya yapılan iş seyahati sırasında, benzeri bir teklif almış, ancak 200 bin doları geri çevirmişti. Ancak bu öneriyi reddetmesi üzerine tepki alan yıldız oyuncunun, Çin gezisine olumlu baktığı belirtildi. Çin’e yapılacak çıkarmada ödenecek 100 bin doların, İhracatçılar Birliği Yardımlaşma Sandığı’ndan karşılanacağı öğrenildi. 
     
Gel sırtıma bas mı dedim      İbrahim üzgün 
     DERBİNİN ilk yarısında, kendisine yapılan faulden sonra özellikle Fenerbahçe tribünlerinden büyük tepki alan İbrahim ilginç açıklamalarda bulundu. Siyah - Beyazlı oyuncu, her maça sadece futbol oynamak için çıktığını hatırlattı, "Asla numara yapacak birisi değilim" dedi. İbrahim, Fatih’in önce sol ayağıyla baldırına, sağ ayağıyla da sırtına bastığını söyledi. 
     
     Zedelenme çıktı 
     YILDIZ oyuncu, "Canım çok yandı. H l sırtımda krampon izleri var. Hiçbir rakibimin atılması için uğraşmam. Kaldı ki, ona Gel sırtıma bas’ mı dedim" ifadesini de kullandı. Bu arada İbrahim’in dün çekilen MR’ında sağ diz iç kısmında kemik zarına kadar inmiş zedelenme tespit edildi. genç futbolcunun Kocaeli maçına yetiştirilmeye çalışılacağı öğrenildi. 
     



 SPOR 

























</TEXT>
</DOC>
