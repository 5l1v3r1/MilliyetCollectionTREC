<DOC>
<DOCNO> 145435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/yazar/guclu.html </URL>
<DATE> 2003/03/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Harvard’ı kazandı, gidemiyor 
</HEADLINE>
<TEXT>

     Ortaya çok çarpıcı sonuçlar çıktı. Onları ele almadan önce gelin isterseniz dünyanın en iyi üniversitelerinden birisi olan Harvard’ı kazanan Ayşegül’ün durumuna bir göz atalım. 
     Boğaziçi İşletme Fakültesi’ni başarıyla bitirdi. Harvard Üniversitesi’nin politik ekonomi bölümüne, dünyanın dört bir yanından kabul edilen çok sınırlı öğrencilerden birisi oldu. Ama ailesinin ekonomik durumu bu yükü kaldıracak kadar güçlü değil. Burs için çalmadık kapı bırakmadı. Ancak önünde sayılı günler kalmasına karşın h l bir burs bulabilmiş değil. 
     İleride siyasete atılmayı düşünen Ayşegül, şimdi gidip Harvard’da mastır yapsa bu işten sadece o mu k rlı çıkacak .. 
     Dün de yazdım hayvancılıktan kumara kadar her sektörü destekleyen Ankara, nedense insana yatırım konusunda çok duyarsız. Önceki iktidarlar da böyleydi, şimdiki de. 
     Ayşegül, Amerika’da olduğu gibi öğrencilere üç yıl ödemesiz 10, 15 yıl vadeli faizsiz kredi verilse hiç düşünmeden alırım. Çünkü kendime güveniyorum. Mezun olunca rahatlıkla öderim diyor. Ama nedense gençler ve onların gelecekleri, devleti yönetenlerin gündemine bir türlü gelmiyor. Ah bir gündeme alınsa elbette bir yolunu bulurlar ama maalesef onları düşünen yok... 
     Ayşegül gibi daha binlerce pırıl pırıl öğrencimiz var. Yoksulluktan harcanıp gidiyorlar. Oysa onlar bu ülkenin en büyük zenginliği. 
     Kasımpaşa’nın çamurlu yollarını arşınlayan Başbakan Erdoğan’ın onları çok iyi anlaması gerekiyor. Ama o da Ankara’nın derin sularından bir türlü kafasını dışarı çıkartıp olup bitenleri göremiyor... 
     Burs konusunda gelen şik yetlerin en önemli bölümü, bursların ihtiyaç sahiplerine değil de ekonomik durumu, kendilerine göre iyi olanlara verildiği yönünde. Bu konuda sıkı bir denetim olmadığı için kılıfına uyduran burs alırken, hak edenler, mağdur olmaya devam ediyorlar. Bir başka şik yet konusu ise bursların zamanında ödenmemesi... 
     Umarım bu konuda artık ciddi bir adım atılır... 
     
Özel ders      Fransa’da şu günlerde tartışılan en önemli konulardan birisi de devlet okullarına giden öğrencilerin artan bir şekilde özel derse yönelmeleri. Bu durum, devletin de, velilerin de bir hayli canını sıkmışa benziyor. 
     Okul yönetimi ve öğretmenlerin yetersizliğinin öğrencileri, özel derse yönelttiği tartışılıyor. Peş peşe önlemler alınıyor. Sınavlarda iyi derece alan okulların teşvik edilmesi, başarısızlara toparlanma süresi verilmesi, takviye derslerin konulması bunlardan sadece birkaçı. 
     Özel ders, dershaneler ve yetersiz eğitim, Türkiye’nin de çok önemli sorunlarından birisi. Ama kimin umurunda .. 
     Belki yeni Bakan Çelik, bu konuyu da gündem maddeleri arasına alır... 
     
ÖSS’de yeni sistem      Üniversiteye girişte puan sistemi ve ortaöğretim başarı puanının ağırlığı tamamen değişti. ÖSYM Başkanı Prof. Dr. Savaş Küçükyavuz, sınav sistemi ile ilgili en son bilgileri bu gece 24.00’te Genç Bakış’ta verecek. Sizler de telefon, faks ve maille sorularınızı iletebileceksiniz... 
     
     







</TEXT>
</DOC>
