<DOC>
<DOCNO> 115026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/son/sondun02.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li müslümanlar misillemeden korkuyor... 
</HEADLINE>
<TEXT>

     Amerikalı Müslümanlar, ABD'nin başkenti Washington ve civarında işlediği cinayetlerle korku salan keskin nişancıyla ilgili başlatılan soruşturma kapsamında 17 yıl önce İslam dinine geçen John Allen Muhammed'in yakalanmasından sonra, Amerikan Müslüman toplumuna karşı misilleme yapılmasından endişe duyuyor. 
     Amerikan İslami İlişkiler Konseyi CAIR direktörü Nihad Avad, ''Yakalanan zanlının adının Muhammed olmasının Amerikalı Müslümanları günah keçisi haline getirmesinden endişe duyuyoruz'' dedi. 
     Avad, ''Gazetecilere ve medyaya basmakalıplara dayandırılan her türlü spekülasyonu ortadan kaldıracak şekilde davranmaları çağrısında bulunuyoruz. ABD'deki Müslüman toplum bireysel suçların sorumlusu ilan edilmemeli'' diye konuştu. 
     





</TEXT>
</DOC>
