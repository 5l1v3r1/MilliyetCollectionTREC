<DOC>
<DOCNO> 136005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/guncel/gun17.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternete kimlik şartı 
</HEADLINE>
<TEXT>

AB üyeliği için gün sayarken, Akşehir Emniyeti’nin internet kafelerde başlattığı kimlik bildirme şartı’ şaşkınlık yarattı 
     KONYA DHA 

Kafelerdeki kimlik uygulaması, tepkilere yol açtı. Gençler bu uygulamanın iletişim özgürlüğünü engellediğini savundu. 

     Akşehir Emniyet Müdürlüğü, internet kafe müşterilerine kimlik, adres ve telefon numarasının yanı sıra internete giriş - çıkış saatlerini bildirme zorunluluğu getirdi. İşyeri sahiplerini korumaya yönelik olduğu savunulan uygulamaya özellikle kadın kullanıcılar tepki gösterdi. 
     İnternet kafelerde isim ve adresleriyle telefon numaralarının istenmesinin ileride sorun çıkaracağını belirten gençler, uygulamayı insan hakkı ihlali olarak değerlendirdi. İletişim özgürlüğünün engellendiğini savunan gençler, "Bu yasal değil. AB sürecinde polisin bile kimlik sorabilmesi için savcılık izni alması gerekeceği savunulurken, işyerlerinde böyle bir uygulama nasıl yapılabilir " diye sordu. 
     



 GÜNCEL 






















</TEXT>
</DOC>
