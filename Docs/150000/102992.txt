<DOC>
<DOCNO> 102992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur14.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da polis otomobili taşlandı... 
</HEADLINE>
<TEXT>

     Bursa'nın merkez Yıldırım İlçesi'nde bir kişiyi gözaltına almak isteyen polisler, zanlının arkadaşlarının taşlı saldırısına uğradılar. 
     Ulus Mahallesi'nde devriye gezen Yavuzselim Polis Merkezi'nde görevli polisler, şüphe üzerine 16 HM 383 plakalı otomobili durdurdular. 
     Araçta bulunan 6 kişinin kimlik kontrolü sırasında, daha önce işlediği suçtan dolayı aranan Yunus Ç'yi gözaltına almak isteyen polis, zanlının arkadaşlarının tepkisiyle karşılaştı. 
     R.Y 17 , bıçağı boğazına dayayarak polislere arkadaşının serbest bırakılmasını, aksi takdirde kendisine zarar vereceğini söyledi. R.Y ile beraberindeki Nihat Ö, Cahit K, Murat B, ve E.Y. 15 , polis otomobiline taşlı saldırıda bulunarak kaçtılar. 
     Saldırıda, Yavuzselim Polis Merkezi'ne ait 16 A 7785 plakalı otomobilin ön camı kırıldı. 
     Kaçan 5 kişinin yakalanmasına çalışılıyor. 
     





</TEXT>
</DOC>
