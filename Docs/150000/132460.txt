<DOC>
<DOCNO> 132460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sonspo22.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aurelio Trabzonspor ile 3 yıllık sözleşme imzalayacağım... 
</HEADLINE>
<TEXT>

     Trabzonspor'un Brezilyalı oyuncusu Marco Aurelio, büyük olasılıkla bordo-mavili takımla 3 yıllık daha sözleşme imzalayacağını söyledi. 
     Beşiktaş'a transferi gündeme gelen Aurelio, yaptığı açıklamada, Trabzonspor Kulübü Başkanı Özkan Sümer ile bir görüşme yaptığını belirterek, ''Başkan bana teklifini sundu ve ben de düşünmek için zaman istedim. Büyük olasılıkla Trabzonspor ile 3 yıllık sözleşme imzalayacağım'' dedi. 
     Aurelio, Trabzonspor'da futbol oynamaktan mutluluk duyduğunu ve Beşiktaş Kulübü'nden kimseyle transfer görüşmesi yapmadığını sözlerine ekledi. 
     Öte yandan bordo-mavili takımın bugünkü çalışmasına gelen yaklaşık 30 kişilik bir grup da Brezilyalı oyuncu Aurelio'ya sevgi gösterilerinde bulundu. 
     





</TEXT>
</DOC>
