<DOC>
<DOCNO> 145165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/spor/bvol.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
VOLEYBOL PANORAMA 
</HEADLINE>
<TEXT>
Zevkli ve kaliteli 
Erkekler final turunun ilk kademesinde Arçelik tüm maçlarını kazanarak, şampiyonluktaki iddiasını kanıtladı 
     RAGIP TEKİN 

     Play - Off final turu 1. Kademesi, dört takımın katılımıyla İzmir’de start aldı. Zevkli, kaliteli ve çok çekişmeli maçlara sahne olan, izleyenleri voleybola doyuran bu turnuvaya hazır olan takımlar ayakta kaldı. 
     Oynadığı maçların tamamını kazanan Arçelik, şampiyonluğun iddialı ismi olduğunu kanıtladı. Kırmızı-Siyahlı takımın daha hazır gözüktüğü turnuvada Gökhan’ın ameliyat sonrası takıma çabuk adapte olarak performansını yükseltmesi, Hakan ve Barış’ın da bu tempoya ayak uydurması, Stefanov’un tutuk başladığı setler sonrası istenen oyunu sergilemesi takımı adına olumlu sinyaller verdi. 
     
     Sakatlıklar yaktı 
     Erdemir’de Aykut’un, SSK’da Erkan’ın sakatlanması takımlarını etkili silahlarından yoksun bıraktı. Erdemir’in Bulgar sporcusu Vladımir’in gayreti son maçta yeterli olamadı. Ziraatbank’ın önemli faktörü olan Bedulin’in gücünde olmaması ise Kırmızı - Beyazlılar adına kayıptı. Arçelik, Erdemir, Ziraatbank, SSK takımları kıyasıya mücadele ettiği dörtlü final maçlarının önemini bir kez daha sergilemiş oldu. 
     Bu arada bir sözümüz de hakemlere olacak çok hatalı kararlar verildi. Bazı takımların kaderiyle oynandı. Ziraatbank - SSK maçının üçünçü setindeki dahil topa verilen hariç kararı SSK’yı mağlubiyete götürdü. İlgiyle izlenen final turunun 2. Kademesi, 27 - 29 Mart günlerinde Dalaman’da oynanacak. 
     
Puan durumu  O G M AS VS P 1. Arçelik 3 3 0 9 1 6 2. Erdemir 3 2 1 7 5 5 3. Ziraatbank 3 1 2 5 7 4 4. SSK 3 0 3 1 9 3      
     Erdemir - SSK 3 0,Arçelik - Ziraatbank 3 0 
     Arçelik - SSK 3 0,Erdemir - Ziraatbank 3 2 
     Erdemir - Arçelik 1 3, Ziraatbank - SSK 3 1 
     
     Final turu 
     HAFTANIN TAKIMI ARÇELİK 
     COACHU Üzeyir Özdurak Arçelik 
     STARI Gökhan Öner Arçelik 
     KARMASI Hüseyin Ziraatbank , Gökhan Arçelik , İvan Maric SSK , Erkan SSK , Stefanov Arçelik , Aykut Erdemir , 
     LİBERO Barış Arçelik 
     
     Filede bugün 
     TÜRKİYE KUPASI 
     Burhan Felek Spor Salonu 
     15.00 Beşiktaş - Ankara SSK 
     17.00 Şişli - Işıkspor 
     Selim Sırrı Tarcan Spor Salonu 
     12.30 Ankara DSİ - Ş. Urfa Gençlik 
     14.00 TED Kolejliler - Yeşilyurt 
     19.00 İller Bankası - Eczacıbaşı 
     Eskişehir Spor Salonu 
     15.00 Anadolu Ünv - Samsun DSİ 
     
     


SPOR 
























</TEXT>
</DOC>
