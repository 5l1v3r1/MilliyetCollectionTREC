<DOC>
<DOCNO> 107967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sontur30.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Manken Didem Uzel'in uyuşturucu soruşturmasında yetki Kilis'in 
</HEADLINE>
<TEXT>

     İstanbul Cumhuriyet Başsavcılığı, ''Hızma'' adlı TV dizisinin çekimleri sırasında uyuşturucu kullandıkları iddiasıyla gözaltına alınıp serbest bırakılan, manken Didem Uzel ile tiyatrocu Erkan Taşdöğen'in soruşturma dosyasını, ''yetkisizlik'' kararıyla Kilis Cumhuriyet Başsavcılığı'na gönderdi. 
     Dizinin yapımcısı Mustafa Uslu'nun, manken Didem Uzel ve tiyatrocu Erkan Taşdöğen'in film setinde uyuşturucu kullandıkları yolunda şikayeti üzerine soruşturma yürüten İstanbul Cumhuriyet Savcısı Emin Ateşağaoğlu, çekimlerin Kilis'te yapılması nedeniyle dosya için ''yetkisizlik'' kararı verdi. 
     Bunun üzerine hazırlık soruşturması dosyası, gereğinin yapılması için Kilis Cumhuriyet Başsavcılığı'na gönderildi. 
     Şikayetten sonra İstanbul'da gözaltına alınan ve savcılıkça serbest bırakılan Didem Uzel'in idrar tahlilinin temiz çıktığı, Erkan Taşdöğen'in idrarında ise uyuşturucu kullandığına dair bulgulara rastlandığı öğrenildi. 
     





</TEXT>
</DOC>
