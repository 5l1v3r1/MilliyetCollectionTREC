<DOC>
<DOCNO> 135793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sontur22.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat 11, gelin 19 yaşında... İkisi de gözaltına alındı... 
</HEADLINE>
<TEXT>

     Şanlıurfa'nın Viranşehir İlçesi'nde, ailelerinin anlaşarak evlendirdiği bildirilen 11 yaşındaki damat İbrahim G. ile 19 yaşındaki gelin Türkan K. gözaltına alındı. 
     İbrahim G. ile Türkan K.'nın ailesi, bir süre önce görücü usulüyle anlaşarak, çocuklarını evlendirmeye karar verdi. Türkan K.'nın ailesi, İbrahim G.'nin ailesinden 3 milyar lirası peşin, 2 milyar lirası vadeli başlık parası istedi. İbrahim G.'nin ailesi, başlık parasını kabul etti. 
     Ailelerin anlaşmasından sonra damat İbrahim G. ile gelin Türkan K.'ya çok sayıda davetlinin katıldığı bir törenle davullu, zurnalı düğün yapıldı. 
     Olayın duyulması üzerine harekete geçen Viranşehir Emniyet Müdürlüğü ekipleri, İbrahim G. ile Türkan K.'yı gözaltına aldı. 
     Yetkililer, İbrahim G. ve Türkan K'nin, sorgularının tamamlanmasının ardından adli makamlara sevkedileceğini bildirdi. 
     





</TEXT>
</DOC>
