<DOC>
<DOCNO> 106427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/ekonomi/aeko.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyası İç dünyasına’ yolculuk yapacak 
</HEADLINE>
<TEXT>

Bir grup işadamı ve eşleri 13 Eylül’de Hindistan ve Nepal turuna çıkacak. Budist rahiplerin ayinine de katılacak ekip her gün güneşe selam’ yogası yaparak stres atacak 
     EYLEM TÜRK 

     İş dünyası Himalayalar’da stres atacak. Prof. Günseli Malkoç’un iç dünyaya yolculuk’ adıyla organize ettiği 15 günlük geziye katılacak iş ve sosyete dünyasının önemli isimlerinden oluşan 22 kişilik heyet ruhlarını dinlendirecek. 
     13 - 27 Eylül tarihleri arasında düzenlenecek geziye Semiha Şakir Vakfı Yönetim Kurulu Başkanı Dina Topbaş Şakir, Güral Porselen’in sahibi İsmet Güral’ın eşi Nesrin Güral ve kızkardeşi Sevim Güral’ın yanı sıra Doğuş Grubu eski yöneticilerinden Remzi Hayati Baygan, GH Otomotiv’in sahibi Hakan Çetiner ile Aslı Tümen gibi isimlerin yanı sıra Ayurveda tedavisi ile tanınan Doktor Ender Saraç da katılacak. 
     
     Arındır beni’ 
     Kuzey Hindistan, Buhutan ve Nepal’i kapsayacak gezi programında sabahları nefes yogası akşam üzeri de güneşe selam yogasının yanı sıra toplu meditasyon, Himalaya’lar eteğinde nefes yogası ve Benegal ormanlarında safari ile Budist rahiplerle ayin yapılacak. Toplu meditasyonları siyaset ve iş dünyasının tanınmış isimlerin ayurveda tedavisi uygulayan Ender Saraç’ın yaptıracak. Geziye katılacaklar kişi başına 3 bin 400 dolar ödeyecek. 
     Saraç, gezinin esas amacının Nepal ve Türkiye arasında sevgi köprüsü kurmak olduğunu belirterek, "Nepal ve Buhutan dünyanın en sevgi dolu ülkeleri. Batı’nın maddi zenginliği doğunun da doğunun manevi zenginliği var bu ikisini birden tanımak lazım" dedi. 
     Marmara Üniversitesi İletişim Fakültesi öğretim üyeliğinden emekli olan Günseli Malkoç ise iş dünyasının ruh arındırma gezilerine ilgi duyduğunu söyleyerek, gezide Buhutan Kralı’nın kayınbiraderi olan eğitim ve Sağlık Bakanı Lyonpo Shangai Ngedup ile de görüşeceklerini belirtti. Buhutan’da her yıl düzenlenen festivali izleyeceklerini söyleyen Malkoç, Nepal’de de Başbakan’ın eşi Rana Arzu ve İletişim Bakanı J. Prakash Gupta ve Nepal Kralı’nın astrologu ile görüşeceklerini kaydetti, 
     Malkoç, görüşecekleri kişilere Güral Porselen’in el işi ürünleri, rakı ve kuruyemiş gibi Türk kültürünü tanıtıcı hediyeler vereceklerini, gezinin önümüzdeki Şeker Bayramı’nda da tekrarlanacağını anlattı. 
     
     



 EKONOMİ 


















</TEXT>
</DOC>
