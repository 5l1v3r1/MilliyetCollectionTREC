<DOC>
<DOCNO> 131120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/guncel/gun90.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Şansa inanmalıyız. Sevmediklerinizin başarısını başka nasıl açıklayabilirsiniz ki 
Jean Cocteau 

Amortisel durumlar      Sabah kalktınız, Talih Kuşu’nun o gün size konacağına dair kesin bir tüyo aldınız içinizdeki sesten. Menzilinize giren ilk piyangocudan da çektiniz biletleri... Haydi diyelim 2 tane olsun. Tüyo tamam da istiyorsunuz ki "Büyüğü çıkmazsa en azından amortiyi tutturayım, hiç değilse parayı kurtarayım " Böyle minimalist bir düşünce yapısına sahipseniz, aldığınız biletlere iyi bakın. 
     Milli Piyango İdaresi’nin "Çekilişlerle İlgili Yönetmeliği"nde yer alan bir kurala göre amorti rakamları, 0-4 arasından bir sayı ve 5-9 arasından bir sayı olmak üzere belirleniyor. Yani bu kurala göre, amorti rakamları hiçbir zaman 0-1, 1-2, 2-3, 1-4 ya da 5-6, 6-9, 7-8, 5-9 olamıyor. Çekilişler Daire Başkanlığı’ndan aldığımız bilgiye göre, böylece satışta ve ikramiye dağılımında adil bir sistem sağlanmış oluyor... 
     Eğer iki biletin son iki rakamı 3-4 ya da 6-7 ise, ancak 1 biletinize amorti çıkma şansına sahipsiniz. Haberiniz olsun. Ötekine başka bir ikramiye çıkmadığı taktirde, amortinin de çıkmayacağını son derece kesin olarak söyleyebiliyoruz. Ancak bu arada, 0-4 ya da 5-9 grubundan iki bilet alarak, 5’te 1 olan şansınızı da 5’te 2’ye çıkarmış oluyorsunuz. Tercih sizin... 
     Büyük ikramiyenin çıkacağına pek inanmadan alınan biletlerden ortak beklenti "amorti" olduğuna göre, birden fazla bilet alırken bu kurala dikkat etmekte fayda var. Özellikle "Devirli ikramiyede" büyük ikramiyenin son rakamıyla amorti rakamının aynı olması halinde kazanılan ikramiyenin katlandığı da göz önüne alınırsa, "amorti" nin önemi de bayağı bir artmış oluyor. Haydi bol şanslar... 
     
     HİÇ .. 
     100 Kişiye Sorduk 
     Hiç kafanıza kuş pisleyince, piyango bileti aldınız mı 
     78 Evet aldım 
     22 Hayır almadım 
     
     Peki ya sonuç 
     98 Başarısız 
     2 Amorti 
     
     
     Ettir bakalım... 
     "Fenerbahçe’yi şampiyon ettirmeye geldim..." 
     
</TEXT>
</DOC>
