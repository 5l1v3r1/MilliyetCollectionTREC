<DOC>
<DOCNO> 126894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/ekonomi/aeko.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 5, eş ve çocukla yüzde 6.5 - 13.7’ye çıktı 
</HEADLINE>
<TEXT>

Memur maaşlarına ilk üç ay için yüzde 5 zam yapıldı. Eşi çalışmayan iki çocuklu en düşük maaşlı memura zam yüzde 13.7’ye kadar çıktı. Yüksek maaşlılarda ise zam oranı yüzde 6.5 oldu 
     ANKARA Milliyet 

     Önümüzdeki yılın ilk üç ayı için memur ve emeklilerinin aylıklarına yüzde 5 zam yapıldı. Bu yıl yapılan ancak maaşlara yansıtılmayan brüt 25 milyon lira ile aile ve çocuk yardımında yapılan artışlarla birlikte toplam zam, evli, eşi çalışmayan ve iki çocuklu memurlar için yüzde 6.5 ile yüzde 13.7 arasında değişti. Zam sonrası en düşük dereceli memur aylığı 424.3 milyon lira oldu. 
     Bakanlar Kurulu toplantısından sonra Başbakan Yardımcısı Abdüllatif Şener ve Maliye Bakanı Kemal Unakıtan’ın yaptığı açıklamaya göre ekimdeki seyyanen zamdan kalan 25 milyon lira ocak maaşlarında tamamlanacak. Bunun üzerine yüzde 5 zam yapılacak. 
     KİT sözleşmeli personeli ücret tavanı 1 milyar 502 milyon 70 bin liradan 1 milyar 603 milyon 500 bin liraya, 657 sayılı yasaya tabi sözleşmeli personelin ücret tavanı 1 milyar 390 milyon liradan 1 milyar 486 milyon liraya yükseltildi. 
     
     Emekliye yüzde 6.3-10.8 
     Memur emekli aylıkları ile sözleşmeli ücretleri de aynı oranda artacak. Emekli aylıklarındaki artış yüzde 6.3 ile 10.8 arasında olacak. 
     SSK ve Bağ-Kur emeklilerinin zam oranlarının her dönem olduğu gibi daha sonra açıklanacağını kaydeden Şener, üç aylık zammın maliyetinin 6 katrilyon lira olduğunu belirtti. 
     
     Ayrıca 53.7 milyon 
     Bakan Unakıtan, "2002’de artırılan ancak ödemesi 2003 yılına ertelenen, 3 aylık brüt 75 milyon lira seyyanen artışın zamanında ödenmesi için gerekli yasal düzenleme, geçici Bütçe Kanunu tasarısında yapıldı. Memura ocak ayına mahsus olmak üzere net yaklaşık 53.7 milyon lira ayrıca ödenecek" dedi. 
     
Taşıt alımı olmayacak      Başbakan Yardımcısı Şener, 2003 yılı içinde genel bütçeli daireler ile katma bütçeli idareler için öngörülmüş olan taşıtların hiçbirinin alınmamasına karar verildiğini belirtti. Bakan Şener, "Dolayısı ile hükümetimizin aldığı bu karar çerçevesinde, 2003 yılı içinde alınması öngörülen 2 bin 632 taşıt alınmayacaktır. Böylece 100 trilyon liraya yakın bir tasarruf sağlanacaktır" dedi. 
     
İşsiz eşe 10 milyon      Aylık katsayısı 32 bin 650’den 34 bin 300’e, taban aylık katsayısı 288 bin 300’den 329 bin 250’ye, yan ödeme katsayısı da 10 bin 365’ten 10 bin 885’e çıkarıldı. 1989’dan bu yana artırılamayan çocuk yardımı ile 1997’den bu yana aynı kalan aile yardımı ödenekleri yükseltildi. Memurların çalışmayan eşleri için ödenen aile yardımı ödeneğinin göstergesi 700’den 1000’e, çocuk yardımı göstergesi de 50’den 100’e çıkarıldı. Böylece çalışmayan eş için ilave 10 milyon 290 bin, her bir çocuk için ise 1 milyon 715 bin lira artış sağlandı. 
     
     Sendikalar tepkili 
     Emek Platformu dönem sözcüsü ve KESK Genel Başkanı Sami Evren ve Kamu-Sen Genel Başkanı Bircan Akyıldız, Başbakan Abdullah Gül ile görüşmeden sonra yaptıkları açıklamada zam oranının beklentileri karşılamadığını belirterek, demokratik tepkilerini göstereceklerini söylediler. 
     
En düşük memur maaşı 424 milyon lira oldu Aile yardımları dahil Unvan Derece 2002 Aralık net aylık 2003 Ocak net aylık Artış Yüzde Genel müdür 1 4 2.175.900.000 2.318.240.000 6.5 Şube müdürü 1 4 702.760.000 770.680.000 9.7 Memur 9 1 388.230.000 440.240.000 13.4 Hizmetli 13 1 373.090.000 424.340.000 13.7 Öğretmen 1 4 641.340.000 706.160.000 10.1 Öğretmen 9 1 504.490.000 562.380.000 11.5 İl valisi 1 4 2.192.010.000 2.335.180.000 6.5 Kaymakam 7 1 845.710.000 920.840.000 8.9 Hakim 1.sınıf 1 4 2.140.850.000 2.281.460.000 6.6 Hakim 8 1 861.910.000 916.870.000 8.9 Başkomiser 2 6 845.250.000 920.380.000 8.9 Polis memuru 11 1 675.370.000 741.900.000 9.9 Uz. doktor 1 4 879.100.000 974.840.000 8.7 Doktor 8 3 695.480.000 763.010.000 9.7 Hemşire lise 12 3 461.110.000 516.790.000 12.1 Mühendis şantiye 1 4 767.660.000 838.860.000 9.3 Teknisyen büro 12 2 421.360.000 475.090.000 12.7 Profesör 1 4 1.825.090.000 1.949.740.000 6.8 Araştırma Gör. 7 1 607.630.000 670.740.000 10.4 Başkanlık vaizi 1 4 561.840.000 622.610.000 10.8 Avukat 1 4 756.250.000 825.860.000 9.3      
Katsayı ve diğer unsurlardaki artışlar  2002 Aralık 2003 Ocak Aylık katsayısı 32.650 34.300 Taban aylık katsayısı 288.300 329.250 Yan ödeme katsayısı 10.365 10.885 KİT sözleşmeli personel ücret tavanı 1.502.070.000 1.603.500.000 Sözleşmeli personel ücret tavanı 1.390.130.000 1.485.890.000 Kıdem tazminat tavanı 1.235.150.000 1.323.950.000 Aile yardımı göstergesi Eş 700 1.000 Aile yardımı göstergesi Çocuk 50 100      



 EKONOMİ 


















</TEXT>
</DOC>
