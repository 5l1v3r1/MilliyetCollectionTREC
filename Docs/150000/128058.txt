<DOC>
<DOCNO> 128058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sondun06.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears ile Christina Aguilera arasında öpücük krizi 
</HEADLINE>
<TEXT>

     Bir zamanlar ''çifte silahşörler'' olarak adlandırılan Amerikan popunun yıldızları Britney Spears ile Christina Aguilera'nın arasına kara kedi girdi. 
     MTV video müzik ödülleri dağıtım töreninde Madonna ile dudak dudağa öpüşen Spears ve Aguilera, şimdi basın aracılığıyla birbirlerinin kişilik ve sanatına hakaret yağdırmaya başladı. 
     ''Blender'' adlı derginin aralık sayısına konuşan Christina Aguilera, Spears için şunları söyledi 
     ''Bana çok soğuk davranıyor. Hatta provalarda bile benden kaçıyor. Ne zaman onunla konuşmaya çalışsam, hemen sinirlendiğini fark ediyorum. Bana ne yapacağımı bilmiyormuşum da birinin yol göstermesine ihtiyacım varmış gibi davranıyor.'' Bu sözlerin altında kalmayan Britney Spears, aynı derginin ocak ayında piyasaya çıkacak sayısında yayımlanacak demecinde, ''Christina'nın benim hakkımda böyle şeyler söylediğine inanamıyorum'' dedi. 
     Christina ile 2 yıllık aradan sonra geçenlerde ilk kez karşılaştıklarını hatırlatan Spears, ''Bir kulüpteydik. Herkesin içinde bana doğru geldi ve beni dudaklarımdan öpüp dilini ağzımın içinde dolaştırmaya başladı'' diye konuştu. 
     Spears, şöyle devam etti 
     ''Ona 'Seni gördüğüme memnun oldum' dedim, sonra gitti. Ona karşı samimi davranmadığımı söylüyor. Öyleyse Christina sana soruyorum Senin samimiyetten anladığın ne İki senedir görmediğin bir kız arkadaşına gidip herkesin içinde onu dudaklarından öpmek mi '' 
     
</TEXT>
</DOC>
