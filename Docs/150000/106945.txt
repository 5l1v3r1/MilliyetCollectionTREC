<DOC>
<DOCNO> 106945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sondun05.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de işveren 11 Eylül'de işe gelmeyene hoşgörülü... 
</HEADLINE>
<TEXT>

     11 Eylül saldırılarının birinci yıldönümünde saldırı tehditleri nedeniyle güvenlik önlemlerinin azamiye çıkarıldığı New York'ta, Federal Soruşturma Bürosu'nun FBI terör listesinde yer alan bir zanlının yakalanması endişeleri arttırdı. 
     New York polisi, teröristlerin hedeflerinden birisi olduğu açıklanan tarihi Brooklyn köprüsünde şüpheli bir minibüsün Indiana plakasının aslında bir başka araca kayıtlı olduğunu tespit edince içinde 2 kişi bulunan aracı durdurdu. Araçtakilerden birisinin adının FBI'ın arananlar listesinde olduğun anlaşılması üzerine, 2 zanlı da gözaltına alındı. 
     Polis, sorgulanmak üzere gözaltına alınan 2 kişinin yaygın rastlanan Arap soyadlarına sahip olduğunu belirtti. 
     Bu arada, yeni bir saldırı endişesini yaşayan New York'ta sabah işe gitmek istemeyenlere anlayış gösterilmesine karar verildi. 11 Eylül tatil olsun mu, olmasın mı tartışmaları sürerken, büyük kuruluşlar işe gelmek istemeyen çalışanlarına hoşgörü göstereceklerini, ancak işe gelmek istemeyenlerin izinlerinden kullanmış sayılmalarına karar verdiler. 
     





</TEXT>
</DOC>
