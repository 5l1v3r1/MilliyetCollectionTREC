<DOC>
<DOCNO> 128023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/spor/spo04.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskiye dönüş 
</HEADLINE>
<TEXT>

   Trabzonspor, geri dönmek isteyen eski oyuncuları Erman Güraçar ile Koreli Lee Yong'un peşine düştü 
      
   'Sorun çözülür' 
   TRABZONSPOR, iki eski futbolcusu Bursasporlu Erman Güraçar ve Güney Kore'ye giden Lee Yong ile yeniden ilgilenmeye başladı. Tercümanı Shaan aracılığıyla, "Gelmek istiyorum" diye haber gönderen Yong konusunda, yönetim ile Teknik Direktör Turgay Semercioğlu bir görüşme yaptı. Semercioğlu'nun, "Şu aşamada bizim için en ideal transfer olur. Alınırsa sol kanattaki sorunumuz çözülür" dediği öğrenildi. 
   
   Hakan Ünsal atağı 
   LEE Yong'un, bonservis sorunu yaşanmaması durumunda yeniden Bordo - Mavililer'e katılabileceği belirtilirken, Bursaspor'da mutlu olmayan Erman'ın da menajeri aracılığıyla haber gönderdiği vurgulandı. Yeşil - Beyazlılar ile görüşecek olan Trabzonspor'un takas teklifinde bulunacağı ifade edildi. Bu arada Galatasaray'dan ayrılacağı iddia edilen Hakan Ünsal için de yönetimin girişimlere başladığı kaydedildi. 
   
   Güneş'ten ziyaret    MİLLİ Takımlar Teknik Direktörü Şenol Güneş, Trabzonspor'un yeni yönetimini ziyaret etti, başarılar dileğinde bulundu. Başkan Atay Aktuğ, "O bizim evladımız, kardeşimizdir. Şenol hocanın bize çok büyük katkılarının olacağına inanıyorum" dedi. Güneş'in Alpay Özalan konusunda olumlu referans verdiği de öğrenildi. 
   
   
</TEXT>
</DOC>
