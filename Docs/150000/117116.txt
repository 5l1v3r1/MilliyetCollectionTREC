<DOC>
<DOCNO> 117116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/05/yazar/pulur.html </URL>
<DATE> 2002/11/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ya Anayasa değişikliği ya ara seçim... 
</HEADLINE>
<TEXT>

     ADALET ve Kalkınma Partisi AKP ne yapacak 
     Pazar akşamından beri sorulan bu... 
     Bize göre, önce ortalığı yatıştıracak, Avrupa’ya, Amerika’ya, IMF’ye teminat verecek, "Bizden size zarar gelmez " diyecek, zevahiri kurtarmak için, IMF’ye, yağmasa da şöyle bir gürleyecek. 
     
     HAYDİ dışarıyı böyle yatıştırdı, içeride ne yapacak 
     Tayyip Erdoğan’ın ilk gece verdiği demeç ve tavrından belli, araziye yumuşak iniş yapacaklar ve arazi örtüsüne uyacaklar. 
     Zaten, başından beri, en hassas konuyu fazla tırmalamadılar, Erbakan Hoca gibi türbanlı kızları kışkırtıp "Seçimden sonra, rektörler size selam duracak " gibi boş laflar etmediler, "Türban konusu bizim namusumuzdur " diyen Bülent Arınç da sesini soluğunu kesti. 
     Biz başından beri söyledik, bu konu siyasi sömürü haline getirilmezse, geniş bir mutabakatla çözülür, çerçevesi çizilir. 
     
     AKP’nin ilk görüntüsü bu, şimdilik "Ayağıma bir yer edeyim..." havasındalar, yer ettikten sonra ne ederler, onu da göreceğiz. 
     Tabii bütün bunları - şimdilik - kaydıyla yazıyoruz, siyaset bu, ne olacağı belli olmaz. Erbakan’ın "Milli Görüş mektebi"nde yetişen Tayyip Erdoğan’ın, seçimi kazanır kazanmaz Avrupa’ya koşacağını düşünebilir miydiniz 
     
     PEKİ, başbakanlık ne olacak 
     Kısa vadede Tayyip Erdoğan’ın diline doladığı, parti yetkili organları toplanır, başbakan adayını tespit işini Tayyip Erdoğan’a bırakır, o da Abdullah Gül’ü başbakan adayı yapar ve Cumhurbaşkanı’na sunar. 
     Bu kısa vadede bir çözümdür. 
     
     UZUN vadede ise, Anayasa değişikliğine gidilir, milletvekili olmadan başbakan olunması sağlanır, Tayyip Erdoğan, başbakan olur. Hatta, bu Anayasa değişikliğini, tartışmasız hale getirmek için referanduma, halk oyuna dahi gidilir. 
     
     DİYELİM bu olmadı, o halde, ara seçime gidebilmek için 30 AKP milletvekili istifa eder, ara seçim yapılır, istifa edenlerin birinin yerine Tayyip Erdoğan aday olur ve Meclis’e milletvekili olarak gelir, onu yasaklı hale getiren yasa da değiştirilir. 
     Demirel’in kulakları çınlasın, demokrasilerde çare tükenmez. 
     
     BİR laf vardır, "Galip sayılır, bu yolda mağlup " derler. CHP’nin hali de tam tersi "Mağlup sayılır, bu yolda galip " 
     Bunca destek, "Aman ha Tayyip geliyor " korkusu, kerhen verilen oylar dahi onları iktidar yapmaya yetmedi. 
     Ama kabahat galiba bizim, siyasetçilerin ne söylediklerini ya anlamıyoruz, ya çarpıtıyoruz. 
     Bir zamanlar Demirel’in bir lafını dilimize doladık 
     "Kendim için, bir şey istiyorsam namerdim " 
     O lafın doğrusunun "Kendimden başkası için bir şey istiyorsam namerdim " olacağı daha sonra anlaşıldı 
     Bu seçimde de Deniz Baykal’ın bir lafını ele aldık 
     "Tek başına iktidar " 
     Meğer adam öyle dememiş ki 
     Ya ne demiş 
     "Tek başına muhalefet " demiş... 
     
     







Baykal’a Avrupa daveti 


Yasağın durumu 


Baykal Yol gösteririz 


Her başlangıç yeni bir umut 


Dalga ve kara 


Öpüşme zamanı 


Çıkarılacak dersler 


AKP’nin önündeki fırsat 


Bırakmayı bile bilmiyorlar 


Ya Anayasa değişikliği ya ara seçim... 


Tasfiye seçimi 


AKP ateşten gömleği giyerken... 


Düzenli değişim için ciddi fırsat 


Doğu AKP’den çok şey bekliyor 


</TEXT>
</DOC>
