<DOC>
<DOCNO> 105652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/yazar/bila.html </URL>
<DATE> 2002/09/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sıra Kürtçe yayında 
</HEADLINE>
<TEXT>

     Kürtçe dil kursunu içerecek şekilde Milli Eğitim Bakanlığı’nca hazırlanan yönetmeliğe son şekli verildi. Milli Eğitim Bakanı Necdet Tekin, yönetmeliği imzalayarak yürürlüğe koyacak. Bakan Tekin, dünkü görüşmemizde şu bilgiyi de aktardı 
     "Tabii, kurslar Kürtçeyle sınırlı değil. Talep olursa diğer dil ve lehçelerde kurs açılacak. Örneğin, Pomakça, Lazca, Çerkesçe gibi. Talebe bağlı olacağız. Talep olursa o dil ve lehçelerde de aynı kural ve koşullarla kurs açılabilecek." 
     Dil kursu böylece düzenlenmiş oldu. 
     Peki televizyon yayını nasıl düzenlenecek Kürtçe ve diğer dil ve lehçelerde televizyon ve radyo yayını nasıl yapılacak 
     Bu konudaki yetkili organ RTÜK... 
     RTÜK Başkanı Fatih Karaca, bu alandaki çalışmalar hakkında dün sorularımızı yanıtlarken şu bilgileri aktardı 
     "Biz çalışmalarımızı başlattık. Bir yönetmelikle yayın usul ve esaslarını belirleyeceğiz. Bu amaçla ilgili kuruluşlara yazı yazdık. Görüşlerini topluyoruz. Türkçeden farklı dil ve lehçelerde televizyon yayını duyarlı bir konu. Birçok yönü var. İstismar edilmemesi gerekiyor. Bu amaçla Milli Eğitim Bakanlığı, Avrupa Birliği Genel Sekreterliği, Milli Güvenlik Kurulu Genel Sekreterliği, MİT gibi kuruluşların görüşlerini alacağız. Ortaya çıkacak bilgileri ve görüşleri değerlendirerek yayını düzenleyecek yönetmeliği hazırlayacağız." 
     - Kürtçe yayını TRT mi yapacak 
     - Yasada böyle bir sınırlama yok. Kararı RTÜK verecek. Kurul değerlendirip karara bağlayacak. Yayının kamu kurumları tarafından yapılması diye bir koşul yok. Biz yayının hangi kuruluşlar tarafından, hangi sürede yapılacağını, programların içerik ve esaslarını bu yönetmelikle saptayacağız. Ayrıca bu yayınların Kürtçeyle sınırlı olması da söz konusu değil. Biz talebe göre davranacağız. 
     Türkiye, son düzenlemelerle anadilde yayın ve öğrenim konusunda önemli bir açılım göstermiş oldu. 
     Ankara, Avrupa Birliği’nin beklemediği bir hız ve içerikle bu düzenlemeleri gerçekleştiriyor. 
     AB’den yükselen sesler ise Ankara’nın beklediği hız ve içerikte değil... 
     
     







Seçmen davranışı 


İlk kez bir hümanizm açılması... 


Tıp mezunları 


Sıra Kürtçe yayında 


Fuarda konu yine siyaset 


12 dev adama ne oldu 


Kim ne kadar şaştı 


Şirince ve işini bilen turizmci 


AB neden h l kuşkulu 


Önseçimden parti liderlerine "ders" çıktı 


Saçmalıklardan vazgeçebilsek... 


Erkan Mumcu Metamorfoz geçirmeyeceğim’ 


Vicdan kerterizleri 


TL’miz dolardan fazla kazandırıyor 


</TEXT>
</DOC>
