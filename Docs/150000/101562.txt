<DOC>
<DOCNO> 101562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/spor/spo05.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER TURU GEÇER 
</HEADLINE>
<TEXT>

Feyenoord pas yapan, çabuk oynayan bir takım. Özellikle sol kanadı etkili kullanıyorlar. Onlara bu imkanı sağlamayacak, alan kapatacak, top kaybını asgariye indirecek bir kadronun sahaya sürülmesi lazım. 
     MUSTAFA DENİZLİ MİLLİYET için yorumladı 

     Milli Takım ve Fenerbahçe eski çalıştırıcısı Mustafa Denizli, bugünkü Feyenoord - Fenerbahçe maçını değerlendirdi. Tecrübeli teknik adam, Trabzonspor karşılaşmasının bu maç için ölçü olmayacağını savunurken, "Eğer bir talihsizlik olmazsa Fenerbahçe, Feyenoord’un işini bu maçta bitirir" dedi. 
     Denizli sorularımızı şöyle yanıtladı 
     
     - Trabzonspor maçındaki futboldan sonra herkes ümitsizliğe kapıldı. Siz bu maçı nasıl değerlendiriyorsunuz 
     "Trabzon’daki maçlarda Fenerbahçe, psikolojik olarak olumsuz etkileniyor. Hazırlık maçlarındaki görüntüsüne bu yüzden ulaşamadı. Ama bu Feyenoord maçı için bir ölçü, veri olamaz. Bu maçın herşeyi, her yönü çok farklı olur. Fenerbahçe’nin yıldızları burada çok daha etkin oynarlar. Ve kendilerine avantaj yakalayacak skoru elde ederler. Gayet tabii Fenerbahçe kalesinde tehlike yaşayan bir görüntü veriyor. Bunun önlemini de en iyi şekilde alırlar." 
     
     - Feyenoord en güçlü gol silahı Tomasson’u kaybetti. Bu maçın dengesini bozar mı 
     "Tomasson, Feyenoord’un en büyük golcüsüydü. Bunu Dünya Kupası’nda da gösterdi. Dolayısı ile böyle bir oyuncunun olmaması Fenerbahçe için avantaj. Diğer önemli gol ayağı Van Hoijdonk şu anda istenilen seviyede değil. Feyenoord’un, Tottenham maçını da izledim. Fenerbahçe eğer bir talihsizlik olmazsa, ilk maçta Feyenoord’un işini bitirir." 
     
     - Hollandalı seyircilerin çok ateşli olması, futbolcuları korkutur mu 
     "Feyenoord stadında ben üç defa turnuva oynadım. Seyircisi ateşli de, ne kadar olacak Sayısı bizim seyirciden fazla olabilecek mi Bu tür ülkelerde seyirci avantajı olmaz. Onlar taraftarın ne olduğunu ikinci maçta görürler." 
     
     - Fenerbahçe’nin bu maçtaki handikapları neler, neye dikkat etmeliler 
     "Feyenoord pas yapabilen bir takım. Çabuk oynamaya çalışıyorlar. Özellikle sol kanadı etkili kullanıyorlar. Onlara pas yapma imkanı sağlayacak alan bırakmamaları lazım. Fenerbahçe’de top kaybı oldukça fazla oluyor. Top kaybını asgariye indirecek bir kadronun sahaya sürülmesi lazım." 
     
     - Lorant üç forvetle oynamayı düşünüyor. Böyle bir maçta doğru olur mu 
     "Lorant bir forvet, iki de ofansif orta saha ile oynuyor. Bu takım işleyişinde bir aksaklık yapmaz. Zaten üç gerçek forvet var Serhat, Oktay ve Washington. Bu karşılaşmada Washington’un etkili olması zor. Maçın kaderini orta sahada oynayan futbolcular ve Serhat belirler. Revivo, Ortega, Yusuf ile birlikte Ali ve Hakan bu maçın etkin adamları olur." 
     
     - Yeni transfer Stevic’in bu maçta oynaması normal mi 
     "İlk defa takım arkadaşlarıyla buluşacak bir futbolcunun, böyle kritik maçla başlayacağını sanmıyorum. Ama yine de o sorumluluk Lorant’ın. O takımını herkesten daha iyi değerlendirir." 
     
     - Fenerbahçe’nin tur şansı yüzde kaç olur 
     "Fenerbahçe’nin turu geçmesi lazım. Yüzde 51 şans, benim başında olduğum takımlar için söylenir. Başkasının başındaki takım için bir şey söyleyemem." 
     



 SPOR 

























</TEXT>
</DOC>
