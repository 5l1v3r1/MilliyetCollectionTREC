<DOC>
<DOCNO> 146080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/29/ekonomi/eko08.html </URL>
<DATE> 2003/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu dönemde reklam veren marka kazanır’ 
</HEADLINE>
<TEXT>

Reklamcılar Derneği Başkanı Davutoğlu, savaş ortamında reklama devam eden markaların kazançlı çıkacağını söyledi 
     EKONOMİ SERVİSİ 

     Reklamcılar Derneği Başkanı Nesteren Davutoğlu, II. Dünya Savaşı’nda reklam vermeye devam eden markaların o zaman yaptıkları reklam yatırımlarıyla bugün en sağlam markalar olduklarını söyledi. Reklamcılar Derneği ve Reklamverenler Derneği ortak girişimi ile bir yıldır yürütülen Reklam Sektöründe Kurumsallaşma’ projesinin tanıtım toplantısında konuşan Davutoğlu, "Savaşa rağmen hayat devam ediyor. Nefes almaya ara veriyor muyuz 2001’de krizler yüzünden sektörde yüzde 50 oranında bir daralma oldu. 2002’de yüzde 30’luk bir artış sağladık, 2003’te de aynı oranda bir artış bekliyoruz" dedi. 
     Reklam Sektöründe Kurumsallaşma projesinde firmalara çeşitli sözleşme prototipleri sunuluyor. Sözleşmelerin uygulanmaması halinde tek yaptırım ise taraflar arasında çıkabilecek herhangi bir sorun karşısında firmaların iki derneğe de şikayette bulunma haklarının kalkması. 
     


SİYASET 




















</TEXT>
</DOC>
