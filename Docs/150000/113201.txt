<DOC>
<DOCNO> 113201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/spor/spo15.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kulüplere ceza yağdı      PFDK küfür, kötü tezahürat ve sahaya atılan yabancı maddeler nedeniyle üç kulübe ceza verdi. Disiplin Kurulu, Trabzonspor maçındaki olaylar nedeniyle Bursaspor’a bir maç saha kapatma ve 2.5 milyar lira, Beşiktaş’a 1 milyar lira ve İstanbulspor’a da 2 milyar lira para cezası verdi. 
     
İsmet Arzuman özür dilemedi’      MERKEZ Hakem Komitesi MHK , hakem İsmet Arzuman’ın Elazığspor maçından sonra Fenerbahçeli yöneticilerden özür dilediği haberlerini yalanladı. Yapılan yazılı açıklamada, Arzuman’ın kimseyle görüşmediği belirtildi. 
     
Denizlispor’dan erteleme talebi      UEFA Kupası ikinci turunda Sparta Prag ile karşılaşacak olan Denizlispor, Bursaspor maçının başka bir tarihe alınması için Futbol Federasyonu’na başvurdu. Federasyonun bu talebe sıcak baktığı açıklandı. 
     
Paul Gascoigne futbola dönüyor      İNGİLİZLER’İN hırçın çocuğu Paul Gascoigne, 36 yaşında futbola dönmeye hazırlanıyor. Gascoigne’nin İngiltere 2. Lig takımlarından Exeter ile görüştüğü bildirildi. İngiliz oyuncu sezon başında Burnley takımından ayrılmıştı. 
     
Hami Mandıralı boşta kaldı      ANKARAGÜCÜ, Hami’nin sözleşmesini karşılıklı olarak fesh etti. Hami, "Genç bir oyuncu değilim. Herhangi bir beklentim olmadığı için düşüncelerimi açıkça söyledim" dedi. Hami’nin Beşiktaş’ı istediği iddia edildi. 
     
Molina’nın kötü kaderi      DEPORTİVO La Coruna’nın kalesini koruyan 32 yaşındaki İspanyol Jose Molina’ya kanser teşhisi kondu. Hastalığı nedeniyle futbolu bırakan milli kaleci, chemoterapi seanslarına başladı. Üzücü gelişme İspanya’da şoke yarattı. 
     
Güreşçiler açıklandı      18 - 20 Ekim tarihleri arasında Mısır’da yapılacak olan Dünya Greko - Romen Güreş Şampiyonası’nda mücadele edecek olan sporcular açıklandı. Kafilede şu isimler yer aldı Ercan Yıldız, Bayram Özdemir, Bünyamin Emik, Selçuk Çebi, Mahmut Altay, Nazmi Avluca, Hamza Yerlikaya, Yekta Yılmaz Gül ve Gökhan Güçlü. 
     
Engellilerden Bakana ziyaret      ENGELLİ sporcular, Spordan Sorumlu Devlet Bakanı Erdoğan Toprak’ı ziyaret etti. Toprak, "Önünüzde öncü, yanınızda yoldaş, arkanızda güç olmaya hazırım" dedi. Federasyonlara 67 milyar 177 milyon liralık malzeme yardımı yapıldı. 
     



 SPOR 




























</TEXT>
</DOC>
