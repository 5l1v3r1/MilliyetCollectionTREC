<DOC>
<DOCNO> 126981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sondun02.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da banka çalışanları rehin alındı... 
</HEADLINE>
<TEXT>

     Japonya'da Kyoto kentindeki bir bankanın merkez binasına giren kişi, 4 banka çalışanını rehin aldı. 
     Polis kaynakları, Kyoto Chuo Shinkin Bankası'ndaki rehin alma eyleminin yerel saatle 10.00'da TSİ 03.00 başladığını, bankaya giren kişinin 1'i kadın 4 çalışanı rehin aldığını ve şu ana kadar rehinelerden yaralanan olmadığını açıkladı. 
     Medya kuruluşları, Kyoto kent merkezinde 14 katlı binada bulunan bankanın merkez şubesine giren kişinin silahlı olduğunun sanıldığını belirtirken, devlet televizyonu NHK da 50 yaşlarında olan kişinin rehin alma eylemini, binanın kredi takiplerinin yapıldığı 6. katında düzenlediğini duyurdu. 
     Banka basan kişinin, rehineleri bir kadın polisle değiştirmeyi talep ettiğinin sanıldığı ve banka yakınlarında güvenlik önlemleri alındığı belirtiliyor. 
     





</TEXT>
</DOC>
