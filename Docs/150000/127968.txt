<DOC>
<DOCNO> 127968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sontur20.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulaştırma Bakanı kaza geçirdi... 
</HEADLINE>
<TEXT>

     Ulaştırma Bakanı Oktay Vural, Bursa'dan Ankara'ya giderken, Kestel İlçesi yakınında trafik kazası geçirdi. Kazada, Bakan Vural'ın otomobili hafif hasar gördü. 
     Alınan bilgiye göre, Bursa'dan Ankara yönüne giden, Vural'ın kimliği belirlenemeyen sürücüsünün kullandığı 06 VUR 79 plakalı özel otomobile, Bursa'ya 28 kilometre uzaklıktaki Mezarlıklar mevkiinde, karşı yönde seyreden, Sabri Yanık yönetimindeki 34 AS 8791 plakalı otomobil kayarak çarptı. 
     Yoğun kar yağışı ve yoldaki buzlanmadan kaynaklandığı bildirilen kazayı, Bakan Vural ve şoförü yara almadan atlatırken, Vural'ın otomobilinde hafif maddi hasar meydana geldi. 
     Yeni yıl tatilini Uludağ'da geçiren Bakan Vural, başına gelen tatsız kazanın ardından yoluna devam etti. 
     






</TEXT>
</DOC>
