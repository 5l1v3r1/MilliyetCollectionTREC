<DOC>
<DOCNO> 124116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/yazar/pulur.html </URL>
<DATE> 2002/12/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fazıl Say’ın tercihi... 
</HEADLINE>
<TEXT>

     EĞER, Fazıl Say, o karşılaştırmayı yapmasaydı, bazılarının "arabesk" müziği sevdiğini, "Orhan Gencebay’ı hayranlıkla dinlediklerini bilmeyecektik... 
     Meğer, ne kadar arabesk tutkunu varmış, hem de kimler 
     Meğer, bırakın arabeski, radyoda "Dede Efendi"yi, ya da "Hacı Arif Bey"i duysalar "Kapatın şunu " diyenler, onlar değilmiş... 
     Meğer, kazara bindikleri taksi, ya da dolmuşta, şoför "Batsın bu dünya Bitsin bu rüya" kasetini koymuşsa, "Ya şunu sustur, ya beni şurada indir " diyenler onlar değilmiş... 
     Meğer, üst katta komşunun genç kızıyla, alt kattaki şen dul, sabahtan akşama kadar "Ben doğarken ölmüşüm "ü çaldılar diye, mahalleyi terk etmeye kalkan, onlar değilmiş... 
     
     FAZIL Say, Batı ölçülerinde edebiyatla, müziği karşılaştırıp, "Edebiyatta Goethe varsa, müzikte Beethoven var " dedi diye bu kıyamet koptu. Çünkü, Fazıl Say, "Türkiye’de, Yaşar Kemal ile Orhan Pamuk’un karşılığı Orhan Gencebay ile Sezen Aksu, olamaz" dedi ve ekledi 
     "500 sayfalık romanın karşılığı bir senfoni olmalı, beş dakikalık bir pop şarkısı değil " 
     
     HAYRETTİR, Fazıl Say bunları söyleyinceye kadar Yaşar Kemal ile Orhan Pamuk’a toz kondurmayanlar, birden Orhan Gencebaycı, Sezen Aksucu kesildiler. 
     Ne oldu, ne bitti de 
     
     FAZIL Say’ın, Elif Korap’la yaptığı söyleşinin önemli bir saptaması daha var ünlü piyanist İstanbul’un varoşlarında konserler verecek. Elif Korap "Ya sizi olur olmaz yerlerde alkışlarlarsa " diye soruyor. 
     Fazıl Say’ın cevabı şu 
     "İstanbul’un entelektüel ve sosyete seyircisi, bir cep telefonu düğmesine basmasını hala öğrenemedi. Gaziosmanpaşa’daki insan, üç bölümlük bir sonatı, alkışlamaması gereken ilk bölümde alkışlasa bir şey olmaz, moral bile verir." 
     Haksız mı 
     O seçkinler takımı, Fazıl Say’ın konserinde cep telefonunu çaldırmadı mı, Fazıl Say tepki gösterdi, diye ona kızanlar çıkmadı mı 
     
     BİR anımızı hatırladık... 
     1960’lı yıllar, Yaşar Kemal’in "Teneke"sini Gülriz Sururi - Engin Cezzar Tiyatrosu oynuyor, Fazıl Say’ın deyimiyle "İstanbul’un entelektüel ve sosyete seyircisi" Gala gecesine rağbet etmiş, "Elhamra" tıklım tıklım dolu, o devirde "solculuk" modası var ya 
     Hikaye, Adana’nın, Kadirli ilçesinde mütegallibe ile köylü arasındaki pirinç ekimi yüzünden çıkan çatışmayı, emekçiden yana tavır koyan kaymakamı anlatır. 
     Perde arası dışarıya çıkıyoruz, kürklerini omuzlarına atmış, gümüş ağızlıklarına sigaraları takmış iki kadın, oyunu öve öve bitiremiyorlar, ancak anlamadıkları bir şey var oyunda sık sık adı geçen "çeltik" acaba ne ola 
     
     AKM’deki, ya da Lütfi Kırdar’daki konser sırasında çalan çep telefonu mu, yoksa varoşlardaki yanlış alkış mı, hangisini tercih edersiniz 
     Fazıl Say ikincisini tercih ediyor. 
     
     







Fransız - Alman mihveri 


Oturak lemi 


Benzin kazığı... 


B planı... 


Bardağın yarısı dolu, yarısı boş 


Memura, işçiye lojmanı çok görmeyin 


Ufak dev adım 


İhracatta büyüme başarılıyor 


Sıra sıra sırat köprüsü 


Bugünün esas sorusu AB hazır mı 


Sözler tutulsaydı bu kısır döngü yaşanmazdı 


Fazıl Say’ın tercihi... 


Tarihi 2003’e çekmek 


İSO’nun 50. yıl molası 


Yurtdışındaki Türklerden destek yok 


Mc Kinsey Raporu Kopenhag’ı solladı 


</TEXT>
</DOC>
