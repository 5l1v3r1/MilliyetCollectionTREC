<DOC>
<DOCNO> 108132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sontur08.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmadan "kombinezonlu" tatbikata açıklama 
</HEADLINE>
<TEXT>

     Jandarma Genel Komutanlığı, Sakarya'da yapılan adli tatbikatta iki sanığa kadın iç çamaşırı giydirilmesinin "jandarma etiği" ile uyuşmadığını açıkladı. 
     Jandarma Genel Komutanlığı Genel Sekreterliği tarafından kamuoyunda büyük yankı uyandıran Sakarya'nın Geyve ilçesinde gerçekleştirilen adli tatbikata ilişkin yazılı bir açıklama yapıldı. 
     Açıklamada değişik tarihlerde meydana gelen ve birçok vatandaşın mağduriyetine neden olan bazı hırsızlık ve mala zarar verme eylemlerinin şüphelilerine yaptırılan tatbikatın kamuoyuna olumsuz görüntnülerle yansıdığı kaydedildi. 
     Açıklamada, "Kamuoyuna olumsuz görüntülerle yansıyan adli tatbikat, cereyan şekli itibariyle jandarma etiği kavramı ve Jandarma Genel Komutanlığı'nın bugüne kadarki emir ve uygulamaları ile uyuşmamaktadır" denildi. 
     Açıklamada jandarmanın suçların soruşturulması, suç delillerinin belirlenmesi ve adli makamlara sevki aşamalarında, görev ve yetki sınırlarını aşan uygulamalar üzerinde özenle durduğu dikkat çekildi. 
     





</TEXT>
</DOC>
