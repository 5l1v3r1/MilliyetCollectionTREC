<DOC>
<DOCNO> 135039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/soneko32.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanış... 
</HEADLINE>
<TEXT>

     İMKB Bileşik Endeksi, 2. seansta 147.08 puan azalarak 10,658.31 puandan kapandı. 
     Hisse senetleri, ikinci seansta ortalama yüzde 1.36 oranında değer kaybetti. 
     İlk seanstaki 304.39 puanlık kayıp dikkate alındığında, borsa endeksi, günün tamamında 463.72 puan geriledi. Hisse senetlerindeki günlük kayıp ise yüzde 4.17 oldu. 
     Piyasada savaş tedirginliğine bağlı olarak artan satış baskısı destek bölgelerinin kırılmasına neden olurken, piyasa 10,600 bölgesinin üzerinde tutunmaya çalıştı. 
     Uzmanlar, piyasanın yarın da 10,600 bölgesinde tutunamaması durumunda satış baskısının devam etmesinin beklenebileceğini kaydediyorlar. 
     Endeks, seansa 70.65 puan kayıpla, 10,734.64 puan seviyesinde başladı. Seansın ilk yarısı 178.01 puan kayıpla 10,627.38 puandan geçildi. 
     Seans kapanışında 10,650 puanın üzerinde tutunan endeks, en düşük 10,538.46 puana gerilerken, önceki seans kapanış seviyesi olan 10,805.39 puanın üstüne ise çıkamadı. 
     Kapanışta mali endeks 236.83 puan düşüşle 13,164.51 puana, sanayi endeksi 82.54 puan düşüşle 10,310.22 puana, hizmetler endeksi 108.39 puan düşüşle 7,000.90 puana geriledi. 
     Böylece ilk seansa göre mali grup hisseler ortalama yüzde 1.77, sanayi grubu hisseler ortalama 0.79, hizmetler grubu hisseler yüzde 1.52 değer yitirdi. 
     İşlem gören toplam 293 hisse senedinden 200'ü değer yitirirken, 29 hisse senedi değer kazandı. 64 hissenin fiyatında ise değişiklik olmadı. 
     Seansta, 170 trilyon 440 milyar 35 milyon liralık işlem hacmi kaydedildi. İki seanstaki işlem hacmi toplamı da 377 trilyon 46 milyar 985 milyon lira olarak belirlendi. 
     Yapı ve Kredi Bankası, Kardemir D , İş Bankası C , Garanti Bankası ve Doğan Holding en yoğun işlem gören hisse senetleri oldu. 
     





</TEXT>
</DOC>
