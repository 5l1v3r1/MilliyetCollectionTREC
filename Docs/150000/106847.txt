<DOC>
<DOCNO> 106847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/dunya/adun.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Türkiye’den işgal edilecek 
</HEADLINE>
<TEXT>

Pentagon’un savaş planları arasında, ABD tanklarının Bağdat’a kuzeyden girmesini öngören ve Türkiye’nin rolünü birinci derecede önemli’ kılan seçenek ağırlık kazandı 
     YASEMİN ÇONGAR Washington 

     Bush yönetimi, Irak lideri Saddam Hüseyin’i devirme amaçlı askeri harek t planına siyasi destek arayışını sürdürürken, bu harek ta ilişkin olası senaryolar arasında, "kuzeyden işgal" seçeneğinin öne çıkmaya başladığı belirtiliyor. Hayata geçmesi halinde, Irak’a yönelik harek tta Türkiye’nin rolünü "birinci derecede önemli" kılacak olan bu seçenek, ABD’nin Kuzey Irak’a yoğun askeri yığınak yapmasını içeriyor. 
     
     İncirlik’ten hava köprüsü 
     Pentagon’daki savaş plancılarının, henüz Irak’la ilgili askeri seçenekler konusunda Beyaz Saray’a kesin bir öneride bulunmadığı, bütün olasılıklara ilişkin çalışmaların sürdürüldüğü kaydediliyor. Bu çalışmalar kapsamındaki "kuzeyden işgal" seçeneği, ABD’nin güneydeki askeri olanaklarının sınırlı olması nedeniyle ağırlık kazandı. 
     "Kuzeyden işgal" seçeneği, ABD’nin tank ve ağır zırhlı araçlarını gemilerle İncirlik’e taşıtması, İncirlik’ten de C - 17 nakliye uçaklarıyla, Kuzey Irak’a indirmesini içeriyor. ABD’nin, bu amaçla, Kuzey Irak’ta yeni bir askeri üs inşa ettiği yönünde bilgiler de var. 
     
     Kuveyt elverişsiz’ 
     Irak’a müdahale halinde, Suudi Arabistan limanlarının ABD tarafından kullanılamayacak olması, Kuveyt’i "tek çıkarma merkezi" haline getiriyor. Ancak Amerikan askeri kaynaklarına göre, Kuwait City Limanı, "nispeten küçük ve indirme kapasitesi çok sınırlı" bir liman. Kaynaklar, burada yapılacak askeri indirmenin, yeterli sayıda tank ve ağır zırhlı aracın Irak’a hızla sevk edilmesine yetmeyebileceği üzerinde duruyorlar. 
     
     Kuzey daha güvenli 
     Öte yandan, Kuveyt - Irak sınırının "dar bir cephe" oluşturduğu ve bu bölgenin Irak tarafından yoğun biçimde mayınlanma olasılığı bulunduğu kaydediliyor. Saddam Hüseyin’in sulama kanalları ve barajları açmak yoluyla, ülkenin güneyini sel basmasını sağlayabilecek olması da, "kuzeyden işgal" seçeneğini daha avantajlı kılıyor. 
     



 DÜNYA 











</TEXT>
</DOC>
