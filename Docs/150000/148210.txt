<DOC>
<DOCNO> 148210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/guncel/gun01.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbeci general işi bitiriyor 
</HEADLINE>
<TEXT>

     Kadri Gürsel savaşı yorumluyor 

     KEŞİF UÇUŞU 

     Bağdat sokaklarında tanklar dolaşıyor... Zırhlı araçlardan inen askerler diktatörün saraylarına giriyorlar, banyolarına falan... Sular aksa küvetinde yıkanırken poz verecekler. Su yok, o zaman bahçesine çıkıp uzanıyorlar yere, güneşleniyorlar. "Bak saraylarına girdik, hiçbir şey yapamıyorsun, sen bittin" demeye getiriyorlar. 
     Bu görüntülere bakan biri, Bağdat’ta hükümet darbesi yapıldığını düşünür. Zaten, olan budur. Tanık olduğumuz bir hükümet darbesidir. Bir farkla Darbeyi Irak ordusu yapamadığı için, bu işi Amerikan ordusu üstlenmek zorunda kalmıştır. İç dinamikler yetmeyince, dış dinamikler devreye girmiştir. 
     
     Darbenİn petrol baĞlantIsI 
     Kitle imha silahları ve terör tehdidinin ortadan kaldırılması gerekçeleri ile bölgenin yeniden yapılandırılması planlarını bir an için kenara bırakırsak, Kuveyt’in işgaliyle başlayan ve "2003 darbesi"yle noktalanacak olan dönemin bir ekonomik mantığı var ve bu en basit haliyle şöyle özetlenebilir Fiyatların yıllardır yüksek seviyelerde seyrettiği petrol piyasasına Irak petrolünün artık tam kapasiteyle akması ve böylece fiyatların aşağıya çekilmesi gerekiyordu. Saddam iktidardayken, Irak’ın petrol ihraç rejiminin normale dönmesi siyasi nedenler yüzünden mümkün olamazdı. Saddam devrilince petrol bollaşacak, bolluk, fiyatları aşağıya çekecek. 
     
     KIrIlma noktasI yakIn 
     Ve artık rejim hızla çözülüyor. Anglo - Amerikan ittifakının girdiği yerlerde, Saddam’ın geri dönmeyeceğine ikna olan Iraklılar diktatörün heykellerini devirmektedir, ittifak askerlerine yer yer sevgi gösterilerinde bulunmaktadır. Saraylar... Heykeller... Cumhuriyet Muhafızları... Rejimin sembolleri birer birer yıkılıyor. Kırılma noktası yaklaşıyor. 
     Amerikan tankları dört gün önce Bağdat’ın güneyinden girip batısından çıktı. Dün ise kentte rejimin kalbine girdi. Bu yazı yazılırken "hançer" henüz geri çekilmemişti. Bu hançer yarın halka ve rejimin savunucularına daha güçlü bir mesaj vermek için daha derine sokulabilir. 
     Modern askeri düşüncenin temellerini atan Prusyalı general Carl Von Clausewitz, savaşın amaçlanan politik hedefe ulaşmakta bir araç olduğunu söyler. Ve Clausewitz’e göre bu aracın, yani savaşın, nihai politik hedefle uyumlu biçimde sürdürülmesi başarı için bir zorunluluktur. Irak savaşında da ABD’nin stratejisi, başlangıçtaki bütün hata ve eksikliklerine rağmen nihai amaçla uyumlu biçimde, başarıyla uygulanıyor. Bağdat, "darbeci general" Tommy Franks’in tanklarının sesiyle uyanıyor. 
     


GÜNCEL 




















</TEXT>
</DOC>
