<DOC>
<DOCNO> 109397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/guncel/agun.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
HALİÇ KÖPRÜSÜ DEPREMDE YIKILACAK 
</HEADLINE>
<TEXT>
Ürküten senaryo 
İstanbul Büyükşehir Belediyesi’nin Japonlarla geliştirdiği senaryolara göre, Marmara depremi 87 bin can alacak. 487 bin bina yerle bir olacak, yaklaşık 140 milyon ton enkaz oluşacak. Haliç Köprüsü yüzde 93.7 ihtimalle çökecek 
     ŞENOL DEMİRCİ İstanbul 

     Büyükşehir Belediyesi ile Japonya Uluslararası İşbirliği Ajansı’nın JIKA ortaklaşa yürüttüğü çalışmanın sonuçları, Marmara Denizi’nde beklenen büyük depremin İstanbul’da yaratacağı can kaybı ve hasarı da gözler önüne seriyor. 7.7 büyüklüğündeki deprem senaryosuna göre İstanbul’da 87 bin kişi ölecek, 135 bin kişi de yaralanacak. 487 bin bina yıkılacak. 1 milyon 300 bin aile evsiz kalacak. 
     
     ÇARESİZ DEĞİLİZ’ 
     "İstanbul İli Mikrobölgeleme Dahil Afet Önleme Azaltma Temel Planı", Mart 2001’den bu yana 20 Türk, 20 Japon mühendis ve bilim adamının ortak çalışmasıyla tamamlandı. Japon Hükümeti’nin yaklaşık 4.9 trilyon lira destek verdiği çalışmayla ilgili düzenlenen seminerde konuşan İstanbul Büyükşehir Belediye Başkanı Ali Müfit Gürtuna, "Bu çalışmada önümüze çıkan İstanbul fotoğrafı kaygı verici. İzmit depremine göre hasar görecek bina sayısı 3 kat fazla. Ağıtlar yakmamak için çetin bir muhasebe yapmalıyız. İstanbul olarak depreme hazır mıyız Değiliz. Ama çaresiz de değiliz" dedi. 
     
     HASAR BÜYÜK OLACAK’ 
     JICA ve Tokyo Teknoloji Enstitüsü’nde görevli Prof. Dr. Yoshimori Honkura ise birçok bilim adamının İstanbul’un güneyinde bir deprem meydana gelmesini beklediğini hatırlatarak, "Bu depremin ne zaman meydana geleceğini söyleyemeyiz. Ancak şunu çok iyi biliyoruz ki, bir deprem meydana gelecek ve İstanbul’da çok büyük hasar oluşturacak. İzmit depremi gibi ya da ondan daha da büyük olacak. İstanbul halkının bunun bilincinde olmasını isterim" diye konuştu. 
     
     7.7’DE 24 KÖPRÜ ÇÖKER’ 

</TEXT>
</DOC>
