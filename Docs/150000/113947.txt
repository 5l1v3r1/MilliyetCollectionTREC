<DOC>
<DOCNO> 113947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/son/sontur28.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Banka boşaltanlara dönemimde beş kuruş gitmedi 
</HEADLINE>
<TEXT>

     Eski Devlet Bakanı Kemal Derviş, bakanlığa döneminde bankaları boşaltanlara beş kuruş gitmediğini belirterek "Ama vatandaşın bankalardaki mevduatını da korumak gerekiyordu" dedi. 
     CHP lideri Deniz Baykal'la birlikte Eskişehir'de halka seslenen Derviş, kendisine yönelik eleştirileri yanıtladı. İleriye doğru bakılırken, geçmişten de ders alınmasını isteyen Derviş şunları söyledi 
     "Türkiye ekonomisinin 2001'deki çöküşüne parçalanmış siyasi yapı, üretim değil, devletin rant dağıtma çabaları neden oldu. Bankaları boşaltanlara, benim dönemimde beş kuruş gitmedi, ama vatandaşın bankalardaki mevduatını da korumak gerekiyordu. Arjantin haline düşmemek için bunu sizin desteğinizle yaptık. Çok fedakarlıklar yapıldı, çok acılar çekildi, ama artık meyvesini alma zamanı geldi. 
     CHP tek başına güçlü bir şekilde iktidara gelirse 2-3 yıl içinde bir daha geri dönmemek üzere arkamızda bırakırız. Ciddi bir iktidarla birlikte her yıl bir 1 milyon insan yeni bir iş bulabilir." 
     





</TEXT>
</DOC>
