<DOC>
<DOCNO> 138560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/soneko01.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
3. Boğaziçi köprüsü projesi askıya alındı, tüp geçit ön planda... 
</HEADLINE>
<TEXT>

     Yapımı uzun bir süreden bu yana gündemde bulunan İstanbul 3. Boğaziçi köprüsü projesi askıya alındı. 
     Ulaştırma Bakanlığı ile Bayındırlık ve İskan Bakanlığı arasında yapılan ortak bir çalışma sonucunda 3. Boğaziçi köprüsü yerine yapımı gündemde bulunan tüp geçit projesine ağırlık verilecek. 
     Ulaştırma Bakanlığı'na bağlı Demiryolları Limanlar ve Havalimanları DLH Genel Müdürlüğü'nce "Marmaray" banliyö sistemlerini de içine kapsayan projenin bir parçası olan 1.3 kilometre uzunluğundaki "tüp geçit" raylı sistem ve karayolu geçişine uygun olarak yeniden projelendirecek. 
     Alternatif ulaşım projeleri üzerinde çalışmalarını yürüten Ulaştırma Bakanlığı'nın ilgili birimleri İstanbul'un uzun vadeli ulaşım sorunun çözecek olan tüp geçit projesine raylı sistem hatlarının eklenmesi konusunda da fizibilite çalışmalarına başlandığı bildirildi. 
     Önümüzdeki 5 yıl içinde hizmete alınması planlanan ve kısa adı "Marmaray" olan sistem, İstanbul'un mevcut banliyö hatları ile entegre edilerek yaklaşık 70 kilometrelik bir güzergahı içine alacak. 
     





</TEXT>
</DOC>
