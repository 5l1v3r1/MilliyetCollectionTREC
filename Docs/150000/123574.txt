<DOC>
<DOCNO> 123574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sonspo18.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 5 maçta 8 puan kaybederek liderliği kaptırdı 
</HEADLINE>
<TEXT>

     Galatasaray, Birinci Süper Futbol Ligi'nde son 1 ay içinde inişli-çıkışlı bir grafik çizerek hem taraftarlarını üzdü, hem de liderliği kaybetti. 
     Galatasaray, tam bir ay önce Adanaspor ile deplasmanda oynadığı karşılaşmadan 0-0'lık sonuçla ayrılınca, olumsuz sinyaller de vermeye başladı. 
     Bu maçın ardından Trabzonspor'u kendi sahasında 2-1 yenen sarı-kırmızılılar, daha sonra deplasmanda oynanan Gençlerbirliği maçında rakibine 1-0 yenilerek yeniden olumsuz bir tablo çizdi. 
     ''Cim bom'', bir hafta sonra deplasmanda Ankaragücü'nü 2-1 yenip liderliğini yeniden ele geçirirken, istikrarsız grafiğini, istikrarlı bir şekilde sürdürdü. 
     Galatasaray, Ankaragücü maçında yeniden kazandığı liderlik unvanını, Beşiktaş maçında aldığı 1-0'lık yenilgiyle ezeli rakibine kaptırdı. 
     





</TEXT>
</DOC>
