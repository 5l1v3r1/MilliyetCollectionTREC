<DOC>
<DOCNO> 141305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sonspo27.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor-Beşiktaş maçına doğru... 
</HEADLINE>
<TEXT>

     Birinci Süper Futbol Ligi'nde yenilgisiz olarak liderliğini sürdüren Beşiktaş'ı, hafta sonunda zorlu bir rakip bekliyor. 
     Hüseyin Avni Aker Stadı'nda bu sezon özellikle son haftalarda başarılı bir grafik sergileyen Trabzonspor, Samsunspor karşısında ligin 7. haftasında 1-0'lık sonuçla sahadan yenik ayrılarak tek yenilgisini aldı. 
     Ligde 15 haftadır Hüseyin Avni Aker Stadı'nda yenilgi yüzü görmeyen Karadeniz ekibi, sahasında 10 maçta, 5 galibiyet, 4 beraberlik ve 1 yenilgi elde etti. 
     
     SON 5 MAÇI 

     Trabzonspor, sahasındaki son 6 lig maçının 5'inden galibiyetle, 1'inde ise beraberlikle ayrıldı. 
     Bordo-mavililer, bu maçlarda Kocaelispor, Diyarbakırspor, Ankaragücü, Denizlispor ve Adanaspor'u yenerken, Elazığspor ile berabere kaldı. 
     
     LİGİN EN AZ GOL YİYEN TAKIMI 

     Trabzonspor, Birinci Süper Futbol Ligi'nde sahasında en az gol yiyen takım unvanını elinde bulunduruyor. 
     Karadeniz ekibi, sahasında yaptığı 10 maçta, yalnızca 4 gol görerek maç başına 0.40 gol ortalaması yakaladı. 
     
     TRABZONSPOR'UN SAHASINDAKİ MAÇLARI 

     Trabzonspor-Fenerbahçe 0-0 
Trabzonspor-Altay 0-0 
Trabzonspor-Gençlerbirliği 1-1 
Trabzonspor-Samsunspor 0-1 
Trabzonspor-Kocaelispor 2-0 
Trabzonspor-Diyarbakırspor 3-0 
Trabzonspor-Ankaragücü 3-0 
Trabzonspor-Denizlispor 1-0 
Trabzonspor-Elazığıspor 1-1 
Trabzonspor-Adanaspor 3-1 

     
</TEXT>
</DOC>
