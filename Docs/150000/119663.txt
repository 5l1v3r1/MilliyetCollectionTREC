<DOC>
<DOCNO> 119663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/spor/spo04.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖKDENİZ USLANMIYOR 
</HEADLINE>
<TEXT>

Bordo-Mavili futbolcunun, Galatasaray maçında oyundan alınırken kaptanlık bandını yere atması büyük tepki topladı 
     Ceza gelebilir 
     TRABZONSPOR’UN, Galatasaray’a yenildiği maçta, Gökdeniz’in oyundan alınırken, kaptanlık bandını yere atması büyük tepki gördü. Bordo - Mavili oyuncunun bu davranışı nedeniyle ve teknik heyetin vereceği rapor doğrultusunda yönetim tarafından cezalandırılabileceği bildirildi. Ayrıca Gökdeniz’in hafta sonu yedek kalabileceği de kaydedildi. 
     
     Coşkulu karşılama 
     BORDO - Mavili futbolcular, Galatasaray yenilgisi sonrası moralsizliklerini, taraftarların havalaanındaki coşkulu gösterileri ile attılar. Teknik heyet ise Ankaragücü, Gaziantepspor, Denizlispor, Malatyaspor ve Fenerbahçe maçlarından 11 puanla ayrılmayı hedefledi. Samet Aybaba, "Bundan sonra kaybetmeyi düşünmüyoruz" diye konuştu. 
     
     Gergin idman 
     Galatasaray yenilgisi sonrası ilk çalışmasını dün yapan Trabzonspor’da gerilimli anlar yaşandı. Çift kalede Muzaffer ve Macit, birbirlerine sert girdi. Önce tartışan iki futbolcu ardından da işi kavgaya dönüştürdü. Muzaffer ve Macit’i takım arkadaşları zor ayırdı. 
     



 SPOR 


























</TEXT>
</DOC>
