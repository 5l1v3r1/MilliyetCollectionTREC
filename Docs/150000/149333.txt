<DOC>
<DOCNO> 149333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sondun39.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Times Türkiye'de her şeyin iyiye gitme ihtimali yüzde 20... 
</HEADLINE>
<TEXT>

     İngiliz The Times gazetesinde Ortadoğu ülkelerinde ''her şeyin iyiye gitme ihtimali'' konusundaki değerlendirmede, Ürdün'de ihtimalin yüzde 70, Türkiye'de ise yüzde 20 olduğu öne sürüldü. 
     Türkiye'yi de Ortadoğu ülkesi olarak değerlendiren gazete, Türk hükümetinin ABD ile ilişkilerdeki zedelenmeyi gidermekte, ekonominin ayakta olduğunu ve Güneydoğu sorununun çözüldüğünü belirtti. 
     Gazete, Suudi Arabistan'da her şeyin iyiye gitme ihtimalinin yüzde 60, Kuveyt, Bahreyn, Katar, Birleşik Arap Emirlikleri ve Umman gibi ABD'nin uydu ülkelerinde yüzde 70 olduğunu savundu. 
     Bu ülkelerde siyasi reformların uygulanma şansının yüksek, ekonomik gelişmelerin olumlu olduğu kaydedildi ve bölgedeki Amerikan askeri varlığının da olumlu etkenler arasında bulunduğu belirtildi. 
     Ürdün yönetiminin İngiltere ve ABD ile güçlü bağlar geliştirdiği ve bu sayede yabancı yardımları garanti altına aldığı kaydedilen değerlendirmede, İran'da siyasi reformlar konusunda yönetim üzerinde güçlü baskı bulunduğu, burada her şeyin iyiye gitme ihtimalinin yüzde 30 olduğu ifade edildi. 
     İsrail ve Filistin'i birlikte değerlendiren gazete, bu bölgede her şeyin iyiye gitme ihtimalinin yüzde 15, Suriye'de de yüzde 10 olduğunu kaydetti. 
     ''Eğer Ortadoğu'da hedeflenen demokrasi ise Türkiye laik İslami demokrasinin parlak bir örneği'' ifadesinin kullanıldığı yazıda, Türkiye ile ABD'nin, ilişkilerinde yıllardır meydana gelen en büyük zedelenmeyi gidermeye çalıştıkları belirtildi. 
     ABD'nin yardımı olmadan Türk ekonomisinin yeni krizlere gireceğini öne süren gazete, ''Ancak ABD için de en çok dosta ihtiyacı olan bu bölgede Türkiye ile ilişkilerini düzeltmek bir öncelik'' diye yazdı. 
     





</TEXT>
</DOC>
