<DOC>
<DOCNO> 121107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sondun25.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa eski Başbakanından Türkiye'ye destek 
</HEADLINE>
<TEXT>

     Fransa'nin eski Başbakanı Michel Rocard, Le Monde gazetesinde yayımlanan makalesinde, Türkiye'nin AB üyeliğine destek verdi. 
     Türkiye'nin AB üyeliğinin ''çok istikrarsız bir bölgede barış eylemi'' olacağını ifade eden Rocard, ''Türkiye'nin AB ile bütünleşmesinin uzun vadede yaşam sigortası olacağını'' belirtti. 
     Eski sosyalist Başbakan Rocard, Avrupa Konvansiyonu Başkanı Valery Giscard d'Estaing'in Türkiye ile ilgili açıklamalarına karşı çıktı, bununla birlikte Giscard d'Estaing'in böyle bir tartışmayı açtığı için ''olumlu bir iş yaptığını'' kaydetti. 
     Avrupa Parlamentosu üyesi Rocard, makalesinde, ''Türkiye'yi reddetmek, en önemli ve asırlık laik kurumları olan bir Müslüman ülkeyi reddetmek anlamına gelecek'' ifadesini kullandı. 
     Avrupa'nın Asya'da Türk cumhuriyetleriyle yakın bağı yüzünden Türkiye ile ilişkilerini azami seviyeye çıkarmasının stratejik çıkarına olduğunu ifade eden Rocard, sonunda Turkiye'yi reddetmenin dünyanın diğer Müslüman ülkelerinde AB'nin bir ''Hıristiyan kulübu'' olarak yorumlanmasına yol açacağı uyarısında bulundu. 
     Rocard, Türkiye'nin idam cezasını kaldırarak ve anadilde öğrenim hakkını tanıyarak önemli adımlar attığını belirtti ve Türkiye'nin üyeliğinin dini ve coğrafi açıdan değerlendirilmemesini istedi. 
     





</TEXT>
</DOC>
