<DOC>
<DOCNO> 114264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/son/sontur05.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyüp'te ABD'li kadın turiste kapkaç 
</HEADLINE>
<TEXT>

     Eyüp'te bir kapkaççı, yardım bahanesiyle yanlarına yaklaştığı ABD'li iki turist kadından birinin çantasını alarak kaçtı. 
     Piyerloti'ye çıkmak üzere Eyüp Mezarlığı'nın içinden geçen ABD'li turist Louis Saint Pierre 60 ve kadın arkadaşının yanına yaklaşan bir genç, kendilerine yardımcı olmak istedi. 
     Mezarlık içindeki yolun ıssız bir bölümüne geldiklerinde maket bıçağını çıkaran genç, direnen kadınlardan Pierre'nin omzundaki çantasını, bağını kestikten sonra alarak kaçtı. 
     Önce Piyerloti'ye çıkarak görevlilerden yardım isteyen Pierre, daha sonra karakola götürülerek tercüman aracılığıyla ifade verdi. 
     Pierre ifadesinde, çantasında 500 milyon lira ile 80 Euro ve 30 dolar bulunduğunu bildirdi. 
     Güvenlik kuvvetleri, olay yerinden kaçan kapkaççının yakalanması amacıyla bölgede geniş çaplı uygulama başlattı. 
     





</TEXT>
</DOC>
