<DOC>
<DOCNO> 147644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/05/guncel/gun11.html </URL>
<DATE> 2003/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Minibüs ücretlerine yüzde 30 zam geldi      Minibüs ücretlerine yüzde 30’a varan oranlarda zam yapıldı. 1 Nisan’dan itibaren geçerli olan yeni tarifeye göre 600 bin olan indi - bindi ücreti 750 bin lira oldu. Ücretlere altı aydır zam yapmadıklarını belirten İstanbul Minibüsçüler Esnaf Odası Başkanı Ali Kemal Aktürk, geçen sürede yakıt fiyatında 12 kez artış olduğunu, zamma rağmen pek çok hatta İETT’den daha ucuza yolcu taşıdıklarını söyledi. 
     
Yeni Camii’yi soyan bir kişi yakalandı      Yeni Camii hünk r mahfilindeki 300 yıllık çinilerin çalınması olayına karıştığı öne sürülen Abuzer Özaçar yakalandı. Diğer zanlılar İsmet Karaçoban, Güven Albayrak ve Şükrü Uğurlu’nun arandığı belirtildi. Özaçar’ın, "Hırsızlığı Karaçoban ile Albayrak yaptı. Benim haberim yok. Hazırlanmış torbaları Yeni Camii’den alıp arabaya yükledik.Paramı vermediler" dediği belirtildi. Şebekenin lideri olduğu öne sürülen Karaçoban’ın son soygundan başta Yeni Camii’yi 2000 yılında da soyduğu iddia edildi. 
     
Ankara Adliyesi’nde zimmet skandalı      Ankara Adliyesi’nde görev yapan A.G., C.K., Ü.E., B.A., N.Ö. ve A.D., zimmetlerine para geçirdikleri iddiasıyla gözaltına alındı. Söz konusu 7 personelin Adliye Sarayı’nın girişindeki bilgisayar sisteminin bozuk olması nedeniyle otomobilleri makbuz karşılığı otoparka aldıkları, bazı otomobillere makbuz kesmeyip paraları zimmetlerine geçirdikleri iddia ediliyor. 7 kişinin sorgusu sürüyor. 
     
Üniversiteli korsan otobüs kaçırdı      Erzurum’dan İstanbul’a giden Esadaş Şirketi’ne ait otobüsü dün psikolojik sorunları olduğu belirtilen üniversite öğrencisi Şahmettin Kanmaz gaz tabancasıyla kaçırdı. Otobüsü chat’ yaparken tanıştığı sevgilisinin yanına gitmek için Ankara’ya götürmek istediğini belirten Kanmaz, yolculara "Aranızda hukukçu var mı Kaç yıl alırım " diye sordu. Cep telefonuyla haber verilmesi üzerine Refahiye’de yola barikat kuran polis, Kanmaz’ı ikna ederek yolcuları kurtardı. 
     


GÜNCEL 






















</TEXT>
</DOC>
