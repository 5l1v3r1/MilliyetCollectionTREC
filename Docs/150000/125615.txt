<DOC>
<DOCNO> 125615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/19/son/soneko06.html </URL>
<DATE> 2002/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Brezilya'nın kredisini onayladı... 
</HEADLINE>
<TEXT>

     Uluslararası Para Fonu IMF Brezilya'nın komşu ülke Arjantin'deki şiddetli mali krizden korunması amaçlı 30.7 milyar dolarlık kredi paketinin 3.1 milyar dolarlık dilimini daha onayladı. 
     IMF'nin açıklamasına göre, İcra Kurulu'nun Brezilya'daki mevcut ekonomik reform programını gözden geçirmesinden sonra onaylanan kredi dilimiyle birlikte, bu ülkeye onaylanan kredi miktarının tutarı 6.1 milyar dolara ulaştı. 
     Brezilya'nın enflasyon, kamu harcamaları ve vergi tahsilatı gibi göstergelerde IMF hedeflerini nasıl iyi tutturabildiğine dair düzenli gözden geçirmeler sonrasında geri kalan 24.6 milyar dolarlık kredi gelecek yıl onaylanıp kullandırılacak. 
     Komşu ülke Arjantin yetkilileri, IMF'den yeni kredi alımı için geniş kapsamlı müzakerelerde IMF'nin çok fazla şart ortaya koymasından şikayetçi. 
     Arjantin 141 milyar dolarlık toplam dış borçlarının önemli kısmının geri ödemelerini yapamazken, IMF, Latin Amerika'nın ikinci büyük ekonomisi Brezilya için bir ülke şimdiye kadar verilen en büyük kredi destek programını onaylamıştı. 
     





</TEXT>
</DOC>
