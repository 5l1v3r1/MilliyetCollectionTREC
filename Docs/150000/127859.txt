<DOC>
<DOCNO> 127859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/ekonomi/eko10.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin büyümede dünyayı solladı 
</HEADLINE>
<TEXT>

Dünya ticaretindeki daralmaya rağmen, Çin ekonomisi yüzde 7.3’lük büyümeyle rekor kırdı. Çin’i yüzde 6.8’lik büyümeyle Vietnam izledi 
     EKONOMİ SERVİSİ 

     Geçtiğimiz yıl tüm dünyadaki ticari daralmaya rağmen Çin ekonomisi yüzde 7.3 büyüdü. Bu oranla dünyanın gelişmiş ekonomilerini geride bıraktı. Çin ekonomisi İtalya’yı da geride bırakarak dünyanın en büyük altıncı ekonomisi oldu. 
     Çin Ulusal İstatistik Bürosu, gayri safi milli hasılanın 2001’de 1.2 trilyon dolar arttığını belirtti. Çin Hükümeti 2001 yılında piyasalara para pompalamıştı ve otoyollar gibi büyük kamu harcamalarıyla piyasayı canlı tutmuştu. 2000’de büyüme hızı yüzde 8 olan Çin’de, pazar ekonomisine geçiş reformları nedeniyle işini kaybeden milyonlarca kamu çalışanına yeni istihdam imk nı yaratılması için ekonomide asgari yüzde 7 büyüme sağlanması gerekiyordu. 
     Cevaplanması gereken soru ise bu büyüme rakamlarının ne kadar devam edeceği, çünkü Çin’in en büyük ticaret ortakları olan Japonya, ABD ve Avrupa’da durgunluk devam ediyor. 
     
     İkinci Vietnam 
     Vietnam’da da ekonomi 6.8 büyüdü. Ülkenin gayri safi yurtiçi hasılası 32.2 milyar dolar olurken, hizmetler sektörü yüzde 6.1, sanayi ve inşaat sektörü yüzde 10.4, tarım, ormancılık ve deniz ürünleri gıda sektörü yüzde 2.7 büyüdü. Asya kıtasında Çin’den sonra en yüksek oranlı büyüyen ülke olan Vietnam’ın 2002’de yüzde 7 - 7.3, 2001 - 2005 döneminde yüzde 7.5 büyümesi bekleniyor. 
     



 EKONOMİ 

















</TEXT>
</DOC>
