<DOC>
<DOCNO> 130682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/spor/spo08.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan hakem uyarısı 
</HEADLINE>
<TEXT>

Kulüplerin dikkatini çeken Futbol Federasyonu, hakemlerin izin almadan özel karşılaşma yönetemeyeceğini açıkladı 
     CEMAL ERSEN 

     ANTALYA’DA ortaya çıkan "Korsan hakem" olayı, Futbol Federasyonu’nu harekete geçirdi. Kamplar sırasında yapılan özel maçlarda yabancı hakem kullanılması üzerine devreye giren federasyon, kulüpleri uyararak, hakemlerin Futbol Federasyonu’nun Antalya bürosuna yapılacak başvuruyla atanabileceğine dikkat çekti. Ayrıca, talimata uymayan kulüpler hakkında işlem yapılacağını bildirdi. 
     MAÇLARDA görev yapacak Türk hakemlerin ücretlerinin, kulüplerin ligdeki statüsü gözönüne alınarak belirlendiğine dikkat çeken federasyon, yabancı hakemlere rağbet edilmemesi gerektiği uyarısında bulundu. Öte yandan MHK. bölgede 50 dolar karşılığı maç yönettiği tespit edilen Zhokov Andrei, Kalinovski Vasili ve Chikon Oleg’i FIFA’ya şikayet etti. 
     
     



 SPOR 























</TEXT>
</DOC>
