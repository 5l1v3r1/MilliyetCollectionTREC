<DOC>
<DOCNO> 131740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/guncel/gun11.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgari saatleri kimler aldı 
</HEADLINE>
<TEXT>

Suudi’lerin Başbakan Gül ve heyetine hediye ettiği saatlerle ilgili tartışma sürüyor. Bu bir gelenek diyen de var, saatler ucuz diyen de... 
     ANKARA Milliyet 

     Batı ülkelerinde siyasetçi ve bürokratların belli bir limitin üzerinde hediye kabul etmesi yasa ile sınırlandırılırken, bu konuda Türkiye’de bulunan yasal boşluk Suudi Arabistan Veliaht Prensi Abdullah’ın Başbakan ve heyetine verdiği "pahalı" hediyeyle bir kere daha gündeme geldi. 
     Suudi Arabistan’da bulunan resmi heyette Gül’ün yanı sıra Dışişleri Bakanlığı Müsteşarı Uğur Ziyal, protokol yetkilisi Fuat Tanlay, Başbakan’ın Özel Kalem Müdürü Hüseyin Avni Karslıoğlu, Başbakan Başdanışmanları Ahmet Davutoğlu ve Ahmet Takan ile Başbakan Dış Politika Danışmanı Gürcan Türkoğlu ve Dışişleri Bakanlığı Ortadoğu Dairesi Genel Müdür Yardımcısı Şafak Göktürk bulunuyordu. 
     Alınan bilgiye göre Gül’e bir saat ile birlikte iki ayrı hediye daha sunulurken, heyetteki diğer isimlere de birer Bulgari saat armağan edildi. Milliyet’in konuştuğu heyetteki bazı üyeler, saatlerin bazı gazetelerde yazıldığı gibi astronomik bir değerinin olmadığını söylediler. 
     Suudi Arabistan’da tüm resmi heyetlere Bulgari ya da Rolex marka saatlerin verilmesinin bir gelenek olduğunu kaydeden, geçmişte bu ülkeye gerçekleştirilen ziyaretlerde de benzer hediyelerin verildiğini ifade ettiler. 
     



 GÜNCEL 

















</TEXT>
</DOC>
