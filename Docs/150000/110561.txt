<DOC>
<DOCNO> 110561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/soneko09.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ, İş Doğan ile birleşmeye hazırlanıyor... 
</HEADLINE>
<TEXT>

     Petrol Ofisi A.Ş. POAŞ Yönetim Kurulu, şirket faaliyetleri büyük ölçüde örtüşen İş Doğan Petrol Yatırımları A.Ş. ile birleşilmesi halinde yaratılacak sinerji ve tasarrufları değerlendirmek üzere çalışmalar yapılmasını kararlaştırdı. 
     Petrol Ofisi'nden Borsa'ya gönderilen yazıda, şirket Yönetim Kurulu'nun dünkü toplantısında, oto LPG ticareti ve yatırımları, LPG dağıtım faaliyetleri ile ham petrol ve petrol ürünleri ticareti yapan, ayrıca akaryakıt dağıtım şirketi hüviyeti kazanmak için Petrol İşleri Genel Müdürlüğü nezdinde girişimlerde bulunan İş Doğan Petrol Yatırımları A.Ş. ile Petrol Ofisi'nin faaliyetlerinin büyük ölçüde örtüştüğü vurgulandı. 
     Yazıda, bu nedenle her iki şirketin birleşmesi halinde yaratılacak sinerji ve tasarrufları değerlendirmek üzere çalışmalar yapılması ve süreç içindeki tüm gelişmelerden kamuoyunun bilgilendirilmesi hususunda Genel Müdürlüğün yetkili kılınmasına karar verildiği bildirildi. 
     





</TEXT>
</DOC>
