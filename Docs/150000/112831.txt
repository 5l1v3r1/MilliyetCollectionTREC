<DOC>
<DOCNO> 112831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/yasam/yas01.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, kınayı yasaklıyor 
</HEADLINE>
<TEXT>

Gıda ve kozmetik ürünlerine kısıtlamalar getiren Avrupa Birliği, sosyetenin de kullandığı kınayı yasaklama yolunda 
     DIŞ HABERLER SERVİSİ 

     KINA... Geleneksel Türk düğünlerinin değişmezi... Hintli kadınların dövmesi... Son yıllarda Madonna dahil birçok ünlü ismin de dövmede kullandığı kına Avrupa Birliği’nde yasaklanabilir. İngiliz "Independent on Sunday" gazetesi, AB Bilim Komitesi’nin kına içeren ürünleri yasaklamayı düşündüğünü yazdı. 
     
     Yüksek miktarda çıktı 
     BİLİM Komitesi’nin, geçen hafta içinde kına içeren şampuan, boya ve diğer güzellik ürünlerinin içinde yüksek miktarda bir toksik maddeye rastlandığını yazan gazete, Avrupa çapında yasaklama getirilebileceğini belirtti. 
     İNGİLTERE’DE kozmetik endüstrisini denetleyen kurumun bulguları ciddiye aldığını belirten Independent on Sunday, yapılacak araştırmalardan sonra gerekirse bazı ürünlerin piyasadan çekilmesinin söz konusu olabileceğini bildirdi. Ancak kurumun başkanı Dr. Ian White, bu görüşte değil. 
     
     Yüzyıllardır kullanılıyor 
     WHITE, "Lawsone kınanın içinde yüzde 1-2 civarında bulunan bir madde. Kınayı tümüyle yasaklamaya kalkmanın son derece hatalı olacağını, zira durumun bizi yanıltabileceğini düşünüyorum" dedi. 
     



 YAŞAM 


















</TEXT>
</DOC>
