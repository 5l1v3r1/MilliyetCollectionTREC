<DOC>
<DOCNO> 112827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/spor/ydemirkol.html </URL>
<DATE> 2002/10/14/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Yeni devir başladı 
</HEADLINE>
<TEXT>

     Dünya üçüncülüğünden sonra rakiplerin bize bakışı değişti. Artık alışık olduğumuz futbolla çok fazla gidecek yol yok. Türkiye, bugüne kadar dünyanın en iyi oynatmayan takımı olarak başarılar kazandı. Ama artık herkes bize karşı kapanacak. Bunun için tempolu oynamayı öğrenmemiz lazım. Hem takım olarak hem de bireysel olarak bu hedefe yönlenmeliyiz. 
     Hasan Şaş, Serhat, Tugay, Yıldıray ve Okan’ın topla çok oynayan tarzları ve bunun üzerine kurulmuş bir oyunla gidecek yol kısadır. Cumartesi akşamı, sadece Tugay’ın yerine Emre’nin geçişiyle takımdaki temponun nasıl arttığı açıkça görüldü. Rakip savunmalara yerleşecek vakit bırakmamamız, çok hızlı ve dengeli yön değiştirmemiz şart. Zira artık herkes Dünya üçüncüsüne karşı böyle oynayacak. Hatta istanbul’daki maçta İngiltere bile. Türkiye için yeni bir devir başladı. 
     



 SPOR 






























</TEXT>
</DOC>
