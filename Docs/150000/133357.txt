<DOC>
<DOCNO> 133357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/27/spor/spo03.html </URL>
<DATE> 2003/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN NAKAVT 3-1 
</HEADLINE>
<TEXT>

Galatasaray, Rus ekibi Krilya Sovetov karşısında tuş oldu. Savunmasında basit hatalar yapan Sarı - Kırmızılılar, tek golünü Ayhan ile buldu. Ancak futbolu hayal kırıklığı yarattı 
     CİM-BOM’A Antalya havası yaramadı. Rus ekibi Krilya Sovetov maçına kötü başlayan Sarı - Kırmızılılar, daha 7. dakikada Bober’in golüne engel olamadı. Kötü bir futbol ortaya koyan Galatasaray ilk yarıyı yenik kaparken, ikinci devreye iyi başladı. Ayhan’ın mükemmel golü skoru eşitledi. Ancak 58’de Poskus’un golü Ruslar’ı 2-1 öne geçirdi. Virogradov 81’de karşılaşmanın skorunu belirledi. 
     
     Maçın Karnesi 
     ERHAN TELLİ 

     HAKEMLER Cem Deda, Süleyman Yarar, Arif Çelik 
     GALATASARAY Kerem 6 , Ümit Davala 5 , Vedat 4 Suat Usta Dk.63 5 , Bülent 5 Mehmet Polat Dk.68 5 , Hakan Ünsal 5 Cihan Dk.65 4 , Pinto 5 , Batista 7 Berkant Dk.73 5 , Ergün 6 , Hasan Şaş 4 Revivo Dk.46 6 , Arif 4 Ayhan Dk.46 6 , Lukunku 5 Baliç Dk.75 5 
     KRİLYA SOVETOV Chichkin 7 , Ovie 7 , Bushmanov 5 , Dohayan 6 , Lillo 6 , Souza 7 , Kovba 6 , Tikhonov 6 , Karyeka 8 , Bober 8 Gaucho Dk.86 , Poskus 7 Virogradov Dk.69 7 
     GOL Bober Dk.7 , Ayhan Dk.51 , Poskus Dk.58 , Virogradov Dk.81 
     SARI KARTLAR Ovie, Ayhan 
     
"Hasan Şaş formsuz"      GALATASARAY’IN dünkü mağlubiyetini fazla önemsemeyen Fatih Terim, "Sonuç önemli değil. Mühim olan eksiklikleri zamanında görebilmek" dedi. Terim özellikle ileride oynayan oyuncuların orta sahaya gereken katkıyı sağlayamadılarını, bu yüzden de pas yüzdesinin düştüğünü söyledi. Fatih hoca, "Kimse merak etmesin, lige yine aslanlar gibi gireriz" diyerek, futbolcuların da yorgun olduklarına dikkat çekti. 
     SAHANIN en kötüleri arasında yer alan Hasan Şaş konusunda da bir açıklamaya yapan Terim, yıldız oyuncudaki form düşüklüğünün motivasyon eksikliğinden kaynaklandığını söyledi. Cim - Bom çalıştırıcısı şöyle devam etti "Hasan bana ve yönetime açıkça Anlaşamazsam giderim’ dedi. Olay bu kadar açık. İmza atmadı ama, sezon sonuna kadar Galatasaray’ın futbolcusu. Kimsenin takıma zarar vermesine izin vermeyiz." 
     
Uyanık Yugolar      TRANSFERİ yılan hikayesine dönen Lalatoviç işi beklemeye alındı. Kızılyıldız ile FIFA’lık olan ve Yugoslavya’da bırakılan futbolcu için Galatasaray dışında bir Ukrayna ekibinin 1 milyon dolar önermesi Yugoslavlar’ın iştahını kabarttı. Kızılyıldız, futbolcuyla uzlaşıp, Sarı - Kırmızılılar’ı earadan çıkarmak istiyor. Bunu duyan Sarı - Kırmızılılar ise resti çekip, transferi askıya aldı. 
     
Volkan’da pürüz      KOCAELİ’DEN Volkan’ı transfer etmeyi hedefleyen Galatasaray, 150 bin dolara takıldı. Yeşil-Siyahlılar ile yaptığı görüşmelerde Körfez yönetiminin 500 bin dolarlık isteğine, Cim-Bomlu idareciler ise 350 bin dolarlık karşı bir teklif iletmişti. Ancak iki kulübün de belirttikleri paradan aşağıya düşmemeleri, Volkan transferini çıkmaza götürmüştü. Kocaeli ile bir kez daha görüşecek olan Sarı-Kırmızılılar, anlaşma yollarını arayacak. 
     



 SPOR 

























</TEXT>
</DOC>
