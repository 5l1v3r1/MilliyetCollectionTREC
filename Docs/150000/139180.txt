<DOC>
<DOCNO> 139180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/soneko28.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol üretiminin devamında Iraklı teknokratlar kilit konumda... 
</HEADLINE>
<TEXT>

     Irak'da savaşın patlak vermesi halinde, petrol yataklarında üretimin devamında Iraklı teknokratların anahtar rol oynaması bekleniyor. 
     ABD yönetiminin Irak'ta Saddam Hüseyin sonrası planına yardım eden uzmanlar arasında yer alan, Londra'daki Global Enerji Araştırmaları Merkezi'nden Muhammed-Ali Zainy, savaş sonrası petrol pompalanmasında Iraklı teknokratların, Amerikan güçleriyle muhtemelen yana yana çalışacaklarını söyledi. 
     Zainy, Reuters'e telefonda verdiği mülakatta, ''Amerikan ordusu, diğer taraf herhangibir sabotaja kalkışmadan önce petrol yataklarını güvenlik altına almaya muktedirdir, durum çok kolay olacak'' diyerek, sabotajın ihtimal dahilinde olmadığını ekledi. 
     ABD'nin askeri harekat halinde muhtemelen kontrol edici bir rol oynayacağını belirten Zainy, ''Saddam kliği ayrılırken bırakacakları kaos ve boşluk dikkate alınarak, başlangıçta, Irak içinde yönetimi yürütmeye gerek olabilir'' dedi. 
     Irak'da petrol sektöründe ABD'lilerin yönetiminin şüpheler uyandırıp Amerika'nın kötü görünmesine neden olacağını belirten Zainy, bu görevleri dolduracak birçok kalifiye Irak kökenli Amerikalı bulunduğunu kaydetti. 
     





</TEXT>
</DOC>
