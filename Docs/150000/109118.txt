<DOC>
<DOCNO> 109118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sondun26.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İran ile İngiltere arasında Büyükelçi krizi çözüldü... 
</HEADLINE>
<TEXT>

     İran, İngiltere'nin Tahran'a atamak istediği ikinci büyükelçi adayını kabul etti. 
     Dışişleri Bakanlığı sözcüsü Hamid Rıza Asefi, Reuters'e yaptığı açıklamada, büyükelçinin atanması sürecinin tamamlandığını, yeni adayın İran tarafından kabul edildiğini söyledi. 
     İngiltere'nin Tahran'a atayacağı yeni büyükelçinin adını açıklamayan sözcü, karşılıklı büyükelçilerin varlığının iki ülke arasındaki işbirliği sürecine yardımcı olacağını belirtti. 
     Bu arada, İngiltere Dışişleri Bakanlığı da, İran'ın yeni büyükelçi adayını kabul ettiğini, yeni Tahran büyükelçisinin adının yakında açıklanacağını bildirdi. 
     İran, İngiltere'nin Tahran'a büyükelçi olarak atamak istediği David Reddaway'i, basının bu diplomatı siyonist ve casus olmakla suçlaması üzerine reddetmişti. 
     İngiltere, bunun üzerine, Londra'daki İran diplomatik temsilciliğinin büyükelçilikten maslahatgüzarlık düzeyine indirilmesini istemişti. 
     





</TEXT>
</DOC>
