<DOC>
<DOCNO> 140126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sonspo19.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Darüşşüfaka 64 - Beşiktaş 66 
</HEADLINE>
<TEXT>

     Darüşşafaka Cüneyt xxx 22, Erdem x, Frahm xx 14, Goodrich x, Jones xx 10, Mehmet x, Cevher x, Ufuk xx 11, Burak xx 7 . 
     Beşiktaş Moore x 2, Tufan xxx 23, İnanç xx 3, Lindeman xx 13, Onur xx 11, Umut Tınay xx 6, İsmail x 2, Nedim xx 6, Faruk x . 
     1. Periyot 23-26 . 
     Devre 41-37 Darüşşafaka lehine . 
     3. Periyot 54-54 . 
     Türkiye Basketbol Ligi'nde Beşiktaş, Darüşşafaka'yı çekişmeli geçen karşılaşma sonunda 66-64 yendi. 
     Maçın başlarında pota altında Lindeman ile etkili olan Beşiktaş, 9. dakikada 23-18 üstünlük yakaladı. Ufuk ile üstüste basketler bulan Darüşşafaka, periyodun bitimine 20 saniye kala 23-23 beraberliği sağladı. Son hücumu Tufan'ın 3 sayılık basketiyle iyi değerlendiren siyah-beyazlılar, 1. periyodu 26-23 önde geçti. 
     2. periyotta İsmail ile etkili olan konuk ekip, 13. dakikada farkı 7 sayıya 30-23 çıkardı. Alan savunmasına dönen ve pota altını iyi kapatan Darüşşafaka, 4 dakika içinde potasında yalnızca 3 sayı gördü. Yeşil-siyahlılar, Ufuk'un basketleriyle 17. dakikada 33-33 beraberliği sağlarken, ilk yarıyı da 41-37 önde kapadı. 
     Maçın 3. periyodunun ilk dakikalarında savunmadaki etkili oyununu sürdüren evsahibi ekip, Burak'ın 3 sayılık basketiyle 28. dakikada farkı 7 sayıya 54-47 çıkardı. Alan savunmasına dönen Beşiktaş, rakibine 2 dakika sayı şansı vermezken, Tufan ve İnanç'ın sayılarıyla 3. periyodun sonunda 54-54 beraberliği sağladı. 
     Maçın son periyodunda büyük çekişme yaşanırken, son 2 dakikaya da 63-63 berabere girildi. Siyah-beyazlılar, bitime 9 saniye kala Umut Tınay'ın basketiyle 66-63'lük üstünlük yakaladı. Darüşşafaka'nın son hücumunda Cüneyt, kazanılan faul atışlarından ikincisini taktik gereği kaçırırken, ribaundu yine evsahibi ekip aldı. Ancak Darüşşafaka, Burak ile 3 sayılık atışı sayıya çeviremezken, pota altında yeniden ribaunt alan Cüneyt de sayı atamayınca, Beşiktaş karşılaşmayı 66-64 kazandı. 
     Bu arada skorboardda zaman zaman arızalar olurken, maçın hakemleri zor anlar yaşadı. 
     





</TEXT>
</DOC>
