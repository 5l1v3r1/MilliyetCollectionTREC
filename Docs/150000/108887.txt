<DOC>
<DOCNO> 108887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/21/son/sontur17.html </URL>
<DATE> 2002/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan AİHM'e gidiyor... 
</HEADLINE>
<TEXT>

     AK Parti Genel Başkanı Recep Tayyip Erdoğan, Yüksek Seçim Kurulu'nun YSK milletvekili olamayacağı yönündeki kararını Avrupa İnsan Hakları Mahkemesi'ne AİHM götürmeye karar verdiklerini belirterek, ''Bu konuda hukukumuzu son noktasına kadar arama hakkını kullanacağız'' dedi. 
     Erdoğan, Ankara'dan İstanbul'a gelişinde Atatürk Havalimanı'nda çok sayıda partili tarafından, slogan ve alkışlarla karşılandı. Erdoğan, burada bir gazetecinin, ''AİHM'e sanırım Pazartesi günü başvuruda bulunacaksınız. Sizin bu durumunuzun, 39 ve 40. maddelerden acilen gündeme alınması, 3 Kasım seçimlerinin ertelenmesi söz konusu. Bu konudaki görüşleriniz nedir '' sorusunu, şöyle yanıtladı 
     ''Son durumla alakalı olarak AİHM'ye gitme kararını verdik. Detaylar hakkında arkadaşlarımızla bugün görüşmelerimizi yapacağız. Atılacak adımlar neyse bu adımları atacağız. Bu, Tayyip Erdoğan'ın özgürlük veya demokrasi mücadelesi olmaktan çıkmıştır. Bu, milletimizin özgürlük mücadelesidir. Bu konuda hukukumuzu son noktasına kadar arama hakkını kullanacağız. Bu mücadeleden ülkem mesafe alarak çıkacaktır.'' Bir gazetecinin, ''AİHM'den ne bekliyorsunuz, yasal düzenleme mi istiyorsunuz '' sorusu üzerine Erdoğan, ''Öncelikle bu karara tedbir konulması talebi vardı. O, Pa. Gelen yazı öyle... Son durumla alakalı olarak da arka bugün görüşmelerimizi yapıp, ondan sonra da bunun adımını hemen atacağız'' dedi. 
     
     ''VAKTİ GELİNCE...'' 

     Seçim beyannamelerini 26 Eylül'de İstanbul'da açıklayacaklarını belirten Erdoğan, ''Aday gösterildiği İstanbul 3. Bölge 1. sıradaki yerinin, parti tarafından boş bırakılmasına karar verilip verilmediğinin'' sorulması üzerine de ''Hayır, öyle bir şey hukuken mümkün değil. Pazartesi günü arkadaşlarımızla onun kararını vereceğiz'' diye konuştu. 
     ''Seçimlerden AK Parti'nin birinci çıkması halinde Başbakan kim olacak '' sorusuna karşılık da Erdoğan, ''Şu anda bunları konuşmak için çok erti, saati gelince bunlar konuşulur'' yanıtını verdi. 
     Erdoğan, havalimanından, ''Samanyolu'' adlı şarkıyı seslendiren partililerin ''Başbakan Erdoğan'' sloganları arasında ayrıldı. 
     
</TEXT>
</DOC>
