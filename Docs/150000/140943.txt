<DOC>
<DOCNO> 140943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/06/yasam/yas07.html </URL>
<DATE> 2003/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya’da da yağmur’ tatili 
</HEADLINE>
<TEXT>

     AHMET İSTEK - İBRAHİM LALELİ Antalya DHA 

     Antalya merkez ve Kemer’deki ilköğretim okulları ile liseler, yağmur ve şiddetli rüzg r nedeniyle tatil edildi. Meteoroloji yetkilileri, kente son 24 saat içinde 171 kilogram yağış düştüğünü açıkladı. Güneyden esen rüzg rın da saatteki hızının zaman zaman 70 kilometreye ulaştığı belirtildi. 
     Okullara tatil kararının geç alınması ise öğrenci ve velileri kızdırdı. Tatil kararından haberi olmayan bazı öğrenciler sağanak yağmurda ıslandı. Meteoroloji Bölge Müdürlüğü yetkilileri ise, yağışın bugün öğlen saatlerine kadar etkisini sürdürmesinin beklendiğini açıkladı. 
     
Yağışlar sürecek      ANKARA Milliyet 

     Devlet Meteoroloji İşleri Genel Müdürlüğü, yağışların iç kesimlerin yüksek yerleri ile Doğu Anadolu’da karla karışık yağmur ve kar, diğer yerlerde kar şeklinde süreceğini açıkladı. Yarın Karadeniz, İç Anadolu’nun kuzeydoğusu, Doğu Anadolu’nun kuzey ve doğusu ile Güneydoğu Anadolu’nun doğusunda yağış görülecek. Yağışlar, Orta ve Doğu Karadeniz kıyıları ile Güneydoğu Anadolu’nun doğusunda yağmur, diğer yerlerde karla karışık yağmur ve kar şeklinde olacak. Hava sıcaklıkları da kuzey ve iç kesimlerde azalacak. 
     



 YAŞAM 





















</TEXT>
</DOC>
