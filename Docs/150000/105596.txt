<DOC>
<DOCNO> 105596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/guncel/gun09.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren’den büyük gaf 
</HEADLINE>
<TEXT>

Gezdiği arıtma tesisinde elleri cebinde dolaşan Fransız için Bu ne biçim insan’ diyen Kenan Evren aynı kişinin Türkçe bildiğini anlayınca, tesisten hızla uzaklaştı 
     MUSTAFA SARIİPEK DHA 

     Marmaris’teki biyolojik arıtma tesislerinde incelemelerde bulunan 7. Cumhurbaşkanı Kenan Evren, tesisleri inşa eden firmanın Fransız yetkilisinin elleri cebinde dolaşmasına sinirlenince, pot kırdı. Kontrol odasında brifing alırken çay-kahve içip içmeyeceği sorulan Evren, "Arıttığınız suyla yapmışsınızdır" diyerek teklifi reddetti. Evren, tesislerin yapımını gerçekleştiren Türk Vinsan’ın Fransız ortağı Dergamont firmasının yetkilisi Alian Pouriquen’in elleri cebinde gezmesine de sinirlendi. Belediye Başkanı İsmet Karadinç’e, "Bunlar ne biçim insan. Buraya önemli biri geldiği zaman ellerini cebinden çıkararak konuşmayı öğretin" diyen Evren, daha sonra sistemi bilgisayar üzerinde anlatan Pouriquen’in Türkçe bildiğini öğrenince çok şaşırdı ve Pouriquen’in sözünü bitirmesini beklemeden ayrıldı. 
     



 GÜNCEL 





















</TEXT>
</DOC>
