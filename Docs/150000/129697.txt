<DOC>
<DOCNO> 129697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/yasam/yas06.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara kutuların ikisi de bulundu 
</HEADLINE>
<TEXT>

     THY Genel Müdürü Yusuf Bolayırlı, RJ - 100 tipi uçak İstanbul’dan kalkarken gerek hava şartları, gerekse teknik olarak herhangi bir olumsuzluk olmadığını belirterek, şunları söyledi 
     "Kazanın neden kaynaklandığı henüz bilinmiyor. Kara kutuların ikisi de kazadan kısa süre sonra bulundu. Sivil havacılık otoriteleri, kara kutuları ve kule kayıtlarını aldıktan sonra düşme sebebini belirlemeye çalışacak. İniş anında bir sis olayı var ama sonuçta kesin neden araştırılacak." 
     Bu arada THY’nin saat 22.00’de yapılacak İstanbul - Gaziantep uçak seferi Gaziantep’teki olumsuz hava koşulları nedeniyle iptal edildi. 
     Kokpit ses kayıt sistemi diye bilinen CVR ve uçağın uçuş verilerinin kaydedildiği FDR adlı kara kutularının çözümünden sonra kazanın gerçek nedeniyle ilgili kesin sonuç alınabilecek. Bulunan kara kutununun hasar oranı ise henüz saptanamadı. 
     Kuleyle pilotun son konuşması 
     KULE Yoğun sis var. Dikkat 
PİLOT Anlaşıldı kule... 
KULE Sizi radar alçalmasıyla indirelim 
PİLOT Şu anda sorun yok. VOR ile ineceğim. 
     



 YAŞAM 

























</TEXT>
</DOC>
