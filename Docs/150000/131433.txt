<DOC>
<DOCNO> 131433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/son/sondun09.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam ''Saldırganları yenmeye kararlıyız'' 
</HEADLINE>
<TEXT>

     Irak Devlet Başkanı Saddam Hüseyin, ''ABD'nin Irak'a saldırması halinde Amerikan askerlerini Bağdat kapılarında yeneceklerini'' söyledi. 
     Saddam Hüseyin, Körfez Savaşı'nın 12. yıldönümü dolayısıyla televizyondan yaptığı konuşmada, ordu, halk ve yönetim olarak tüm imkanlarını seferber ettiklerini belirtti ve ''Saldırganları yenmeye kararlıyız'' dedi. 
     Irak lideri, Bağdat halkı ve yönetiminin, ''çağın Moğollarını'' kentin kapılarında intihara zorlamaya kararlı olduğunu kaydetti. 
     Moğollar, 1258'de Bağdat'ı yağmalayarak, Abbasi Halifeliği'ne son vermişti. 
     Ağustos 1990'da Kuveyt'i işgal eden Irak birlikleri, ABD'nin önderliğindeki müttefik güçlerince 17 Ocak'ta başlatılan Körfez Savaşı'yla Şubat 1991'de bu ülkeden çıkarılmıştı. 
     ABD, kitle imha silahları geliştirmekle suçladığı Irak'a karşı yeni bir askeri harekata hazırlanıyor. 
     
</TEXT>
</DOC>
