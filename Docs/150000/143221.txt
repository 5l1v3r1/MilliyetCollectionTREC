<DOC>
<DOCNO> 143221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/17/son/soneko41.html </URL>
<DATE> 2003/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, 2003 yılı büyüme tahminini revize edecek... 
</HEADLINE>
<TEXT>

     Avrupa Birliği'nin AB , 2003 yılına ilişkin ekonomik büyüme oranını, aşağıya doğru yeniden revize etmesi bekleniyor. 
     AB Komisyonu'nun ekonomik ve para işleri birimi yetkililerinden Klaus Regling, yüzde 1.8 olarak tahmin edilen 2003 büyüme oranının, muhtemelen yüzde 1 oranına çekileceğini söyledi. 
     Regling, olası Irak savaşının bu hesaplamada yer almadığını, böyle bir savaşın boyutlarının, büyüme tahminini daha da düşürebileceğini vurguladı. 
     Klaus Regling, olası savaş sonucunda, petrol fiyatlarının aşırı yükselmesi ve borsaların düşmesi halinde AB'de büyüme oranının yüzde sıfır veya daha da kötü olabileceğine işaret etti. 
     





</TEXT>
</DOC>
