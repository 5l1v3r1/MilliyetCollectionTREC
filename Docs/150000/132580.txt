<DOC>
<DOCNO> 132580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/yasam/yas08.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlar 5 İnsanoğlu 0 
</HEADLINE>
<TEXT>

     İHSAN DÖRTKARDEŞ DHA 

     ABD’de Fox TV’nin insanlarla hayvanları yarıştırdığı program büyük ilgi gördü. Hayvan - insan kapışmasının’ ilk ayağında, uçak çekme yarışmasında bir fil, rakibi 30 insandan önce bitiş’ çizgisine ulaştı. İkinci yarışma bir boz ayı ile Koreli arasındaki hızlı yemek yarışıydı. Koreli, sosisleri ikişer ikişer yutsa da boz ayıya karşı yarışı kaybetti. Hızlı koşu alanındaki yarışmada iddialı bir atlet, bir zürafa ile yarıştı ve o da geçilmekten kurtulamadı. Dördüncü yarışmada bir orangutan ile iri yarı bir insan halat çekti ve yine hayvan galip çıktı. Son yarışma ise, ABD’li komandolar ile bir şempanze arasındaki akrobasi yarışıydı. Bunda da kaybeden taraf insanlar oldu. 
     



 YAŞAM 

























</TEXT>
</DOC>
