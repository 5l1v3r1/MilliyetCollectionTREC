<DOC>
<DOCNO> 143462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/18/son/sonspo26.html </URL>
<DATE> 2003/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor- Elazığspor maçı, bayanlara ve öğrencilere ücretsiz 
</HEADLINE>
<TEXT>

     Birinci Süper Ligi'nde yarın erteleme maçında Elazığspor ile karşılaşacak Gaziantepspor'da, yönetim kurulu, bayanların ve öğrencilerin karşılaşmayı ücretsiz izlemesini kararlaştırdı. 
     Basın sözcüsü Kamil Gerecçi, ilk maçta alınan ve girişte yarısı yırtılmış olan biletlerin bu maçta da yarı bileti göstermek koşuluyla geçerli olacağını belirterek, "Kale arkaları ve maraton tribün biletleri 1 milyon liradan satılacak. Bayanlar ve tüm öğrenciler, kimliklerini göstermek kaydıyla bu maça ücretsiz olarak girebilecekler" diye konuştu. 
     Bu arada, kırmızı-siyahlılar, Celal Doğan tesislerindeki bugün yaptığı son çalışmayla Elazığspor maçının hazırlıklarını tamamlayarak kampa girdi. 
     





</TEXT>
</DOC>
