<DOC>
<DOCNO> 140255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sondun02.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, aya gitmeye hazırlanıyor... 
</HEADLINE>
<TEXT>

     Aya gönderilmek üzere insansız bir uzay aracının geliştirilmeye çalışıldığı Çin'de, hükümetin yeşil ışık yakması halinde, aracın 2,5 yıl içinde aya gönderilebileceği bildirildi. 
     China Daily gazetesinin haberine göre, uzay programıyla ilgili bilimsel çalışmanın başında bulunan Ouyang Ziyuan, bu yıl sonunda dünya yörüngesine içinde astronot bulunan araç fırlatmayı planlayan Pekin'in, aya araç gönderilmesine henüz izin verdiğini belirtti. 
     Ouyang, hükümetin planı onaylaması halinde, 2,5 yıl içinde ilk insansız aracı aya gönderebileceklerini söyledi. 
     Columbia uzay mekiği faciasından sonra Çin, tarihte, içinde astronot bulunan uzay aracını fırlatacak 3. ülke olmaya yönelik kararlılığını yinelemişti. Çinli bilim adamları, geçen ay 7 astronotun öldüğü kazadan sonra, Amerikan uzay programından gerekli dersleri çıkaracaklarını belirtiyor. 
     





</TEXT>
</DOC>
