<DOC>
<DOCNO> 115154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/ekonomi/eko20.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Pepsi de Türkiye’de su satacakCoca Cola’nın daha önce Turkuaz ile girdiği Türkiye su pazarına, Pepsi Cola da Aquafina markası ile girdi 
     Coca Cola’nın Turkuaz markasıyla girdiği Türkiye su pazarına, Pepsi Cola Company de Aquafina markasıyla girdi. Böylece hızlı büyüyen ve yılda 1 milyar litre tüketim ile toplam içecek pazarının ikinci büyük kategorisi olan şişelenmiş su pazarındaki rekabete Pepsi de katılmış oldu. 
     Aquafina, Tekirdağ’ın Çorlu ilçesinde kaynaktan çıkarılarak, Türkiye’deki Pepsi tesislerinde 1.5 lt ve 600 ml’lik pet ambalajda şişelenerek piyasaya sunuluyor. 
     1994’te ABD’de piyasaya çıkan Aquafina, çok kısa bir sürede Amerika’nın bir numaralı markası haline geldi. 
     Aquafina’da sudaki saflığın elde edildiği yüksek saflaştırma teknolojisinin ters ozmoz üretim sürecinde kullanımı, dünya çapında söz sahibi ve akredit kuruluşlar tarafından denetleniyor. Pepsi Cola Company üretimde bu teknolojinin kullanımını zorunlu tutuyor. 
     
Fiat, Türkiye’den beklediğinden az aldı’      ROMA A.A 

     Krizde olan Fiat Oto’yu kurtarmak için çalışmalar yapan İtalyan hükümetinde, Üretim Faaliyetleri Bakan Yardımcısı Adolfo Urso, Fiat’ın Türkiye’ye yaptığı yatırımdan beklenenden daha az aldığını savundu. Fiat Oto ile hükümet arasında yürütülen çalışmalar hakkında bilgi veren Urso, Fiat’ın İtalya’nın yanı sıra uluslararası planlarda da hata yaptığını söyledi. İtalyan Bakan Yardımcısı "Otomobil sektöründe uluslararası alanda yapılan yatırımlarda da hatalar oldu. Türkiye, Polonya, Arjantin gibi ülkelerde beklenilenden daha az alındı" dedi. Fiat’ın, Brezilya’da oto üretiminde birinci olduğunu ifade eden Urso, Çin’de de başarılı olunduğunu söyledi. 
     
Doğalgazda yüzde 4.5’lik indirim      Enerji Piyasası Düzenleme Kurulu EDPK , doğalgaz satış fiyatlarında yüzde 4.5 indirim yapılacağını açıkladı. İndirim kasım ayında itibaren geçerli olacak. Açıklamada doğalgaz kullanan 5 ilde gazın en pahalı satış fiyatının KDV hariç 317 bin 420 lira olacağı ifade edildi. 
     karar, EPDK ve BOTAŞ bürokratları ile belediye dağıtım şirketlerinin dün yaptıkları toplantıda alındı. İndirim, geçen ay İran’dan gaz alım fiyatında sağlanan indirimin 
     yansıtılması şeklinde gerçekleşti. 
     
Küçük girişimciler için finans kurumları geliyor      Bankacılık Düzenleme ve Denetleme Kurumu BDDK , ağırlıklı olarak, mikro işletmelere finansman sağlamak üzere oluşturulacak kurumlara ilişkin altyapının hazırlanmasına yönelik çalışmaların sürdürüldüğünü bildirdi. BDDK’dan yapılan açıklamada çeşitli uluslararası finansman kurum ve kuruluşlarınca risk sermayesi şeklinde yerel bankalara sağlanan fonların, küçük ve orta ölçekli işletmelerin kullanımına teşvik edileceği kaydedildi. Bu amaçla bankaların riski kendilerine ait olmaksızın aracılık edecekleri bu fonları kullandırmalarını sağlamaya yönelik çalışmalarda son aşamaya gelindiği bildirildi. 
     
Tarişbank sıfır maliyetle Denizbank’a devredildi      BDDK, Milli Aydın Bankası’nın Tarişbank , Denizbank ile devir suretiyle birleşmesini ve birleşmenin en geç 31 Aralık’ta tamamlanmasını öngördü. Sözleşmeye göre, Tarişbank’ın devir tarihindeki özkaynağı sıfır olacak. Tarişbank bilançosunun bütün yükümlülükleri ile bilanço dışı gayri nakdi yükümlülüklerin bir bölümü Denizbank tarafından devralınacak. Kalanların takibini ve komisyon tahsilini Tasarruf Mevduatı Sigorta Fonu TMSF adına Denizbank yürütecek. 
     Öte yandan, TMSF, Ekspres Yatırım’ın yüzde 48.8’inin Denizbank’a, yüzde 29.3’ünün de Deniz Yatırım’a devredileceğini açıkladı. 
     
Demirdöküm York ile işbirliğine gidiyor      Türk Demirdöküm ve York, sistem klimaları hususunda gizlilik anlaşması imzaladı. Koç Holding’de yapılan toplantıda Amerikan York International’ı temsilen Başkan Yardımcısı Anthony Abbott ve Türkiye Genel Müdürü Wilfried Peters ile Koç Holding’i temsilen İnşaat ve Turizm Grubu Başkanı Bülent Bulgurlu ve Demirdöküm Genel Müdürü Melih Batılı, Türkiye’de sistem klimaları konusunda işbirliğine yönelik gizlilik anlaşmasına imza attı. 
     
Şenkal, Halkbank’ın başında      Emel Çabukoğlu’nun görevinden ayrılmasıyla boşalan Halkbank Genel Müdürlüğü’ne murahhas aza Necdet Şenkal getirildi. Şenkal’ın, daha önce Sınai Kalkınma Bankası’nda genel müdür yardımcısı olarak görev yaptığı, daha sonra Halkbankası’na Yönetim Kurulu üyesi ve Murahhas Aza olarak atandığı ve deneyimli bir bankacı olduğu kaydedildi. 
     



 EKONOMİ 
















</TEXT>
</DOC>
