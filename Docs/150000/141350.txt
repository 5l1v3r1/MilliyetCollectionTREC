<DOC>
<DOCNO> 141350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/son/sontur22.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk filminden etkilendim, katil oldum... 
</HEADLINE>
<TEXT>

p    Kürtaj parası bulamayınca, altın sandığı bakır bilezikleri için komşularının kızı 12 yaşındaki Esra Güney'i bıçakla öldüren Gülşen Sarı'ya 19 verilen 19 yıl hapis cezasını Yargıtay az bulup bozdu. Yeniden yargılanan Sarı, cinayeti gasp amacıyla değil, o sırada televziyonda izlediği bir Türk filminden etkilenerek işlediğini iddia ederek, "Filmde hamile kalan kıza ailesi kötü davranıyordu. Aynı olayı yaşamaktan korktum. Kolundaki bilezikleri satıp kürtaj olmak için Esra'yı öldürdüm. Ama yakalandım, bebeğimi de cezaevinde dünyaya getirdim" dedi. 
     Bursa'da Temmuz 2000'de işlenen cinayette, Ali adlı oto tamircisi sevgilisinden hamile kalan Sarı, kürtaj yaptırmak için para bulamayınca ablası Şükran Kurtul'un komşusu Bahriye-Mecit Sarı çiftinin kızları Esra'yı 32 yerinden bıçaklayarak öldürdü. Sarı, Bursa 4'üncü Ağır Ceza Mahkemesi'nce hırsızlık ve adam öldürmek suçundan 19 yıl hapis cezasına çarptırıldı. Ailenin itirazı üzerine Yargıtay 1'inci Ceza Dairesi, Sarı'ya verilen cezayı az bulup onaylamadı. Yargıtay'ın, "gasp amaçlı adam öldürmek" suçundan tekrar yargılanmasını istediği Sarı bu kez 36 yıla kadar hapis istemiyle yargılanıyor. Mahkeme, Güney'in ailesinin dinlenmesi için duruşmayı erteledi. 
     





</TEXT>
</DOC>
