<DOC>
<DOCNO> 140846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sontur09.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarada light tarihe karışıyor... 
</HEADLINE>
<TEXT>

     Dünya Sağlık Örgütü, sigara paketlerinde ürünün diğerlerinden daha az zararlı olduğunu belirten hafif light , yumuşak içimli midl , düşük katran low tar gibi yanıltıcı terimlerin kullanımını önleyecek. 
     Dünya Sağlık Örgütü'nün aralarında Türkiye'nin de yer aldığı 171 üyesi, 17-28 Şubat 2003 tarihleri arasında gerçekleştirilen altıncı tur müzakerelerin sonunda, insan ve kamu sağlığının korunması amacıyla yapılan ilk uluslararası sözleşme niteliğini taşıyacak Tütün Kontrolü Çerçeve Sözleşmesi'nin nihai metni üzerinde anlaşmaya vardı. Metin, tütün ve tütün mamüllerinin vergilendirilmesi ve fiyatlandırılması tütün kullanımının önlenmesi ve tedavisi tütün ve tütün mamüllerinin yasa dışı ticaretinin önlenmesi reklam, sponsorluk ve promosyonları ile paket ve etiketlemeyi de içerecek şekilde ürün düzenlemelerine ilişkin hükümleri içeriyor. 
     Metinde, taraf devletlerin, tütün ve tütün mamülleri üzerindeki vergi ve söz konusu ürünlerin fiyatlandırılmasına yönelik düzenlemelerde kamu sağlığının korunması konusunun dikkate alması öngörülüyor. Metin, tütün ve tütün mamülleri paketlerinde, paketin en az yüzde 30'u oranında yazı ve veya resimden oluşan sağlığa ilişkin açık bir uyarı ile ulusal makamlar tarafından belirlenecek ürün içerik bilgilerinin yer almasına yönelik hükümler içeriyor. Tütün mamülünün diğerlerinden daha az zararlı olduğuna ilişkin yanlış, yanıltıcı terim, marka, figür ve diğer işaretlerin tütün mamüllerinin paket ve etiketlerinde kullanılmasının önlenmesine ilişkin hükümlere de yer verilen metinde, hafif light , yumuşak içimli midl ve düşük katran low tar 
     gibi terimlerin kullanılmasının önlenmesi gerektiği kaydedildi. Taraf devletlerin 5 yıl içinde anayasa hükümleri çerçevesinde reklam, promosyon ve sponsorluğa ilişkin geniş kapsamlı bir yasaklama getirmek üzere gerekli yasal ve idari önlemleri almasını öngören metin, devletleri ulusal tütün kontrolü programlarına mali kaynak sağlamakla yükümlü tutuyor. Metin, ayrıca, tütün üretimine ekonomik açıdan alternatif faaliyetlerin ulusal sürdürülebilir kalkınma stratejileri çerçevesinde ele alınmasını öngörürken, kapalı işyerleri, toplu taşıma araçları, kapalı kamu alanlar gibi yerlerde tütün kullanımı ve dumana maruz kalmanın azaltılması için gerekli önlemlerin alınması gerektiğini belirtiyor. Nihai sözleşme metni, üye ülkelerin Sağlık Bakanlarınca onaylanmak üzere Mayıs ayında gerçekleştirilecek Dünya Sağlık Asamblesine sunulacak. Metnin onaylanmasının ardından sözleşme ülkelerin imzasına açılacak, sözleşmenin yürürlüğe girebilmesi için en az 40 üye ülke tarafından onaylanması gerekiyor. 
     





</TEXT>
</DOC>
