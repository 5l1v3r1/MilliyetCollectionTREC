<DOC>
<DOCNO> 110776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/soneko32.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine nakit dengesi 21.3 katrilyon açık verdi... 
</HEADLINE>
<TEXT>

     Hazine nakit dengesi, Ocak-Eylül döneminde 21.3 katrilyon lira açık verdi. 
     Hazine Müsteşarlığı tarafından, nakit gerçekleşmelerine ilişkin yapılan açıklamada geçici sonuçlara göre, 2002 yılı Eylül ayında, nakit bazda toplam 5.3 katrilyon lira gelir elde edildiği, 4.4 katrilyon lira faiz dışı harcama yapıldığı ve 0.9 katrilyon lira da faiz dışı fazla oluştuğu bildirildi. 
     Toplam 4.8 katrilyon lira faiz ödemesinden sonra Hazine nakit dengesi, Eylül ayında, 3.9 katrilyon lira açık verdi. 
     Hazine açıklamasında, verilen nakit açığının kasa banka kullanımı ve net borçlanma hasılatı ile finanse edildiği belirtilirken, Ağustos 2002 döneminde Hazine kasa banka hesaplarında yaklaşık olarak 1.9 katrilyon lira azalma meydana geldi. 
     
     OCAK-EYLÜL NAKİT GERÇEKLEŞMELERİ 
     Açıklamaya göre, yılın 9 aylık döneminde nakit bazda toplam 50.7 katrilyon lira gelir elde edilirken, 38.8 katrilyon lira faiz dışı harcama yapıldı ve 11.9 katrilyon lira da faiz dışı fazla oluştu. 
     Toplam 33.2 katrilyon lira faiz ödemesinden sonra Hazine nakit dengesi 21.3 katrilyon lira açık verdi. 
     Bu gelişmeler sonucunda, Ocak-Eylül döneminde nakit açığı ağırlıklı olarak net borçlanma ile finanse edildi ve kasa banka hesaplarında 4 katrilyon liralık değişim gerçekleşti. 
     





</TEXT>
</DOC>
