<DOC>
<DOCNO> 118342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/guncel/gun08.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojmanların satılması tasarruf sağlar mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     AKP Genel Başkanı Recep Tayyip Erdoğan, partisindeki milletvekillerinin, 400 tripleks villa, 176 daireden oluşan ve 150 personelin çalıştığı milletvekili lojmanlarında oturmayacağı kararını açıkladı. AKP’nin bu tavrı CHP Genel Sekreter Yardımcısı Mehmet Sevigen tarafından "ucuz popülizm" olarak değerlendirildi. Sevigen, "AKP bu popülizmini hayata geçirmek istiyorsa önce lojmanlarda oturan 50 AKP’li milletvekilini dışarı çıkartsın" dedi. Milletvekillerine yapılacak kira yardımı ve güvenlik gibi giderler de dikkate alınarak, "milletvekili lojmanlarının satışından tasarruf sağlanır mı, karar ucuz popülizm mi " sorusunu gündeme getirdi. Görüşler şöyle 
     
Ahmet Güryüz Ketenci CHP Milletvekili Kira yardımı da olmasın      CHP olarak bizim milletvekili lojmanlarının satılmasına itirazımız yok. Bu lojmanların satışından bir tasarruf sağlanacaksa satılsın. Ancak AKP bu konuda bir yandan lojmanları satmaktan, diğer yandan da milletvekillerine kira yardımı yapmaktan söz ediyor. Bunun ucuz popülizm olduğunu düşünüyorum. Milletvekilleri için lojmanların satışı önemli bir kayıp değildir ancak bu şekilde söylenmiş olması popülizm kaygısından kaynaklanmıştır. Şimdi hem kira yardımı yap, hem de satacağım’ de. Tabiri caizse insana Bu ne perhiz, bu ne lahana turşusu’ derler. O zaman kira yardımı da yapmasın. 
     
Algan Hacaloğlu CHP Milletvekili Maliyeti karşılamalı      Türkiye’de konut sorunu vardır ve lojman bir ihtiyaçtan kaynaklanmaktadır. Ancak mevcut uygulamanın Hazine’ye büyük bir yük getirdiği biliniyor, bu da büyük bir eşitsizlik yaratmakta. Konuyu halkın arasında yaşamak, yaşamamak olarak görmüyorum. Anadolu’nun muhtelif yerinden gelen milletvekillerinin her birinin Ankara’da daimi ev tutmaları bazı sıkıntıları da beraberinde getirmektedir. Dolayısıyla tüm maliyeti karşılamak kaydıyla lojmanların bir bölümü kullanılabilmelidir. Ankara’nın bu konuda hazırlıklı olduğu kaanatinde değilim. Bu tür hizmetler kamuya mali yük getirmemelidir. 
     
Abdülkadir Aksu AKP Genel Başkan Yrd. İş Meclis Başkanı’nda      Siyasetin içinde olduğumdan beri milletvekillerinin lojmanda oturmasına karşı çıktım. Anadolu’nun çeşitli bölgelerinde görev yapan devlet memurlarının bu bölgelerde konut sıkıntısıyla karşı karşıya kalmaları nedeniyle onlara lojman tahsis edilmesini doğru buluyorum ancak milletvekilleri için bunun doğru olmadığını düşünüyorum. Bu kararın popülizmle bir ilgisi yok. Hem israfı önleme bakımından hem de işin karakteri bakımından bu önemli bir adımdır. Bundan sonra bizim bu konuda konuşmayıp Meclis Başkanı’nın ve divanının bu konuyu halletmesi lazım. 
     
Mehmet Ali Şahin AKP Milletvekili Savurganlık son bulur      Meclis’in devlette yeniden yapılanmaya kendi bünyesinden başlaması açısından bu önemli bir karardır. Bu karar aynı zamanda özelleştirme mantığını da ortaya koyar. Halka yakın olmak ise bu olayın psikolojik yönüdür. Bugün Türkiye’nin en büyük sıkıntılarından biri devlette çok ciddi bir savurganlığın olmasıdır. Bu nedenle savurganlığa karşı mücadele edelim’ diyen yasama ve yürütme organının önce kendisinden başlaması gerekir. Ayrıca henüz kira yardımı diye bir kararımız da yok. Ben h l oturan milletvekillerinden biriyim. 15 Ocak’ta, 2003 tarihine kadar lojmanlarla ilgili kira ödedik. O tarihe kadar zaten boşaltılacak. 
     



 GÜNCEL 
















</TEXT>
</DOC>
