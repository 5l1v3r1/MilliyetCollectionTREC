<DOC>
<DOCNO> 104764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/30/spor/ygokberk.html </URL>
<DATE> 2002/08/30/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Neler oluyor orada 
</HEADLINE>
<TEXT>

     Fenerbahçe, Ortega’yı aldığında hem Milliyet’te Köyün Delisi’nde yazmış, hem de Radyo D’dekinde sabah sabah azmıştım. 
     Galatasaray’ın şampiyon olmasındaki veya Fenerbahçe’nin şampiyonluğu vermesindeki sebep Ortegasızlık mıydı Evet Ortega’sı yoktu belki ama Ortegamsı oyuncuları da mı yoktu Revivo, Rapajc, Yusuf... Yarım Sergen’in bile Beşiktaş’ı domine ettiği bir ligde İsrailli de, Hırvat da, Yusuf da yeterdi de, artardı bile. Kullanabilirlerse tabii. Ya da oynatabilirlerse. Ya da her neyse. 
     
     "Keşke" demiştim, Arjantinli’ye milyon dolarlar vereceklerine, Florya’nın bahçıvanına veya bakıcısına veya kapıcısına mesela 2 bin dolar verselerdi, Samandıra’ya getirip sorsalardı. Allahaşkına ne oluyor, ne bitiyor Florya’da. Para yok deniyor, pul da. Üstelik giden gidene. Babasının bile Aaa bizim oğlan futbol oynuyormuş’ dediği Victoria, Fleurquin, Beşiktaş’ın bıraktığı Ayhan, santrforun tuhafı Radu filan, falan. Bırakın hepsini, yukarıdakilerden herhangi biri, mesela Fenerbahçe’de olsaydı, bırakın 11’i, 18’i Samandıra’ya bile almazlardı. Hatta Saracoğlu’ndaki ilk 60 binin içinde bile olamazlardı. Gelmeden Biletix’e uğramazlarsa tabii. Şimdi Yusuf’un, Ceyhun’un, Hakan Bayraktar’ın, Ali Akdeniz’in, Cem Karaca’nın, Ali Güneş’in vesaire... olduğu gibi. Fener’in sorunu yokluk değil, bolluktu. Ya da çokluk. Peki ne oluyordu da, nasıl oluyordu da Galatasaray bu Fenerbahçe önünde şampiyon oluyordu. Galatasaraylılar bile o dönem birbirlerine soruyorlardı, nasıl şampiyon olduklarını. Cevap da aynıydı "Bir bilsek"... 
     Fener, Florya’nın bahçıvanını çağıracağına sağa sola sataştı, bulaştı, konudan da uzaklaştı. Niçin şampiyon olamadıklarını değil, niçin Galatasaray’ın şampiyon olduğuna kafayı yordular. Bilirsiniz Haluk Ulusoy’a, hakemlere, penaltılara bağladılar. 
     Feyenoord maçı, oynandığı gece Saracoğlu’nda kaybedildi gibi gözükse de bence o günlerde kaybedildi. Veya o günler kaybedildi. Yok Johnson’un yokluğu, yok dört forvetin çokluğu... Tabii önemliydi. Lorant’ın Fener’i Werner’leyip yumuşaçık yapması da. Ama daha da önemlisi biz niye şampiyon olamadık diye yapılamayan özeleştiriydi. Şu anda da yapmıyorlar. Washington’un "out", Hakan Şükür’ün "in" olması veya Lorantlılık veya Lorantsızlık mı, Fenerbahçe’nin tek sorunu. Eğer öyleyse ekolay.net zaten Koyarsın Brezilyalı ile Alman’ı aynı uçağa, biri köyüne öbürü Almanya aktarmalı evine gider. Gider de sorunlar biter mi Bence bitmez. Hani kurumsallaşma, kurum, kurumlar. Ya da böyle istenmeyen durumlar... 
     
Yanlış anlaşılmasın veya anlaşılsın      Attila Gökçe’nin Tribün’ündeki "potada pot kırıldı" bölümünü geçen hafta Milliyet ile Konya, Isparta, Burdur, Antalya "tırölarken okudum. İstanbul’a dönünce bir iki cümle de benden olsun dedim, tribünde tuzum bulunsun. Hani yanlış anlaşılmasın veya da anlaşılsın Sadece düzeltme niyetine. Ama Attila Gökçe kısmetine. Üstelik Gökçe’nin uykusuz gecelerinden birinde olduğu kendi ifadesinde bulunduğuna göre... 
     1. Evet, İsmet Badem basketbol misyoneridir, ama ben değilim. Olmak da istemiyorum, ilgilenmiyorum da. Değil misyonerlik gayretim, niyetim bile hiç olmadı. Ayrıca bana misyoner demek bence İsmet Badem’in bütün emeklerini bir çırpıda yemek demek. 
     2. İsmet Badem ile Supersport ekranında hiç beraber olmadık. Daha doğrusu bir kere üç - beş dakika olduk. Son nokta’da, onun kitabını tanıttım. 
     3. Gökçe’nin söz ettiği birliktelik ETV’de İsmet Badem’in programındaydı. 
     4. Attila Gökçe’nin deyimiyle "Indianapolis’te gerekli başarıyı gösterirlerse ilk dört filan, doğrudan olimpiyata katılırlar" da demedim. Üstelik bu cümleyi orada demediğim gibi evde, sokakta, mahallede, İtalya’da, Laila’da, Reina’da, balıkçıda, Konya’da, Burdur’da da söylemedim. 
     Sevgili Gökçe alınmasın, darılmasın uykusuz gecelerinden birindeymiş ya belli ki hem kanalları karıştırmış, hem de söylenenleri... 
     
Saç maç deyip geçmeyin      Takım olurlarsa diye başlıyor 2002 Temmuz - Ağustos basketbol yorumları. Yorumlayanlar da basketbolun 2002 Temmuz - Ağustos yorumcuları. Ve ekliyorlar İyi müdafaa yaparsak, ribaundları alıp, çok top kapıp, hemen ilk pas yapıp, tabii rakip sahaya çok hızlı dalıp... Bizim apartımandan ya da alt sokaktan veya üstekinden de biraz basketbol koklamış herhangi bir işi olmayan beş kişi bulsak, bu yukardakileri hep beraber yapsak, ya da yapabilsek biz de yenmez miyiz zaten her önümüzden geleni geçeni... 
     Hadi yukardakiler komik. Peki ya aşağıdakiler 
     "Savaşmalıyız, hücumda dengeli olmak lazım, erken atış yok, uzunlardan oynamalıyız, top her hücumda bir kere Hüseyin’e verilmeli"... 
     Bunlar da traji - komik. Ya da gerçekten trajik. 
     Eskinin coachu ve o coachun coaching’i gibi. Hepsi şöyle bağırırdı 
     "Hadi çocuklar iyi müdafaa" ya da "iyi mücadele, iyi mücadele"... 
     İyi ama nasıl, nasıl, nasıl 
     Ne derseniz deyin, mesela laf olsun torba dolsun. Basketbol gelişti, tabii basketbolumuz da. Gelişenleri tenzih ederim ama gelişmeyen de bir kısım yorumcumuz. Ve tabii onların müthiş yorumları. 
     Son takım oldukları an, Avrupa Şampiyonası’nda İspanya maçı öncesi Ankara’daki Bilkent Oteli’ndeki andı. Bir şey belli olmuştu. İspanya’yı yenemezlerse İstanbul’a gidemiyorlardı. Yani Ankara’da yok oluyorlardı. Basketbol tarihimizin en yeteneklileri, kendi evlerinde şampiyonaya veda ediyorlardı. İşte o korku onları birleştirdi zaten. Denize düşenin kime sarıldığını bilirsiniz. Onlar da birbirlerine sarıldılar, birleştiler. Neler kazanacaklarını haftalardır Örs ve Hakyemez anlatıyordu onlara. Ama vız gelip, tırıs gitmişti. İlk defa neler kaybedebileceklerini düşündüler, Bilkent otelde. Ve de takım oldular. İspanya’yı yendiler, sonra İstanbul’a geldiler, sonrasını biliyorsunuz zaten. 
     Şampiyonanın dışında kalmamak ve kendini eleştirenlerden rövanşı almak. Onları motive eden sebeplerden en önemli ikisiydi. Şimdi o eleştiren basın yok. Evlerinde de değiller, Hido ve Memo’nun evindeler. Yani o baskı da yok. En kötüsü de Dünya Şampiyonası oynuyorlar. İlk turdan dönseler bile fazla eleştirilmeyecekler belli ki. Bu ilkti, milkti, şöyle oldu, böyle oldu denip geçecek. İş Örs’e değil, Hakyemez’e düşüyor yani. Sorun saha içinde değil, dışında. Ben, ben, ben diyenler biz diyecekler mi. 
     Bilmem anlatabildim mi 
     Son bir - iki cümle de takım olursak diyenlere. Uçağa binerken herkesin saçı sarı, İbo’nunki sarı değildi. Neymiş, İbo ne demiş. Sarı saç, kırmızı formayla olmaz. Peki o zaman laciverte boyansaydı saçlar. Ya da yeşile, pembeye, ya da mora veya bilmem neye. Uçağa binerken daha takım olamamışlardı anlayacağınız, saçta bile fire verdiler. Bakalım salonda olacaklar mı 
     
Lesson XXVIII      Sayın turizm bakanına 52 haftada 52 cümle kampanyasında bu hafta 12 Dev Adam var 
     12 Twelve Dev Giant Adam lar Men 
     Her dersten sonraki klasik cümlemizle bitirelim. Turizme olmasa da sayın bakanına ufak da olsa bir katkımız olsun. 
     Haftaya Lesson XXIX. 
     
Cevap hakkı      16.08.2002’deki Köyün Delisi’nde Süreyya’yı, Avrupa Şampiyonu olduğu anda ekrandan geçen bantta soyadı Ayhan değil, Aydın olarak yazıyordu demiştim. Üstelik bant dört veya beş kez geçmişti ekrandan. TRT Spor Haberleri Müdürü Cihat Soysal araştırmış ve banttaki yazının TRT tarafından değil, Ali Sami Yen Stadı skorboard yönetmeni Mustafa Solak tarafından yazılmış olduğunu öğrenmiş. "Bundan sonraki bir yazınızda duyurur musunuz " dedi, ben de duyuruyorum. 
     
     SERİ İLANLAR 



 SPOR 
























</TEXT>
</DOC>
