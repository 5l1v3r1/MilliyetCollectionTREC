<DOC>
<DOCNO> 127717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/yasam/yas01.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane yer açmayınca mezarlıkta yer bulundu 
</HEADLINE>
<TEXT>

İshal şik yetiyle acil servise götürülen 6.5 aylık bebek, yer olmadığı gerekçesiyle hastaneye alınmayınca öldü. Doktora soruşturma açıldı 
     ZAFER TOKUŞ Sakarya DHA 

     Geyve’de oturan 4 çocuklu Yılmaz ailesi, iki gün önce ishal olan 6.5 aylık oğulları Mehmet Can’ı, önceki gece saat 21.00 sıralarında Sakarya SSK Hastanesi’ne götürdü. Depremden sonra prefabrik yapılarda hizmet veren hastanenin acil servisinde nöbetçi olan Dr. Ümit Numanoğlu, Mehmet Can’ı muayene ettikten sonra "Şimdi yatıracak yerimiz yok. Yarın sabah gelin" diyerek eve gönderdi. Ancak 6.5 aylık Mehmet Can, ertesi gün sabaha karşı fenalaşınca yeniden aynı hastaneye götürülürken yolda hayatını kaybetti. Çocuklarının ölümüyle şoka giren Abdullah-Filiz Yılmaz çifti, ölümden hastane yönetimini ve nöbetçi doktoru sorumlu tuttu. 
     
     Annenin gözyaşları 
     Akyazı’ya bağlı Kumköprü Köyü’nde toprağa verilen çocuğunun göz göre göre ölüme gönderildiğini söyleyen anne Filiz Yılmaz, "Yavrum şimdi ana kucağında sıcacık yatacağı yerde, buz gibi kara toprakta yatıyor. Bu masum bebeğin ne günahı vardı " diyerek uzun süre gözyaşı döktü. 
     
     Hastane prefabrik olunca..’ 
     Olayı doğrulayan Adapazarı SSK Hastanesi Başhekimi İrfan Öztürk de, "Maalesef arkadaşımız küçük çocuğu yer yok’ diyerek hastaneye almamış çocuğu yatırmamış. Konuyla ilgili soruşturma başlattık. Ancak bu hastanenin genel sorunu. Koskoca hastane, h l prefabrikede hizmet veriyor. Çocuk servisi 17 yataklı olduğu için, yaşanan yer sıkıntısı nedeniyle böyle üzücü olaylar oluyor" dedi. 
     
     Gürbüz görünüyordu’ 
     Suçlanan doktor Ümit Numanoğlu’nun ise ön savunmasında şunları dediği öğrenildi "Çocuğun durumu çok acil görünmüyordu. Gürbüz bir görüntüsü vardı. Hiç boş yerimiz olmadığı için yapacak bir şey yoktu. Ertesi sabah taburcu olacak çocukların yerine hastaneye kabul edebileceğimizi söyledim. Olaydan dolayı üzgünüm." 
     



 YAŞAM 



















</TEXT>
</DOC>
