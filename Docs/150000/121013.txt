<DOC>
<DOCNO> 121013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/ekonomi/eko06.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk duble yol Konya - Aksaray’a 
</HEADLINE>
<TEXT>

     GÜLÇİN ÜSTÜN Ankara 

     Bayındırlık Bakanı Zeki Ergezen, AKP’nin seçim vaatleri arasında yer alan "duble yol" projesinin 280 kilometrelik bölümünün altyapı çalışmasının tamamlandığını söyledi. Ergezen, "Projeye Konya - Aksaray üzerinden başlamak istiyoruz. Uygun görülürse, 15 gün içinde çalışmaya başlayabilecek durumdayız" dedi. 
     Ergezen, "Projenin büyük kısmı hazır. Ancak, hayata geçirilmesi zamanla olacak" diye konuştu. İnşaat mühendisi olduğu için, projeleri bizzat inceleyeceğini vurgulayan Ergezen, Tapu Kadastro ve Arsa Ofisi ile Toplu Konut İdaresi’nin bakanlığına bağlanmasının da gündemde olduğunu kaydetti. 
     
     Sabah namazında işe geldi 
     Yoğun bir çalışma temposuna giren Ergezen önceki gün sabah namazı saatinde bakanlığa geldi. Ergezen’in, temizlik görevlilerine hal hatır sorduğu, çalışanlarla sık sık sohbet ettiği öğrenildi. 
     



 EKONOMİ 
















</TEXT>
</DOC>
