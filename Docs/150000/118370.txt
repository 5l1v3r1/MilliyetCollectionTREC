<DOC>
<DOCNO> 118370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/spor/spo08.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     TAMER BAĞLAN 

DÜŞMAN KARDEŞLERFenerbahçe ve Galatasaray Tek yumurta ikizleri. Pek çok şeyleri ortak, tıpkı sarıları gibi. Ne yazık ki, holiganları sayesinde gözden düşüyorlar, Türk sporunun lokomotifleri 
     Hiç kuşku yok, geride bıraktığımız haftanın en karlısı ve de havalısıydı Fenerbahçe. Beş gün içinde topladığı, hayati önem taşıyan altı puanlık büyük hasılat değil yalnızca Kanarya’nın getirisi. Başkanından, yönetimine, teknik ekibinden, futbolcu kadrosuna kadar kaybedilmek üzere olan güven, moral yerli yerinde şimdi. Sarı-Lacivert yeniden, Fenerbahçeliler’in sevgilisi. Bir hafta öncesinin ağır eleştirilerinin yerinde yeller esiyor. Eh Bu da çok doğal. Seksen yılda bir yaşanıyor böyle bir olay... 
     Zirvedeki konumuna rağmen, sezon başından bu yana eleştirilen Terim’in Galatasaray’ının işi ilk devrenin kalan beş haftasında daha da zor. Ali Sami Yen’de Trabzonspor, Beşiktaş kapışmaları, Gençlerbirliği, Ankaragücü ve Gaziantepspor deplasmanları. Hepsinden önce ve en önemlisi Barcelona sınavı. Ya dönüm ya da kırılma noktası... 
     Gaziantepspor, eksik gedik dinlemeden ve yenilmeden ısrarla liderliği kovalıyor. Cümleleri "Hedefimiz şampiyonluk değil" değil diye başlasa da, Kırmızı - Siyahlılar makine düzeni ile işliyor üç puanları, hem içeride hem dışarıda. Ömer, Alper, Bouazizi, Kemal, Murat, Maxim, Cesar derken eski günlerine dönme çabaşını arttıran Viola, şu sıralar pek moda... 
     100. yıl şenliklerine 10. şampiyonluğu katık etmek isteyen Beşiktaş ise, en iştahlı zirve sevdalısı. Lucescu’nun orta alanda oluşturduğu Tayfur, Yasin, Sergen ve Pancu birlikteliği, Kara - Kartal’ın gözağrısı. Üç büyüklerin en derli toplusu olarak görünen Beşiktaş’ın liderlik yolunda bir avantajı da, her iki ezeli rakibiyle oynayacak olması... 
     Trabzonspor’un gençlere ve sisteme önem vermesini gelecek adına büyük bir adım olarak defalarca dile getirdik ancak, Bordo - Mavililer işi biraz abarttı doğrusu. Üst üste alınan beş galibiyetle başlayan zirve hesapları, umarız Karadeniz Kaplanı’nı uzun menzilli ve kalıcı hedefinden uzaklaştırmaz. Bir nokta daha var Samet Aybaba ve Trabzonspor için üzerine eğilmeye değer Mehmet Yılmaz’ın son vuruşları, çalışkanlığı ve fizik gücü ile aynı seviyeye çıkarılabilirse eğer... 
     Diyarbakırspor ve Kocaelispor’un son üç haftada topladığı üçer puan ligin altına oldukça hareket getirdi. Bu hareket, en az zirve kadar, kümede kalma mücadelesinin de, tıpkı geçen sezon olduğu gibi büyük heyecanlara sahne olacağının habercisi. Ancak, küme düşecek takımlar konusunda hüküm yürütmek için henüz çok erken. Yine de ve de ısrarla, genel gidişata bakıp "Bu sezon kimler düşecek Süper Lig’imizden " sorusu sorulacaksa eğer futbolseverler alınmasınlar, taraftar kisvesi altında yüzümüzü kızartanlar çoktan küme düştüler... 
     
     Haftanın Takımı 
     FENERBAHÇE 
     Beş gün içinde önce ezeli rakibi Galatasaray’a gol yağdırdı, ardından Samsun deplasmanından da üç puan çıkardı. Zirve ile arasındaki uçurumu bir çırpıda kapadı, bu sezon da şampiyonluğun en büyük adayı olduğunu kanıtladı. 
     
     Haftanın Hocası 
     Werner LORANT 
     Hem kendisi, hem de takımı için çok önemli bir virajı kazasız dönmesini bildi. Derbide takımını iyi yönetti, Samsun deplasmanında da yerinde değişikliklerle oyunu çevirdi. Lorant kendisine şüpheyle bakanlara adeta nazire yaptı. 
     
     Haftanın Hakemi 
     Bülent DEMİRLEK 
     MHK’nin genç hakemi Beşiktaş-Elazığ maçını bir iki ufak hata dışında çok iyi yönetti. Seyirci baskısında kalmadan cesur düdükler çaldı, çıkardığı kartlarda haklıydı. Pozisyonları yakından takip etti, yardımcıları ile iletişimini hiç kaybetmedi. 
     
Gol Krallığı Futbolcu Takım Maç Gol Okan Bursaspor 12 10 Viola Gaziantepspor 10 9 Arif Galatasaray 9 7 Zafer Göztepe 12 7      
     
Gol Pası Futbolcu Takım Maç Gol Pası Ortega Fenerbahçe 10 8 Timuçin Malatyaspor 12 7 Murat Bursaspor 12 6 Duro Malatyaspor 8 5 Steviç Fenerbahçe 10 5 Kemal Gaziantep 12 5      
     
Altın Eldiven Futbolcu Takım Maç Gol Petkoviç Trabzonspor 12 7 Cordoba Beşiktaş 10 8 Gökhan Gençlerbirliği 10 9 Heinen Denizlispor 9 10      
     
     Kart Cezalıları 
     Kırmızı kart Osman Elazığspor 
     Sarı kart Serkan Gençlerbirliği , 
     Sinan Göztepe , Faruk Kocaeli , Mehmet, Mithat Malatyaspor 
     
     Haftanın Portresi 
     SERGEN Beşiktaş 
     Beşiktaş’ta ikinci baharını yaşıyor. Profesyonel futbol kariyerini ve kaderini onurla taşıyor. Elazığspor maçında attığı iki gol klasının bir göstergesiydi. Enerjisini zorlayarak takımını bir orkestra şefi gibi yönetti. Tek başına skoru belirledi, takımının zirvedeki iddiasını perçinledi. 
     
     Haftanın Sonuçları 
     Adana - G.Saray 0-0 
     Beşiktaş - Elazığ 3-1 
     Pancu Dk. 13, Meszaros Dk. 33, 
     Sergen Dk. 67 ve 88 pen. 
     Samsun - Fenerbahçe 1-3 
     Musa Dk. 38, Ceyhun Dk. 73, 
     Rapajc Dk. 81, Serhat Dk. 90 
     Göztepe - Trabzon 1-2 
     Gökdeniz Dk. 6, Ercan Dk. 8, 
     Fatih Dk. 30 
     G.Birliği - Altay 1-0 
     A.Hassan Dk. 86 
     Bursa - Malatya 1-1 
     Okan Dk. 47, Hasan Özer Dk. 61 
     D.Bakır - Ankaragücü 3-0 
     Saffet Dk. 13, M.Hacıoğlu Dk. 32 ve 39 
     Kocaeli - Denizli 2-1 
     Volkan Dk. 34, Hüseyin Dk. 71, 
     İlyas Dk. 87 
     İst.Spor - Gaziantep 1-3 
     Viola Dk. 35, Gürkan Dk. 57, 
     Kemal Dk. 65, Cesar Dk. 89 
     
     Haftanın Maçları 
     Şampiyonlar Ligi ÇARŞAMBA Barcelona-Galatasaray, UEFA Kupası PERŞEMBE Panathinaikos-Fenerbahçe, Beşiktaş-Alaves, Denizli-Sparta Prag, Süper Lig CUMARTESİ Ankaragücü-Göztepe, Adana-Gençlerbirliği, Gaziantep-Diyarbakır, Galatasaray-Trabzon, PAZAR Malatya-Kocaeli, Elazığ-Samsun, Denizli-İstanbulspor, Altay-Beşiktaş, Fenerbahçe-Bursa 
     
     Alkış Alanlar 
     Sıkılacak eller 
     Galatasaray Başkanı Özhan Canaydın seçildiği günden beri tutarlı sözleri ve babacan tavırlarıyla dikkati çekti. Ezeli rakiplerine karşı dostça yaklaşımı, yokuş tırmanan centilmenliği, tepeye çıkarttı. Canaydın, ağır hasta olmasına rağmen Kadıköy’e kadar gelerek tribündeki yerini aldı. Gollerden sonra rakip kulüp başkanının elini sıktı. Örnek davranışı eleştirildi ama o dimdik ayakta kaldı. Galatasaray Başkanı’nı prensiplerin de temsilcisi olması nedeniyle kutluyoruz. 
     
     Kara Tahta 
     Çöpe gidecek beyinler 
     Rüştü bayrağımızı Dünya’ya tanıtanların başlarında geliyor. Ailesini seven, dedikoduya karışmayan, rakiplerine dil uzatmayan bir karaktere sahip. Buna rağmen Samsun’daki bazı taraftarlar Rüştü ve eşi için "ahlaksız" kelimelerin sahibi oldular. Samsunspor menajeri Süleyman Hurma bu sözleri şikayet edenlere "Ne varmış" dedi. Hakem Selçuk Dereli, Rüştü’nün şikayetlerine kayıtsız kaldı, aynı tribünde oturup da diğerlerine ses çıkarmayanlar gibi. Rüştü, çöplükler için konuşarak, değerli vaktini harcadı. 
     
Haftanın Sözü      Nouma bizi iftara götür. 
Beşiktaş taraftarı      
     



 SPOR 























</TEXT>
</DOC>
