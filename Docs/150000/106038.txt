<DOC>
<DOCNO> 106038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/yazar/sazak.html </URL>
<DATE> 2002/09/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Anketler, gensoru, Irak 
</HEADLINE>
<TEXT>

     Anti seçim lobisi 3 Kasım’ı erteletmeye çalışıyor. Tarhan Erdem’in güvenilir araştırma şirketi KONDA’nın Deutsche Bank için yaptığı ağustos anketi, Kemal Derviş’in de kaygıyla izlediği meşruiyet sorunu’nu gözler önüne serdi. 
     Ağustos ayı seçmen eğilimleri 3 Kasım’ın AKP - CHP arasında geçeceğine yönelik beklentiyi doğruluyor. 
     Ancak iki partinin oylarının toplamı - bu aşamada - yüzde 38. 
     AKP 24.6 CHP yüzde 14.3 . 
     Kararsızlar da dağıtıldığında varsayalım AKP yüzde 30, CHP yüzde 20 olsun. Güçbela, üçüncü bir parti daha Meclis’e girdi diyelim ankette yüzde 8.8 oyla DYP buna aday . Bu durumda bile seçmenin neredeyse yüzde 40’ının oy verdiği partilerden hiçbiri yüzde 10 barajını aşamadıkları için Meclis’te temsil edilemeyecekler. 
     9’uncu Cumhurbaşkanı Süleyman Demirel de başkentin siyaset nabzını iyi tutan bir dostuna, Meclis’teki partilerin yüzde 50’nin altında temsili felaket olur’ demiş. 
     KONDA’nın anketinde kararsızların oranının yüzde 20’ye indiği gözleniyor. Buna rağmen barajı sadece 3 partinin aşıyor olması dramatik. 3.5 yıldır iktidarda olan partiler Türkiye’yi seçime götürüyor. DSP, MHP ve ANAP’ın toplam oyları ağustos anketinde yüzde 10’u zor buluyor. Merkez sağdaki çöküntü, DYP, ANAP ve MHP’den kayan oylar AK Parti’yi tek başına iktidara götürüyor. 
     CHP’nin ise AKP karşısında çekim merkezi’ oluşturmakla birlikte yüzde 20’yle iktidar şansı bulması kolay değil. Baykal’ın Derviş’i daha çok öne çıkarması gerekiyor ve 4 x 100 bayrak yarışı’ gibi CHP’nin yeni atletlerle koşması, son düzlüğe Derviş’le girmesi’ şart. Çünkü seçmen gözünde yeni’ olan ve AKP’nin olmayan ekonomik programı’ karşısında kendi bilgi birikimini ve teknik becerisini sergileyecek en önemli aktör Derviş. CHP liderinin, Bizim Kemal’ üslubuyla bu transferi sıradanlaştırması ve istediğim zaman oyuna sokarım’ havasıyla 2 saatlik programda 6 dakika konuşturması tuhaf kaçmadı mı CHP’nin ayrıca tarihinde ilk kez Meclis dışında kalmasına karşın partiyi muhalefette sahiplenmiş, emek vermiş sol’ kadrolara da açılması gerekiyor. 
     CHP merkeze yöneldikçe solda yeni ittifaklar doğuyor. 
     SHP, HADEP, ÖDP ve EMEP’in seçim işbirliği yapmaları bu partilerin yüzde 10 barajını geçmelerini sağlayabilir. Aynı şekilde DYP’nin de sağda ittifak arayışları var. 
     Ancak seçime beş kala, 3 Kasım’la ilgili tereddütler henüz ortadan kalkmış değil. 
     Ankara’da çeşitli partilere dağılmış anti seçim’ lobisi çalışıyor. 
     AKP oylarının yüzde 30’u bulması nedeniyle barajın altındaki partiler ve 11 Eylül’de liste paniği yaşayacak küskünler’ gensoru hazırlıyor. Yeni Türkiye’nin baraj riski gensorudan sonra seçimi erteletme’ çabalarında bu grubu kilit hale getirebilir. 
     ABD’nin Irak operasyonu için düğmeye basması da seçimi ertelemenin bir başka gerekçesi olabilir. 
     
     







Atatürk yaşasaydı .. 


Bilinç kısırlığına, nükte kısırlığı da eklenince... 


Adli yıl açıldı 


Örtülü ödenek tartışması 


6 Ok’a itirazım yok 


Seçim korkusu yüzünden harçlar açıklanmıyor 


Seçim arifesinde yatırım stratejileri 


Kofi Annan bu kez başarır mı 


Bu şarkılar Sezen Aksu’dan önce de söylendi 


Anketler, gensoru, Irak 


Aşık Veysel’in sazıyla Fazıl’ın piyanosu 


Ağzı kanatmayan şarkılar 


Borçda çok kimsenin suçu var 


</TEXT>
</DOC>
