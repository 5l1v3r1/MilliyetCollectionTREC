<DOC>
<DOCNO> 148023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/spor/spo04.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SONU GELMİYOR 
</HEADLINE>
<TEXT>

Trabzonspor, Kocaelispor karşısında 90 2’de kaçırdığı penaltıyla birlikte üçüncü kez son saniyelerde zaferden oldu. Teknik Direktör Samet Aybaba, "Şanssızdık" dedi 
     Avucundan uçtu 
     KOCAELİSPOR deplasmanında 2 - 2 devam eden maçın son saniyelerinde penaltı kazanan ve değerlendiremeyen Trabzonspor şaşkına döndü. Hüseyin’in ayağından fırsatı kaçıran Bordo - Mavililer, bu sonuçla uzatmalarda üçüncü kez galibiyet şansını yitirdi. Trabzonspor daha önce de Malatyaspor ve Beşiktaş’tan son anlarda gol yiyerek beraberliğe razı olmuştu. 
     
     Aybaba üzgün 
     TEKNİK Direktör Samet Aybaba, alınan beraberliği şanssızlığa bağladı. Aybaba, "Karşılaşmaya kötü başladık. Erken yediğimiz gol konsantrasyonumuzu bozdu. İkinci golle birlikte bir anda şok olduk. Ancak çabut toparlandık. Son saniyelerde kazandığımız penaltıyı değerlendirseydik, şimdi 3 puanın sahibiydik. Bu beraberlikten ders çıkarmamız gerekiyor. Dikkatsizliğin faturasını ödedik" yorumunu yaptı. 
     
     Kabus gibi yolculuk 
     TRABZONSPOR, İstanbul dönüşünde uçakta büyük tehlike atlattı. Türbülansa giren uçak büyük bir gürültüyle sallanınca kafile korku dolu saatler yaşadı. Kaptan Fatih, "Büyük bir sarsıntıydı. Hepimiz çok korktuk. Fırtınaya bağlı bir sarsıntı olduğu söylendi. Ama uçak adeta tersyüz olacaktı. Çok şükür bir felaket yaşamadık. Uçak kazaları nedeniyle stresimiz arttı" diye konuştu. 
     


SPOR 





























</TEXT>
</DOC>
