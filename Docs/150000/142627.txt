<DOC>
<DOCNO> 142627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/yazar/bila.html </URL>
<DATE> 2003/03/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Aşağısı sakal, yukarısı bıyık 
</HEADLINE>
<TEXT>

     Erdoğan’ın milletvekili seçildiği pazar günü, ABD’nin Ankara Büyükelçisi Pearson ziyaret etmiş ve 3,5 saat görüşmüşlerdi. Herhalde bu uzun görüşme sırasında Pearson, Erdoğan’ı tebrik etmiştir. 
     Seçim sonucu belli olur olmaz, ABD Başkanı Bush’un, AKP Lideri Erdoğan’ı telefonla arayarak bizzat tebrik ettiğini de öğrendik. 
     Ama bu tebrik Beyaz Saray için yeterli olmamış ki, Başkan Bush, Erdoğan’ı bir daha tebrik etti. Bu kez bir tebrik mektubuyla. Pearson, dün mektubu AKP Genel Merkezi’ne gelerek Erdoğan’a iletti. Sonra açıkladı Başkan Bush Sayın Erdoğan’ı tebrik ediyor 
     Başkan Bush yatıp kalkıp AKP Lideri Erdoğan’ı tebrik ediyor. 
     Erdoğan teşekkür etmekten yoruldu ama Bush tebrik etmekten yorulmadı. 
     Başkan Bush’un AKP Lideri’ne kara kaşı, kara gözü için her Allahın günü tebrik etmediğini herkes biliyor. 
     Bu, Erdoğan’ın, Pearson’un ziyaretinden hemen sonra başbakanlığa gelip Abdullah Gül’le buluşması ve Genelkurmay Başkanı Org. Özkök’ün de toplantıya katılmasından belli. 
     Belli ki, Bush her tebrikte bir de "ne oldu tezkere" diyor. 
     ABD’nin beklediği tezkere geciktikçe, tebrik sayısı artıyor. 
     Dünkü tebriğin içinde ise, acilen Türkiye’nin hava sahasını açması talebinin olduğu da gelen bilgiler arasında. ABD havadan, karadan, denizden, nereden olursa olsun Türkiye’den savaş için tezkere istiyor. 
     Ancak Ankara, tezkereyi ikinci kez Meclis’e getirmeye cesaret edemiyor. Şimdi sıra AKP Lideri, yeni Başbakan Erdoğan’da. Erdoğan, başbakanlığı alırken gösterdiği hızlılığı, hükümeti kurma ve tezkereyi getirme konusunda göstermedi veya gösteremedi. 
     ABD, geçirin tezkereyi dedikçe, eski ve yeni başbakanların ayakları geri geri gidiyor. Ancak korkunun ecele faydası yok. 
     Ankara eski veya yeni hükümetle bir karar vermek zorunda. ABD’nin, geç gelen tezkzere işe yaramaz" türündeki tehditleri de gündeme sürülmüş durumda. 
     Başbakan Gül, sırasını savdı... 
     Sıra Başbakan Erdoğan’da... 
     Erdoğan’ın gördüğü manzara ise şu 
     Aşağısı sakal yukarısı bıyık.... 
     
     







AKP ve kriz yönetimi 


Lütfen biraz daha sıkışınız, sıkışınız, sıkışınız... 


Moda otoyolu... 


Aşağısı sakal, yukarısı bıyık 


İşte kapı, işte sapı 


Hacettepe, Arınç ve gençler 


100 günün bilançosu 


Akademi’de güvenlik tartışması 


Saddam canlı kalkan’ değil robot’ ister 


Yeni vergi var ama, salan nerede 


Körfez Savaşı tutanakları 


Neden kalkınmış tek Müslüman ülke yok 9 


Yeryüzünün kalbi 


Bağa gel, bostana gel’ 


</TEXT>
</DOC>
