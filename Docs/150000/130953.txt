<DOC>
<DOCNO> 130953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sondun03.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, Tanzanya'daki vatandaşlarını uyardı Saldırı olabilir 
</HEADLINE>
<TEXT>

     İngiltere, Tanzanya'nın Zanzibar adasında ''uluslararası bir terörist grubunun'' saldırı düzenlemeyi planlayabileceğini açıklayarak vatandaşlarını uyardı. 
     İngiltere Dışişleri Bakanlığı Sözcüsü, ''Uluslararası bir terörist grubun, Zanzibar adasında saldırı planlıyor olabileceğine dair bilgi edindik'' dedi. 
     Örgütün adını ya da tehdidin içeriğini açıklamayan sözcü, vatandaşlarından dikkatli olmalarını isterken, onlara bu ülkeden ayrılmalarını bildirmediklerini söyledi. 
     İngiltere'den önce geçen hafta ABD, Zanzibar'daki vatandaşlarına alışveriş ve eğlence yerleri ile gece kulüpleri gibi kalabalık mekanlarda dikkatli olmaları uyarısında bulunmuştu. 
     





</TEXT>
</DOC>
