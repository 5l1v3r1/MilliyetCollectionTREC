<DOC>
<DOCNO> 121003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/dunya/dun03.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme salonunda jet infaz 
</HEADLINE>
<TEXT>

H kim Muhammed Dıro hırsıza verdiği kırbaç cezasının hemen infaz edilmesini isteyince mahkeme salonu, hırsızın kaba etine inen darbelerle çınladı. 
     DHA 

     Son günlerde şeriat uygulamaları ve dinsel çatışmalarla adından sık söz ettiren Nijerya, bir kez daha olay oldu. Alman ARD kanalı tarafından yayımlanan görüntüler, ülkede uygulanan ceza ve infaz sistemini gözler önüne serdi. 
     Funtua kasabasındaki basit bir hırsızlık davasında aynı zamanda bir din adamı olan h kim Muhammed Dıro, yürürlükteki şeriat kanunlarına dayanarak, hırsızlık yaptığını kabul eden sanığa 50 kırbaç cezası verdi. Sanığın duruşmadaki itirafı üzerine hemen infaz görevlisine kararı yerine getirmesi için talimat verildi. İnfaz görevlisi, bunun üzerine, çok sayıda çocuğun da açık kapı ve pencerelerden izlediği kırbaç cezasının infazına başladı. Sanıktan önce oturduğu sıraya yüzüstü uzanması istendi. Ardından kırbaçlar peş peşe indi. Nijerya’da aynı zamanda din adamı olan h kimler, suçunu itiraf eden sanığa verilen cezanın anında infazından daha doğal bir şey olamayacağını savunuyorlar. 
     



 DÜNYA 














</TEXT>
</DOC>
