<DOC>
<DOCNO> 117254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/ekonomi/eko02.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TAYYİP BONOSU 
</HEADLINE>
<TEXT>

AKP’nin seçimlerden birinci çıkmasından sonra yapılan ilk Hazine ihalelerine toplam 5 katrilyon 885 trilyon liralık teklif geldi. Ilımlı mesajlarına karşılık Piyasanın AKP’ye verdiği kredi’ olarak yorumlanan taleple bileşik faiz yüzde 54’e geriledi 
     KADİFE ŞAHİN 

     Seçim sonuçlarının Adalet ve Kalkınma Partisi’ni AKP yeni hükümeti tek başına kuracak parti konumuna taşımasından sonra düzenlenen ilk Hazine ihalelerine gelen teklif AKP’ye verilen kredi olarak yorumlandı. 
     Hazine’nin dün düzenlediği 133 ve 238 gün vadeli bono ihalelerinde bileşik faiz sırasıyla yüzde 54 ve 56.5 oldu. AKP’nın tek başına iktidar sahibi olmasını siyasi istikrarın sağlanması’ olarak değerlendiren piyasa oyuncuları, 133 gün vadeli k ğıda toplam 2 katrilyon 775.3 trilyon lira, 238 gün vadeli k ğıda ise 3 katrilyon 116.9 trilyon liralık teklifte bulundu. Hazine, piyasadan gelen bu tekliflere karşılık 133 gün vadeli k ğıtta net 2 katrilyon 180.2 trilyonluk, 238 gün vadelde ise 1 katrilyon 113.6 trilyonluk satış gerçekleştirdi. 
     
     Kısa vadeliye talep fazla 
     133 gün vadeli k ğıdın bileşik faizi yüzde 54, 238 gün vadeli k ğıdın ise yüzde 56.5 oldu. Faiz bir önceki ihaleye göre 7.4 - 9.9 puanlık düşüş gösterdi. Hazine’nin üçüncü kez piyasaya sunduğu 238 gün vadeli k ğıdın en son 8 Ekim’de yapılan ihracında faizi yüzde 70.61 olmuştu. 
     Kısa vadeli k ğıdın bireysel yatırımcıya da satılması nedeniyle tekliflerin yüzde 92’si karşılanırken, Hazine uzun vadeli k ğıtta yüksek faiz talep edilmesi nedeniyle teklifin yüzde 48’ini karşıladı. 
     
     6 katrilyonluk ödeme 
     Hazine, bono ihalelerinden 133 gün vadeli k ğıdın geri ödemesini 19 Mart 2003 tarihinde, 238 gün vadeli k ğıdın geri ödemesini ise 2 Temmuz 2003 tarihinde yapacak. Hazine bugün, kasım ayının en büyük iç borç geri ödemesi olan, toplam 6 katrilyon 118.2 trilyon liralık ödeme gerçekleştirecek. Kasım ayının toplam iç borç ödemesi ise 9 katrilyon 482 trilyon lira. 
     
     Mevduat faizleri de düştü 
     Bu arada geçen hafta kamu bankalarından Ziraat Bankası’nın mevduat faizlerinde yaptığı indirime özel bankalarda katıldı. Dışbank, Yapı Kredi Bankası, Türk lirası cinsinden mevduatlara uyguladığı faiz oranlarını 1-3 puan düşürdü. Oyakbank’ta Türk Lirası mevduat faiz oranları 1 puan düşürürken, 1 yıl vadeli faiz oranında bir değişiklik yapmadı. 
     
Düzeltme beklentisi      Dün düzenlenen Hazine ihalelerinde piyasanın AKP kurmaylarının olumlu ve ılımlı mesajlarının etkisinin görüldüğünü belirten bazı bankacılar, faizlerdeki düşüşü bir miktar hızlı bulduklarını bildirler. 
     Bazı büyük bankaların döviz pozisyonu açarak bonoya geçtiğini ifade eden bankacılar, faizlerin 10’ar puanlar halinde düşüşünün yüzde 55 seviyesinde duracağını ve bu düzeyden bir düzeltme gelebileceğini kaydediyor. Faiz düşüşünün bankaların mevduat faizlerinde de düşüşü beraberinde getireceğini belirten bankacılar, Merkez Bankası’nın kısa vadede faiz indiriminde bulunacağı beklentisini de taşıyor. 
     
Faiz ikinci elde 7 puan düştü      AKP’nin verdiği olumlu mesajların etkisi ikinci el piyasada da görüldü. 
     Seçim sonuçlarının belirlenmesinden sonra ilk işlem gününde en aktif k ğıtlardan 7 Mayıs 2003 k ğıdının yüzde 64.25 olan faizi dün yüzde 57.36’ya düştü. Böylece bu k ğıtta faiz 6.89 puan geriledi. 
     2 Temmuz 2003 vadeli diğer bir aktif k ğıtta ise bir önceki gün yüzde 64.48 olan bileşik faiz oranı dün yüzde 57.53 seviyesine düştü. Piyasalardaki bu faiz düşüşünün yüzde 50’ye kadar devam edebileceğini belirten bankacılar, düşüşün yüzde 50 - 55 arasında durulma da yaşayabileceğini bildirdi. 
     Bu arada doların 1 milyon 600 bin liranın altına düşmeyeceği tahmininde bulunan bankacılar, borsa endeksinin ise 1 dolar değerine kadar çıkabileceğini bildirdi. 
     



 EKONOMİ 




















</TEXT>
</DOC>
