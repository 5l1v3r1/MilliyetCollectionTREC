<DOC>
<DOCNO> 119675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/19/yasam/yas04.html </URL>
<DATE> 2002/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika’da cepler artık kapsamıyor 
</HEADLINE>
<TEXT>

Operatörler, oyun ve fotoğraf göndermeye dalınca Amerikalılar cep’ten konuşamaz oldu 
     BARIŞ ERGİN 

     ABD’de cep telefonu kullanımındaki hızlı artış komünikasyon ağını tıkadı, abonelerden görüşemiyoruz’ şik yetleri yağmaya başladı. 
     ABD’de cep telefonu kullanan abone sayısı, 1995’ten bu yana hızlı bir artış göstererek, toplam hane halkının yüzde 56’sına ulaştı. Ancak kullanıcı sayısındaki bu artışa karşın bölgesel veri cihazı alt yapısı zayıf kalınca, sistemde sorunlar artmaya başladı. New York Times gazetesinin haberine göre, cep telefonu üreticileri Internet üzerinden oyun oynama, fotoğraf çekip yollama gibi yan hizmetlerle uğraştıklarından, temel hizmetleri veremiyor. 
     Federal İletişim Komisyonu Başkan Yardımcısı James D. Schlichting de, "Cep telefonu endüstrisi başarısının kurbanı oldu" sözüyle bu tanıyı doğruluyor. 
     Sonuçta şu anda ABD’deki cep’ kullanıcılarının büyük bölümü, yaptıkları her 10 aramanın en az üçünü tekrar aramak zorunda kalmaktan şik yetçi. Cep telefonu kullananların tamamı 2002’de en az bir kere müşteri hizmetlerini arayıp şik yetlerini bildirmiş ve müşteri hizmetlerine gelen şik yetlerin yüzde 30’u da sadece düşmeyen numaralarla ilgili. 
     



 YAŞAM 






















</TEXT>
</DOC>
