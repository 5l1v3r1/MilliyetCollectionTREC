<DOC>
<DOCNO> 141555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/09/dunya/dun05.html </URL>
<DATE> 2003/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Bin Ladin’in kervanını izliyor 
</HEADLINE>
<TEXT>

     DIŞ HABERLER SERVİSİ 

     11 Eylül’ün planlayıcısı olduğu iddia edilen Halid Şeyh Muhammed’in yakalandıktan sonra sorgulanmaya başlanmasıyla birlikte El Kaide lideri Usame bin Ladin’in etrafındaki çember daralıyor. 
     ABC News’ün haberine göre, ABD istihbaratı, Pakistan’ın Afganistan ve İran sınırı arasındaki dağlık bölgelerde yayan ve atla dolaşanlardan oluşan bir kervanı yakın takibe aldı. Amerikalı yetkililere göre, Bin Ladin’in bu kervanda olma ihtimali çok yüksek. Yaklaşık bir hafta önce cep telefonuyla ailesini aramasının ardından Bin Ladin’in yerini tespit ettiklerini belirten Amerikalı yetkililer, şu anda uydu ve kameralarla donatılmış uçaklar aracılığıyla söz konusu kervanı izlediklerini söyledi. Kervanın etrafında elektronik gözetim ağı kuran ABD, özellikle Beluşistan bölgesinde havadan çok sayıda bildiri atarak, halka Bin Ladin’in başına 25 milyon dolar ödül konduğunu hatırlatıyor. 
     



 DÜNYA 














</TEXT>
</DOC>
