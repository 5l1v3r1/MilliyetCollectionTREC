<DOC>
<DOCNO> 118642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/soneko05.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa güne yükselişle başladı... 
</HEADLINE>
<TEXT>

     Borsa uzmanları piyasanın, Irak Devlet Başkanı Saddam Hüseyin'in BM Irak'ın silahsızlanması kararına cevabını bekleyeceğini, kar realizasyonlarının ardından bugün bir miktar tepki alımı olabileceğini belirtiyorlar. 
     Uzmanlar, bu sürede risk almak istenmeyeceğinden yeni pozisyon açmak yerine temkinli bir bekleyişin hakim olmasını bekliyorlar. 
     Irak dışında piyasanın gündeminde, seçimin galibi AKP'nin Genel Başkanı Recep Tayyip Erdoğan'ın AB ülkelerine yönelik yapacağı ziyaretler ve BM'nin Kıbrıs'ta çözüme ilişkin sunduğu ve taraflarca tartışılmakta olan rapor bulunuyor. 
     Bu başlıkların gölgesinde güne başlayan borsa güne yükselişle başladı. 
     Bileşik endeks seansın ilk dakikalarını, dünkü kapanışının 18.34 puan üzerinde, 12,115.87 puandan geçti. 
     





</TEXT>
</DOC>
