<DOC>
<DOCNO> 106538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sondun45.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş Belçikalı, polis ısırdı 
</HEADLINE>
<TEXT>

     Brüksel'in Schaerbeek bölgesinde sarhoş bir Belçikalı, iki polis memurunu ısırarak yaraladı. 
     David 24 isimli Belçikalı, aşırı alkol nedeniyle sokakta sataşkan tavırlarda bulununca, çevredeki insanlar polis çağırdı. Kimlik kontrolü yapmak isteyen polis ekibine karşı çıkan sarhoş Belçikalı, iki polis memurunu ısırdı. 
     Saldırgan Belçikalının tutuklanarak savcılığa sevk edildiği, yaralı polislerin tedavi gördüğü bildirildi. 
     Öte yandan Belçika federal polisine bağlı olarak hizmet veren bir polis memuru, üstlerinin kendisine haksızlık ettikleri ve sürgüne gönderildiği gerekçesiyle açlık grevi başlattı. 
     Willy Holvoet isimli polis, Belçika'da çok sayıda çocuğa tecavüz ederek öldürmek suçundan tutuklu bulunan Marc Dutroux'ya ilişkin dosyada bazı belge ve bilgilerin kayıp olduğunu açıkladığı için görevinden uzaklaştırılmıştı. 
     Polis Kütüphanesi'ne sürüldüğünü anlatan Holvoet, faal göreve dönmek istediğini, kendisini savunacak avukata ödeyecek parası olmadığını, bu nedenle açlık grevi başlattığını duyurdu. 
     Federal polis yetkilileri, konuya ilişkin açıklama yapılmayacağını bildirdiler. 
     





</TEXT>
</DOC>
