<DOC>
<DOCNO> 121274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yasam/ayas.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a dansöz’ pist 
</HEADLINE>
<TEXT>

Formula 1’in mimarı Tilke, pilotların nefesleri kesecek yarışlar yapabilmesi için İstanbul’a çok kıvrımlı’ bir pist tasarlıyor... 
     ŞÜKRAN PAKKAN İstanbul 

     İstanbul’a yapılmasına karar verilen Formula 1’in pist mimarlığını üstlenen Hermann Tilke, Kurtköy’de yaptığı yarım günlük inceleme gezisi sonucu yarışseverlere "çok heyecanlı bir pist" müjdesi verdi. 
     Çok kıvrımlı bir pist planlayan Tilke, "Dansöz gibi mi " sorusunu "Neden olmasın" diye yanıtladı. Tilke, son 10 yılın en heyecanlı pistini İstanbul için yapacağını söyleyerek "Formula 1 heyecanı İstanbul’da yeniden canlanacak. Burada yepyeni bir model oluşturacağım" dedi. 
     
     Fotoğraf makinesiyle gezdi 
     Hermann Tilke, dün sabah erken saatlerde gittiği iki bin 100 dönümlük Kurtköy’deki arazinin incelemesine, Türkiye Otomobil ve Motor Sporları Fedarasyonu Başkanı TOMSFED Mümtaz Tahincioğlu’ndan aldığı brifing ile başladı. Pistin yapılacağı 30 kilometrelik alanın bulunduğu Tepebaşı mevkiini önce helikopterden inceleyen Tilke, bol bol fotoğraf çekti. Ardından araziyi ciple de gezen Tilke, doğal ortamı bozmadan bir pist inşa edeceklerini vurguladı. Tilke şunları söyledi "Dünyanın dikkatini çekebilmek için İstanbul’da ayrıcalıklı bir şeyler olmalı. Pist üzerinde bazı semboller, Türkiye’ye özgü folklorik öğeler kullanacağım. Örneğin ay yıldız’ da olabilir. Bu iş için üç aylık bir çizim çalışması planlıyoruz." 
     
Formula onları mağdur etti’      Kurtköy’de İstanbul Ticaret Odası Vakfı’na ait arazide inşa edilecek yarış pisti, 15 kişilik bir aileyi 23 yıllık evinden edecek. Planlanan pist sahasında bulunan üç ayrı evde oğulları ve gelinleriyle birlikte yaşayan Abdurrahman Dilmaç, Van’dan göç ettiklerini ve 23 yıldır aynı arazide yaşadıklarını söyledi. Çiftçilikle geçindiklerini anlatan Dilmaç şöyle konuştu "Tapumuz yok. Formula devlete kazandıracak, bizi mağdur edecek. Nereye gideceğiz, devlet bize yol göstersin." 
     TOMSFED Başkanı Mümtaz Tahincioğlu ise "İster istemez çıkmak zorunda kalacaklar. Buranın şu andaki durumu zaten kimsenin oturumuna müsait değil" dedi. 
     



 YAŞAM 























</TEXT>
</DOC>
