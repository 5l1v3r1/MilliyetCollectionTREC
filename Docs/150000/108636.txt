<DOC>
<DOCNO> 108636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/yazar/sazak.html </URL>
<DATE> 2002/09/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
12 Eylül hukuku 
</HEADLINE>
<TEXT>

     Seçimlere 45 gün kala 12 Eylül hukuku’ demokrasiyi gölgeliyor. AB adaylık sürecinin de etkisiyle TBMM üç yıldır Anayasa ve yasalarda temel hak ve özgürlükleri genişleten köklü değişiklikler yaptı. TCK’nin 312 2. maddesindeki düzenleme de düşünce suçu’ kavramına son vermeye yönelik ileri bir adım oldu. Şiddet kavramı ayrı tutularak yasaya demokratik içerik kazandırıldı. 
     Ancak AKP lideri Tayyip Erdoğan’ın adaylığıyla ilgili son tartışmalar gösteriyor ki, Anayasa’nın 76’ncı maddesindeki affa uğramış olsalar bile aday olamazlar’ şeklindeki yasaklama, 21’inci yüzyılın açılımlarından çok 1980’lerin kısıtlamalarını çağrıştıracak şekilde uygulanmak isteniyor. 
     Suçun kalkmış olması dikkate alınmıyor. 
     1983 seçimlerine gidilirken askeri yönetimin veto’ yetkisi bu kez Yüksek Seçim Kurulu nezdinde uygulanmak isteniyor. 
     Erdoğan’la ilgili kararın Yargıtay gerekçesi ne olursa olsun kamuoyundaki Tayyip’i seçime sokmazlar’ görüşünü doğrulaması AB adayı Türkiye’nin yasaksız demokrasi’ iddiasına uymuyor. Sonuçta halk, anketlerde birinci parti’ gözüken parti başkanının seçime girmesinin engellendiği’ne inanıyor ve bu haksızlık’ sandığa daha fazla tepki oyu’nun yansıması anlamına geliyor. AKP’nin, YSK kararı henüz açıklanmadan seçim kampanyasını 1950’deki Yeter karar milletin’ sloganına oturtması boşuna değil. Parti şimdi, Erdoğan mağduriyeti’ni kullanarak, belki de rakiplerinin karşılaştığı Nasıl bir Türkiye, nasıl bir ekonomi yönetimi, nasıl bir iktidar yapısı’ sorularına muhatap olmadan Gözlerime bak anlarsın’ kampanyasıyla oy toplayacak. 
     Erdoğan’la ilgili yolsuzluk iddiaları’ da sonuçta AKP’nin değirmenine su taşımadı mı 
     Başka partiler hakkında bunların onda biri yazılıp çizilse ortada ne lider kalırdı ne de TBMM’de temsile imk n verecek ölçüde oy 
     AKP lideriyle ilgili engellemeler arttıkça, etik sorgulama’nın da etkisi azaldı. Bu durumu ABD yönetiminin Saddam’ı devirme’ kararlılığına benzetmek mümkün. Saddam ağzıyla kuş tutsa’ Başkan Bush, Irak’a saldırmanın bir gerekçesini bulacak Bağdat’ın silah denetçilerine kapıyı açması da günü geldiğinde BM’den çıkacak ABD yanlısı kararı etkilemez. Dünya kamuoyu bunu görüyor. 
     12 Eylül askeri rejimi de 1983 seçimlerini veto’larla dizayn etmeye çalışmıştı. 
     2.5 partili bir parlamento. 
     Merkez sağda MDP, solda Halkçı Parti. 
     ANAP buçuk parti’ olarak son dakikada yasağı deldi’ ve sürpriz biçimde tek başına’ iktidara geldi. Üzerinden yirmi yıl geçtiği için unutulmuş olabilir ama yasaklar’ her dönemde ters tepmiştir. 1983’te veto’ barajını aşan Özal, 1987’de eski siyasilerle ilgili yasakları Meclis’te kaldırmak yerine referandum’a götürmekle hem Demirel ve Ecevit’e siyaset yolunu açtı hem de ANAP’ın 1989’daki seçim yenilgisine ortam hazırladı. 
     Erdoğan’ı yasaklamak’ AKP’yi iktidara taşımaktan başka işe yaramayacak Keşke YSK bu hatayı yapmasa. 
     
     







Light’ Türkiye 


Türkiye’nin egemenleri ve egemenliğe özenenleri... 


Çelebi’nin suçu 


Ünver Usul ve esas hatası yok 


AB ile, ABD ile kriz senaryosu 


Köroğlu yaratmak 


ÖSYM hatalar zinciri 6 


On yıldır alınan mesafe 


AB’nin Kıbrıs açmazı 


Yavuz hırsızların yalanları bizi susturamaz 


"Sihirli kutu" 


12 Eylül hukuku 


AKP için medyaya çağrı 


Günün Yazısı Bu perşembeyi de atlatsak, tamamdır 


Borç neden artıyor ’ diye sormayın 


</TEXT>
</DOC>
