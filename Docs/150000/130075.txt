<DOC>
<DOCNO> 130075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/10/son/sontur22.html </URL>
<DATE> 2003/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar Hükümet'in Irak Operasyonu ile ilgili tavrı yok 
</HEADLINE>
<TEXT>

     DYP Genel Başkanı Mehmet Ağar, hükümetin olası Irak operasyonu ile ilgili tavrının bulunmadığını söyledi. 
     Ağar, Diyarbakır'daki uçak kazasında yaşamını yitirenlerin ailelerine taziye ziyaretinde bulunmak üzere uçakla Batman'a geldi. Ağar, havaalanında yaptığı açıklamada, Diyarbakır ve Mardin'de yaşamını yitirenlerin aileleri ile yaralıları ziyaret edeceğini ve acılarını paylaşmaya geldiğini belirtti. 
     Türkiye'nin olası Irak operasyonu ile ilgili tavrının bulunmadığını, barıştan yana olduklarını ve barışçıl çözüm bulunması taraftarı olduklarını ifade eden Ağar, şöyle konuştu 
     ''Hükümette bir kararsızlık var. Hükümetin olası Irak operasyonu ile ilgili tavrı yok. Bu nedenle Ortadoğu gezisi de gecikti. Gezinin gecikmesi nedeniyle randevularda bir takım problemler yaşandı. Ancak geziler gecikmiş dahi olsa fayda sağlanmıştır. Hükümetin kararsız politikası nedeniyle bölgedeki inisiyatifin ele geçirilmesi konusunda da geç kalındı.'' Ağar, bir soru üzerine, kongrede verdikleri sözleri tutacaklarını, seçilmişlere hiçbir şekilde karışmayacaklarını ve onları görevden almayacaklarını kaydetti. 
     Ağar, daha sonra karayolu ile Diyarbakır'a hareket etti. 
     





</TEXT>
</DOC>
