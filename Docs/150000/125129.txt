<DOC>
<DOCNO> 125129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/yas06a.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat’ şantaja 12.5 yıl hapis 
</HEADLINE>
<TEXT>

İnternet sohbetinden’ doğan çarpık ilişki ve ardından gelen şantajın cezası ağır oldu 
     ERAYDIN AYTEKİN DHA 

     Sivas’ta internette chat sohbet ’ yaparken tanıştığı Mehmet Akif Arlı’nın eşi Asuman Arlı ile ilişkiye girdiği ve şantajla para istediği iddiasıyla tutuksuz yargılanan Turan Koçak’ın davası sonuçlandı. 
     Sivas 1. Ağır Ceza Mahkemesi’nde dün görülen duruşmadaki iddianameye göre olay, Maviay Internet Cafe’de Mart 2000’de Karahan 22’ rumuzuyla chat yapan Koçak’ın 26 , İstanbul’dan Kim’ rumuzlu Mehmet Akif Arlı 34 ile tanışmasıyla başladı. 
     Yaklaşık iki aylık sohbetin üzerinden Arlı, Koçak’ı İstanbul’a davet etti. İstanbul’a gelen Koçak, iddianameye göre Arlı’nın eşcinsel’ ilişki teklifini reddetti ve bunun yerine eşi Asuman ile birlikte oldu. Ve bu ilişki, Sivas’a dönen Koçak’ın Arlı ailesinden para koparabileceğini düşünüp sık sık telefon etmesiyle mahkemeye gitti. Mehmet Akif Arlı, yazılı ifadesinde, Koçak’la cinsel içerikli konuşmalar yaptıklarını, ancak ilişki yaşanmadığını, tehdit üzerine Koçak’a 50 milyon lira gönderdiğini belirtti. 
     Mahkeme heyeti, Koçak’ın TCK 498. maddesi gereği tehdit yoluyla menfaat temini suçundan 12 yıl 6 ay ağır hapis cezasıyla cezalandırılmasına karar verdi. 
     
Beni aramaması için uyardım’      Turan Koçak ise son savunmasında şunları ileri sürdü "İstanbul’a gelmem için 40 milyon lira gönderen ve eşcinsel olduğunu anladığım Arlı’nın cinsel ilişki teklifini kabul etmedim. Villasında eşiyle ilişkiye girdim. Kendisi de izledi. Daha sonra Sivas’a döndüm, bir daha görüşmek istemedim. Telefonlara devam etti. Cinsel içerikli konuşmalar da sürdü. Kurtulmak amacıyla teybe kaydettiğimi ve beni araması halinde rezil edeceğimi söyledim. Suçsuzum, beraatımı istiyorum." 
     



 YAŞAM 























</TEXT>
</DOC>
