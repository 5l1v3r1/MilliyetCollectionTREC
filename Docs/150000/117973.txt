<DOC>
<DOCNO> 117973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/soneko02.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda dolar değer kaybetti 
</HEADLINE>
<TEXT>

     Uluslararası borsalarda bu hafta ABD Doları, önemli para birimleri karşısında değer kaybederken, altın fiyatları arttı. 
     İngiliz Sterlini ABD Doları karşısında Cuma günü kapanışta son 2.5 yılın en yüksek değerine ulaşırken, Euro 1 doların üzerinde kalmaya devam etti. 
     Tokyo Borsası'nda, haftaya Japon Yeni karşısında düşüş eğilimi ile giren ABD Doları bu konumunu hafta içinde koruyarak, Cuma günü düşüş eğilimi ile günü kapattı. ABD Doları, Pazartesi günü 121.88 yen iken, Cuma günü 121.16 yen oldu. 
     Londra Borsası'nda Pazartesi 1.5542 dolardan kapanan sterlin, Cuma kapanışta 1.5885 dolara yükseldi. 
     Londra'da Pazartesi günü 99.45 centten kapanan euro, Cuma kapanışta 1.0140 dolara çıktı. 
     Londra Borsası'nda haftaya 4.47 dolardan giren gümüşün ons fiyatı ise Cuma günü 4. dolara çıktı. 
     Dünyanın en büyük borsası konumunda olan New York'ta endeksler haftaya, yazılım firması Microsoft firmasının piyasadaki tekel konumuna ilişkin sorunun çözümlenmesinin etkisiyle yükseliş eğilimi ile girdi. 
     ABD Merkez Bankası FED , hafta ortasında ticari bankalara kullandırdığı kredilerin faiz oranını son 41 yılın en düşük düzeyine, yüzde 1.25'e indirdi. 
     Birleşmiş Milletler Güvenlik Konseyi'nin aldığı Irak kararı, Mc Donald's firmasının genel görünüşünün yatırımcılar arasında ABD ekonomisinin iyileşme gücü hakkında şüpheler oluşması, Cuma günü kapanışta endekslerin dalgalı kapanmasına yol açtı. 
     Haftaya 1,396.54 puandan giren teknoloji Endeksi Nasdaq Cuma günü kapanışta, 1,359.26 puana, Dow Jones Endeksi 8,571.60 puandan 8,7.13 puana geriledi. 
     Tokyo Borsası'nda, Pazartesi günü ulusal tatil nedeniyle işlem yapılmadı. Salı günü yeniden işleme başlayan Tokyo Borsası'nda Nikkei Endeksi haftaya yükseliş eğilimi ile 8,937.56 puandan girdi. Endeks hafta içinde durumunu koruyamayarak Cuma günü kapanışta 8,690.77 puana indi. 
     





</TEXT>
</DOC>
