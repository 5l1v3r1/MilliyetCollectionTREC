<DOC>
<DOCNO> 102273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/16/son/sonspo17.html </URL>
<DATE> 2002/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Galatasaray 3 
</HEADLINE>
<TEXT>

     Birinci Süper Futbol Ligi'nde, Denizlispor ile Galatasaray arasındaki karşılaşmana 3-1 Galatasaray'ın lehine sonuçlandı. 
     
     İlk devre 
     Bu sezon ilk kez kendi sahasında, seyircisinin önüne çıkan Denizlispor, ''Avrupa'daki gururumuz Galatasaray'a Şampiyonlar Ligi'nde başarılar dileriz'' yazılı pankartla sahaya çıktı. 
     Rakibini, orta alanda durdurarak kalesini golden uzak tutmak isteyen Teknik Direktör Rıza Çalımbay, Felipe'yi, Servet ile, Ümit Karan'ı da Kratochvil ile etkisiz hale getirdi. Çalımbay'ın bu planı tutunca sarı-kırmızılılar rakip kalede pozisyon bulmakta zorlandı. 
     Hasan Şaş'ın ataklara yeterince katılamamasına, forveti destekleyen Berkant'ın isteksiz oyunu da eklenince Denizlispor kalecisi Süleyman, rahat bir ilk yarı çıkardı. 
     Karşılaşmanın ilk tehlikesini ev sahibi Denizlispor 7. dakikada yarattı. Ali Tandoğan'ın kullandığı serbest vuruşta, altı pas içine havalanan topa Ersen Martin dokunamayınca Galatasaray kalesi bir gol tehlikesi atlatmış oldu. 
     19. Dakikada Galatasaray atağında ceza sahasına giren Ergün, 
     çaprazdan vuruşunu yaptı. Ancak top yan ağlarda kaldı. 
     24. Dakikada, Cihan'ın sağ kanattan ceza sahasına gönderdiği topu, 
     Ümit Karan kafayla şutladı. Ancak, top kaleci Süleyman'da kaldı. 
     37. dakikada, Hiatanen'nin uzun pasında topla buluşan Ali 
     Tandoğan, Ergün'dan sıyrıldı. Kaleciyle karşı karşıya kaldığı anda vuruşunu yaptı. Ancak top direğin hemen üzerinden auta gitti. 
     Karşılaşmanın ilk yarısıda golsüz sona erdi. 
     





</TEXT>
</DOC>
