<DOC>
<DOCNO> 109166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur04.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl en çok doğum Ocak ayında oldu... 
</HEADLINE>
<TEXT>

     Nüfus ve Vatandaşlık İşleri Genel Müdürlüğü'ne ait istatistiki verilere göre, ülkemizde en fazla doğumların ocak ayında gerçekleştiği, en az doğum yapılan ayın ise aralık olduğu belirlendi. 
     Nüfus ve Vatandaşlık İşleri Genel Müdürlüğü'nce yapılan istatistiki çalışmalara yenileri eklendi. Daha önce ülkemizde kullanılan en çok kadın ve erkek isimleri belirleyen Nüfus ve Vatandaşlık İşleri Genel Müdürlüğü'nün internet sitesinde yayınladığı yeni verilere göre, en fazla doğum yapılan ayın ocak ayı olduğu açıklandı. 
     Aylara göre doğum sayılarının verildiği ve ölenlerin de dahil edildiği çalışmaya göre, ocak ayında 15.524.860 doğum gerçekleşirken, şubat ayında 9.780.391, mart ayında 11.331.846, nisan ayında 9.009.419, mayıs ayında 8.948.174, haziran ayında 7.454.605, temmuz ayında 6.931.875, ağustos ayında 6.846.126, eylül ayında 7.316.960, ekim ayında 7.122.793, kasım ayında 6.091.183, aralık ayında ise 5.884.339 doğum gerçekleşmiş. 
     
     EN FAZLA KULLANILAN ORTAK İSİMLER 
     İstatistiki çalışmada kadın ve erkeklerin en fazla kullandıkları erkek isimleri de belirlenmiş. 
     En çok kullanılan ortak isimlerden Ayhan'ı 128.903 erkek, 14.472 kadın kullanırken, Cihan'ı 59.908 erkek 8.823 kadın, Deniz'i 50.971 erkek, 61.714 kadın, Durdu'yu 11.775 erkek 28.910 kadın, Dursun'u 119.946 erkek 24.238 kadın, Elvan'ı 7.464 erkek 17.878 kadın, Ergül'ü 6.235 erkek 8.437 kadın, Ferhan'ı 5.720 erkek 7.441 kadın, Fikret'i 62.429 erkek 5.007 kadın, Günay'ı 10.363 erkek, 22.361 kadın, Güner'i 6.639 erkek 19.454 kadın, Güngör'ü 13.548 erkek, 8.341 kadın, Hidayet'i 28.369 erkek 17.820 kadın, Hikmet'i 70.807 erkek 32.165 kadın, İlkay'ı 9.529 erkek 16.693 kadın, İsmet'i 117.350 erkek 23.655 kadın, Kamuran'ı 9.291 erkek 7.332 kadın, Mukadder'i 10.194 erkek 5.549 kadın, Özgür'ü 80.580 erkek 6.057 kadın, Pınar'ı 5.685 erkek 5.430 kadın, Şahin'i 7.048 erkek 30.057 kadın kullanıyor. 
     
     SOYADLARI 
     Nüfus ve Vatandaşlık İşleri Genel Müdürlüğü'nün yaptığı çalışmaya göre, en fazla kullanılan soyad ise Yılmaz. 
     Yılmaz soyadını 1.508.846 kişinin aldığı, ikinci sırada ise Kaya soyadını 1.038.8, Demir soyadını 973.133, Şahin soyadını 875.848 ve Çelik soyadını 841.971 kişinin kullandığı kaydedildi. 
     





</TEXT>
</DOC>
