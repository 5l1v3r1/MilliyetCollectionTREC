<DOC>
<DOCNO> 101780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/spor/spo01.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"EL ELE ZİRVEYE" 
</HEADLINE>
<TEXT>

Beşiktaş’ın hocası Lucescu, 100. yılda şampiyon olmak için en büyük görevin oyunculara düştüğünü söyledi. Rumen teknik adam, "Ben de üzerime düşeni yapacağım" dedi 
     BİLAL MEŞE 

     Çok istiyorum’ 
     BEŞİKTAŞ Teknik Direktörü Mircea Lucescu, Siyah - Beyazlı ekibi 100. yılında şampiyonluğa taşıyacağını söyledi. Bu zorlu maratonda en büyük görevin futbolculara düştüğünü hatırlatan Rumen hoca, "Böylesine anlamlı bir dönemde takımımı, şampiyonluğa taşımayı elbetteki çok istiyorum. Ama bu sadece benim istememle olmaz. En büyük görev futbolculara düşüyor. Şampiyonlukta biraz payım olursa mutlu olurum" diye konuştu. 
     
     İki hafta gerek’ 
     LİGİN uzun bir maraton olduğunu da hatırlatan Lucescu şöyle devam etti "Bir çalıştırıcının, sezon içindeki en büyük handikapı kuşkusuz sürpriz sakatlıklardır. Biz bu sezona, sakat ve formsuz oyuncu bolluğuyla girdik. Ancak her geçen hafta sakatlar düzeliyor, formsuzlar form tutuyor. İki hafta içinde tam kadro olacağız ve gerçek gücümüzü sahaya yansıtacağız. Geniş kadro rekabeti ve başarıyı da birlikte getirir." 
     
     Seba’ya övgü 
     SİYAH - Beyazlı kulübün efsanevi başkanı Süleyman Seba ile ilk kez önceki akşam bir araya gelen Rumen hoca, "Sizinle tanışmaktan büyük gurur duydum" ifadesini kullandı. Lucescu, Seba’ya "Beşiktaş gerçekten çok büyük camia. Başarının temelinde istikrar yatar. Hem yönetimlerde hem de takımda bu istikrarı yakaladığınız anda başarılarda birlikte gelir. Siz bu yüzden Türkiye’de sembol oldunuzödedi. 
     
Seba’dan moralKartal’ın unutulmaz başkanı, Siyah-Beyazlı ekibin 100. yılını şampiyonlukla kutlayacağına inandığını söyledi 
     Kadro güçlü’ 
     BEŞİKTAŞ’IN efsanevi başkanı Süleyman Seba, şampiyonluk yarışında Siyah - Beyazlı ekibin de şansı olduğunu söyledi. Ligin uzun bir maraton olduğuna dikkat çeken Seba, "Lucescu, Beşiktaş için büyük avantaj. Ayrıca iyi bir kadroya sahip. Bu kadro, şampiyonluğun en büyük adayıdır" dedi. 
     
     Çok umutluyum’ 
     YABANCI oyuncuların uyum için süreye ihtiyaçları olduğunu da vurgulayan Süleyman Seba şöyle devam etti "Bursaspor karşısında alınan sonuç önemli değil. Futbolda bu tür sürprizler olabilir. Beşiktaş’tan bu sezon çok umutluyum. 100.yılımızı mutlaka şampiyonlukla kutlayacağız." 
     
Barış gecesi      FANATİK Gazetesi Yazı İşleri Müdürü Yalçın Uygun’un düğününde adeta barış rüzgarları esti. Süleyman Seba, bir süredir kırgın olduğu öne sürülen Beşiktaş Başkanı Serdar Bilgili ve kongre üyelerinden Nevzat Demir ile bir araya geldi. Seba, Bilgili ile aynı masada otururken, Demir ile de tokalaştı. 
     
Ahmet müjdesi      SAKATLIĞI nedeniyle bir süre takıman ayrı kalan Ahmet Dursun dün ilk kez topla buluşup çift kalede oynadı. Her iki ayağında da stres kırığı olan yıldız futbolcunun bir ay sonra oynayabilecek duruma geleceği belirtildi. Bu arada Beşiktaş cumartesi günkü Kocaelispor maçının hazırlıklarını dün yaptığı iki idmanla sürdürdü. 
     İLHAN Mansız artroskopi olduğu ayağına fazla yükleme yapılması yüzünden sabahki idmanda ayrı çalıştı, akşam antrenmanına ise çıkmadı. Rumen futbolcu Pancu’nun da yer almadığı akşam idmanında yapılan çift kalede Kaan Dobra dokuz, Pascal Nouma altı gol attı. Adalesinde çekme olan Sergen düz koşu yaptı. 
     



 SPOR 



























</TEXT>
</DOC>
