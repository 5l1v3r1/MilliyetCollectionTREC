<DOC>
<DOCNO> 123705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/10/son/sondun01.html </URL>
<DATE> 2002/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, KADEK'i terörist örgüt ilan etti... 
</HEADLINE>
<TEXT>

     Amerikan yönetimi, terör örgütü PKK'nın devamı olan KADEK'i de terörist olarak nitelendirerek, bu örgütün olası malvarlıklarının dondurulması ve yaptığı mali işlemlerinin durdurulması kararı aldı. 
     ABD Dışişleri Bakanlığı'nın bu kararı, uygulanmak üzere Federal Kayıtlar'a geçirilirken, Hazine Bakanlığı'na iletilerek, KADEK'e mali yaptırımlar uygulamaya konuldu. 
     Verilen bilgiye göre, Dışişleri Bakanı Colin Powell'ın kararıyla, PKK KADEK veya hangi adı taşırsa taşısın o örgüte karşılık gelen her türlü grup için bu yaptırımlar uygulanacak. 
     Dışişleri Bakanlığı'nın güncelleştirilmiş terörist örgütler listesinde alfabetik sıraya göre 16. sırada bulunan PKK'nın yanına diğer adı olan KADEK de eklendi. 
     KADEK böylece hem Dışişleri hem de Hazine Bakanlığı'nın terörist örgütler listesine yerleştirilerek, yaptırımlar başlatıldı. 
     





</TEXT>
</DOC>
