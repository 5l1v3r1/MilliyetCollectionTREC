<DOC>
<DOCNO> 118554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/siyaset/siy99.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika Turu.. 
</HEADLINE>
<TEXT>

Derviş, artık Meclisli      ANKARA Milliyet 

     CHP İstanbul Milletvekili Kemal Derviş, TBMM’ye mazbatasını vererek kayıt yaptırdı. Derviş, İstanbul Milletvekili Güldal Okuducu’yla geldiği TBMM’de, dışarıdan bakan olarak atanmanın olağanüstü bir durum olduğunu, normal dönemlerde milletvekili olarak çalışmayı daha güzel bulduğunu söyledi. Parmak izi alınan, rozet takan Derviş, Meclis albümü için de fotoğraf çektirdi. Derviş, "İktidar - muhalefet birlikte yapıcı biçimde çalışırsak, 2 - 3 yıl sonra Türkiye çok iyi bir noktada olabilir" diye konuştu. 
     
Erdoğan, Roma’ya Uslu’yla gidiyor Zeynep K. Uslu, Erdoğan’a Roma’da eşlik edecek heyetteki tek kadın. 
     ABDULLAH KARAKUŞ Ankara 

     AKP lideri Erdoğan’a, Avrupa gezisinin ilk durağı olan Roma’da İtalya Başbakanı Silvio Berlusconi’yle yiyeceği yemekte AKP milletvekillerinden Zeynep Karahan Uslu eşlik edecek. Eşi Emine Erdoğan’ın katılmayacağı gezide AKP lideri, Berlusconi görüşmesinin ardından Hıristiyan Demokratlar Merkez Partisi lideri Pierferdinando Casini’nin yanı sarı ana muhalefet konumundaki "Solun Demokratları" grubunun lideri ve Türkiye’nin destekçilerinden Piero Fassino ile de bir araya gelecek. 
     
MHP’de Bahçeli’den daha iyi lider var’      ÖNDER YILMAZ Ankara 

     MHP’de Devlet Bahçeli’nin genel başkanlığı bırakmaması için baskılar sürerken, eski TBMM İdare Amiri Ahmet Çakar, "MHP yeni bir genel başkan ve yönetimle yeni ufuklara yol almalıdır" dedi. 20 milletvekili ile Çankaya’da tuttukları büroda genel başkan arayışlarına girişen Çakar, Bahçeli’nin genel başkanlığı bırakacağı yönündeki kararıyla ilkeli bir tavır sergilediğini, ancak kararından vazgeçirmek isteyenler olduğunu söyledi. Bahçeli’nin kararından vazgeçmemesi gerektiğini belirten Çakar, "MHP kadro hareketidir. Bu işi daha iyi yapacak arkadaşlar var. Onlara sıra vermeyi bilmek gerekir" diye konuştu. 
     
CHP Öztürk’ün ciddi katkıları var      ANKARA Milliyet 

     CHP İstanbul Milletvekili Prof. Dr. Yaşar Nuri Öztürk ile ilgili bir gazetede yayımlanan "Yaşar hocayı keşke almasaydık" başlıklı habere CHP’den tepki geldi. CHP Genel Başkan Yardımcısı Eşref Erdem, dün yaptığı yazılı açıklamada Öztürk’e sahip çıkarak, şunları kaydetti 
     "CHP’nin böyle bir bakışı ve değerlendirmesi yoktur. CHP Öztürk’ü partiye alırken de, sonraki süreçlerde de ne yaptığını bilmektedir. Partimiz Öztürk’ü CHP’ye kazanmakla partimize ve ülkemize yarar sağlamıştır. Öztürk’ün, ülkemize ciddi katkıları olmuştur ve olacaktır." 
     
AB tam destek verdi...      Brüksel - Atina Milliyet 

     Kıbrıs planına AB her düzeyde tam destek verdi. AB Komisyonu’nun genişlemeden sorumlu üyesi Günter Verheugen, planın taraflar arasındaki ayrılıkları gidermesini ve Kopenhag Zirvesi öncesinde çözüme olanak sağlamasını umduğunu söyledi. Diğer tepkiler şöyle Avrupa Parlamentosu Başkanı Pat Cox Tarihi bir şans. AB Yüksek Temsilcisi Javier Solana Şimdi Kıbrıs’ta bir fırsat penceresi var. Yunanistan Başbakanı Kostas Simitis Bir başlangıç noktası. Kıbrıs Rum Yönetimi lideri Glafkos Klerides Kıbrıs’ta görüşme süreci hassas bir aşamaya girdi. 
     
Denktaş Bunu kimse beğenmez      7 Ekim’de geçirdiği kalp ameliyatından sonra ilk kez dışarı çıkan KKTC Cumhurbaşkanı Rauf Denktaş, New York’taki Türk Daimi Temsilciliği’ni ziyaret ederek, burada BM Genel Sekreteri Kofi Annan’ın Kıbrıs çözüm planını değerlendirdi. Büyükelçi Ümit Pamir ve uzmanların yanı sıra BM Kıbrıs Özel Temsilcisi Alvaro de Soto’nun Yardımcısı Robert Dunn’ın da katıldığı değerlendirme toplantısı 2 saat sürdü. 
     Toplantı çıkışında, "Türk tarafının, BM planının toprak dağılımıyla ilgili bölümünden memnun olmadığını" söyleyen Denktaş, "Hiçbir tarafın memnun olduğunu sanmıyorum" dedi. 
     



 SİYASET 














</TEXT>
</DOC>
