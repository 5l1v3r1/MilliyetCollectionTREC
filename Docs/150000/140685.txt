<DOC>
<DOCNO> 140685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/siyaset/siy99.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Ağar AKP 3 ayda yaşlandı      DYP Genel Başkanı Mehmet Ağar, AKP iktidarının 3.5 ayda yaşlandığını ve hükümetin geleceği konusunda soru işaretleri doğduğunu belirtti. Ağar, "Yeni kaynak paketi açıklayan hükümet, daha önce faizci ve rantiyeci’ diye suçladığı kesimleri korumuştur" dedi. 
     
Kutan’dan davet yok      SP Genel Başkanı Recai Kutan, hükümet tezkeresine ret oyu veren AKP’li milletvekillerini partilerine davet edip etmeyeceklerine ilişkin bir soruyu yanıtladı. Kutan, "Öyle bir davetimiz yok. Biz gayretlerimizi particilik anlayışı içinde değil ülke menfaatlerini dikkate alarak yaptık" dedi. 
     
Bahçeli İlk sınavda kaldılar      MHP Genel Başkanı Devlet Bahçeli, tezkerenin kabul edilmemesiyle birlikte hükümetin ilk kritik sınavında başarısızlığa uğradığını belirtti. Bahçeli, "Vergilerde indirim propagandası yapan AKP yönetiminin çareyi vergi artışında bulması çok ibret verici bir sonuçtur" dedi. 
     



 SİYASET 


















</TEXT>
</DOC>
