<DOC>
<DOCNO> 124944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sondun10.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Monica "Clinton ile yaşadığım acı bir tecrübeydi" 
</HEADLINE>
<TEXT>

     Eski ABD Başkanı Bill Clinton ile seks skandalı yaşayan eski Beyaz Saray stajyeri Monica Lewinsky, İtalyan devlet televizyonu RAI'nin davetlisi olarak geldiği Roma'da bedava tatilini yaptı, ancak RAI'ye çıkamadan ülkesine döndü. 
     RAI'nin ''Domenica In'' adlı pazar günleri yayınlanan eğlence programının konuğu olarak davet edilen Lewinsky, RAI Başkanı Antonio Baldassare ve bu devlet televizyonun bağlı olduğu İletişim Bakanı Maurizio Gasparri'nin karşı çıkmaları nedeniyle programa çıkarılmadı. 
     Masrafları RAI tarafından karşılanan Lewinsky, hafta sonunu Roma'da geçirdikten sonra ülkesine döndü. 
     RAI'nin, eski Beyaz Saray stajyeri için 20 bin euro harcadığı öne sürüldü. 
     Bu arada, Monica Lewinsky, İtalya'da yayımlanan Libero gazetesine verdiği demeçte, ''Clinton ile yaşadığım çok acı bir tecrübeydi. Beni çok hafif, kişiliksiz biri gibi gösterdiler. Eğer Başkan istemeseydi, benim ona yakınlaşmam imkansız olurdu'' dedi. 
     Clinton ile yaşadığı skandaldan dolayı ailesinde kargaşa yaşandığını kaydeden Lewinsky, her genç kız gibi hayalinin evlenerek aile kurmak olduğunu söyledi. 
     





</TEXT>
</DOC>
