<DOC>
<DOCNO> 133120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/soneko02.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC Genel Sekreteri "Petrol arzında sıkıntı yok" 
</HEADLINE>
<TEXT>

     Petrol İhraç Eden Ülkeler Teşkilatı OPEC Genel Sekreteri Alvaro Silva, petrol fiyatlarının mevcut yüksek düzeylerinden endişelendiğini, fakat, petrol arzında sıkıntı, eksiklik olmadığını söyledi. 
     Silva, Dünya Ekonomik Forumu'nun WEF Davos toplantılarında Dow Jones Haber Servisi'ne mülakatında, sorunun petrol arzından kaynaklanmadığını, sorunun, Irak'a müdahale tehdidi, piyasalardaki gerginlik ve Venezüella'daki durum olduğunu anlattı. 
     Venezüella'da petrol üretiminin arttığını, bu ülkenin halen günde 1.2 milyon varil petrol ürettiğini, bu rakamın Şubat ayı sonunda 2 milyon varile ulaşacağını belirten Silva, ''mevcut durum geçicidir'' dedi. 
     Silva, Irak'a müdahale halinde bu ülkeden petrol ihracatının kesileceği endişelerinin giderilmesinin daha zor olup, kontrolden çıktığını belirtti. 
     Alvaro Silva, OPEC'in yılın ikinci çeyreğinde petrol arzında fazla ihtimalinden de kaygılandığını, havaların ısınmasıyla talep azalırsa fiyatların çok fazla ve süratle düşeceğini söyledi. 
     OPEC dışındaki petrol ihracatçısı ülkelerle işbirliğinin de iyiye gittiğini bildiren Silva, ''piyasa istikrarı kavramını bizimle paylaşıyorlar'' dedi. 
     





</TEXT>
</DOC>
