<DOC>
<DOCNO> 127098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sontur18.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücretliye günde 5 simit parası... 
</HEADLINE>
<TEXT>

     Asgari ücrete yapılan net 39.4 milyon liralık artış, asgari cretlinin "sefalet" içinde yaşamasını değiştirmeyecek. Sözkonusu artışla asgari ücretli günde yalnızca 5 simit ya da 6.5 ekmek alabilecek. 
     Asgari ücret, 1 Ocak'tan geçerli olmak üzere net 184.3 milyon liralık düzeyinden 223.7 milyon liraya çıkarıldı. 
     Yapılan 39.4 milyon liralık artışla asgari ücretli, günde yalnızca 5 simit alabilecek. Sözkonusu tutar, günlük 6.5 ekmek parasına denk geliyor. 
     
     YALNIZCA YOL PARASINA YETİYOR 

     Asgari ücretli, yapılan artışla aylık zorunlu harcamalarından yalnızca yol parasını karşılayabiliyor. 
     Sağlanan artış, günde iki kez otobüse binmek zorunda kalan bir asgari ücretlinin 26 günlük yol parasına yetiyor. 1 Ocak'tan geçerli olacak zamla asgari ücretli, 4.9 kilo kıyma, 4.6 kilo et, 11 kilo peynir alabiliyor. 
     Sözkonusu tutar ancak 19 paket sigaraya denk geliyor. 
     
     ASGARİ ÜCRETLİ YOKSUL BİLE DEĞİL 

     Asgari ücretli, yoksul bile sayılmıyor. 1 Ocak'tan itibaren 223.7 milyon lira olarak belirlenen asgari ücret, Türk-İş'in belirlemelerine göre 380 milyon lira olan aylık gıda harcamalarının yüzde 59'una yetiyor. Asgari ücret, 1 milyar 155 milyon liralık yoksulluk sınırının ise yalnızca yüzde 19.4'üne karşılıyor. 
     





</TEXT>
</DOC>
