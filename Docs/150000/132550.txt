<DOC>
<DOCNO> 132550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/siyaset/siy07.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
10 soru, 10 cevap 
</HEADLINE>
<TEXT>

45 gün içinde seçim yapılacak 
     
     1- Yargıtay Başsavcısı neden Anayasa Mahkemesi’ne başvurmuştu 
     Yargıtay Cumhuriyet Başsavcısı Sabih Kanadoğlu, TCK’nın 312. maddesinden mahk m olan Erdoğan’ın bir siyasi partiye kurucu üye olamayacağını belirterek, Anayasa Mahkemesi’ne başvurdu. Mahkeme, Erdoğan’ın kurucu üyelikten ayrılması için ihtar verdi. Erdoğan, Kurucular Kurulu’ndan istifa etti ancak genel başkanlıktan ayrılmadı. Kanadoğlu, bunun üzerine tekrar başvurdu. 
     
     2-Anayasa Mahkemesi Erdoğan hakkında ne karar verdi 
     Yüksek mahkeme, oybirliğiyle Kanadoğlu’nun talebini reddetti ancak 11 üyeli mahkemede çoğunluğu oluşturan 6 üye, Erdoğan’ın zaten genel başkan olmadığını belirtti. 
     
     3- Erdoğan’ın siyasi yasağını kaldıran yasal düzenlemeler neden dikkate alınmadı 
     6 üyenin, "genel başkan olmayan bir kişiye zaten tedbir konulamayacağı" yönündeki görüşü, yasal düzenlemelerin dikkate alınmamasına neden oldu. 
     
     4- Karar, Erdoğan’ın bugüne kadar "genel başkan" olarak attığı imzaları geçersiz kılar mı 
     Hukukçular, mahkeme kararlarının Resmi Gazete’de yayımlanarak yürürlüğe girdiğini ve geriye yürümediğini söyledi. Ancak bazı hukukçular ise 17 Ekim’den bu yana Erdoğan’ın attığı imzaların geçersiz olduğunu ancak işlemlerin iptali için İdare Mahkemesi ve Danıştay’a dava açılması gerektiğini belirtti. 
     
     5- Erdoğan ile AKP, bu kararın gereğini nasıl yerine getirecek 
     Erdoğan genel başkanlık yetkilerini, yeniden başkan seçilene kadar kullanamayacak. 
     
     6- Başsavcı’nın aynı doğrultudaki ihtarını dinlemediği için AKP’ye yaptırım uygulanabilir mi 
     Mahkemenin Erdoğan’ın başkan olmadığı kararı, AKP’nin bu ihtarı yerine getirdiği anlamını da taşıyor. 
     
     7- Erdoğan yeniden Genel Başkan olabilir mi 
     Evet. Partiye normal üye olacak Erdoğan, Kurucular Kurulu’nca tekrar genel başkanlığa seçilebilecek. AKP Tüzüğü’ne göre, genel başkanın 45 gün içinde seçilmesi gerekiyor. 
     
     8- Şu anda AKP’yi en üst düzeyde temsil eden isim kim 
     AKP Tüzüğü’ne göre, Siyasi İşlerden Sorumlu Genel Başkan Yardımcısı, Genel Başkan Vekili oluyor. Yani, Dengir Mir Mehmet Fırat vek leten görevi yürütecek. 
     
     9- Erdoğan aleyhine karara karşı çıkan üyeler neyi savundu 
     Karşı 5 üyenin görüşü, siyasi yasak sınırını 312. madde mahk miyeti türü suçlardan, "terör eylemlerine karışmak" noktasına çeken yeni yasal düzenlemelerden Erdoğan’ın yararlanmış sayılmasında odaklandı. 
     
     10- Karar, Siirt’teki seçimlere katılmayı planlayan Erdoğan’ın adaylığını engeller mi 
     YSK’nın bugüne kadar aldığı kararlar dikkate alındığında hayır. Siyasi yasağından kurtulan Erdoğan, kararları "kesin" olan YSK’nın açtığı yolda aday olup milletvekili seçilebilecek, başbakan olabilecek. 



 SİYASET 
















</TEXT>
</DOC>
