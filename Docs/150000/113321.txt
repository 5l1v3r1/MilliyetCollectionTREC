<DOC>
<DOCNO> 113321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur08.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, YSK'nın DEHAP kararından memnun 
</HEADLINE>
<TEXT>

     CHP lideri Deniz Baykal, YSK'nın DEHAP'la ilgili kararını memnuniyetle karşıladıklarını belirterek "Bu karar, ülkemizi gereksiz tartışmalara sürükleyecek durumdan kurtarmıştır" dedi. 
     Erzurum Polat Renaissance Otel'de soruları yanıtlayan Baykal, YSK'nın kararıyla, sağduyu, hukuk ve demokrasinin bütünleştiğini vurgulayarak şunları söyledi 
     "Ortak oy pusulasına ismini yazmış bir partinin seçime katılması engellenmiş olsaydı, seçimin hukuki meşruiyeti tartışmalı olurdu. Seçimi kazanan partinin seçim başarısından mutluluk duymasına imkan kalmazdı. Karar hayırlı olsun. Görev şimdi seçmendedir. Seçmen, ülke adına en doğru kararı verecektir. Hangi partinin ülke için önemli ve yararlı olduğuna, seçmenler karar vermelidir. Halkımız, bu kararı en doğru şekilde değerlendirecektir. Hukuk ve demokrasi uyumunu, ancak millet gerçekleştirebilir." - 
     





</TEXT>
</DOC>
