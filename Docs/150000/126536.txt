<DOC>
<DOCNO> 126536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yazar/zbirand.html </URL>
<DATE> 2002/12/24/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
1990'ların senaryoları... 
</HEADLINE>
<TEXT>

     AKP'nin kamuoyundaki genel görüntüsünü şöyle özetleyebilirim 
     - Politilardaki öncelikleri belli değil. 
     - Hükümetin dağınık bir görünümü var. 
     - İktidara hazırlıksız geldikleri izlenimi yaygın. 
     AKP yeni bir parti. Seçimde kendilerinin de beklemediği bir çoğunluk elde ettiler. Üstelik, hükümet olalı sadece 4 hafta geçti... Ve burası Türkiye. 
     Bu üç unsuru bir araya koyduğumuz taktirde, bugün AKP'ye yöneltilen eleştirileri doğal karşılamamız gerekir. 
     Ancak AKP liderleri seçim öncesinde ve büyük seçim zaferi sonrasında çıtayı öylesine yükseğe koymuşlar ve öylesine "çok hazırlıklıyız, ne yapacağımızı biliyoruz" demişlerdi ki, bizde söylenenleri doğru sandık. AKP'nin de, daha önceki siyasi partilerden pek farklı olamayacağı gerçeğini gözden kaçırdık. Türkiye'nin siyasi hamurundan ancak bu kadarının çıkabildiğini unuttuk. Meğer AKP'de diğer partiler gibiymiş. 
     Oysa AKP kendini farklı bir parti olarak gösterdi. 
     Sisteme farklı bakıyor. 
     Devlete yaklaşımı da farklı. 
     İnce bir ip üzerinde yürüyor. Büyük çoğunluğuna rağmen, çok dikkatli, çok hesaplı, çok bilinçli davranmak zorunda olan bir parti. 
     4 haftalık süre içinde, laik çevrelerin beklentilerinin aksine aculluk etmediler. Büyük hata işlemediler. 
     Buna karşılık, genel bir dağınıklık içindeler. Her kafadan bir ses çıkıyormuş izlenimi veriyorlar. Hala önceliklerini tam saptayamamış gibi bir halleri var. 
     Sanki rahat batmış, sanki aceleleri varmış gibi, dönüp dolaşıp bir yerlerden , duyarlı konuları ön plana çıkarıyorlar. 
     Ne gerek var 
     İşte, kamuoyunun anlayamadığı da bu... 
     
     KADEK-SUİKAST YÖK KAVGASI 
     Sanki gizli bir el, unuttuğumuz eski günleri geri getirmeye çalışıyor. Sanki AKP iktidarının zayıf noktalarından yararlanıp Türkiye'yi yine sarsma denemesi yapılıyor. 
     - Hablemitoğlu'nun karşı karşıya kaldığı, faili meçhul siyasi cinayet... 
     - KADEK'in Moskova'da yaptığı ve istekleri kabul edilmezse, silahlı mücadeleye yeniden başlayacaklarını açıkladığı basın toplantısı 
     - YÖK'ün son derece sert ve bir siyasi iktidarın kolay kolay yutamayacağı ağırlıktaki bildirisi. 
     Tüm komutanlar Hablemitoğlu 'nun cenazesinde buluşup tutumlarını gösteriyorlar... Rusya, adeta Çeçen konusundaki Türkiye ile ilgili rahatsızlığını hissettirir gibi, KADEK'in Moskova'dan sesini yükseltmesine -tepki vermemesine rağmen- göz yumuyor. Sanki, "Siz Çeçen'lerle oynarsanız, bizde KADEK ile oynarız" diyor... YÖK, daha şimdiden laiklik savaşına hazırlık olmak üzere sipere giriyor ve ilk barutlarını kullanmaya başlıyor. 
     1990'ların usandıran senaryoları ve bütün toplumu bıktıran eski manzaraları geri geliyor. 
     AKP duyarlı ve kararlı davranmaz, bu tuzağa düşerse yazık olur. 
     
     
     
BİZİM KUŞ'UN TV MERAKI      Kuş geçen Cumratesi köşe'sinde "M.Ali mert çıkmadı... Kalıbının adamı değilmiş... TV'lerde karşıma gelemedi" diyordu. Araya hafta sonu girdiği için yanıtım gecikti. 
     Bizim Kuşun TV'de tartışma merakına bayılıyorum. 
     Yıllardır kimle kavga etse zira başka birşey bilmez hemen TV'de tartışmaya davet eder. Şimdiye kadar enaz 20 kişiyi çağırdı. Hiçkimse umursamadı. Bir ara Mehmet Barlas'a dadanmıştı. Barlas kabul etti ve bizim Kuş'u duvara çarpmış eski model arabaya döndürdü. Kuş olayın şokundan uzun süre kurtulamadı. Yeni yeni biti kanlanıyor. Kavga edip ilgi toplayacağı insan kalmamış olacak ki, eski defterleri açıyor. 
     Taktiği hep aynı, biri hakkında hakaretler yağdıracak, ardından "Gel şimdi TV'de tartışalım ve bana yanıt ver" diyecek. 
     Evladım, sen kimsin ve seninle neyi tartışacağım 
     Savcı mısın, yargıç mısın Program yapımından ne anlarsın 
     Aklının ermeyeceği, Kıbrıs, AB veya Irak'ı mı konuşacağız Allahtan NTV'de haftada bir çıkıyorsun da ne kadar cahil olduğun, nasıl bir Türkiye düşlediğin anlaşılıyor. 
     Hadi yavrum, sen kendi akranlarınla uğraş. Boyundan büyük işlere girme... 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







Saddam’ın intiharı 


Hindistan’dan... 


Aktif duruş 


İstikrar öcü değil 


Silahsız savaş 


Savaşı bilen, savaştan korkar 


Gazeteci olmanın zorluğu 


Irak’la savaşın sonucu 


Neden olmasın 


ANAP’ın geleceği 


Fazıl Say, alkışlamamıza da izin verse... 


Avrupa duraklamada, Türkiye büyüyor 


Rusya önemli Tayyip Bey 


</TEXT>
</DOC>
