<DOC>
<DOCNO> 135190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/cemal.html </URL>
<DATE> 2003/02/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baykal’ın tutarlı olması... 
</HEADLINE>
<TEXT>

     İkisi de doğru yapıyor. 
     Ama artık savaş kapıda 
     Amerikan yönetimi kararlı. Laf dinlemiyor Dünyada kimsenin de ABD’yi bundan vazgeçirme gücü yok. 
     Ne olacak 
     Irak burnumuzun dibi... 
     Türkiye ne yapmalı 
     CHP lideri Baykal, "Türk askeri Irak’a girsin ama Amerikan askeri girmesin" diyor. Türk askerinin Irak’ta savunma amaçlı bulunacağı, Amerikan askerinin ise Bağdat’ta rejim değiştirmek dahil daha farklı amaçlar güttüğünü belirtiyor. 
     İlginç bir tutum. 
     Varsayalım Türkiye, Baykal’ın istediği gibi Kuzey cephesi için Amerika’ya izin vermedi. Amerika da savaşı başlattı. Kuzey’den de, yine Baykal’ın dediği gibi yalnızca Türk askeri Irak’a girdi. 
     Türkiye’nin lehine mi olur 
     Aleyhine mi 
     Örneğin Kerkük ve Musul dolayısıyla Türk askerinin Iraklı Kürtlerle veya Araplarla çatışma ihtimali büyür mü, küçülür mü 
     Çatışma daha yakın ihtimaldir. 
     Sınırlarımıza dönük Kürt göçü ihtimali, Amerikan askerinin olmadığı zaman azalır mı, artar mı 
     Artması ihtimali yakındır. 
     Tek başına Türk askerinin, Osmanlı döneminden sonra yeniden Arap toprağı’nda at koşturmaya başlaması, hatta Misakı Milli sınırları içindeki bir coğrafyaya gidip tek başına oturması Arap alemi’nde nasıl karşılanır Hatırlayın 1991’de Suudiler, sembolik de olsa, bir Türk askeri birliğinin Körfez’e gelmesine karşı çıkmıştı 
     Tepkiyle karşılanır. 
     Eğer Baykal’ın istediği gibi Amerika’ya Kuzey cephesi için izin verilmezse, Saddam sonrası kurulacak Irak masası’nda Türkiye’nin yeri ne olur İyi bir yer mi, kıytırık bir yer mi 
     Kıytırık 
     O zaman, kıyıda köşede bir yere sahip olacak Türkiye’nin Irak’ın geleceği konusunda söz hakkı ne kadar olur Irak’ta Kürtler, Türkmenler, federasyonun niteliği gibi Türkiye açısından son derece nazik konularda Ankara’nın sesi nereye kadar dinlenir 
     Yakın ihtimal 
     Az dinlenir, Türkiye’nin fazla söz hakkı olmaz Saddam sonrası masasında diye düşünüyorum. 
     Peki, Baykal’ın istediği gibi Kuzey cephesi açılmaz, savaş uzar ve Amerika daha çok kayıp verirse, bu durum Türk - Amerikan ilişkilerini olumsuz etkilemez mi Böyle bir olumsuzluk, Türkiye’nin çıkarlarına hizmet eder mi, etmez mi Uzatmak yersiz. 
     Böylesi sorular, Ankara’da askeri ve sivil odaklarda sanıyorum birçok bakımdan enine boyuna tartışıldı ve yanıtları verildi. Savaş eğer kaçınılmazsa -ki öyle gözüküyor- o zaman Amerika’ya belirli koşullarla Kuzey cephesi için izin verilmesinin Ankara’da Türkiye’nin çıkarları açısından daha uygun görüldüğü anlaşılıyor. 
     Nitekim, muhalefet lideri Tayyip Erdoğan dün partisinin Meclis Grup toplantısında asla savaş istemediklerini yineledi. Ancak savaş çaresiz çıkarsa, savaş sonrası Irak’ındaki yeni bir yapılanma açısından "Türkiye’nin karar mekanizması içinde etkili şekilde yer alması gerektiği"ni belirtti. 
     İktidar liderini böyle konuşturan reel politika... 
     Peki ya muhalafet lideri .. 
     Sayın Baykal, savaş karşıtı kamuoyuna şirin gözükmek amacıyla mı yürütüyor muhalefetini O zaman yalnız Amerikan değil, Türk askerinin de Irak’a girmesine karşı çıkarsa, kamuoyu önünde daha inandırıcı olur. 
     Daha tutarlı olur. 
     Yoksa ne İsa’ya ne Musa’ya yaranır 
     
     







Amerika’dan Türkiye’ye üç mesaj 


Kıbrıs’ta yağlanan kazık, aşçılık ve valilik... 


Özer ve Baba... 


Hazırlıklar kararların önünde 


Baykal’ın tutarlı olması... 


Önce insan 


YÖK kavgası kızışıyor 


Gelişmeler güveni sarsıyor 


Sınırsız Balkanlar ve "Savaşa Hayır" 


Kuzey cephesi sorunu 


Fotoğrafı kapatın’ diyen yarın ne ister 


Bayramdan önce bayram fıkrası... 


Dünyada da orduya güven çok, siyasiye yok 


Dolar kaybettiriyor TL mevduatı olan kazanıyor 


</TEXT>
</DOC>
