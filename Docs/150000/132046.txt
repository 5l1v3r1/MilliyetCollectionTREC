<DOC>
<DOCNO> 132046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/20/son/sontur14.html </URL>
<DATE> 2003/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar hafta sonuna kadar devam edecek... 
</HEADLINE>
<TEXT>

     Orta Akdeniz üzerinden gelen yağışlı hava, yurdun batı kesimlerinde hafta sonuna kadar devam edecek. Yağışlar Güney Ege ve Batı Akdeniz'de ''etkili'' olacak. 
     Devlet Meteoroloji İşleri Genel Müdürlüğü'nden alınan bilgiye göre, Orta Akdeniz üzerinden dün gelen yağışlı hava, yurdun batı kesimlerinde hafta sonuna kadar devam edecek. Genellikle yağmur şeklinde beklenen yağışların, Güney Ege ve Batı Akdeniz'de ''etkili'' olması bekleniyor. 
     Buna göre, yarın, Marmara, Ege, Batı Akdeniz, İç Anadolu'nun batısı ile Batı Karadeniz'in iç kesimleri yağışlı geçecek. Yağışlar Batı Akdeniz'de ''etkili'' olmak üzere genellikle yağmur ve sağanak, Batı Karadeniz'in iç kesimleri ile İç Anadolu'nun kuzeybatısında karla karışık yağmur ve kar şeklinde olacak. 
     Marmara, Ege, Akdeniz, İç Anadolu'nun batısı, Batı Karadeniz'in iç kesimleri, Güneydoğu Anadolu ile Doğu Anadolu'nun güneydoğusu 22 Ocak Çarşamba günü yağışlı geçecek. Yağışlar, genellikle yağmur ve sağanak, Doğu Anadolu'nun güneydoğusu ile Batı Karadeniz'in iç kesimlerinde karla karışık yağmur ve kar şeklinde görülecek. 
     23 Ocak Perşembe günü Marmara, Ege, Akdeniz, İç Anadolu'nun batısı ile Batı Karadeniz'in iç kesimleri yağışlı havanın etkisinde kalacak. Yağışlar Kıyı Ege ve Akdeniz'de etkili olmak üzere yağmur ve sağanak şeklinde olacak. 
     24 Ocak Cuma günü ise Marmara, Ege ve Batı Akdeniz'de yağışlar devam edecek. 
     Bu arada yurdun iç ve doğu kesimlerinde hafta sonuna kadar sis görülecek. 
     Hava sıcaklıları ise mevsim normalleri civarında seyretmeye devam edecek. 
     Orta Akdeniz üzerinden gelen yağışlı hava, son 24 saatte metrekarede Marmaris'te 132, Antalya'da 131, Finike'de 100, Bodrum'da 47, Muğla-Dalaman'da 44 ve İzmir'de 31 kilogram yağış bıraktı. 
     





</TEXT>
</DOC>
