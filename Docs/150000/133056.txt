<DOC>
<DOCNO> 133056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/spor/spo01.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen-Engin barışı 
</HEADLINE>
<TEXT>

Verdiği sözleri tutmadığı için yıldız oyuncuya kızan Sinan Engin, Serdar Bilgili’nin araya girmesiyle yumuşadı 
     MENAJER Sinan Engin ile Sergen Yalçın arasında yaşanan söz düellosuna Başkan Serdar Bilgili el koydu. Antalya’daki kampa katılmadığı için Engin tarafından eleştirilen Sergen, buna cevap verince tatsızlık başlamıştı. Ancak ikili dün özel bir görüşme yaparak aradaki buzları eritti. Yıldız futbolcu, "Gelişen olaylarda benim suçum yok. Herşey Lucescu’nun bilgisi dahilinde oldu" dedi. 
     ANTALYA kampına gelmemesinin yanında, sezon başında kendisine verdiği sözleri tutmadığı için Sergen’e kırgın olduğu öğrenilen menajer Sinan Engin ise "Onunla arama kimse giremez" ifadesini kullandı. Engin, konuşmasına şöyle devam etti "İki ayağı da kopsa takımla birlikte olmak zorunda. Çünkü o özel bir oyuncu. Şimdi herkes Sergen’in de gerektiğinde uyarıldığını gördü." 
     
Ümraniye’ye misafir      SİYAH - Beyazlılar, dün sabahki antrenmanda bir misafiri konuk etti. Pascal Nouma’nın Strasbourg’tan arkadaşı olan Rapa Aziz, Beşiktaş ile birlikte idmana katıldı. Savunmanın sağ kanadında oynayan ve şu an boşta bulunan oyuncunun sadece çalışmak için bulunduğu, transfer amacı taşımadığı belirtildi. 
     
Şampiyon Beşiktaş’      Maldaraşanu sağlam 
     KARTAL, uzun süredir peşinden koştuğu Rapid Bükreş’in sağ kanat oyuncusu Maldaraşanu’ya sağlık kontrolünden geçip resmi imzayı attırdı. Beşiktaş, beğenmesi durumunda 27 yaşındaki futbolcunun bonservisini 1.5 milyon dolara alabilecek. 
     
     Çok istedim’ 
     SÖZLERİNE "Şampiyon Beşiktaş" diyerek Türkçe başlayan Maldaraşanu, "Buraya gelmeyi çok istedim. Beşiktaş’ta forma giyeceğim için büyük mutluluk duyuyorum. Taraftarı çok iyi biliyorum" diye konuştu. 
     
Yeni bir isim daha      İtalya ya da İspanya’dan 
     AZ ancak öz tranfer yapmayı prensip edinen Beşiktaş, orta sahasına yeni bir isim daha katmaya hazırlanıyor. Brescia’dan Guinti ile temaslarını devam ettiren Siyah-Beyazlılar’ın, İspanya’dan da Celta Vigo’lu Doriva ve Athletico Madrid’li Contra’ya yöneldi. Kartal Yönetimi’nin bu nedenle İtalya ve İspanya’da yoğunlaştıkları öğrenildi. 
     
     Lucescu istiyor 
     ÖZELLİKLE Bayram ve Yasin’in sakatlığı, Sergen’in de bir türlü istenen performansı yakalayamaması nedeniyle orta alana takviye yapmayı düşünen Teknik Direktör Lucescu’nun böylece yabancı transferini de kapayacağı öğrenildi. Bunun dışında, Siyah-Beyazlılar’da yerli transferlerin devam edebileceği belirtildi. 
     



 SPOR 


























</TEXT>
</DOC>
