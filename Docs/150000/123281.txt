<DOC>
<DOCNO> 123281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/yasam/yas00.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koyuvermeyin kendinizi 
</HEADLINE>
<TEXT>

4. Ders "Ne mutlu buldum doğru erkeğimi, hayat artık ne rahat" diye bırakmayın kendinizi. Başkası da bulabilir aynı erkeği 
     Doğru erkeği bulma kursu - 4 
İlhan Uçkan 

     Doğru erkek’ ya da nam-ı diğer beyaz atlı prens’le ömür boyu mutluluk... Sadece masallarda mı olur bu tür aşklar, ilişkiler ... Aslında masallarda gözden kaçan önemli bir şey vardır. O da illa bir prenses ve prensin olması ve prensesin de mutlaka prensle evlenmesi. Yani prenses kafaya koymuş prensini bulmayı. Pek bir kararlı. 
     Bence meselenin özü, prensesin ne istediğini bilmesi... 
     Tamam, doğru erkeği’ buldunuz ya da bulduğunuz herhangi bir erkeği’ kendiniz için doğru erkek’ yaptınız... Ee, şimdi ne olacak Ne yapacaksınız onunla Her gün mutlulukla, heyecanla, kalp çarpıntılarıyla mı geçecek 
     
     Ev, araba, eşyalar vb. 
     Masallar hep kırk gün, kırk gece süren düğünlerle bitiyor. Sonrası muallak. Belki de hayal ettiğimiz gibi değil devamı. "İlerde çocukları falan oluyor, mutlu mutlu yaşıyorlar" diyoruz kendi kendimize... Ama işte örnek, Pamuk Prenses doğduktan sonra annesi ölmüş mesela. Yani onların hayatları da günlük gülistanlık değilmiş. 
     Lafı uzatmayayım. Mesele prensi bulmak, onunla evlenmekle bitmiyor. Nasıl bir hayat istediğinizi de düşünüp planlamanız gerekiyor. 
     İnsan hayatın ritmine kendini kaptırıp gidiyor her zaman. "Bir kocam olsun", oldu "Bir evimiz olsun", o da oldu "Çocuk mocuk da olsun", iyi o da oldu "Arabamız yok", al sana araba "Ev ne olacak", tamam al evin de oldu... Eee ... 
     
     Hayatın akışına kapılınca... 
     Bunları yapma derdine düştü mü insan, hayata iyice kaptırmış demektir kendini. Tamam elbette güvence müvence ama asıl ihtiyacınız olan şey bunları birlikte yapacağınız bir doğru erkek’ miydi Hani mutlu olmak istiyordunuz 
     "İyi de zaten mutluluk bu " diyorsanız, bir insan bunları birlikte yapıp mutlu olacağı kadını her zaman bulabilir. Yani doğru erkek’ yolcu. 
     İlişki dediğin şey nedir ki Haftada hiç yoktan bir gün dışarıda yemek, baş başa, mum ışığı, romantik bir ortam... İnsanlar yeni tanıştıklarında yapıyorlar bunları ama sonra zaman bulamıyorlar nedense... Ara sıra arkadaş partilerine gitme... Bir kere gidiyorsun, iki kere, üçüncüde hiç gitmek istemiyorsun. Sinemaya gidelim bari ayda bir kere... Boş ver, o kadar yol, kalabalık, biri gürültü yapar sinirlenirim şimdi filmi seyrederken... Tiyatroya gidelim yılda birkaç kere... On yıldır aynı şeyleri oynuyorlar, boşver... Ay, çok sıkıldım. 
     
     Kural koymak şart değil 
     Bütün bunlar genel olarak iki insanın ilişkilerinde yapmaları gereken şeyler. Gördüğünüz gibi sıkıcı. Aslında sıkıcı olmaları sırf yapmış olmak için yapılmaları. Yani sosyal olacaksınız. İyi de ilişki iki kişinin yaşadığı bir şey değil miydi Bir arada nasıl vakit geçirdikleri önemli değil mi Yani diğerlerini canları isterse yaparlar, istemezse yapmazlar. Yapmayınca ilişkilerinde terslik var anlamına gelmez. 
     Bütün bunları ne diye anlatıyorum söyleyeyim. "Kurallar belirlenmiş, ben onu yaşarım" derseniz, kendi başınıza kalır, doğru erkek’ arayışını sürek avına çevirirsiniz. Zira mutlu birliktelikler ille de bu kuralları’ yerine getiren iki insanın yaşadığı birliktelikler değil. 
     
     Her gün yeni bir şeyler 
     Bazen canınız herhangi bir nedenle işe güce sıkılmışsa, çağırırsınız sevgilinizi yanınıza, "Haydi hayal kuralım" dersiniz. Bu kadar eğlenceli ve insanın keyfini yerine getirecek bir oyun daha yoktur. Oyunun ruhu birlikte’ yaşanacak bir hayattan keyif almayı sürdürmenizde gizlidir. 
     Enerjiniz hiç bitmez, umutlarınız bitmez, hayalleriniz bitmez, kimsenin de gözü başka kimseyi görmez. 
     Hayat boyu doğru erkek’le mutlu’ olayım diyorsanız, kaptırıp gitmeyin kendinizi. Her gün yeni şeyler oluyor, emin olun. Olmuyorsa da kendiniz oldurun. 
     Saadetiniz bol olsun emi... 
     

</TEXT>
</DOC>
