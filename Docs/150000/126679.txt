<DOC>
<DOCNO> 126679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/guncel/gun001.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin savaşa karşı’ 
</HEADLINE>
<TEXT>

Erdoğan, Putin’in barıştan yana olduğunu belirterek "Bölgede savaş istemiyorlar" dedi 
     AKP Genel Başkanı Recep Tayyip Erdoğan, Rusya, BM Güvenlik Konseyi kararı olmadan atılacak adımların, dünya barışını tehdit eden bir davranış olacağı düşüncesi taşıdığını söyledi. Erdoğan, Rusya Devlet Başkanı Vladimir Putin ile baş başa yaptığı iki saatlik görüşmenin ardından düzenlediği basın toplantısında, "Putin barıştan yana, kesinlikle bu bölgede bir savaş istemediklerini bana ifade etti" dedi. Erdoğan, Türkiye’nin Irak operasyonuyla ilgili ABD’ye hava desteği sağlayıp sağlamayacağına ilişkin bir soruya da, "O konuyla hükümet ilgileniyor, görüşmeleri sürüyor. Dönüşte öğreneceğiz" yanıtını verdi. 
     



 GÜNCEL 




















</TEXT>
</DOC>
