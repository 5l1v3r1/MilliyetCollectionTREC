<DOC>
<DOCNO> 130149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/spor/spo01.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
VEDA HAZIRLIĞI 
</HEADLINE>
<TEXT>

Beşiktaş Teknik Direktörü Mircea Lucescu’nun ideal on birinde yer bulamayan Amaral, Brezilya, İtalya ve Portekiz’de takım arıyor. Sambacı’nın geri dönmeme ihtimali gündemde 
     ORHAN YILDIRIM 

     Kafasında yok 
     BEŞİKTAŞ’TA sezon başında harikalar yaratmasına karşın, daha sonraki maçlarda formadan uzak kalan Amaral, takım arayışlarına başladı. Teknik Direktör Mircea Lucescu’nun, "Beraberlik kovaladığım maçlarda şans bulabilir. Yoksa oynatamam" dediği Sambacı’nın, Brezilya, İtalya ve Portekiz’de bir dizi görüşmeler yaptığı iddia edildi. Amaral’ın dönmeyi düşünmediği bildirildi. 
     
     Çocuğum hasta’ 
     AMARAL, kampa katılmaması nedeniyle ortaya çıkabilecek cezalar içinde önceden tedbir aldı. Brezilyalı oyuncunun, Siyah - Beyazlı yönetime haber göndererek, "Çocuğum hasta" dediği vurgulandı. Kulübe yakın çevreler, Amaral’ın kısa bir süre içinde transferini netleştirip, Türkiye’ye geri dönmek istemediğini iddia etti. Yönetim ise yorum yapmaktan kaçındı. 
     
Taşfırın futbolu Beşiktaş’ın dünkü çalışmasında ilginç görüntüler sergilendi, hazırlıklar rugby maçıyla devam etti 
     Luce fırtınası 
     LİGİN ilk yarısını zirvede tamamlayan Beşiktaş’ta ikinci yarı hazırlıkları yüksek tempoda sürüyor. Dün yapılan çalışmada Teknik Direktör Lucescu, yaptırdığı ilginç hareketlerle çalışmanın neşesini en üst düzeye çekti. Rumen teknik adam, dünyada en sert sporlar arasında gösterilen rugbi maçı yaptırarak da Siyah - Beyazlılar’a moral depoladı. 
     
     Güç denemesi 
     OYUNCULARINA güç çalışması yaptıran Rumen teknik adam, halat çekmenin yanısıra çizgi üzerinde denge unsurunun ön plana çıktığı el çırpma oyununu da oynattı. Ragbi maçına katılan Pascal Nouma daha sonra düz koşuyla hazırlıklarını sürdürdü. Siyah - Beyazlı takımın tatilden yeni dönen İtalyan yıldızı Zago ise çalışma sonundaki koşu sırasında oldukça zorlandı ve son sırada yer aldı. 
     
     Beşiktaş günlüğü 
     Antalya’ya gidiyorlar 
     KARTAL ikinci bölüm hazırlıklarını sürdürmek üzere bugün Antalya’ya gidiyor. Siyah - Beyazlı futbolcular, bu sabah Ümraniye Tesisleri’nde yapacağı çalışmanın ardından uçakla Antalya’ya geçecek. Beşiktaş kafilesi, 16 Ocak’a kadar sürecek olan kamp çalışmasının ardından, 17 Ocak’ta İstanbul’a dönecek. 
     
     Sakatlar için detaylı rapor 
     SAKATLIKLARI süren Sergen, Yasin, Ahmet Yıldırım ve Zafer’in bir - iki gün içinde takımla birlikte çalışmalara başlayabileceği açıklandı. Beşiktaş Kulübü doktoru Ayhan Optur, "Takımda uzun süreli tedavisi olan tek isim Bayram. Diğer oyuncularımız kısa bir sürede hazır hale gelecekler" dedi. 
     
     Beşiktaş’ta kan kaybı 
     DEVRE arasında detaylı bir check - up’tan geçen Beşiktaşlı futbolcular dün de tesislerde kan verdi. Memorial Hastanesi’nden gelen uzmanların aldığı kan örneklerinin A’dan Z’ye detaylı bir teste sokulacağı açıklandı. Teknik Direktör Lucescu da gelecek olan raporlara göre idman programı belirleyecek. 
     
     Demirören garantisi 
     BEŞİKTAŞ Asbaşkanı Yıldırım Demirören, Siyah - Beyazlı takımın zirvedeki iddiasını sonuna kadar taşıyacak güçte bir kadroya sahip olduğunu açıkladı. Demirören, "Beşiktaş ligin ilk yarısında gücünü herkese gösterdi. Takviyenin, takımın uyumunu bozup bozmayacağı kararını Mircea Lucescu verir" dedi. 
     



 SPOR 


























</TEXT>
</DOC>
