<DOC>
<DOCNO> 132377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/son/sondun12.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da erken genel seçimlerde oy verme işlemi başladı 
</HEADLINE>
<TEXT>

     Hollanda'da yapılan erken genel seçimlerde oy verme işlemi, yerel saatle 07.30'da başladı. 
     Parlamentonun meclis kanadının 150 üyesinin belirleneceği seçimlerde, değişik partilerin listelerinden, 21 Türk kökenli aday da yarışıyor. 
     Oy verme işlemi akşam saat 21.00'e kadar sürecek, kesin olmayan ilk sonuçlar da oy verme işleminin tamamlanmasından yaklaşık bir saat sonra açıklanmaya başlayacak. 
     Seçimlerde hiçbir partinin tek başına iktidara gelecek oy çoğunluğunu sağlaması beklenmiyor. 
     Son kamuoyu yoklamaları, merkez sağdaki Hıristiyan Demokratlar Birliği CDA ile merkez soldaki İşçi Partisi'nin PVDA birbirlerine yakın sayıda üyelik kazanacağını gösteriyor. 
     Geçen döneme göre sol oylarında artış olması beklenen bugünkü seçimlere, 16'sı ülke çapında, 4'ü bazı bölgelerde olmak üzere toplam 20 parti katılıyor. 
     Mecliste temsil edilen büyük partiler, listelerinde Türk kökenli adaylara yer verdi. Bu adaylardan ikisinin kazanacağına kesin gözüyle bakılırken, adayların alacakları tercihli oylar ve partilerinin hükümete girmesine bağlı olarak bu sayı artabilecek. 
     Hollanda'da vatandaşlık hakkı kazanmış 100 binin üzerinde Türk seçmen bulunuyor. 
     





</TEXT>
</DOC>
