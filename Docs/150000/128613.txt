<DOC>
<DOCNO> 128613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sontur12.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlendiğinden haberi olmadı... 
</HEADLINE>
<TEXT>

     Zonguldak'ta, yaklaşık 4 yıl önce kimliğini kaybeden bekar matbaa işçisi, çalıştığı İstanbul'da kaza sonucu vücudunda oluşan ağır yanıkların tedavisi için yeşil kart çıkartmak istediğinde, nüfus kaydında ''evli'' yazdığını görünce şok oldu. 
     Yyaklaşık 4 yıl önce, çalışmak için gittiği İstanbul'da kimliğini kaybeden ve yerel gazeteye hükümsüzdür diye ilan veren 44 yaşındaki Hasan Yılmaz'ın, İstanbul'da arkadaşlarıyla kaldığı evde sigarayla uyuması sonucu çıkan yangında vücudunda ağır yanıklar oldu. Tedavi olmak amacıyla Yeşil Kart çıkartmak isteyen Yılmaz, yeni kimliğinin medeni durumu bölümünde ''evli'' yazdığını görünce çok şaşırdığını söyledi. 
     Yılmaz, durumu, yeni kimliğinin ''medeni durumu'' bölümünde ''evli'' yazdığını görünce fark ettiğini söyledi. 
     Nüfus kayıtlarında 28 Eylül 1999 tarihinde Kahramanmaraş'ta Neziha Biber adlı kadınla evlendiğinin yazılı olduğunu belirten Yılmaz, şunları söyledi 
     ''İstanbul'da çalıştığım için Zonguldak'a gelip kaybettiğim kimliğimi çıkartamadım. Yaklaşık 4 yıldır kimliğim yoktu. Hükümsüz olduğunu dair, hangi gazeteye ilan verdiğimi de hatırlayamadığımdan ne yapacağımı şaşırdım. Gazeteyi bulamazsam boşanma davası açmak zorunda kalacağım. Kimliğimi kullanarak kimin evlilik yaptığını merak ediyorum. Başımın daha büyük dertlere girmesinden korkuyorum. Hiç gitmediğim bir şehirde evlenmiş gözükmem çok tuhaf.'' Yılmaz'ın ablası Zeliha da kardeşinin, yanıklar nedeniyle evden çıkamadığını, maddi imkansızlıklar nedeniyle de tedavi olamadığını belirterek, ''Kardeşime yeni kimlik çıkartmaya gittiğimde evli olduğunu öğrendim. Hemen eve gelerek durumu anlattım. Kardeşimin iyileşmesinin ardından gerekli hukuki süreci başlatacağız'' dedi. 
     





</TEXT>
</DOC>
