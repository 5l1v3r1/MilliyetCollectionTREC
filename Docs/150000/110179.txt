<DOC>
<DOCNO> 110179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sonspo08.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 4 - Elazığspor 2 
</HEADLINE>
<TEXT>

     Birinci Süper Lig'de Fenerbahçe, Elazığspor'u 4-2 yendi. 
     
     İlk Yarı 
     5. dakikada ceza alanı içinde Ümit'den topu kapan Hüseyin, uygun durumdaki Erhan'a çıkardı. Bu futbolcu, yerden bir vuruşla topu filelere gönderdi 1-0. 
     13. dakikada sağdan ceza alanına giren Ali Güneş'in ortasında, altıpasta Serhat'ın kafa vuruşunda, top üstten auta gitti. 
     15. dakikada Revivo'nun kullandığı serbest atışta, top üstten az farkla auta çıktı. 
     26. dakikada Ceyhun'un pasıyla ceza yayı üzerinde topla buluşan Ortega'nın şutunda, meşin yuvarlak kaleci Faruk'da kaldı. 
     32. dakikada ceza alanı içinde Serhat'ın ortasında Ortega, topa kafayı vurdu. Altıpasta Revivo'nun yetişemediği meşin yuvarlak auta çıktı. 
     37. dakikada soldan Mehmet Ali'nin ortasında, ceza alanı içinde Mehmet Deliorman kaleci Oğuz'dan önce topa kafayı vurdu. Ancak meşin yuvarlak üstten auta gitti. 
     38. dakikada Ümit'in sağdan ortasında, ceza alanı içinde Revivo'nun kafa şutunda, kaleci Faruk topa iki hamlede sahip oldu. 
     41. dakikada Ortega'nın sağdan kullandığı köşe atışında, Johnson'un altıpas çizgisi üzerinden gelişine sert vuruşunda, top üstten auta gitti. 
     44. dakikada Ceyhun'un soldan kullandığı serbest atışta, savunmadan dönen topu ceza alanı dışında önünde bulan Steviç, sert bir vuruşla kaleye gönderdi. Ceza alanı içinde Johnson, sert gelen topa kafayı vurarak, meşin yuvarlağı kalecinin yanından filelere gönderdi 1-1. 
     Uzatma dakikalarında Fenerbahçe üst üste pozisyona girdi. Topla ceza alanına giren Ceyhun'un şutunda, meşin yuvarlak kaleciden döndü. Ceza alanı içinde Ortega, Revivo'yu gördü. Bu futbolcu topu yeniden Ortega'ya gönderdi. Ortega'nın ceza alanı içinde şutunda, meşin yuvarlak bu kez kaleciden döndü, Arjantinli futbolcu yeniden hamle yapıp topu filelere göndererek takımını 2-1 öne geçirdi ve ilk yarı bu sonuçla bitti. 
     





</TEXT>
</DOC>
