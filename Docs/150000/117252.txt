<DOC>
<DOCNO> 117252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/ekonomi/aeko.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden buldun’ diye kimseye sorulmayacak 
</HEADLINE>
<TEXT>

AKP Ekonomik İşler Koordinatörü Ali Babacan, Mali miladı kaldıracağız. Kimseye nereden buldun diye sorulmayacak’ dedi 
     EKONOMİ SERVİSİ 

     AKP Ekonomik İşler Koordinatörü Ali Babacan, "Mali miladı kaldıracağız. Kimseye nereden buldun’ sorusu olmayacak. Servetin vergisi olmadığına göre kaynağının sorulması da yanlış" dedi. 
     CNN Türk’ün sorularını yanıtlayan Babacan, vergi alanında AKP’nin yapmayı planladığı değişikleri de anlattı. Çok iyi bir kontrol mekanizması’ kuracaklarını ve vergi oranlarını düşürerek, tabana yayacaklarını anlatan Babacan şöyle dedi 
     "Mali miladın bu sene sonunda devreye girmesi gerekiyor. Biz mali milatı şu andaki haliyle tamamen kaldıracağız. Nereden buldun sorusu olmayacak. Türkiye’de servetle ilgili bir vergi sözkonusu olmadığına göre yine servetle ilgili nereden buldun sorusu çok yanlış. Gelişmekte olan bir ülkede sermaye kaçırıcı bir uygulama olur. Mali miladın içindeki nereden buldun’dan tamamen kurtulmak istiyoruz. İnsanlar bir ev - araba alıyorsa bu parayı nereden kazandın sorusu yanlış." 
     Kazancın oluşması sırasındaki ekonomik faaliyetlerin daha yakından takip edilmesi gerektiğini düşündüklerini belirten Babacan, "Denetim mekanizmasını çok iyi kuracağız" dedi. 
     
Mali miladı 57. hükümet ertelemişti      Mali milat ANASOL - D hükümeti döneminde yasalaştırıldı. Zekeriya Temizel’in Maliye Bakanı olduğu dönemde, 1998 çıkartılan Vergi Reform Yasaları ile gelirin tanımı değiştirilerek tasarruf ve harcamaya kaynak teşkil eden her türlü kazancın vergiye tabi olması öngörüldü. Böylece Maliye herkese kaynağı açıklanamayan tasarruf veya harcamanın kaynağını sorabilecekti. Ayrıca faiz ve k r payı kazançlarına da beyan usulunü getiren yasasının uygulaması 57’inci hükümet döneminde 2003’e ertelendi. 
     
130 bin ihtilaflı ve mahkemelik dosyanın tasfiyesi ile başlayacak      Gerek Ali Babacan, gerekse Bülent Gedikli tarafından yapılan açıklamalarda AKP’nin vergi politikasının ana başlıkları ortaya konuldu. AKP’nin yeni dönemdeki vergi paketinin ana unsuru, mahkeme veya uzlaşmada bulunan 130 bin vergi dosyasının indirimler yoluyla tasfiye edilmesi. AKP bu tasfiyeden 11 milyar dolar gelir bekliyor. Mali milat ve nereden buldun uygulamalarının kaldırılması ve dosya tasfiyesi ile vergide yeni bir başlangıç yapılması hedefleniyor. AKP’nin vergi politikasının ana unsurları şöyle 
     Ceza ve faizler silinecek 

</TEXT>
</DOC>
