<DOC>
<DOCNO> 146661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/01/guncel/gun16.html </URL>
<DATE> 2003/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan uçağın telsizini dinleyen diğer bir pilot hava korsanına böyle patladı 
</HEADLINE>
<TEXT>
Yakıt yok nereye insin’ 
     TOLGA ŞARDAN Ankara 

     THY’nin 160 sefer sayılı İstanbul - Ankara seferini yapan Ergene uçağını kaçırarak Atina’ya indiren hava korsanı Özgür Gençaslan, Esenboğa Havalimanı’ndaki kule görevlileriyle de pazarlık yaptı. Uçağın Ankara’ya değil Berlin Havalimanı’na inmesini isteyen Gençaslan, "Düğmeye bastığım anda uçak havaya uçar" tehdidinde bulundu. 
     Atatürk Havalimanı’ndan kalktıktan sonra Beypazarı üzerinde kaçırılma sinyali veren uçağın kaptan pilotu Erol Mısırlı ve Gençaslan’la kule görevlileri arasındaki telsiz görüşmelerinin kayıtları şöyle 
     THY 160 Mısır Ankara, iyi akşamlar. 
     KULE THY 160 iyi akşamlar. 
     THY 160 Şu anda Almanya’ya gidiyoruz, Berlin Tegel Havalimanı’na. 
     KULE Anlaşıldı efendim, bulunduğumuz pozisyondan geri dönüyorsunuz, mutabık mıyız 
     THY 160 Mutabıkız, dönüyoruz ama, yakıtımız çok az. İstanbul’a geri dönemeyecek pozisyondayız. 
     KULE Anlaşıldı efendim, Ankara’ya inebilirsiniz. 
     THY 160 Gençaslan devreye giriyor Şu anda Ankara’ya inemeyiz. Berlin Tegel Havalimanı’na ineceğiz. Hiçbir sorun kabul etmiyoruz. Yoksa bu uçak havaya uçuyor, düğmeye bastığım anda uçak havaya uçar. Çocuk da değiliz, talebe de değiliz. 
     Patlatırım’ 
     KULE Pilotunuz yakıtının olmadığını söylüyor. Ancak Ankara’ya inecek yakıtı varmış. 
     THY 160 Gençaslan Bu şartlara yanaşmıyoruz. Benim için sorun yok. Kaybedecek bir şey yok. 25 dakika içinde yolu çevirmezse uçağı patlatacağım. İstediğiniz gibi kullanabilirsiniz, size bırakıyorum. 
     Başka bir THY uçağının pilotu Yakıt yoksa nereye insin kardeşim 
     KULE Bu uçak Ankara - İstanbul, İstanbul - Ankara uçuyor, yakıt bu ara için müsait, başka yere gitmeye kalkarsa büyük ihtimalle zaten düşeceksiniz. 
     THY 160 Mısır Şu anda Ankara’ya yaklaşıyoruz. Geriye dönmemiz söyleniyor. Radar nereden müsaade ediyor Geri dönüyoruz. 
     KULE Sağdan veya soldan uygunsa geriye dönebilirsiniz. 
     THY 160 Geriye dönüyorum. 
     KULE Anlaşıldı. 
     
     20 yıl hapis alabilir 
     Gençaslan’ın, akli dengesinin yerinde olup olmadığının saptanması için, psikolojik muayenesinin yapılması bekleniyor. Gençaslan’ın avukatı Stilyanos Gonatas, müvekkilinin yargılanmasına ilişkin sürecin, yapılacak psikolojik muayenenin sonucuna bağlı olarak belirleneceğini söyledi. Gonatas, "Bu tür davalar 6 aydan birbuçuk yıla kadar uzayabilir ve müvekkilim 5 yıldan 20 yıla kadar ağır hapisle cezalandırılabilir" dedi. 
     
Tutuklanırken savcıyı güldürdü      YORGO KIRBAKİ Atina 

     THY’nin Ergene adlı uçağını, 196 yolcusu ve dokuz kişilik mürettebatıyla birlikte, İstanbul - Ankara seferini yaparken kaçıran, ancak ikmal için uçağın indiği Atina’da teslim olan hava korsanı Özgür Gençaslan, tutuklandığı savcılıkta "Başbakanım Tayyip Erdoğan’ı ve Almanya’daki eşimi seviyorum" dedi. 
     Gençaslan, savcılığa verdiği ifadede, hava korsanlığı eylemini Almanya’da yaşayan imam nik hlı eşine kavuşmak için yaptığını söylerken, kayınpederi ve kaynanasından korktuğunu itiraf etti. Yunanlı savcıyı "Başbakanımı ve eşimi seviyorum" sözleriyle güldüren Gençaslan, cezasını çektikten sonra eşine kavuşacağına inandığını da kaydetti. 
     Savcılık, "uçak kaçırıp yolcuların hayatlarını tehlikeye sokmak", "hava trafiği kurallarını çiğnemek" ve "kesici alet jilet bulundurmak" suçlarıyla Gençaslan’ın tutuklanmasını emretti. Yunanistan Hükümet Sözcüsü Hristos Protopapas’ın verdiği bilgiye göre Türkiye’nin henüz resmen iadesini istemediği Gençaslan, Pire’deki Koridalos Cezaevine sevk edildi. 
     


GÜNCEL 






















</TEXT>
</DOC>
