<DOC>
<DOCNO> 112167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/yasam/yas04.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye AIDS kıskacında 
</HEADLINE>
<TEXT>

Son dokuz ayda yakalanan AIDS’li yabancı hayat kadını sayısı 21... Her kadın binlerce kişiyle olduysa, tablo korkunç bir hal alıyor 
     ELVAN EZBER 

     Eski Doğu Bloku ülkelerinden gelen hayat kadınları, Türkiye’de AIDS saçmaya devam ediyor. 
     Son dokuz ayda sadece İstanbul’da yapılan operasyonlarda yakalanan hayat kadınlarından 21’inin HIV virüsü taşıdığı belirlendi. Ahlak Büro Amirliği ekipleri, geçen hafta Silivri’de bir otele düzenledikleri baskında, para karşılığı erkeklerle olan yabancı uyruklu 28 kadını gözaltına aldı. 
     
     Son numara vatandaşlık 
     Sağlık kontrolünden geçirilen kadınlardan ikisinin daha, AIDS’e yol açan HIV virüsü taşıdığı anlaşıldı. Böylece, yakalanan AIDS’li yabancı hayat kadını sayısı, sadece İstanbul’da dokuz ayda 21’e, son 11 yılda ise 159’a yükseldi. 
     Bu kadınların dokuz ayda binlerce kişiyle oldukları düşünülünce tablo daha da korkunç bir hal alırken, AIDS’li Türk sayısının artması da dikkat çekiyor. 
     Son 11 yılda, 14’ü travesti olmak üzere 16 kişinin AIDS’li olduğunu resmen belirleyen ve gayri resmi rakamın korkunç boyutundan endişe eden polis yetkilileri, artan AIDS’li sayısının yanında, sınırdışı edilmekten kurtulmak isteyen hayat kadınlarının formalite evliliklerle Türk vatandaşı olmasından son derece rahatsız. 
     AIDS’li olmalarına rağmen Türk vatandaşı oldukları için Moldova asıllı Mariana Ok 20 ve Ukrayna asıllı Svetlana Elmalı’yı 28 sınırdışı edemeyen yetkililer, "Bizim operasyonlarımız geçici. Yakalıyoruz, ifadesini aldıktan sonra bırakıyoruz. Yapılacak en iyi şey yabancı uyruklu hayat kadınları ülkeye girerken sıkı bir kontrolden geçirilmeli. Özellikle AIDS’lilerin Türk vatandaşlığına geçmesi engellenmelidir" görüşünü savunuyor. 
     
     
İşte AIDS’in korkunç tablosu İstanbul’da son 11 yılda yakalanan AIDS’lilerin ülkelere göre dağılımı şöyle Ukrayna 66 Romanya 41 Moldova 24 Türkiye 16 Rusya 7 Özbekistan 2 Gürcistan 1 Nijerya 1 Belarus 1      
     İstanbul’da ele geçen AIDS’li hayat kadını sayısı Türkiye geneline vurulunca, tablo iyice korkunçlaşıyor. 
     
     



 YAŞAM 

















</TEXT>
</DOC>
