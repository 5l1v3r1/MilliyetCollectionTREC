<DOC>
<DOCNO> 131350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/guncel/agun.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arcayürek, son kitabıyla yine tartışma yaratacak 
</HEADLINE>
<TEXT>
Çiller denizkızı gibi üstü kadın, altı kocası 
Cumhurbaşkanı danışmanı olduğu dönemdeki anılarını yazan Cüneyt Arcayürek, son kitabında Demirel’in Çiller ve Erbakan’a yönelik çarpıcı sözlerine yer veriyor... 
     ÖNAY YILMAZ 

     Gazeteci-yazar Cüneyt Arcayürek, Cumhurbaşkanlığı Başdanışmanlığı yaptığı dönemle ilgili anılarını kaleme aldığı "Büyüklere Masallar Küçüklere Gerçekler" serisinin dokuzuncusu olan "28 Şubat’a İlk Adım" adlı kitabında, 28 Şubat sürecinin perde arkasında kalmış olayları anlattı. Arcayürek, kitapta, dönemin önde gelen isimleri olan Cumhurbaşkanı Süleyman Demirel, DYP lideri Tansu Çiller, ANAP lideri Mesut Yılmaz, kapatılan RP lideri Necmettin Erbakan’la ilgili çarpıcı diyaloglara yer veriyor. 
     
     YERLER BİRBİRLERİNİ’ 
     SD Demirel "Bu adam Erbakan Başbakan olmadı, biri Başbakan yaptı." 
     CA Arcayürek "Çiller " 
     SD "Tabii. Bugüne kadar RP’nin kötü bir parti olduğunu anlattı içte ve dışta. Şimdi bu partinin ve Erbakan’ın iyi olduğunu anlatacak ve buna inananlar kavattır kavat. Ben Erbakan’ı iyi tanırım, ilkesi yoktur. Tipik bir adamdır. İkisi de Çiller’le Erbakan her şeye razıdırlar. Erbakan tek renklidir. Öteki Çiller denizkızı gibi. Üstü kadın, altında kocası. Çifttir, çift Sonunda yerler birbirlerini." 
     
     POPOSUNU SEÇER’ 
     Cumhurbaşkanı’na, "Cindoruk’a göre siz şu anda ve hemen seçim ilan edebilir ve Meclis’i feshedebilir misiniz Cindoruk’la dün gece yemek yediğimize göre " dedim sorar gibi. Demirel, "Kendi yorumu" dedi. 
     CA "DYP Grubu’nda muhalefet nasılmış " 
     SD "İyi diyor. Ama bu kadın için hep söylüyorum ya tek şey var, kendini kurtarmak. Bunun için RP ile bir hükümet kurar. Terazinin bir kefesinde poposu, ötekinde de rejim olsa bu poposunu tercih eder." 
     CA "Sahi Çağlar sizi arıyor olmalı, ne diyor " 
     SD "Benim üzerimden laf taşıyor. Cavit’i hiç ciddiye almam. Arar bir sürü şey söyler, dinlemem bile. Şimdi doktor herhalde İslamoğlu olacak Necmettin Cevheri’yi kadından koparmaya çalışıyor." 
     
Ben bela ettim bu kadını’      Hükümetin kurulması MHP’nin kararına bağlı. Ecevit, "Zorlaştırmayız" diyor. Sabah’a göre "Çiller ve Türkeş, azınlık hükümeti için anlaşma noktasına geldi." Sonunda MHP istediği ödülleri aldı. Demirel, Malatya- Elazığ’dan döndü ve 19.45’te çağırdı Çiller’i. Hayli serüvenli bir randevu. "Randevu istemiş" diye anlatıyordu "Saat 17.30 ile 18.30 arası diye saat bildirmiş. Tabii ben Vakur’a yeni Özel Kalem Müdür Muavini bağırdım. Yani Cumhurbaşkanı ile görüşme saatini Başbakan mı tayin edecek 22.00’de gelsin.’ Erken saati istiyor ki, şov yapsın." 
     CA "Sanmam. Bana soranlara, Bir kere Demirel geziden geç geldi. 17.30’da. Evine gitti, elini yüzünü yıkamak için. 19.00’da çalışmaya geldi’ dedim. Anladılar sıkışıklığı. Aksini niçin yazsınlar Şu Türkeş beyefendi. Siz hep bu adamı himaye ettiniz. Hükümete aldınız. Şimdi bakın neler yapıyor " 
     SD "Oyunu çok iyi oynadı. Televizyonda Çiller konuşuyor, birden bağırdı Demirel Bu kadını ben bela ettim." Doğru söze diyecek yoktu. Sustum. 
     
Örtülü’den ham hum      CA "10 gün önce söylediğim olay patladı. Örtülü ödenekten 500 milyar ham hum." 
     SD "Bu işten kendisini kurtaramaz. Evet örtülü ödeneği bazı kısıtlamalarla dilediği gibi kullanabilir..." 
     CA "Tabii dolarlar, marklar." 
     SD "Acil işler için evet. Ama bu kadını kurtarmaz." 
     CA "Sait Halim Paşa Yalısı... Bazı tablolar " 
     SD "Bazı çok kıymetli Rus eserlerinin röprodüksiyonları yapılıp gerçeklerinin yerine konulmuş. Galiba Güzel Sanatlar Genel Müdürü Mehmet Bey söylemiş bunu." 
     
     NECMETTİN ANAYASASI 
     28 Mayıs 1996 Demirel önündeki k ğıtlara bakarak, "Erbakan enayisi çatlasın, işte imzalıyorum kararnameleri" dedi. Keyifliydi. Sürdürdü "Çok güzel bir benzetme yapılıyor, DYP - RP Hükümeti’ne. Böyle bir hükümete olsa olsa örtülü mercimek hükümeti denilir." 
     ... 
     SD "Devlette 4 - 5 bilemedin 6 kişi biliyor Apo’nun evinin bizim tarafımızdan bombalandığını, işte devlet sırrı bu. Necmettin ise kendi söylediklerini anayasa sanıyor. Bir Necmettin anayasası yaratıyor." 
     
     ORDU ÇOK RAHATSIZ’ 
     SD "Bu kadın Gümrük Birliği’ni seçimlerde kullanır diye ertelemek niyetindeler." 
     SD "Verso’ya ordu bir araştırma yaptırmış. RP yüzde 23, DYP yüzde 17, CHP yüzde 14, MHP yüzde 9. Ordu RP’nin seçim kazanması ihtimalinden fevkalade rahatsız. DYP MHP işbirliğini ordu mu istiyor acaba " 
     CA "Bu önlemlerle RP’nin önünü kesemezsiniz, üstelik MHP nedir Sonra HADEP var, kimse hesaba katmıyor. SD "Ordu HADEP’i de istemiyor." 
     



 GÜNCEL 





















</TEXT>
</DOC>
