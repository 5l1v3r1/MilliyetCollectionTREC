<DOC>
<DOCNO> 137406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/ekonomi/ekoz1.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Gima gıda ürünlerine KDV uygulamayacak 
     Gima, geçen yıl gerçekleştirdiği KDV’siz alışveriş’ kampanyasını bugün tekrar başlattı. Gima, hafta içi her gün gıda ürünlerinde KDV tutarı kadar indirim yapacak. Kampanya, Gima Mağazaları ve X - Large İndirim Marketleri’nde SuperCard ile bir defada yapılacak en az 50 milyonluk alışverişlerde, ssanal market ve Alo Gima’dan ise haftanın tüm günlerinde bir defada yapılacak en az 100 milyonluk alışverişlerde geçerli olacak. 
     Gima Genel Müdürü Dengiz Pınar, geçen yıl gerçekleştirilen KDV Yok’ kampanyasında satışları yüzde 25 oranında artırdıklarını hatırlatarak, "Bu uygulamanın yeniden başlatılmasına yönelik talepler sürekli artıyor. Gelen talepleri değerlendirerek, gıda ürünlerinde KDV miktarı kadar indirime gidilmesi, kararına vardık" dedi. 
     
     Krizi yönettik, savaş koşullarını da yönetiriz’ 
     Coca - Cola İçecek AŞ Murahhas Azası Ron Jones, savaş olasılığına karşın, Türkiye’deki ekonomik ortamla ilgili iyimser olduklarını söyledi. Jones, "Türkiye ekonomisini 2001 Şubat krizinden daha kötü, savaş da dahil, hiçbir şeyin etkileyeceğini düşünmüyorum. O yılı idare ettik. 2003’ü de idare edip yöneteceğiz" dedi. 
     Jones, "Savaşın yukarıya veya aşağıya doğru bir etkisi olabilir. Ancak genel olarak iyi bir yıl geçeceğini düşünüyoruz" diye konuştu. Tüketici harcamalarının düştüğü ekonomik krizlerde küçük ambalajlarda düşük fiyatlı ürünler sunduklarını belirten Jones, sektöre yeni giren markaların pazarı genişlettiğini söyledi. 
     
     Motorine yüzde 1.26 oranında zam yapıldı 
     ANKARA Milliyet 

     Motorinin perakende satış fiyatı yüzde 1.26 oranında artırıldı. Akaryakıt Ana Dağıtım Şirketleri Derneği’nden ADER yapılan açıklamada, bugünden geçerli olmak üzere motorin fiyatının yüzde 1.26 oranında arttırıldığı belirtildi. Buna göre, İstanbul’un Avrupa yakasında motorinin perakende satış fiyatı 1 milyon 424 bin liradan 1 milyon 442 bin liraya yükseltildi. 
     
     Nezih Demirkent için anma toplantısı 
     EKONOMİ SERVİSİ 

     Türkiye’de ekonomi gazeteciliğinin öncülerinden Nezih Demirkent için bugün bir anma toplantısı düzenlenecek. Dünya gazetesinin kurucusu da olan Demirkent için saat 10.30’da The Marmara Oteli’nde düzenlenecek törende, Anadolu ekonomisine ilgisini ve katkısını vurgulamak amacıyla, "Nezih Demirkent ve Anadolu Gerçeği" adlı bir program hazırlandı. Programda, Dünya gazetesi yazarı Rüştü Bozkurt Dünya Gazetesi ve KOBİ’lerle işbirliği’ konulu bir konuşma yapacak. 
     
     İhale Kanunu’nda değişiklik teklifi 
     AKP’li vekiller, İhale Kanunu’nu değiştirmek için harekete geçti. 
     AKP Tokat Milletvekili Resul Tosun ve arkadaşları, kanununun ihale ilanlarıyla ilgili maddesinde değişiklik teklifini TBMM’ye sundu. Teklif, mevcut kanunun yerel basında yayımlanacak ihale ilanlarının, mal ve hizmet alımında 25 milyar, yapım işlerinde ise 50 milyar lira ile sınılandıran maddelerinin değiştirilmesini mal ve hizmet alımında rakamın 500 milyara, yapım işlerinde ise 1 trilyon liraya çıkarılmasını öngörüyor. 
     
     Böyle giderse uzay rakamlarına geçeceğiz 
     Gerek bütçe tartışmalarında, gerekse günlük hayatta katrilyonu’ duymaya alışan Türk halkı, sadece astroloji, uzay bilimleri ile Amerikan Uzay ve Havacılık Dairesi’nin NASA kullandığı bol sıfırlı kentilyon’ ve seksilyon’ sözcükleriyle tanışacak. 
     Muhasebeciler, bilgisayar programlarında 12 haneli rakamların sıkıntı yarattığını belirterek, katrilyondan sonra gelecek rakamla nasıl muhasebe kaydı tutulacağını sordular. Merkez Bankası yetkilileri de, katrilyondan sonra kentilyon, seksilyon heksilyon , septilyon, oktilyon, nobilyon, desilyonun kullanılacağını açıkladı. Yetkililer, bu rakamların, astroloji ve uzay bilimleriyle Amerikan Havacılık ve Uzay Dairesi’nde NASA kullanıldığını belirtiler. 
     
     
     

     
     



 EKONOMİ 

















</TEXT>
</DOC>
