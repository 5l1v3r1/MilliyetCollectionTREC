<DOC>
<DOCNO> 108944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/22/spor/spo02.html </URL>
<DATE> 2002/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
LORANT'TAN İŞBAŞI 
</HEADLINE>
<TEXT>

Alman hoca, Fenerbahçe’ye geldiği günden bu yana ilk kez taktik antrenmanı yaptırdı. Bire bir adam geçme ve kondisyon çalışmasının ardından oyuncular soyunma odasına kendilerini zor attı 
     YUSUF KOBAL 

     Sistem değişti 
     FENERBAHÇE Teknik Direktörü Lorant ağır eleştiriler sonrası çalışma sistemini nihayet değiştirdi. Samandıra’nın kapılarını yeniden dış dünyaya açıp, basına karşı yumuşayan Alman hoca dün futbolcularının pestilini çıkardı. Seri puan kayıpları nedeniyle topun ağzına gelen, kamuoyunun yanısıra yönetim kurulu üyelerinin de tepkisini çeken Lorant, ilk kez taktik antrenmanı yaptırdı. 
     
     Kıran kırana maç 
     SARI - Lacivertli oyunculara bire bir adam geçme, ardından da kaleye şut atma çalışması uygulatan Alman hoca, futbolcularının uzun zamandır körelmeye yüz tutmuş yeteneklerini de törpüledi. Antrenman sonunda mücadele etmekten ve kondisyon çalışmaktan yorgun düşen oyuncular, tesislere güçlükle giderken, özellikle çift kalede dişe diş top kapma kavgasının yaşanması dikkat çekti. 
     
     Washington’a uyarı 
     ANTRENMANA Mustafa Doğan, Abdullah, Cem, Tuncay, Washington, Volkan, Oğuz, Oktay, Yusuf ve Ali Akdeniz katıldı. Sakatlıkları süren Ogün, Rapajc ve İsmail Güldüren’in yer almadığı idmanda Lorant, Washington ile özel bir görüşme yaptı. Alman hoca, Brezilyalı golcüden daha fazla çalışmasını istedi, "Sana kefil oldum, kendini göster. Bir an önce toparlan" dedi. 
     



 SPOR 
























</TEXT>
</DOC>
