<DOC>
<DOCNO> 117545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/07/yazar/okur.html </URL>
<DATE> 2002/11/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Ekonominin patronları 
</HEADLINE>
<TEXT>

     Piyasalar, ekonominin "yeni patronunu" bekliyor. Konuşanlar mı şanslı Yoksa yeni milletvekili seçilip, gelişmeleri izleyenler mi Kadro geniş... Ali Coşkun, Abdullah Gül, Ali Babacan öne çıkan isimler. Bir de geride duranlar var. Örneğin Kemal Unakıtan gibi...Kemal Unakıtan, ilginç bir isim. Çünkü Recep Tayyip Erdoğan’a milletvekilliği vizesi verilmeyince İstanbul 1. Bölge 1. sıradan Kemal Unakıtan, Erdoğan’ın yerine aday gösterilmişti. 
     Seka’nın eski genel müdürü olan Unakıtan daha sonra Ülker Grubu’na bağlı Family Finans’ta yönetim kurulu üyesi olarak görev yapıyordu. Ve Recep Tayyip Erdoğan’a da çok yakın bir isim. Gerçi henüz başbakanın isminin belli olmadığı bir ortamda şimdiden ekonominin isimlerini telaffuz etmenin kimseye yararı yok. Ama sürpriz isimlere de bakmakta yarar var diye düşünüyoruz. Bekliyorlar Ekonominin patronu beklenirken, özellikle ekonomi bürokrasisinde de bir değişim beklentisi içine girildiğini söylemek durumundayız. İşte durmadan açıklama yapılan özerk kurullar meselesi... 
     AK Parti Genel Başkan Yardımcısı Ali Coşkun, "üst kurulların KİT haline gelmesini istemiyoruz, BDDK’ya atamalar Meclis’ten geçmeli, atama yöntemini değiştireceğiz" diyor. Detay ama en hassas noktalardan birisi de burası... Bilindiği gibi BDDK’da iki üyelik boş. Kemal Çevik ve Ali Vefa Çelik’in istifasıyla boşalan ikinci başkanlık makamı atamalar konusunda ne yapılacağının da göstergesi olarak karşımıza çıkıyor. Bir de özerk kurulların denetimi konusu... 
     SPK, Enerji Piyasası Üst Kurulu vs. Kurulların denetlenmesi sorununu çok önemsediğimizi belirtmek durumundayız.Ve atamalar konusuna da değinmek zorundayız. 
     
     Atama yapmadım 
     Ekonomiden sorumlu Devlet Bakanı Masum Türker, bakanlığı döneminde atama yapılmadığını söylüyor. İMKB Başkanlığı ve İstanbul Altın Borsası İAB başkanlarının yeniden göreve atanmasını da "borsalar başsız kalamazdı" diye özetliyor. 
     Hatta İAB’ye başkan olarak atanan Midhat Şeref’in kendisine BDDK üyesi olarak atanması önerisinin geldiğini söylüyor. Kulislerde ise AK Parti kurucularından Muharrem Karslı’ya seçim öncesi AK Parti’den "İMKB" Başkanlığı için Başkan Osman Birsen için "ne dersiniz " diye sorulduğu ve Karslı’nın "olur" onayı verdiği konuşuluyor. Demokrasinin gereği seçime ramak kala yapılacak atamalarda iktidara aday partilerin tercihlerini kullanmaları çok önemli. Ama atamaları yapanların kendilerini savunma biçimleri "ekonomik programda devamlılık, işin sorumluluğunu üstlenmiş bürokratın devamlılığı" biçiminde yansıyor. 
     Ne diyelim, isterseniz izleyip görelim. 
     
     







Sezer ve Erdoğan 


Ve bir Ramazan daha... 


Tarihi başarı 


Erdoğan’a siyasi sorumluluk 


Çankaya’da Sezer, Tayyip Erdoğan, Baykal... 


İşsizler ordusuna liderler, milletvekilleri de katıldı 


Söz ola... 


ODTÜ’de bir devrimciyle 


Nasihat eden edene 


Modelde şeytan ayrıntıda 


Ekonominin patronları 


Tayyip Erdoğan’ın başbakanlığı... 


Piyasa solu 


Yeni bir sol partinin tam zamanı 


İhracat dövizi deliği kapamıyor 


Erdoğan Baykal’ın üslubunu beğenmedi 


</TEXT>
</DOC>
