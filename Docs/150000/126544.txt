<DOC>
<DOCNO> 126544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sondun08.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Renkli rüyalar renkli televizyonla mı başladı.. 
</HEADLINE>
<TEXT>

     Amerikan bilim adamları, insanların, renkli televizyonun icat edilmesiyle renkli rüya görmeye başladığını tahmin ettiklerini söylediler. 
     Kaliforniya Üniversitesi'nde görevli filozof Eric Schwitzgebel, Studies in History and Philosophy of Science dergisi için yazdığı makalede, siyah-beyaz televizyonun yaygınlaştığı 50'li yıllarda, çoğu kişinin siyah-beyaz rüya gördüğünü söylediğini kaydetti. 
     Son on yıllarda yapılan uyku araştırmalarını inceleyen Schwitzgebel, insanların rüyalarının televizyonla yakın ilişki halinde olduğunu ortaya çıkardı. 
     Schwitzgebel, renkli televizyonla birlikte, renkli rüya gördüğünü sanan insanların sayısının önemli ölçüde artığını söyledi. 
     Siyah-beyaz televizyonun yaygın olduğu dönemde, insanların çoğunun siyah-beyaz rüya gördüğüne inanmadığını belirten Schwitzgebel, rüyalardaki görüntülerin televizyonun etkisiyle yorumlandığını düşündüğünü söyledi. 
     Bulunduğumuz dönemde insanların rüyalarında kendilerine dokunulduğunu görmediğini belirten Schwitzgebel, bunun nedeninin de televizyonun sadece gözlerle idrak edilmesinin olduğunu kaydetti. 
     Schwitzgebel, dokunma hissinin verildiği televizyon ve internet geliştirildikten sonra insanların rüyalarında da kendilerine dokunulduğunu daha sık göreceğini tahmin ettiğini söyledi. 
     





</TEXT>
</DOC>
