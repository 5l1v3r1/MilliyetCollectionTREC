<DOC>
<DOCNO> 106374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/yazar/sazak.html </URL>
<DATE> 2002/09/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çelebi niye yok 
</HEADLINE>
<TEXT>

     CHP’nin Hatay mitinginde gözler DİSK Başkanı Süleyman Çelebi’yi aradı. Geçen seçimde DYP adayı olan ve kaybeden Bayram Meral otobüsün üzerindeydi, Kemal Derviş’i solda güç birliği’ adına CHP’ye getirmek için günlerce uğraşan Çelebi yoktu. 
     Baykal, perşembe günü görüştüğü Çelebi’yi Hatay’a davet etmek bir yana sol anlayışlarımız örtüşmüyor’ diyerek, DİSK liderliğine CHP Parti Meclisi üyeliğinden seçilen, gençlik kollarından bu yana 35 yıllık partili olan Süleyman Başkan’la yollarını ayırdı. 
     Çelebi, CHP’den milletvekili adayı olmayacak 
     DİSK Başkanlar Kurulu da toplanarak 3 Kasım’da izleyeceği tutumu gözden geçirecek. 
     Türk - İş’in partiler üstü’ siyasetine karşılık DİSK, 1970’lerden itibaren seçimlerde soldan yana tavır alır. Kemal Türkler’in, Abdullah Baştürk’ün yaşamları pahasına, hapse düşmeyi göze alarak CHP’ye verdikleri cesur destek unutulmamıştır. Bayram Meral’e kucak açan Baykal’ın Süleyman Çelebi’ye kapıyı kapaması CHP - DİSK arasındaki geleneksel dayanışmaya da aykırıdır. 
     Derviş rüzg rı’nı arkasına alan CHP yönetimi sosyal demokrasinin oy kalelerini yıkma pahasına iktidar’ arıyor Üstelik AKP’nin yükselişini unutarak 
     Hani Baykal, değişmişti 
     Anlaşılan Çelebi gibi sivil önderlerin CHP’li olması’ yetmiyor, Baykalcı’ olmaları da gerekiyor 
     CHP’de son günlerdeki hava, anket sarhoşluğu’nu yansıtıyor. AKP sanki birinci parti değilmiş gibi, 3 Kasım seçimlerine oldu da bitti maşallah’ gözüyle bakılıyor. 
     CHP yönetimindeki ruh hali’ni Derviş’ten önce’ ve Derviş sonrası’ diye ayırmak yanıltıcı olmaz. 
     Süleyman Çelebi olayı bu milad’a göre nasıl farklı seyretmiş, aktaralım 
     Kemal Derviş’in 2001 Şubat krizi ertesinde ekonomi yönetimini devralırken ekonomik programı anlatmak için ziyaret ettiği sendika liderlerinin başında Süleyman Çelebi geliyor. 
     DİSK Başkanı’yla sağlam bir dostluk kuruyor, Derviş. Çelebi de bu diyaloğu önemsiyor. 
     Derviş’in solda güç birliği arayışıyla yola çıktığı günlerde CHP’den Yılmaz Ateş, Çelebi’yi arıyor, CHP liderinin görüşmek istediğini bildiriyor. Çelebi ve Baykal, bir buçuk saat görüşüyorlar. 
     Deniz Bey, Derviş’in Niye CHP’de olması gerektiğini’ uzun uzun anlatıyor. Çelebi ise DİSK’in solda işbirliği için Cem, Ecevit, Karayalçın gibi liderlerle görüşeceğini açıklıyor. Bu temaslar sırasında çatı parti’nin CHP olması yönünde eğilim ortaya çıkıyor. Baykal, Çelebi’ye, Derviş bize gelmeyecekse Yeni Türkiye’ye de gitmesin’ diyor. İki gün sonra CNN Türk’e çıkıp, Cem’e ve Ecevit’e çağrıda bulunurken DİSK’in de bunu istediğini belirtiyor. 
     Yılmaz Ateş, Çelebi’yi tekrar arayarak, Türk - İş ve DİSK’e listelerde sıra ve sayısal eşitlik tanıyan milletvekili kontenjanı öneriyor. 
     Derviş CHP’li olunca hava değişiyor. 
     Baykal ve Çelebi’nin yolları Hatay gezisi öncesinde ayrılıyor. 
     CHP otobüsü Anadolu’da ilerliyor. 
     
     







Karpuz dondurması 


Seri ilanlar... 


Erteleme girişimi 


Kritik seçim ve iki ana adres AKP ile CHP... 


23 yıl sonra... aynı yolda.... 


İzmir İzmir’e benzemiş 


Her kadın unutulmazdır 


Kilisenin şartı, Bezmialem Valde Sultan’ın şartı 


Çelebi niye yok 


Taksiye, şoförün dinini sorup da mı binsek 2 


Tanrı Amerikalıları korusun 


Bayraklı kıyafet yasak 


Türkiye’nin riski neden yüksek 


Panayırdan fuara fuardan panayıra 


Malatya’da Kopenhag kriterlerine uygun sünnet 


</TEXT>
</DOC>
