<DOC>
<DOCNO> 144280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/son/soneko30.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono piyasası yüzde 67.97'den kapandı... 
</HEADLINE>
<TEXT>

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 3 Mart 2004 vadeli, bugün valörlü tahvilin basit getirisi yüzde 67.09'dan, bileşik getirisi ise yüzde 67.97'den kapandı. 
     Bu kağıdın aynı gün valörlü işlemlerinde 1.42 puanlık artış belirlendi. 
     Tahvilin 24 Mart Pazartesi valörlü işlemlerinde bileşik getiri ise yüzde 68.09 düzeyinde bulunuyor. 
     3 Mart 2004 vadeli tahvilin dünkü aynı gün valörlü işlemlerinde basit getiri yüzde 65.75'den, bileşik getiri yüzde 66.55'den kapanmıştı. 
     
     KOTASYONLAR 
     Saat 14 10 itibariyle bankalararası dolar kotasyonlarında alışta en düşük fiyat 1 milyon 716 bin, en yüksek fiyat 1 milyon 721 bin lira, satışta en düşük fiyat 1 milyon 723 bin lira, en yüksek fiyat da 1 milyon 729 bin lira oldu. 
     
     REPO 
     İMKB Tahvil ve Bono Piyasası Repo-Ters Repo Pazarı'nda, üç günlük işlemlerde ortalama faiz yüzde 44.00'den kapandı. 
     Üç günlük işlemlerde en düşük oran yüzde 44.00, en yüksek oran da yüzde 44.10 olarak belirlendi. 
     
     PARİTE 
     Uluslararası piyasalarda euro-dolar paritesi 1.0576, sterlin-dolar paritesi 1.5657, yen-dolar paritesi ise 120.93 düzeyinde seyrediyor. 
     





</TEXT>
</DOC>
