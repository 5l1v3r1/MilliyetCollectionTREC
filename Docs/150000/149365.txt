<DOC>
<DOCNO> 149365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/son/sonspo04.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Botaşspor'da yenilginin suçlusu bulundu Yorgunluk... 
</HEADLINE>
<TEXT>

     Türkiye Bayanlar Basketbol Birinci Ligi Play-Off Grubu karşılaşmasında deplasmanda dün Çankaya Üniversitesi Arı Koleji'ni 80-60 yenilen BOTAŞ Spor, umutlarını 3. karşılaşmaya bağladı. 
     BOTAŞ Spor Teknik Sorumlusu Ceyhun Yıldızoğlu, Türkiye Kupası'nın yorgunluğunu halen üzerlerinden atamadıklarını, yenilgide bunun büyük etkisinin bulunduğunu söyledi. 
     Adana'da yarın yapacakları maçı kazanarak tur atlamaya kararlı olduklarını belirten Yıldızoğlu, şunları kaydetti 
     ''Bu işi Ankara'da bitirmemiz gerekirdi. Arzu ve Aylin hasta olarak maça çıktılar. Aşırı yorgunluktan dolayı düşündüğümüz oyunu sergileyemedik. Çok pas hataları yaptık. Hücumlardan boş döndük. Genç oyunculardan İlkay, Naile ve Yasemin'i oyuna almak zorunda kaldık. 
     Çankaya Üniversitesi Arı Koleji, seyirci ve saha avantajını iyi değerlendirdi. Bizden de iyi oynadılar. Rakibimizi Adana'da yenerek yarı finale çıkmayı hedefliyoruz.'' 
     





</TEXT>
</DOC>
