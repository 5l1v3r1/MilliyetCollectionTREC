<DOC>
<DOCNO> 131868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/son/sontur18.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de "Savaşa hayır" eylemi... 
</HEADLINE>
<TEXT>

     İstanbul Üniversite Öğrencileri Koordinasyonu'ndan bir grup, Taksim'de, ABD'nin Irak'a olası müdahalesini protesto etti. 
     ''Terörist ABD Ortadoğu'dan defol'' pankartı açan öğrenciler, ''Biz barış istiyoruz, ya siz'' ve ''ABD askeri olmayacağız'' şeklinde slogan attı. 
     Öğrenciler adına basın açıklaması yapan İlker Aslan, ''Irak halkının yaşam hakkı kredi dilimleri uğruna hiçe sayılıyor ve savaş toplumun gözünde meşrulaştırılmaya çalışılıyor'' dedi. 
     ''Olası bir müdahalede Türkiye'nin rolünün ne olacağı konusunda kapalı kapılar ardında pazarlıklar yapıldığını'' ileri süren Aslan, ''ABD sermayesinin Ortadoğu'daki yeraltı kaynakları ile ucuz işgücüne duyduğu gereksinimin bir sonucu olarak ortaya çıkan ve Irak halkının üzerine bomba olup yağacak olan bu sömürgecilik programları, ülkemizde IMF eliyle uygulanan uyum programlarıyla işsizlik ve yoksulluk olarak karşımıza çıkıyor'' diye konuştu. 
     Protestocu grup, açıklamanın ardından olaysız dağıldı. 
     





</TEXT>
</DOC>
