<DOC>
<DOCNO> 111267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/aspo.html </URL>
<DATE> 2002/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
WASHİ KRİZİ 
</HEADLINE>
<TEXT>

Solna maçının 54. dakikasında oyundan alınan Brezilyalı futbolcu dün sabahki antrenmana mazeretsiz gelmedi, menajerinden kendisine takım bulmasını istedi 
     YALÇIN TÜRK 

     İpler koptu 
     FENERBAHÇE Teknik Direktörü Lorant’ın kurbanları arasına dün de Washington eklendi. Abdullah, Yusuf ve Oktay’dan sonra, Alman hocanın Solna maçının 54. dakikasında oyundan aldığı Washington ile de arasındaki ipler koptu. Sahadan çıkarken sinirli hareketler yapan ve çıkartılmasına "isyan" eden Washington, dün de mazeretsiz olarak antrenmana gelmedi. Lorant, Washington’u öğleden sonra Samandıra’ya çağırdı ve hesap sordu. 
     
     Ceza gündemde 
     BREZİLYALI futbolcunun kendisini kanıtlayacağı bir maçta oyundan çıkartılarak, seyirci ile de yüz yüze bırakılmaktan şikayetçi olduğu belirtildi. Yönetimin transfer ödemelerinde yaptığı yeni program nedeniyle de sıkıntıları olduğu belirtilen Washington’un menajerini arayarak kendisine kulüp bulmasını istediği de sızan haberler arasında. Brezilyalı futbolcuya antrenmana gelmediği için en az beş bin dolar ceza verileceği de bildirildi. 
     
     İsveç Basını 
Hayal bitti’      İSVEÇ gazeteleri Fenerbahçe’ye elenen AIK Solna’nın çok cesur ve kararlı bir mücadele gösterdiğini yazdılar. Skor 1 - 1’ken Andersson’un şutunu kurtaran Rüştü’nün maçın kaderini değiştirdiğini belirten gazeteler, "73 dakika boyunca Fenerbahçe şahta mat olma durumundaydı. 70. dakikadan sonra AIK tamamen çöktü. AIK’nın bu defalık UEFA macerası istanbul’da son buldu" diye yazdılar. 
     
Lorant ile yüz yüze      FENERBAHÇE Yönetimi yapacağı ilk toplantıya Lorant’ı da çağırmayı kararlaştırdı. Alman hocadan tüm sıkıntılarını anlatması ve önlemlerini bildirmesi istenecek. Lorant’ın her istediğini anlatacağı toplantıya geniş bir rapor ile gireceği ve bazı futbolcuların performanslarını tartışmaya açacağı belirtildi. Fenerbahçe yönetimi ise Lorant istese bile, bazı oyuncuların kolay kolay harcanmaması yönünde görüş belirtip, başarısız oyuncuların kazanılması için çaba isteyecek. 
     
Son bilet Rapajc’e      Paranı al ve git 
     FENERBAHÇE Yönetimi, kendilerini FİFA’ya şikayet eden Rapajc ile yaptıkları son görüşmede sezon sonuna kadar olan alacaklarına karşılık 350 bin dolar ödemeyi ve bonservisini bedava vermeyi önerdi. Sözleşmesi gereği yılda 1 milyon 750 bin dolar alması gereken Rapajc, gitmemesi halinde ocak ayında serbest bırakacak. 
     
     Kobal’a sitem 
     SARI - Lacivertliler ocak ayında başlayacak ara transferde Rapajc’in yerine transfer yapmayı da planlıyorlar. Hırvat oyuncunun dün antrenman sırasında şikayet haberini yazan Milliyet Gazetesi muhabiri Yusuf Kobal’a ismi ile hitap edip, "çok güzel" anlamında baş parmağını kaldırıp sitemde bulunması da dikkati çekti. 
     



 SPOR 
































</TEXT>
</DOC>
