<DOC>
<DOCNO> 129210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/spor/spo03a.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
GALATASARAY UNUTULUR MU 
</HEADLINE>
<TEXT>

"Bu takımla dünyaya kafa tuttuk" diyen Taffarel, "Ailem h l Türkçe konuşuyor. Çocuklarım, çocuklarınız gibi... Bize bıraktığınız bu miras yeter zaten" sözleriyle duygularını aktardı 
     ÖZEL ROPÖRTAJ 
Cüneyt KARAKAYA 

     "İçimdeki büyük yara" 
     MARBELLA kampı, iki eski sevgiliyi biraraya getirdi Galatasaray ile Taffarel... Parma ile Cim Bom, İspanya’da iki komşu sahada çalışırken, Taffarel ile Sarı - Kırmızılı futbolcuların buluşması oldukça duygusal oldu. Mondragon’un çok iyi bir kaleci olduğunu ve bunu ispat ettiğini söyleyen Taffarel, "Hayatımın en güzel günlerini Türkiye’de geçirdim. Taraftarı çok özledim ama gidişimde benimle vedalaşamadılar. Bu içimde bir yaradır" dedi. 
     
     "Bazı sorunlar yaşadım" 
     "TÜRKİYE bana çok büyük bir miras bıraktı, bunu reddetmem mümkün değil. H l kendimi sizler gibi hissediyorum. Ailem Türkçe konuşuyor. Bize bıraktığınız bu miras yeter zaten. Çocuklarımın çocuklarınızdan farkı yok" diyen Brezilyalı kaleci, "Florya’daki günlerimi nasıl unutabilirim. Dünyaya meydan okuyorduk. Bazı maddi problemler yaşadım, h l yaşıyorum ama şimdi bu konulara girmeyelim ve güzelliklerden bahsedelim" ifadesini kullandı. 
     
     "Galatasaray düzelir" 
     İSPANYA’DAKİ buluşmada Terim ile İtalyanca konuştuklarını belirten Taffarel, "Kulaklarıma inanamadım. Çok güzel konuşuyor. Düşünsenize İstanbul’daki ilk günlerimde ne ben Türkçe biliyorum, ne hoca İtalyanca. Bakın hayat ne çabuk geçiyor. Onun hırsını takdir etmek lazım" dedi. Terim’e övgüye devam eden tecrübeli file bekçisi, Galatasaray kötü günler geçirse de mutlaka düzelecektir. Türkiye Ligi’ni elimden geldiğince izliyorum" yorumunu yaptı. 
     
Taffarel’den inciler...      Röportaj için İngilizce başlayınca, Taffarel, "Hayır. Bana Türkçe konuş" diyerek, ailesinde bile h l Türkçe konuşulduğunu söyledi. 
     
     Bakarsınız seneye Fatih Hoca "gel" der, atlar gelirim. Hatta biletini bana versene takımla döneyim 
     
     Galatasaraylı futbolcular idman sahasına gelirken, Suat, Parma takımının olduğunu görünce, arkadaşlarına bir kel futbolcuyu göstererek "İşte Taffarel" dedi, fakat o değildi. 
     
     Kaptan Bülent Korkmaz soluna bakınca, yanında Taffarel’i buldu. Bir anda alt alta, üst üste sarmaş dolaş oldu. Futbolcular Brezilyalı’yı havalara attı. 
     
     Taffarel, herkese sarılırken Eser Özaltındere’yi görünce, "Hocam çok şişmanlamışsın" diye şakalaştı. 
     
     Eski file bekçisi, Ökkeş Polat’ı görünce de "Börekler nerede Okkeş" diye bağırdı. 
     



 SPOR 


























</TEXT>
</DOC>
