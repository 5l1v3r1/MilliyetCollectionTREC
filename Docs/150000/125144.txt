<DOC>
<DOCNO> 125144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yazar/sazak.html </URL>
<DATE> 2002/12/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Muhalefet açığı 
</HEADLINE>
<TEXT>

     Türkiye, elli yıldır iki partili Meclis’ pratiğinden uzak olduğu için 363 sandalyeli iktidarın belirlediği gündem’ karşısında en büyük sıkıntıyı muhalefetteki CHP yaşıyor. 
     Baykal liderliğindeki CHP, Kemal Derviş transferiyle 3 Kasım seçimlerini AKP - CHP’ yarışına dönüştürürken bu ikili koşu’dan Tayyip Erdoğan’ın açık ara önde çıkacağını tahmin etmiyordu. AKP’nin yüzde 35’le Meclis’in yüzde 65’ine sahip olması, CHP’yi 178 milletvekiliyle azınlığa’ düşürdü. Bu şoku atma uğraşındaki Deniz Baykal’ın, AKP’nin zaferine ortak olarak seçimden hemen sonra Türkiye’nin yönetimi iki gündür bizde ’ havasına girmesi ise tam bir çelişkiydi. 
     CHP, Meclis dışında kalan yüzde 45 oyun temsil sorumluluğu’nu da üzerine alacak şekilde, güçlü bir muhalefet duruşu’ sergilemek yerine AKP’ye destek’ vermekle işe başladı. 
     Oysa AKP’nin parlamentodaki ezici’ üstünlüğü CHP’ye, yardımcı pilotluk’ görevi yüklemiyordu. 
     Seçim bitmiş, iktidar ve muhalefet blokları netleşmişti. 
     İkili sistemin ağırlıklı olduğu İngiltere örneğindeki gibi muhalefetten beklenen Meclis’te iktidarı denetlemektir. Bu işlevi yerine getirmek üzere muhalefet gölge kabine’ kurar, iktidarı bilgi vermeye zorlar. Bu işlem kapalı kapılar ardında’ özel ziyaretlerle olmaz. Başbakan haftada bir gün soru saati’nde muhalefet liderinin karşısına çıkar, taraflar kürsüde derinliğine tartışırlar. 
     CHP’nin Meclis’i böyle çalıştırması gerekiyor. 
     Nitekim, TBMM salonu Cindoruk döneminde bugünkü şekliyle düzenlenirken bu tür tartışma zemini yaratılmak istenmişti. 
     Türkiye’nin aralıktan bu yana tartıştığı gündem’e bakalım 
     Kopenhag’da AB müzakereleri... Kıbrıs’ta 28 Şubat’a kadar çözüm arayışı... ABD’nin Irak için Türkiye’ye asker gönderme planı... Tayyip Erdoğan’ın Beyaz Saray’da ABD Başkanı Bush’la yaptığı görüşmede verilen sözler... Savaş için referandum... Acil eylem planı... Milli eğitimde, üniversitelerde köklü değişiklikler. 
     Listeyi uzatmak mümkün. 
     Sadece Dışişleri Bakanı Yaşar Yakış’ın, 28 Şubat’a kadar Kıbrıs’ta çözüm olmazsa Türk Silahlı Kuvvetleri AB toprağını işgal etmiş konumuna düşebilir’ sözleri bile Kopenhag öncesi ve sonrası’ gelişmelerin TBMM’de görüşülmesi için yeterli bir nedendir. 
     Bir Dışişleri Bakanı, kendi ordusunu AB nezdinde işgalci’ gösterecek yorumlara katılmakta mıdır 
     Gerçek politikaların ne olduğu tam anlaşılamıyor. 
     Bu aşamada görev Meclis’teki muhalefete düşüyor. Demeç vermek yetmez. CHP, 3 Kasım’dan bu yana gözlenen muhalefet açığı’nı kapatmak istiyorsa TBMM’de etkinlik göstermelidir. 
     Muhalefetteki bu isteksizlik karşısında akla şu soru geliyor 
     Acaba CHP, 363 sandalyeli AKP Grubu’nun bölüneceğini düşünerek Başbakanlık yolu’nu açtığı Tayyip Erdoğan’la koalisyon kurmayı mı hesaplamaktadır 
     
     







Kıbrıs nereye 


Takiye icabı... 


Gül’ün Kıbrıs’a bakışı 


Kıbrıs’ta son şans 28 Şubat 


Kıbrıs travması 


Nedamet 


Meğerse eğitim ne kadar çok seviliyormuş 


Beklenti asimetrileri 


Çözüm zamanı 


Siyasette gençleşme ve Abdullah Gül 


Muhalefet açığı 


Din devletini beğenmeyene polis devleti 


Banka kredilerinde yüzde 25 küçülme var 


</TEXT>
</DOC>
