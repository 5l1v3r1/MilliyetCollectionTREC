<DOC>
<DOCNO> 142087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/son/sontur24.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihara kalkıştı, 5. kattan atladı, bir kadının üzerine düştü ... 
</HEADLINE>
<TEXT>

p    Eskişehir'de, oturduğu apartmanın 5. katından atlayarak intihar girişiminde bulunan genç kız, marketin önünde ablasıyla sohbet eden komşusunun üzerine düştü. Komşu kadın, kaldırıldığı Osmangazi Üniversitesi Tıp Fakültesi Hastanesi'nde ölürken, intihar girişiminde bulunan genç kız, yaralandı. 
     Akarbaşı Mahallesi oturan ve bir süredir psikolojik tedavi gördüğü bildirilen Betül Kaya 22 , evde kardeşi Nergis Kaya ile tartıştı. Tartışmanın büyümesi üzerine sinirlenen Betül Kaya, apartmanın 5. katındaki evlerinin penceresinden kendini boşluğa bıraktı. 
     Betül Kaya, apartmanın girişindeki marketin önünde ablası ile sohbet eden komşuları Semiha Dertli'nin 44 üzerine düştü. 
     Yaralanan Betül Kaya ile Semiha Dertli, 112 Acil Servis Sağlık ekibinin yaptığı ilk müdahalenin ardından Osmangazi Üniversitesi Tıp Fakültesi Hastanesi'ne kaldırıldı. 
     Ağır yaralanan komşu Semiha Dertli tüm müdahaleye rağmen kurtarılamazken, Betül Kaya yoğun bakım ünitesinde tedavi altına alındı. 
     Kızının intihar girişiminde bulunduğunu öğrenen astsubay emeklisi baba Nurettin Kaya fenalaşınca, 112 Acil Servis Sağlık ekibi müdahale etti. 
     Bu arada, intihar girişiminde bulunan Betül Kaya'nın ablası Nergis Kaya'nın da 10 yıl önce 3 yaşındaki oğlunu bıçakla öldürdüğü, diğer ablası polis memuru Latife Kaya'nın da yaklaşık 3 yıl önce meslektaşı olan bir arkadaşının beylik tabancasıyla intihar ettiği öğrenildi. 
     





</TEXT>
</DOC>
