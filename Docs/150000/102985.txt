<DOC>
<DOCNO> 102985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/20/son/sontur07.html </URL>
<DATE> 2002/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaçcıyı kovalarken saldırıya uğradı... 
</HEADLINE>
<TEXT>

     İzmir'in Boğaziçi Semti'nde, cep telefonunu alarak kaçan kapkaçcıyı otomobiliyle kovalayan bir kişi, girdiği sokakta, kapkaççının arkadaşlarının saldırısına uğradı. 
     Alınan bilgiye göre, İzmir Büyükşehir Belediyesi Su İdaresi Genel Müdürlüğü'nde İZSU çalışan Tevfik Uz, 35 EDS 15 plakalı otomobil ile Boğaziçi Caddesi Kuruçay girişindeki trafik ışıklarında beklediği sırada, bir kapkaçcı, kapıyı açarak cep telefonunu çaldı. 
     Otomobiliyle kapkaçcıyı kovalayan Uz, Kuruçay olarak adlandırılan ve poliste suç dosyaları kabarık kişilerin yaşadığı mahalleye girdiğinde, yandaşlarının saldırısına uğradı. 
     Kalabalık grubun saldırısından güçlükle kurtulan Uz, polise başvurarak şikayetçi oldu. 
     





</TEXT>
</DOC>
