<DOC>
<DOCNO> 117998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sontur10.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe'de 18 yaşındaki genci kim döverek öldürdü 
</HEADLINE>
<TEXT>

     Maltepe'de gece saatlerinde 18 yaşındaki bir gencin öldürülmesine ilişkin 5 kişi gözaltına alındı. 
     Alınan bilgiye göre, Hacı Mehmet Canpolat'ın 18 , Gülensu Mahallesi Geçici 36. Sokak'ta, kimliği henüz belirlenemeyen kişilerce darp edilip öldürülmesi olayına ilişkin soruşturma sürüyor. 
     Canpolat'ın işyerinden evine dönerken bindiği minibüsün yaklaşık 15 kişilik bir grup tarafından durdurulduğu ve bu kişilerce darp edilip kafasına sert bir cisimle vurularak öldürüldüğü belirlendi. 
     Çevrede çalışma başlatan polis ekipleri, olayla ilgili 5 kişiyi gözaltına alarak Terörle Mücadele Şube Müdürlüğü'ne götürdü. 
     Polis yetkilileri, bazı görgü tanıklarının, ''Canpolat'ın birkaç gün önce mahallede ölüm oruçlarına destek amaçlı slogan atan bazı kişilere küfür ettiğini'' söylediklerini belirterek, olayla ilgili soruşturmanın sürdürüldüğünü kaydettiler. 
     





</TEXT>
</DOC>
