<DOC>
<DOCNO> 102656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/yazar/guclu.html </URL>
<DATE> 2002/08/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bahçeli’yi sürpriz bekliyor 
</HEADLINE>
<TEXT>

     MHP lideri Bahçeli, en büyük seçim şokunu memleketi Osmaniye’de yaşarsa şaşırmasın. Son seçimde 4 milletvekilliğinden 3’ünü çıkarmış. Şimdi 2’si iyi sonuç olur. Osmaniyeli, Bahçeli’den memnun. Çok şey yaptığına da inanıyorlar. Örneğin fıstık ithalatını durdurması, onları rahatlatmış. Ama yine de mega köylükten kurtulamamışlar. Daha fazlasını yapabilecekken yapmadığı görüşü taşıyanlar bir hayli fazla... 
     
     Eleştirenin vay haline 
     Osmaniye’de Bahçeli’yi eleştirmek her babayiğidin harcı değil. "Sular akmıyor, kanalizasyon yok" diyen, hain damgası yiyor. Ama yine de gençlerin ve üreticilerin haykırışlarını engelleyemediler. Çünkü onlar kadar başkalarının da söz hakkı olduğunu sık sık hatırlattık. 
     Osmaniye’nin ana gelir kaynağı yerfıstığı. Tüccar yerfıstığını üreticiden bire alıp üçe, beşe satıyormuş. Vermeyin deyince de madalyonun gerçek yüzü ortaya çıkıyor "Nasıl vermeyiz beyim Para yok. Mazot ve gübre alınacak, eve aş götürülecek. Bunlar neyle oluyor Daha ürün tarladayken ucuz pahalı demeden satıyoruz. Zorda olduğumuzu bildiklerinden fiyat kırıyorlar. Parayı onlar kazanıyor." 
     Kilis gibi Osmaniye de bölgenin ihmal edilen kentlerinden. Öncelik kalkınmada olmalı. Ama siyasette. Devletin değil MHP’nin valileri var. Ankara AB’ye girmek için takla atadursun, Vali İsmail Fırat şöyle konuşuyor "Türk bayrağının üzerine AB bayrağı astırmam. Kimsenin de müstemlekesi olmayacağız. Bu ülke bin yıldır Türk yurdu. Ama azınlık okulları ile bu yurdu istila etmişler, bizi kendi kültürümüze yabancı bırakmışlar..." Valisi böyle düşünen Osmaniye’nin AB’ye bakışı da farklı değil. Seçimlerin AB’ye kilitlenmesine çok bozuluyorlar. Irak operasyonuna da karşı çıkıyorlar. 
     
     150 milyon sevindiriyor 
     İşsizlik 200 bin nüfuslu kentin en büyük sorunu. Bir sinema salonuna karşın yüzlerce kahvehane var. TIR’a hiç bayan gelmedi. Nedenini sordum, dik dik baktılar. Üniversite mezunu çok genç var. Çoğu öğretmenlik peşinde. Ayda 100, 150 milyona iş bulanlar mutlu. Osmaniye küçük ama sorunları büyük. İşte başlıcaları n Su ve kanalizasyon sorunu çözülemiyor, n Yağmur yağınca elektrikler kesiliyor, n Zenginler yatırım yapmıyor, n Tren yolunun üstüne verilen önem altındaki mahallelere verilmiyor. Sonuç olarak Bahçeli’yle bitkisel hayattan kurtulan Osmaniye’nin sadece MHP’nin değil tüm partilerin desteğine ihtiyacı var. 
     
     







Bektaşilik ve Alevilik 


Bir portre 


Baykal - Derviş görüşmesi 


ABD mi, PBD mi 


Bahçeli’yi sürpriz bekliyor 


Siyasetteki parçalanma ekonomide de gözleniyor 


Devlette para yok ama millette çok 


Yalanlar ve doğrular 


Naylon Holding 


Müslüman Dilendirmezler Cemiyeti... 


Derviş Baykal el ele 


Reisler izin verirse... 


IMF’nin güvendiği adamlar neye yarıyor 


Buğdayı üreten ağlıyor spekülatör göbek atıyor 


</TEXT>
</DOC>
