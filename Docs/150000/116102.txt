<DOC>
<DOCNO> 116102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/yasam/yas04.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk gününden kurtuluş’ çıktı 
</HEADLINE>
<TEXT>

Üvey annelerinin dövdüğü ve zorla içki içirdiği öne sürülen 4 kardeşi babaanneleri kurtardı 
     Kayseri’de torunlarıyla valiliğin Halk Günü’ne gelen Fatma Şafak’ın anlattıkları dinleyenleri şaşırttı günün sonunda torunlarının Yetiştirme Yurdu’na verilmesi kararlaştırıldı. 
     Fatma Şafak şöyle konuştu "Oğlum Ramazan ilk eşi Arife’yi boşayıp kuma olarak getirdiği Aysel Şafak’la evlendi. Ancak Aysel, torunlarımı sürekli dövdü. Komşularından oğlumu da dövdüğünü öğrendim. Hatta oğlumu bıçaklayıp 3 ay hapis yattı. Geçen yıl en küçük torunumu da döverek ayağını kırdı. Bizimde elimizden bir şey gelmiyor. Onun için torunlarım Şeyma 10 , Tuğba 9 , Melike 5 ve Muammer’i 1 Yetiştirme Yurdu’na vermek istiyoruz. Hiç olmazsa orada devlet torunlarımı okutur da vatana millete faydalı birer insan olurlar" 
     
     İçmeyince dövüyor’ 
     Şeyma ve Tuğba da "Artık dayak yemek istemiyoruz. Üvey annemiz evde her gün bira içiyor ve bize de zorla içirmeye çalışıyor. İçmeyince de eline ne geçerse onunla dövüyor. Babam da hiç müdahele etmiyor" dediler. 
     Vali Yardımcısı Zübeyir Kemelek de iddiaların doğru çıkması halinde baba istemese bile çocukların yurda yerleştirileceğini açıkladı. 
     



 YAŞAM 
























</TEXT>
</DOC>
