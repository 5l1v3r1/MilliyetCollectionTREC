<DOC>
<DOCNO> 124741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/yasam/yas04.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekten deprem olsa işleri çok zordu 
</HEADLINE>
<TEXT>

Lastik yangının zor söndürüldüğü, can yerine arabanın kurtarıldığı deprem tatbikatı, kazasız belasız’ sona erdi 
     ASLI ÖKTENER İstanbul 

     Arama Kurtarma Araştırma Derneği’nin AKA dördüncüsünü Ömerli Esenceli köyünde düzenlediği Ulusal Arama Kurtarma Tatbikatı’na 355 kişi katıldı. 
     Toplam 22 ekip, tatbikat sabah 06.00’da başlasa da, arama - kurtarma çalışmalarına ancak dört saat sonra başlayabildi. Enkaz üzerinde lastikle çıkartılan yangın, uzun bir çaba sonucu söndürüldü. Araçları çamura saplanan, ekipler enkaz alanında can değil, araçlarını kurtarma derdine düştü. Bir canlı konu mankenini taşıyacak ambulans gelmekte gecikti. 
     
     20 milyona kurban’ 
     10 bin dolara yaklaşık 16 milyar lira mal olan tatbikatta, gönüllü bulunamayınca, enkaz altına günlüğü 20 milyon lira karşılığı ameleler girdi. Enkaz çevrelerinde her ekip için ayrı ayrı verilen artçı uyarılar’ sırasında ekipler bölgeden uzaklaşarak oturup bir süre bekledi. Ancak ekipler her uyarıyı dikkate alıp oturmaya başlayınca, gözlemciler Arkadaşlar bu sizin artçı değil, kalkın’ uyarısında bulundu. Prof. Dr. Ahmet Mete Işıkara’nın katıldığı tatbikata, AKUT’un davet edildiği halde gelmediği bildirildi. 
     



 YAŞAM 

















</TEXT>
</DOC>
