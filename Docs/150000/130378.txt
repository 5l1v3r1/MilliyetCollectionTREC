<DOC>
<DOCNO> 130378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sonspo06.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Pistons, Bucks'a 89-86 yenildi... 
</HEADLINE>
<TEXT>

     ABD Profesyonel Basketbol Ligi NBA'de, Doğu Konferansı Merkez Grubu ikincisi Detroit Pistons'ın aynı grupta 4. sırada yer alan Milwaukee Bucks'a 89-86 yenildiği maçta, ligde 2. kez üstüste ilk 5'te forma giyen Mehmet Okur, 9 sayı attı. 
     Detroit'de yapılan maçta 23 dakika oynayan Mehmet Okur, 5 şuttan 4'ünü değerlendirerek, 9 sayı attı. Okur, 2 sayılık atışlarda 3'te 3, 3 sayılık atışlarda 2'de 1 yaparken, 3'ü savunmadan 3'ü hücumdan toplam 6 ribaunt aldı, 2 asist yaptı ve 1 top çaldı. 
     4 maç süren galibiyet serisi son bulan Pistons'da Chauncey Billups 26, Jon Barry 14 ve Corliss Williamson da 10 sayı ve 9 ribaunt gerçekleştirdi. 
     Üstüste 2. galibiyetini alan Bucks'da ise Ray Allen, 28 sayıyla en çok sayı atan oyuncu oldu. Maçta yalnızca 7 oyuncusunu kullanan ve Sam Cassell'in sakatlığı nedeniyle yer almadığı Bucks'da, ayrıca Tim Thomas 15, Jason Caffey 13, Kevin Ollie de 12 sayıyla maçı tamamladı. 
     Gecenin bir diğer maçında Merkez Grubu lideri Indiana Pacers, Batı Konferansı Pasifik Grubu altıncısı Golden Stade Warriors'ı 116-104 yendi. 
     Üstüste 4. galibiyetini alan Pacers'da Jermaine O'Neal 23 sayı, 12 ribaunt ve 5 blokla en başarılı isim olurken Ron Artest, 21'i ilk yarıda olmak üzere 23 sayı üretti. 
     Aynı zamanda son 10 maçında 8. galibiyetine ulaşan Indiana Pacers'da Reggie Miller 21, Brad Miller 15, Jamaal Tinsley de 9 sayı ve 14 asist gerçekleştirdi. 
     Son 9 maçında yalnızca 3 yenilgi yüzü gören Warriors'da ise Antawn Jamieson, 33 sayıyla maçın en skorer oyuncusu olurken, Troy Murphy 14 sayı ve 13 ribaund, Gilbert Arenas 16 sayı, Jason Richardson ise 14 sayı kaydetti. 
     Sonuçlar şöyle 
Atlanta Hawks-New Orleans Hornets 87-80 
New York Knicks-Washington Wizards 84-89 
Detroit Pistons-Milwaukee Bucks 86-89 
Indiana Pacers-Golden State Warriors 116-104 
Houston Rockets-Denver Nuggets 87-85 

     





</TEXT>
</DOC>
