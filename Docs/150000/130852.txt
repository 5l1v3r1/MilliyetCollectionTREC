<DOC>
<DOCNO> 130852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/dunya/dun02.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyet buraya’ tezahüratı 
</HEADLINE>
<TEXT>
Arınç, iki ateş arasında kaldı 
     SALİHA ÇOLAK Girne 

     KKTC’de temaslarını sürdüren TBMM Başkanı Bülent Arınç başkanlığındaki heyet "Annan planı imzalansın" görüşünü savunan toplumsal muhalefet ile Cumhurbaşkanı Rauf Denktaş yanlılarından oluşan iki görüşle karşı karşıya kaldı. 
     Arınç, Lefkoşa’da "Çözüm ve AB Kararlılık Mitingi" sürerken hükümeti oluşturan partilerin yöneticileriyle görüştü. Arınç’ın görüştüğü Ulusal Birlik Partisi Genel Başkanı ve Başbakan Derviş Eroğlu Türkiye’den daha güçlü mesajlar beklediklerini, plandan yana yükselen muhalefetin ancak Türkiye’den gelecek ekonomik destek ile etkisiz hale geleceğini vurguladı. Arınç, Girne’de temaslarını sürdürürken miting meydanından "Heyet buraya" çağrıları yapıldı. Ticaret Odası Başkanı Ali Erel, "Arınç’a hoşgeldiniz diyorum. Halkın bu görkemli şahlanışını, bir tarihin yazılışını gözleriyle görmelerini dilerdim" dedi. 
     



 DÜNYA 












</TEXT>
</DOC>
