<DOC>
<DOCNO> 134468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/son/sondun06.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman istihbaratına göre Irak gezici laboratuvarlara sahip 
</HEADLINE>
<TEXT>

     Irak'ın, silahlarını geliştirdiği ''gezici laboratuvarlara'' sahip olduğu bildirildi. 
     Focus dergisi, Alman İstihbarat Teşkilatı'nın BND edindiği bilgilere göre, ''gezici laboratuvarlar'' kamyonların içine kuruluyor. 
     Dergi, BND'nin geçen yıl Kasım ayında Federal Meclis Dış İlişkiler Komisyonu'na bu konuda bilgi verdiğini yazdı. 
     Derginin haberinde, BND Başkanı August Hanning'in, Federal Meclis milletvekillerine bilgi vererek, Irak'ın, bu tür laboratuvarlar için gerekli bazı parçaları da Almanya'dan satın aldığını bildirdiği kaydedildi. 
     Hanning'in, Bağdat yönetiminin, füze üretimi için gerekli parçaları da Almanya'dan satın almaya çalıştığını söylediği ve milletvekillerinden bu bilgileri gizli tutmalarını istediği belirtildi. 
     





</TEXT>
</DOC>
