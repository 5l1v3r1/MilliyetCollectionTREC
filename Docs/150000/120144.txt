<DOC>
<DOCNO> 120144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sondun02.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, hava korsanı için iade dosyasını hazırlıyor 
</HEADLINE>
<TEXT>

     İsrail Adalet Bakanlığı, İsrail Havayolları El Al'a ait Tel Aviv-İstanbul seferini yapan yolcu uçağını geçen pazar günü kaçırmaya çalışan hava korsanının, Türkiye'den iade talebiyle ilgili hazırlıklara başladığını bildirdi. 
     Adalet Bakanlığı'nın bir sözcüsü, ''İade talebinini ilk aşamasıyla ilgili çalışıyoruz'' dedi. 
     Pazar akşamı pilot kabinine girmeye çalışırken uçaktaki İsrail güvenlik görevlileri tarafından etkisiz hale getirilerek yakalanan İsrailli Arap olduğu belirtilen Tevfik Fukra, uçağın güvenli şekilde Atatürk Havalimanı'na indirilmesinden sonra gözaltına alınmıştı. Fukra, halen Türkiye'de tutuklu bulunuyor. 
     İsrail Başbakanlık bürosu tarafından önceki gün yapılan açıklamada, olayın, arka planıyla ilgili yapılan ön soruşturma sonucu terör eylemi olduğu sonucuna varıldığı bildirilmişti. 
     





</TEXT>
</DOC>
