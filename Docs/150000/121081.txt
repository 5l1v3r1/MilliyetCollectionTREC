<DOC>
<DOCNO> 121081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/yazar/yilmaz.html </URL>
<DATE> 2002/11/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yunanistan potansiyeli su yüzüne çıkıyor 
</HEADLINE>
<TEXT>

     Atina dönüşü, Türk - Yunan İş Konseyi Başkan Yardımcısı armatör Asaf Güneri’ye iki ülke arasındaki ekonomik ilişkileri sordum. 
     Güneri, "Madencilik, turizm, iletişim ve finans alanlarında Yunanistan’dan Türkiye’ye yatırım yapanlar var. Deniz yolcu taşımacılığı alanında ortak projelerimiz gelişiyor" diyor... 
     Yunanistan ve Türkiye arasındaki dış ticaret hacmi 900 milyon doları geçmiyor. Hedef ise 5 milyar dolar... 
     Göze çarpan yatırımlar Site Bank’ı alan Yunanlı firma Nova Bank Yunanistan’ın en zengin işadamlarından Sokrates Kokalis’in Gantek ile kurduğu yüksek teknoloji - ileteşim ortaklığı ve yine Yunanistan’ın en büyük madencilik şirketi Silver and Bryte’ın 40 - 50 milyon dolarlık yatırım yaptığı Türk madenleri... 
     Bu arada Atina’da yaşamın tadına varanlar da yok değil. İş kadını Güler Sabancı yaz aylarını dostlarıyla Atina’da kiraladığı evde geçiriyor Sezen Aksu, Cem Boyner gibi ünlü simalar da baş konuklardan .. 
     
     Şeffaflık dönemi 
     Kimdir yatırım yapan Yunanlılar, Türklerin ne yatırımları var 
     Bu sorunun yanıtı adeta "Gizli" belgesi taşıyor... 
     Türkiye İhracatçılar Meclisi Başkanı Oğuz Satıcı’ya da aynı konuda sorular yönelttim. New York, Paris, Londra gibi Avrupa kentlerinin yanı sıra Atina’da da Türk Ticaret Merkezi açma girişimini sürdüren Satıcı, yakın zamanda ekonomik işbirliğinin artacağına işaret ediyor ve ilk adımın da 2004 Atina Olimpiyatları olacağını söylüyor. 
     Yunanistan Başbakanı Simitis’e götürmek üzere Tayyip Erdoğan’a ilettikleri 2004 Olimpiyatları ve iki ülkenin ortak aday olduğu 2008 Avrupa Futbol Şampiyonası dosyasının işlerlik kazanması an meselesi. 
     İki ülke arasında son iki yılda 15 ikili anlaşmaya ilavaten çifte vergilendirilmenin ortadan kaldırılması henüz geçmedi. 
     Adanalı pamuk tüccarı Yunanistan’a mal satıyor ama adını açıklamıyor, Yunanlı işadamı da öyle... Ortada dolaşan korku bulutlarının dağıtılması ve ilişkilerin şeffaf hale gelmesi TİM’in girişimi ile mümkün olabilecek. 
     
     Servetine el kondu 
     İki ülke arasındaki ilişkileri kavrayabilmek için, kişisel tarihlere bakmak yararlı oluyor. 
     TİM Yunanistan Temsilcisi Leyla Üstel Çağatay’ın, Türk - Yunan ilişkilerine sarılmasının köklerini Atina’da öğrendim. 
     Leyla’nın büyükbabası İsmail Hakkı Kobakoğlu Yunanistan Kavala doğumlu tütün tüccarı, h kim ve aynı zamanda da 1924 mübadele öncesi Yunanistan’da ilk seçilen 15 Türk milletvekilinden birisi. 
     Mübadelede Samsun’a taşınan Kobakoğlu’na, Yunanistan’daki büyük servetinin karşılığında Samsun’da 28 odalı köşk, araziler ve un fabrikası veriliyor. Siyasi geçmişini bir kalemde silip atmayan Kobakoğlu’nun, o yıllarda mübadele yoluyla gelenlerin haklarının takipcisi olması, dönemin İçişleri Bakanı Şükrü Kaya’nın şimşeklerini üzerine çekmesine yetiyor ve tüm serveti elinden gidiyor. 
     Kobakoğlu o günleri Osmanlıca el yazısı ile hatıra defterine not ediyor. Defter bugünlerde kitap haline geliyor ve Kavala’da Leyla’nın işbirliği yaptığı işadamı ve Kavala Belediye Başkan Yardımcısı Markos Dembas tarafından kitap haline getiriliyor. 
     Atina’daki öğlen yemeğinde Dembas ile birlikteydik. Dembas, Türkiye ile 2 milyon dolar tutarında mermer ticareti yapıyor. 
     Kavala’dan İstanbul’a bayramlarda günde 600 otobüs kalkıyor. İki halk yakınlaşıyor. Geriye kalıyor, devlet düzeyinde barışın ilanına, o da dış politika ile olur Fırsat yok değil. 
     
     







Hukuk ve yasak 


Çarşaflı soru... 


Baykal’dan Erdoğan’a 


AB’nin miyopluğu devam edecek mi 


Netleşmek 


Kamusal alan mı Neresi orası 


Çukurova’da bir bahar Çukurova Üniversitesi 


Olmayacak duaya amin denilmez 


CHP, muhalefet, kurultay 


Türkiye’de sol, krizi nasıl aşacak 


Halk AKP’ye yolsuzluklarla savaşsın diye oy verdi 


Yunanistan potansiyeli su yüzüne çıkıyor 


</TEXT>
</DOC>
