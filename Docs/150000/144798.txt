<DOC>
<DOCNO> 144798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/son/sondun89.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Iraklı diplomatların sınırdışı edilmesi münferit olay" 
</HEADLINE>
<TEXT>

     İtalya Dışişleri Bakanı Franco Frattini, 4 Iraklı diplomatın sınırdışı edilmesiyle ilgili olarak, ''Bunlar münferit olaylar, Irak ile ilişkilerde hiçbir değişiklik olmayacak'' dedi. 
     Frattini, gazetecilere yaptığı açıklamada, ''İtalya ile Irak arasında mevcut ilişkilerde hiçbir değişiklik olmayacak. Irak'ın maslahatgüzarı görevine devam edecek'' dedi. 
     İtalya'nın savaşta ya da savaş halinde olmadığını kaydeden Frattini, Irak krizinin barışçı yollardan çözülmesi için şu anda fazla bir şey yapamamalarından dolayı üzgün olduğunu dile getirdi. 
     Muhalefet partilerinin, Iraklı diplomatların sınırdışı edilmesine sert tepkilerini de değerlendiren Dışişleri Bakanı, ''Savaşı politikaya alet etmeyin'' dedi. 
     Frattini, 11 Eylül saldırılarından sonra, İtalya'da yapılan çalışmalarda ''çok sayıda El Kaide hücresinin ortaya çıkarıldığını'' da belirtti. 
     Açıklamasında, İtalya'da yapılan savaş karşıtı gösterilere de değinen Frattini, ''Başta gençler olmak üzere, savaşa karşı gösteri yapanlara büyük bir saygım var, ama bu gösteriler politikaya alet edilmemeli'' dedi. 
     





</TEXT>
</DOC>
