<DOC>
<DOCNO> 136069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/son/sondun09.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye İSAF komutasını yarın devrediyor... 
</HEADLINE>
<TEXT>

     Türkiye, Afganistan'da görevli Uluslararası Güvenlik Destek Gücü'nün ISAF komutanlığını yarın Almanya ve Hollanda'ya devrediyor. 
     Kabil'de düzenlenecek devir teslim törenine Türkiye'den Milli Savunma Bakanı Vecdi Gönül'ün yanı sıra Genelkurmay Başkanlığı ve Dışişleri Bakanlığı'ndan yetkililer katılacak. 
     Törene Almanya ve Hollanda savunma bakanları ve askeri yetkililerinin yanı sıra, Afganistan'dan Devlet Başkanı Hamid Karzai başta olmak üzere bakanlar ve askeri yetkililer de hazır bulunacak. 
     ISAF komutanlığını 20 Haziran'dan bu yana sürdüren Tümgeneral Hilmi Akın Zorlu'nun törenden sonra Türk heyetiyle birlikte Ankara'ya dönmesi bekleniyor. 
     Bu arada, bölgedeki Türk askerinin geri dönüş süreci sürerken, devir teslim töreninin ardından Kabil ve çevresinde 182 askerin devriye nöbeti görevi yapmaya devam edeceği belirtilmişti. 
     





</TEXT>
</DOC>
