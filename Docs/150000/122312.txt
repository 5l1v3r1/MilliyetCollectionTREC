<DOC>
<DOCNO> 122312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/son/sonspo06.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybol'da Avrupa Kupası heyecanı başlıyor... 
</HEADLINE>
<TEXT>

     Voleybolda erkekler ve bayanlarda Avrupa Şampiyonlar Ligi'nde mücadeleler bu hafta başlayacak. 
     Erkeklerde 5 grupta 20 takımın mücadele edeceği ligde Erdemirspor, B Grubu'nda İtalya'nın Daytona Modena, Belçika'nın Knack Roeselare ve İspanya'nın Unicaja Almeria, D Grubu'nda Ankara SSK Spor, Fransa'nın Stade Poitevin Poitiers, Yunanistan'ın Iraklis Selanik ve Rusya'nın Lokomotiv Belgorod takımlarıyla mücadele edecek. 
     4 grupta 16 takımın yer aldığı bayanlarda da A Grubu'nda Eczacıbaşı, İtalya'nın Volley Modena, Rusya'nın Uralochka Ekaterinburg ve Azerbaycan'ın Azerrail Bakü, B Grubu'nda Vakıfbank Güneş Sigorta da İspanya'nın Marichal Tenerife, Bulgaristan'ın Levksi Siconco Sofya ve Yugoslavya'nın Jedintsvo Uzice takımlarıyla karşılaşacak. 
     Çift devreli lig usulüne göre yapılacak maçlar sonunda erkeklerde grupta ilk sırayı alanlar ve 5 gruptan en iyi 3 takım, bayanlarda da gruplarda ilk 2 sırayı alanlar, çeyrek finale yükselecek. 
     4 Aralık Çarşamba günü, bayanlar A Grubu'nda Eczacıbaşı, ilk maçında Azerbaycan'ın Azerrail Bakü takımıyla İstanbul'da karşılaşacak. Eczacıbaşı Spor Salonu'ndaki maç, saat 15.00'de başlayacak. 
     5 Aralık Perşembe günü erkekler B Grubu'ndaki Erdemirspor, deplasmanda İspanya'nın Unicaja Almeria takımıyla TSİ 21.30'da Almeria kentinde karşılaşacak. 
     D Grubu'nda Ankara SSK Spor, Rusya'nın Lokomotiv Belgorod takımıyla Ankara'da Ahmet Taner Kışlalı Spor Salonu'nda karşı karşıya gelecek. Karşılaşma, saat 19.00'da başlayacak. 
     Aynı gün bayanlar B Grubu'nda ise Vakıfbank Güneş Sigorta, Yugoslavya'nın Jedintsvo Uzice takımıyla deplasmanda mücadele edecek. Uzice kentindeki karşılaşma, TSİ 20.00'de başlayacak. 
     





</TEXT>
</DOC>
