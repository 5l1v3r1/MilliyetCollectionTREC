<DOC>
<DOCNO> 147296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/03/son/soneko47.html </URL>
<DATE> 2003/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon beklenenden yüksek çıktı. 
</HEADLINE>
<TEXT>

     Devlet İstatistik Enstitüsü DİE , bu yılın Mart ayında, bir önceki aya göre toptan eşya fiyatlarının yüzde 3.2, tüketici fiyatlarının yüzde 3.1 oranında arttığını açıkladı. 
     DİE'den yapılan açıklamaya göre, Mart ayında yıllık enflasyon ise toptan eşyada yüzde 35.2, tüketici fiyatlarında yüzde 29.4 olarak belirlendi. 
     Üç aylık enflasyon oranı toptan eşyada yüzde 12.4, tüketici fiyatlarında ise yüzde 8.2 oldu. 
     Bu arada Mart ayı itibarıyla 12 aylık ortalamalara göre yıllık enflasyon ise toptan eşyada yüzde 39.4, tüketici fiyatlarında yüzde 35.5 olarak hesaplandı. 
     Çekirdek enflasyon olarak adlandırılan özel sektör imalat sanayinde fiyat artışı ise yüzde 1.6 düzeyinde gerçekleşti. 
     Devlet İstatistik Enstitüsü'nün DİE açıkladığı rakamlara göre, 2003 yılı Mart ayı yıllık enflasyonu, toptan eşya fiyatlarında TEFE yüzde 35.2, tüketici fiyatlarında TÜFE ise yüzde 29.4 oldu. 
     Buna göre, yıllık enflasyon, geçen yılın aynı döneminin, toptan eşya fiyatında 42.3 puan, tüketici fiyatında ise 35.7 puan altında gerçekleşti. 
     2002 yılı Mart ayı itibarıyla enflasyon, toptan eşyada yüzde 77.5, tüketici fiyatlarında yüzde 65.1 olmuştu. 
     
     AYLIK ENFLASYON 

     DİE'den yapılan açıklamaya göre, Mart ayında, bir önceki aya göre, toptan eşya fiyatları yüzde 3.2, tüketici fiyatları ise yüzde 3.1 oranında arttı. 
     Geçen yıl Mart ayında, toptan eşya fiyatlarındaki artış yüzde 1.9, tüketici fiyatlarındaki artış ise yüzde 1.2 olmuştu. 
     2002 yılı Mart ayı ile karşılaştırıldığında, bu yılın aynı ayında enflasyon, toptan eşya fiyatlarında 1.3, tüketici fiyatlarında da 1.9 puan üzerinde gerçekleşti. 
     Bu yıl üç aylık enflasyon oranı ise toptan eşyada yüzde 12.4, tüketici fiyatlarında ise yüzde 8.2 oldu. 
     Öte yandan, Mart itibariyle 12 aylık ortalamalara göre yıllık enflasyon, toptan eşyada yüzde 39.4, tüketici fiyatlarında ise yüzde 35.5 olarak hesaplandı. 
     2002 yılı Mart ayında, 12 aylık ortalamalara göre yıllık enflasyon, toptan eşyada yüzde 75.4, tüketici fiyatlarında da yüzde 62.8 olmuştu. 
     
     ÇEKİRDEK ENFLASYONDA FİYAT ARTIŞI YÜZDE 1.6 

     Toptan eşya fiyatlarında Mart ayındaki yüzde 3.2 oranındaki artışın 0.4'ü devlet sektöründen, 2.8'si özel sektördeki fiyat artışlarından kaynaklandı. 
     Çekirdek enflasyon olarak nitelenen imalat sanayinde özel sektördeki fiyat artışı yüzde 1.6 olarak hesaplandı. 
     Devlet İstatistik Enstitüsü'nden DİE yapılan açıklamaya göre, Mart ayında toptan eşya fiyatlarında devlet sektöründe yüzde 1.9, özel sektörde yüzde 3.7 artış kaydedildi. 
     Söz konusu ay, sektörel bazda en yüksek fiyat artışı yüzde 7.8 ile tarım, avcılık, ormancılık ve balıkçılık sektöründe gerçekleşirken, madencilik ve taşocakçılığı sektöründe yüzde 4.6, imalat sanayi sektöründe yüzde 1.7, elektrik, gaz ve su sektöründe yüzde 0.6 oranında arttı. 
     Mart ayında fiyatı en fazla artan alt sektör ise yüzde 11.3 ile balıkçılık, balık üretme çiftliklerinde oldu. 
     Bu sektörü yüzde 10.4 ile ham petrol ve doğalgaz çıkarımı, yüzde 8 ile tarım, avcılık, yüzde 6 ile ağaç ve mantar ürünleri imalatı, yüzde 5.4 makina ve techizat imalatı, yüzde 4.3 ile iletişim teçhizatı imalatı izledi. 
     Aynı dönemde, tütün ürünleri imalatı, kağıt ve kağıt ürünleri imalatı, diğer ulaşım araçları imalatı, ormancılık ve tomrukçulukta fiyat artışı yaşanmazken, tıbbi, hassas ve optik aletleri imalatında fiyatlar geriledi. 
     
     MADENCİLİK VE TAŞOCAKÇILIĞINDA FİYAT ARTIŞI YÜZDE 62.8 

     Mart ayı itibariyle, son bir yıllık dönemde ise sektörel bazda en yüksek fiyat artışı, yüzde 62.8 ile madencilik ve taşocakçılığı sektöründe gerçekleşti. 
     Yıllık enflasyon, imalat sanayi yüzde 35.9, tarım, avcılık, ormancılık ve balıkçılık sektöründe yüzde 33.9, elektrik, gaz ve su sektöründe yüzde 17.3 oldu. 
     Alt sektörler bazında, yıllık en yüksek fiyat artışları yüzde 119.2 ile ham petrol ve doğalgaz çıkarımı, yüzde 65.2 ile ana metal sanayi, yüzde 63.8 ile ormancılık, tomrukçuluk, yüzde 56.3 ile balıkçılık, balık üretme çiftliklerinde görüldü. 
     
     GIDA İÇKİ VE TÜTÜN HARCAMALARINDA ARTIŞ YÜZDE 6.9 

     Tüketici fiyatları endeksine göre, Mart ayında en yüksek fiyat artışı yüzde 6.9 ile gıda, içki ve tütün harcamalarında görüldü. 
     Aynı dönemde harcamalar, konutta yüzde 1.6, ev eşyası yüzde 1, ulaştırmada yüzde 2.3, lokanta, pastane ve otelde yüzde 2.1, çeşitli mal ve hizmetlerde yüzde 3.3, eğlence ve kültür yüzde 0.7, sağlıkta yüzde 4.3 oranında arttı. 
     Bu dönemde eğitimde fiyat artışı yaşanmazken, giyim ve ayakkabıda yüzde 0.2 oranında gerileme görüldü. 
     Yıllık bazda da ana harcama grupları itibariyle en fazla artış yüzde 53.6 ile eğitimde görüldü. 
     Aynı dönemde, fiyatlar, gıda, içki ve tütünde yüzde 29.7, giyim ve ayakkabıda yüzde 33.8, konutta yüzde 28, ev eşyasında yüzde 19.7, sağlıkta yüzde 33.5, ulaştırmada yüzde 31.4, eğlence ve kültürde yüzde 18.8, lokanta, pastane ve otelde yüzde 36.6, çeşitli mal ve hizmetlerde de yüzde 29.6 oranlarında arttı. 
     
     TÜKETİCİ FİYATLARINDA EN DÜŞÜK ARTIŞ 1.8 İLE BURSA'DA KAYDEDİLDİ 

     Türkiye genelinde Mart ayında tüketici fiyatlarındaki ortalama artış yüzde 3.1 olurken, iller bazında en düşük fiyat artışı yüzde 1.8 ile Bursa'da kaydedildi. 
     Yıllık bazda en düşük fiyat artışı ise yüzde 26 ile Denizli ilinde görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, aylık bazda en düşük fiyat artışının kaydedildiği Bursa'yı, yüzde 2 ile Erzurum, yüzde 2.2 ile Antalya, yüzde 2.3 ile de Kayseri ve Zonguldak izledi. 
     Aynı dönemde, fiyatların en fazla arttığı il ise yüzde 4.6 ile Samsun oldu. Bu ili yüzde 4.3 ile Adana, yüzde 4.2 ile de Diyarbakır takip etti. 
     Mart ayı itibariyle son bir yılda tüketici fiyatlarında yüzde 26 ile en düşük artış da Denizli'de yaşandı. Denizli'yi yüzde 26.3 ile Kocaeli ve Konya, yüzde 27 ile Eskişehir ve Gaziantep izledi. 
     Yıllık fiyat artışlarının en yüksek gerçekleştiği il ise yüzde 31.3 ile Trabzon oldu. 
     
     BÖLGELER 

     Bölgeler itibariyle Mart ayında, Ege Bölgesi'nde aylık bazlı fiyatlar yüzde 2.8 oranında arttı. 
     Mart'ta tüketici fiyatlarındaki artış, Marmara Bölgesi ve Akdeniz Bölgesi'nde yüzde 3.1, İç Anadolu Bölgesi'nde yüzde 2.9, Karadeniz Bölgesi'nde yüzde 3.5, Doğu Anadolu Bölgesi'nde yüzde 3 ve Güney Doğu Anadolu Bölgesi'nde de yüzde 3.9 oldu. 
     Öte yandan, Mart ayı itibarıyla yıllık enflasyon, Marmara'da yüzde 30.1, Ege'de yüzde 29.4, Akdeniz'de yüzde 29.6, İç Anadolu'da yüzde 27.6, Karadeniz'de yüzde 30.2, Doğu Anadolu'da yüzde 31.1, Güneydoğu Anadolu'da da yüzde 27.4 olarak belirlendi. 

     
</TEXT>
</DOC>
