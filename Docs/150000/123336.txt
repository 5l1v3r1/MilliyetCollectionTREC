<DOC>
<DOCNO> 123336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/soneko09.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kivi, Karadeniz'i sevdi... 
</HEADLINE>
<TEXT>

     Giresun Tarım İl Müdürü Nurettin Çebi, fındığın yanında üreticiye ek gelir sağlayan kivinin yüz güldürmeye başladığını söyledi. 
     Çebi, yaptığı açıklamada, 1989 yılında deneme üretimine başlanan kivinin Giresun'da 1995 yılından sonra sonuç vermeye başladığını ve kivi üretiminin yıllık 200 tonu bulduğunu belirtti. 
     Kivinin, fındığa oranla daha fazla gelir getirdiğini kaydeden Çebi, şunları kaydetti 
     ''Kivi Karadeniz'i anavatanı Yeni Zelanda, gibi sevmiştir. Karadeniz'de kividen dekar başına 1.5-2 ton ürün alınabiliyor. Giresun'da yıllık kivi üretimi 200 tonu bulmuştur. Bu yıl hedeflenen üretim 300 ton civarındadır. Üretim her sene yüzde 50 oranında artıyor. Çünkü şu anda 50 dekar arazide bulunan kivi bahçesi ürün verme aşamasına geldi.'' Çebi, fındığa alternatif ürün çalışmaları kapmasında yöre halkına yeni bir gelir kapısı açarak yüz güldürmeye başlayan kivinin pazar sorununun bulunmadığını da kaydederek, pazarlayıcıların kiviyi üreticiden bahçeye kadar gelip satın aldığını ifade etti. 
     





</TEXT>
</DOC>
