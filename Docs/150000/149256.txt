<DOC>
<DOCNO> 149256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/12/spor/spo03.html </URL>
<DATE> 2003/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
150. ZAFER HAFTASI 
</HEADLINE>
<TEXT>

Altay karşısında dün 234. resmi maçına çıkan Galatasaray Teknik Direktörü Fatih Terim, Sarı - Kırmızılılar'ın başında 150. galibiyetini elde etti. Terim, "Bütün güzellikler sahadaydı" dedi 
     Kartal'ı geçti 
     GALATASARAY ile 4 şampiyonluk, bir de UEFA Kupası kazanan Teknik Direktör Fatih Terim, Altay karşısında 234. resmi maçına çıktı. Sarı-Kırmızılı takımın başında birçok güzellikleri yaşayan başarılı çalıştırıcı, 150. galibiyetini elde etti. Aslan ile birlikte ilk dört yılında kazanmadık kupa bırakmayan Terim, maç fazlasıyla Beşiktaş'ı geçti, koltuğa oturdu. 
     
     "Güzellikler bir arada" 
     ALTAY karşısında tüm güzelliklerin bir araya geldiğini belirten Terim, farklı galibiyete bu şekilde ulaştıklarını ifade etti. Fatih Terim, "Maç öncesinde kadroya bakıldığında bazı riskler vardı. Ancak tüm futbolcular söyleneni yapınca başarılı bir takım ortaya çıktı ve güzel bir oyun ortaya çıktı. Arif'in 100. golü beni çok sevindirdi. Baliç'i de kazanmak için çok uğraş verdik" dedi. 
     
Lukunku'dan siftahSezonun ikinci yarısında Galatasaray'a katılan Kongolu futbolcu, 7 maç sonra ilk resmi golünü attı 
     GELDİĞİ günden bu yana takıma katkısı alkışlanan, ancak gol atamaması nedeniyle tenkit edilen Ali Lukunku şeytanın bacağını kırdı. 7 karşılaşmada, gol için 585 dakika bekleyen Kongolu futbolcu nihayet rakip fileleri havalandırdı. Üstelik Sarı - Kırmızılı futbolcu, uyluğundaki gerilme nedeniyle ancak maç gününde doktorlardan "Oynayabilir" raporunu aldı. 
     MAÇIN başlamasıyla birlikte istekli bir görüntü ortaya koyan Sarı - Kırmızılı futbolcu, ancak 33. dakikada Altay kalecisi Ramazan'ı mağlup etmeyi başardı. Büyük bir sevinç yaşayan Ali Lukunku, doğruca yedek kulübesine koştu ve Teknik Direktör Fatih Terim ile kucaklaştı. Arkadaşları başarılı forvete koşarken, tecrübeli çalıştırıcı da oyuncusunun bu mutluluğuna ortak oldu. 
     
Bu Volkan sönmez      SON haftaların formda ismi Volkan Aslan yine aynı tempo, aynı hırs ve mücadele ile sahadaydı. Orta sahanın adeta beyni oldu. Attığı gol ve yaptığı asistle göz kamaştırdı. Tek kelimeyle mükemmel bir maç çıkardı. Yaptığı hareketler taraftarı coşturdu. 
     


SPOR 




























</TEXT>
</DOC>
