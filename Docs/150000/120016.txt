<DOC>
<DOCNO> 120016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/son/sonspo28.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta sakatların durumu... 
</HEADLINE>
<TEXT>

     Beşiktaş'ın, Rapid Bükreş ile yaptığı hazırlık maçında sakatlanan Serdar, Adanaspor'la oynanacak lig maçında forma giyemeyecek. 
     Sakat futbolcuların durumuyla ilgili bilgi veren kulüp doktoru Ayhan Optur, dün geceki Rapid Bükreş maçında sakatlanan Serdar'ın sol dizinde ve sol ayak bileğinde ödem ve zedelenme bulunduğunu, bu oyuncunun Adanaspor maçında forma giyemeyeceğini bildirdi. 
     Ahmet Dursun'un tedavisine de devam edildiğini kaydeden Optur, ''Ahmet'in Adanaspor maçında oynaması düşük bir olasılık. Bu oyuncu UEFA Kupası'ndaki Dinamo Kiev maçına yetiştirilmeye çalışılıyor'' dedi. 
     Ayhan Optur, sakatlığı nedeniyle ligde son Altay maçında oynayamayan Sergen'in ise yarın takımla birlikte çalışmalara başlayacağı söyledi. 
     





</TEXT>
</DOC>
