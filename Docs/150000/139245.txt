<DOC>
<DOCNO> 139245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sontur05.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti'de milletvekillerini ikna zirvesi başladı... 
</HEADLINE>
<TEXT>

     Ak Parti grubu sabah saat 09 00'da basına kapalı olarak toplandı. Basına kapalı toplantıda Tayyip Erdoğan milletvekillerine "disiplin" içinde hareket edilmesi için uyarılarda bulunacak. 
     Bakanların bugünkü tüm randevularının iptal edildiği belirtiliyor. Ankara kulislerinde Meclisteki oylamada tezkerenin kabul edileceği konuşuluyor. Başkent kulislerini iyi takip eden kaynaklar, Tayyip Erdoğan'ın duruma el koyması ile Ak Parti grubunda büyük ölçüde parçalanma olmayacağını belirtiyorlar. 
     Ancak Erdoğan'ın verdiği işaretler Ak Parti'nin oylamada grup kararı almayacağını gösteriyor. 
     Başbakan Abdullah Gül, ''Tezkerenin bugün görüşülüp görüşülmeyeceğine başbakan karar vermez'' dedi. 
     
     ZİRVE BAŞLADI 

     AK Parti TBMM Grubu bugün Türk Silahlı Kuvvetleri'nin yabancı ülkelere gönderilmesi ve yabancı silahlı kuvvetlerin Türkiye'de bulunması için Hükümet'e yetki verilmesine ilişkin Başbakanlık Tezkeresi'ni ele almak üzere saat 09.15'da basına kapalı olarak olağanüstü toplandı. 
     TBMM'ye gelişlerinde AK Parti Genel Başkan Erdoğan doğrudan toplantı salonuna girerken, Başbakan Abdullah Gül, bir gazetecinin ''Tezkere bugün TBMM'de ele alınacak mı '' sorusuna, ''O benim elimde değil, Ona başbakan karar vermez'' yanıtını verdi. 
     AK Parti Grup Başkanvekili Eyüp Fatsa ise aynı yöndeki soru üerine ''zannetmiyorum'' dedi. 
     TBMM Dışişleri Komisyonu Başkanı Mehmet Dülger ise gazetecilerin sorusu üzerine, ''tezkerenin reddedilebileceğini de kabul edilebileceğini de değiştirilebileceğini de'' söyledi. 
     Turizm Bakanı Güldal Akşit, ''Rezervasyon iptalleri söz konusu mu '' yönündeki bir soruya ''Hayır, öyle bir şey yok'' yanıtını verdi. 
     
     Gelişmeleri izliyoruz 

     





</TEXT>
</DOC>
