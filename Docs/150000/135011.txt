<DOC>
<DOCNO> 135011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/04/son/soneko04.html </URL>
<DATE> 2003/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu hisselerinin işlem sıraları açıldı... 
</HEADLINE>
<TEXT>

     Çukurova Grubu'nun halka açık 7 şirketinin hisselerinin sırası, yeniden işleme açıldı. 
     Borsa Başkanlığı duyurusunda, BDDK'dan ve hisse senetleri Borsa'da işlem gören Çukurova Grubu şirketlerinden gelen açıklamaların dünkü Borsa Günlük Bülteni'nde yayınlanması nedeniyle bugün, 1. Seans'tan itibaren yeniden işleme açıldığı bildirildi. 
     Turkcell, Yapı Kredi Finansal Kiralama, Yapı Kredi Koray, Yapı Kredi Yatırım Ortaklığı, Yapı Kredi Sigorta, Kaplamin ve Yapı Kredi Bankası hisse senetlerinin işlem sıraları, basında yer alan haberlerle ilgili olarak BDDK ve hisseleri Borsa'da işlem gören Çukurova Grubu şirketlerinden açıklama istenmesi nedeniyle dün 1. Seans'tan önce geçici olarak işleme kapatılmıştı. 
     





</TEXT>
</DOC>
