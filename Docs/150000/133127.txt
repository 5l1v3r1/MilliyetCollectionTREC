<DOC>
<DOCNO> 133127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/25/son/sonspo01.html </URL>
<DATE> 2003/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve sonunda Rebrov Fenerbahçe'de... 
</HEADLINE>
<TEXT>

     Fenerbahçe Kulübü, uzun süredir transfer etmek için çaba sarf ettiği Ukraynalı futbolcu Sergei Rebrov'u 1.5 yıllığına kiraladı. 
     Futbol Şube Sorumlusu Sadettin Saran, Rebrov'un forma giydiği İngiltere'nin Totenham Hotspur Kulübü ile bugün yaptığı görüşmeler neticesinde bu futbolcuyu 1.5 yıllığına kiralık olarak sarı-lacivertli takıma kazandırdı. Ukraynalı oyuncunun takımıyla Fenerbahçe lehine satın alma opsiyonlu olarak anlaşma sağlandığı bildirildi. 
     Forvet mevkiinde görev yapan 29 yaşındaki Rebrov, yarın saat 13.30'da Londra'dan İstanbul'a gelecek. 
     Ukraynalı golcü, Totenham forması altında şans bulduğu 75 lig ve kupa maçında toplam 16 gol kaydetti. 
     İngiltere'ye transfer olmadan önce Dinamo Kiev takımıyla üst üste 8 Lig ve 5 Ukrayna Kupası şampiyonluğu yaşayan oyuncu, bu forma altında oynadığı 250 maçta 121 gol atarak, bu başarıların elde edilmesinde büyük katkı sağladı. 
     Rebrov'un, bugüne kadar 45 kez görev yaptığı Ukrayna Milli Takımı forması altında ise 16 golü bulunuyor. 
     





</TEXT>
</DOC>
