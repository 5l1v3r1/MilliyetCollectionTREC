<DOC>
<DOCNO> 138909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/sondun16.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galeriyi soyan hırsız, ardında parmak izi değil parmak bıraktı 
</HEADLINE>
<TEXT>

     Yeni Zelanda'da bir hırsız, sanat galerisinden resim çalmaya çalışırken kopardığını parmağını olay yerinde bırakarak kaçtı. 
     Galerinin camlarını kırarak içeri giren hırsız, çalmak istediği resimlerden birini koruyan camı kırarken parmağını kopardı. Ancak hırsız aceleyle kaçarken parmağını olay yerinde bıraktı. 
     Hırsız, gürültüye uyanan çevredeki kişiler tarafından küçük bir arabayla kaçarken görüldü. 
     Polisin, parmaktan DNA örneği alacağı ve bunu polis dosyalarındaki örneklerle karşılaştırarak hırsızı bulmaya çalışacağı belirtildi. 
     Galeri sahibi Peter Jarvis, son 10 gün içinde bunun ikinci hırsızlık olduğunu, 3 resimlerinin çalındığını söyledi. 
     





</TEXT>
</DOC>
