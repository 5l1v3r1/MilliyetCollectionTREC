<DOC>
<DOCNO> 136701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/yazar/sazak.html </URL>
<DATE> 2003/02/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Osmanlı dersleri 
</HEADLINE>
<TEXT>

     Kitabın kapsadığı üç yüz yıl boyunca ikide bir tekrarlan sorunlar söz konusudur Laik ve dinsel yetki meselesi, nüfus hareketleri, güçlü komşuların ihtirasları ve hepsinden çok da Batı’dan borç almakla Osmanlıların Anadolu’daki köklerinden ilham aramak arasındaki kararsızlık bunlara örnektir. 
     Viyana kuşatmasıyla Birinci Dünya Savaşı sonuna dek geçen süreci inceleyen İngiliz tarihçi, çıkardığı sonucu şöyle aktarıyor 
     "Bugün, Osmanlı geçmişi gözümüze o kadar da uzak görünmüyor. Belki hanedan gitmiş olabilir ama son padişahları uğraştırmış olan pek çok sorun bir kez daha basında haber olmaktadır. 
     Tarihin çarkı en yüksek viteste dönmektedir. 
     Unutulmuş yerlerin adları manşetlerde Basra Körfezi’nin kıyıları, Musul, Şam, Diyarbakır... Kürtlerin var olma mücadelesini, Ermeni sorununu bugün yine okuyoruz. 
     Sovyetler Birliği’nin çökmesiyle Rusya’nın Karadeniz’deki rakibi Osmanlılar tekrar güncellik kazanıyor. Yaşayan Türk dillerinin, Orta Asya cumhuriyetleri üzerine en azından bir Enver Paşa gölgesi düşürdüğünü görüyoruz." 
     Tarih canlanıyor 
     21. yüzyılın küresel imparatorluğu ABD’nin dünyayı yeniden biçimlendirme stratejisi, yanı başındaki Irak nedeniyle Türkiye’yi yaşamsal kararlar almaya zorluyor. 
     Osmanlı’nın 20. yüzyılın başında sergilediği tereddütler ve yanlış tercihler, imparatorluğun sonunu getirdi. 
     1914 başında İngiltere, Fransa ve Almanya arasında denge kuramayan Sait Halim Paşa hükümeti donanmaya sipariş edilen iki gemiye İngilizlerce el konulması üzerine Almanya ile baş başa kaldı. Palmer, kitabında bu durumu şöyle özetliyor 
     "Alman yanlıları birkaç hafta boyunca, eğer Osmanlılar savaşa girmez, Almanlar ve Avusturya - Macaristan savaşı kazanırsa, galiplerin imparatorluğu acımasızca parçalayacağını iddia ettiler. İngiltere’nin el koyduğu gemilerin yerine Almanlar, Goeben ve Breslau adlı iki kruvazör Yavuz ve Midilli adını alan gemilerin Rus limanlarını bombalaması sonucu Osmanlı kendisini savaşta bulacaktır ve 200 milyon İngiliz lirası karşılığı külçe altın tahsis edince bu para padişah savaş ilan edince Osmanlı Hazinesi’ne geçecektir Birinci Dünya Savaşı’nın tarafları belli olur. 
     Yüzyıl sonra ABD, Avrupa, Almanya - Fransa ittifakı arasına sıkışan Gül hükümetinin tercihleri Türkiye’nin geleceğine yön verecek. 
     Irak siyasetinde gözlenen "Osmanlı kararsızlığı" dileriz Cumhuriyet’in başına yeni çoraplar örmez 
     
     







Saddamsız 16 senaryo 


Gümbür gümbür gelen 21. yüzyıl... 


Okullara işletmeci müdür atansın mı 1 


İç borçta sorun büyüyor 


Beni böyle sev, seveceksen... 


Romancının boyunu aşan hayali 


Osmanlı dersleri 


Kurban eti yerine para verenler ve itiraz edenler 


Büyü ve gerçek 


Açlık sınırı 401 milyon lira oldu 


</TEXT>
</DOC>
