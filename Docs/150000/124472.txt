<DOC>
<DOCNO> 124472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo37.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Malatya'ya gitti... 
</HEADLINE>
<TEXT>

     Birinci Süper Futbol Ligi'nde yarın deplasmanda Malatyaspor ile karşılaşacak Trabzonspor, özel bir uçakla Malatya'ya gitti. 
     Kafile başkanı Kenan Sönmez, bu sezon ligi ilk 4 takım arasında bitirmeyi hedeflediklerini belirterek, ''Bu bakımdan ligin ilk yarısında yapacağımız Malatyaspor ve Fenerbahçe maçları büyük önem taşıyor. Bu 2 karşılaşmadan 6 puanla ayrılmak için tüm gücümüzü ortaya koyacağız'' dedi. 
     Malatyaspor maçının çok zorlu geçeceğini bildiklerini de ifade eden Sönmez, ''Malatyaspor, kendi sahasında çok iyi oynayan bir takım. Bu sezon başarılı sonuçlar alıyorlar. Ancak biz de ligin en iyi futbol oynayan ekiplerinden biriyiz. Bu zorlu karşılaşmadan 3 puanla döneceğimize tüm ekip olarak inandık'' diye konuştu. 
     Sakatlığı bulunan Erdinç'in yer almadığı bordo-mavili takımın, Malatyaspor maçına şu muhtemel 11 ile çıkması bekleniyor 
     Petkoviç, Mustafa Yalçınkaya, Macit, Erman Güraçar, Hüseyin, Serkan Kılıç, Aurelio, Erman Özgür, Gökdeniz, Mehmet Yılmaz ve Fatih. 
     





</TEXT>
</DOC>
