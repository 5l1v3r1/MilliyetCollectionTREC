<DOC>
<DOCNO> 148129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/son/soneko18.html </URL>
<DATE> 2003/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'in gelir vergisi rekortmenleri açıklandı... 
</HEADLINE>
<TEXT>

     İzmir'de 2002 yılı kazançları üzerinden bu yılın gelir vergisi rekortmenleri belli oldu. Listenin başında 2 trilyon 973 milyar 973 milyon 100 bin lira vergi ödeyecek Tonguç Ösen yer aldı. 
     İzmir Defterdarlığı'ndan yapılan yazılı açıklamaya göre, 2002 yılı gelir vergisi rekortmenleri listesinde ilk sırada, geçen yılın ikincisi Tonguç Ösen 2 trilyon 973 milyar 973 milyon 100 bin lira tahakkuk eden vergi tutarıyla yer alırken, ikinci sırada 737 milyar 881 milyon 450 bin lirayla Zozef Muzmuz, üçüncü sırada ise 636 milyar 190 milyon 150 bin lirayla Cihat Kora bulunuyor. 
     Geçen yılın üçüncü rekortmeni avukat Perihan Uşkay, bu yıl listede yedinci sıraya gerilerken, ''İzmir'de 2002 yılı gelirleri üzerinden en yüksek vergi ödeyen avukatlar'' listesinde birinciliği elden bırakmadı. 
     ''İzmir'de 2002 yılı gelirleri üzerinden en yüksek vergi ödeyen mali müşavirler'' listesinin başında Hasan Zeki Süzen, ''En yüksek vergi ödeyen doktorlar'' listesinin başında da Ali Telli bulunuyor. 
     Geçen yılki listede dördüncü sırada yer alan Erdoğan Özgörkey, bu yılki listede 28. sıraya yerleşirken, Murat Özgörkey 6. sıradan 73. sıraya, Alaettin Borovalı da 9. sıradan 17. sıraya geriledi. 
     Listedeki bazı mükellefler isimlerinin açıklanmasını istemedi. 
     2002 yılı gelir vergisi rekortmenleri listesinde ilk 10 sırada yer alan mükellefler ve ödeyecekleri vergi tutarları şöyle 
1- Tonguç Ösen.........................2,973,973,100,000 
2- Zozef Muzmuz..........................737,881,450,000 
3- Cihat Kora............................636,190,150,000 
4- Adının açıklanmasını istemiyor........634,899,000,000 
5- Meral Somer...........................473,691,025,000 
6- Sevinç İzmiroğlu......................445,563,800,000 
7- Perihan Uşkay.........................431,802,695,000 
8- Yıldız İzmiroğlu......................370,730,850,000 
9- Türkan Baltalı........................342,774,600,000 
10-Altay Altuğ...........................311,809,400,000 
     





</TEXT>
</DOC>
