<DOC>
<DOCNO> 135189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yazar/bila.html </URL>
<DATE> 2003/02/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Hazırlıklar kararların önünde 
</HEADLINE>
<TEXT>

     AKP grubundaki direnci kırabilmek için ilk girişimi Genel Başkan Erdoğan dünkü konuşmasıyla yaptı. AKP grubu, perşembe günü de özel gündemle toplanacak ve bu kez Başbakan Gül, milletvekillerine hitap edecek. Meclis’ten yetki verilmesini talep edecek. 
     Ankara’daki yoğun trafik ve hazırlıklar artık geri dönüşü çok zor hatta olanaksız sayılabilecek bir yola girildiğini gösteriyor. O kadar ki, savaş aşamasıyla birlikte sonrasına ilişkin temaslara, toplantılara da Ankara ev sahipliği yapıyor. 
     Ankara’nın daha fazla oyalanacak zamanı da kalmadı. 
     Yapılan askeri temaslar, muhtemel bir operasyonun detaylarını bile protokollere bağlama aşamasına gelmiş durumda. Türk Silahlı Kuvvetleri, 2. Ordu bölgesini takviye etmeyi sürdürüyor. Sınır bölgesinde çadırlar kuruldu. Altyapı çalışmaları bitiriliyor. 
     Savaş kaçınılmaz görünüyor. 
     AKP grubundaki direnç, hazırlıkların ve operasyonun gerektirdiği Meclis kararlarının alınmasına engel olabilir mi 
     AKP milletvekillerinin bu savaşa karşı olduğu, Türkiye’nin aktif rol almasını istemedikleri belli. Ancak, Türkiye’nin operasyonda devre dışı kalması operasyon sonrasında da devre dışı kalmasına yol açacağı için hükümet ve AKP yönetimi istemeyerek de olsa, Meclis grubunu iknaya yöneldiler. 
     Erdoğan - Gül ikilisinin, gerekçelerini anlatarak, Meclis grubundan istedikleri kararı çıkarabilecekleri söylenebilir. Gelecek itirazlara rağmen, çoğunluğun Erdoğan ve Gül’ün istekleri yönünde oy kullanacaklarını beklemek yanlış olmaz. 
     Bu haftadan başlayarak Meclis’te alınacak kararlar, bugüne kadar yapılan hazırlıkları ve daha sonrakileri hukuki dayanağa kavuşturacağı gibi Türk Silahlı Kuvvetleri ile ABD askerlerini düğmeye basıldığında hareket edecek konuma getirecek. 
     Sürpriz bir gelişme olmazsa Türkiye’nin aktif rol oynayacağı bir operasyon çok yakın görünüyor. 
     
     







Amerika’dan Türkiye’ye üç mesaj 


Kıbrıs’ta yağlanan kazık, aşçılık ve valilik... 


Özer ve Baba... 


Hazırlıklar kararların önünde 


Baykal’ın tutarlı olması... 


Önce insan 


YÖK kavgası kızışıyor 


Gelişmeler güveni sarsıyor 


Sınırsız Balkanlar ve "Savaşa Hayır" 


Kuzey cephesi sorunu 


Fotoğrafı kapatın’ diyen yarın ne ister 


Bayramdan önce bayram fıkrası... 


Dünyada da orduya güven çok, siyasiye yok 


Dolar kaybettiriyor TL mevduatı olan kazanıyor 


</TEXT>
</DOC>
