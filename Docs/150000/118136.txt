<DOC>
<DOCNO> 118136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/10/son/sontur19.html </URL>
<DATE> 2002/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP milletvekillerinin tanışma toplantısı sona erdi... 
</HEADLINE>
<TEXT>

     AK Parti milletvekillerinin tanışma toplantısı sona erdi. 
     Alınan bilgiye göre, Bilkent Otel'de yaklaşık 3 saat süren toplantının basına kapalı bölümünde kısa bir konuşma yapan Genel Başkan Recep Tayyip Erdoğan, milletvekillerine lojmanlar konusunda gösterdikleri duyarlılıktan ötürü teşekkür etti. 
     Toplantıda, AK Parti Grup Başkanı Bülent Arınç ve Genel Başkan Yardımcısı Vecdi Gönül de kısa birer konuşma yaptılar. 
     Gönül, seçim sonuçlarını değerlendirirken, Arınç ise milletvekillerinin nasıl çalışacağı konusunda ve dikkat etmeleri gereken konular hususunda bilgiler verdi. 
     Toplantıya katılan milletvekilleri, iftar yemeğini burada yedi. 
     





</TEXT>
</DOC>
