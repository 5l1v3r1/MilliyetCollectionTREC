<DOC>
<DOCNO> 132219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/son/sonspo03.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş ABD'ye gitti 
</HEADLINE>
<TEXT>

     Milli Takımlar Teknik Direktörü Şenol Güneş, A Milli Futbol Takımı'nın Avrupa Şampiyonası'na hazırlıkları çerçevesinde oyuncularla kamp döneminde yakın bir ilişki içersinde olduklarını belirterek, ''Türkiye'nin beklediği başarıyı 2 Nisan'da ortaya koyacağız'' dedi. 
     Güneş, Boston Üniversitesi'nde işletme mastırı yapacak olan kızı Ayça Gül Güneş ile birlikte ABD'ye gitti. 
     Atatürk Havalimanı'nda gazetecilerin sorularını cevaplayan Güneş, A Milli Futbol Takımı'nın müsabaka açısından şu an durgun bir dönem geçirdiğini, ancak oyuncuların yakından takip edildiğini söyledi. 
     Oyuncuların performanslarını daha iyi görebilmek için kampları ziyaret ettiklerini kaydeden Güneş, ayrıca İngiltere'nin tüm müsabakalarının analizini yaptıklarını ifade etti. 
     İngiltere maçı öncesinde Ukrayna ile İzmir'de 12 Şubat'ta bir hazırlık maçı yapacaklarını hatırlatan Güneş, bu maçta oyuncuların son durumunu yakından göreceğini ve ileride yararlı olabilecek futbolcuları değerlendirme imkanı bulacağını söyledi. 
     Güneş, ''Türkiye'nin beklediği başarıyı 2 Nisan'da ortaya koyacağız'' dedi. 
     
     REVİVO'NUN GALATASARAY'A TRANSFERİ 
     Haim Revivo'nun Galatasaray'a transferiyle ilgili bir soru üzerine de Güneş, şöyle konuştu 
     ''Transfer olan her oyuncunun kuluplerimize yararlı olmasını diliyorum. Çünkü başarı ve kalitelilik bize olumlu yansır. Ancak kavga ortamına girmeden. Bu tür transferleri doğal karşılamak lazım. Önemli olan kulüplerin devamlılığı ve saygınlılığıdır. Hoşgörülü olmak lazım. Artık büyük düşünen, uluslararası alanda yarışan oyuncularımız var kulüplerimizin de öyle olması gerkiyor.'' 
     





</TEXT>
</DOC>
