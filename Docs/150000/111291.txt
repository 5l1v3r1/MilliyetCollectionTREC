<DOC>
<DOCNO> 111291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/ysenay.html </URL>
<DATE> 2002/10/05/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Düşünce tetikçisi 
</HEADLINE>
<TEXT>

     Üç hafta öncesi İzmir Atatürk Stadı’nda görevliyim. Ve Göztepe - Beşiktaş maçını izleyip, kritiğimi sizlere aktarmak için, basın tribünündeki İzmirli arkadaşlarla oynanacak oyunun teknik içeriğini tartışmaktayız karşılıklı... 
     Eski Göztepe’nin görkeminden, rahmetli Gürsel’den, Fevzi, Nihat, Nevzat’tan, unutulmaz futbol ustası Adnan Suvari’den ve mazideki İzmir’in ünlü kordonundaki Yengeç Restoranından, rahmetli Haşmet Uslu ve Selahattin ağabeyimizden, Mazhar Zorlu’dan, büyük patron Erol Simavi’den çeşitli anılar aktarmaktaydık birbirimize... İşte böylesine sıcacık bir sohbette maziyi sevinçle eşelerken, birden oldukça kalabalık bir güruhun akıl almaz küfürleriyle donanımlı görültü tarakkaları sarıp sarmalamaya başladı stadyumu... "ŞARABI İÇERİZ - ESRARI ÇEKERİZ - SAHAYA DA GİRERİZ - ANANIZI S..." şeklindeki utanç verici dörtlük tam 90 dakika susmadı Atatürk Stadı tribünlerinde inanınız ki... Tabii saygın Göztepeli sporseverlerin de utanarak baktığı bu maçın "sağır kulaklı hakemi" kimdi biliyor musunuz Fenerbahçe - Elazığ karşılaşmasının olaylı düdüğü İSMET ARZUMAN’dı bütün bu küfür salvolarına oyun boyunca kulak tıkayan adam... 
     Şimdi, Atatürk Stadı’ndan çıkıp, Fenerbahçe sahasındaki Elazığ maçına döndüğümüz zaman, bu hakemin iyi niyetli ve bu maça layık bir düdük olduğunu hangi insaf sahibi bir futbol insanı iddia edebilir ki Bu art niyetli düdüğün iyi niyetli olduğunu... Adam, bir kendini bilmezin sahaya attığı cips poşetini eline alıp, suç aleti olarak gösteriyar aklınca tribünlere... Arkasından peş peşe gelen anonslar... Aklınca Fenerbahçe’ye bir ders vermek istiyor bu beyni yıkanarak sahaya sürülmüş "düşünce tetikçisi" adam... Halbuki bilmiyor mu bu yıl kimbilir hangi sahalarda ve hangi maçlarda ne ağır maddeler atılacak sahalara ve ne sunturlu küfürlere sahne olacak muhtelif stadlar ve sayısız tribünler... 
     Şimdi top Disiplin Kurulu’ndadır. Beşiktaş - Göztepe ve Fenerbahçe - Elazığ maçlarının kasetleri iyice izlenmelidir. Sadece Ortega’nın verilmeyen penaltısına değil, Beşiktaş’ın güme giden penaltısı ve Göztepe’nin çok net golünü ofsayt kararıyla nasıl iptal ettiği ibretle incelenmelidir İSMET ARZUMAN’ın. Sonra da şöyle düşünülmelidir kanatimce Beşiktaş - Göztepe oyununu böylesine berbat eden bir hakeme Fenerbahçe - Elazığ maçı nasıl böyle kolayca verilir, yoksa yeni sezonun yeni tetikçileri tek tek boy mu göstermeye başlıyor liglerimizde Herkesce endişeyle takip edilmelidir. 
     



 SPOR 
































</TEXT>
</DOC>
