<DOC>
<DOCNO> 114374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/yasam/yas05.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferit büyümüş de Princetonlu olmuş 
</HEADLINE>
<TEXT>

Ferit Uçar, Bursa’nın bir köyünde öğretimine başladı. Koç Üniversitesi’nde iki bölüm birden okudu, ABD’de yedi üniversiteden davet aldı. Şimdi Princetonlu.. 
     SİBEL KAHRAMAN İstanbul 

     Bir Türk gencinin bir köyde başlayıp dünyanın en önemli eğitim kurumlarından Princeton Üniversitesi’nde süren müthiş başarı öyküsü, mezun olduğu Koç Üniversitesi’nin Kule’ adlı dergisinde yer aldı. 
     İlk ve orta öğrenimini Bursa’nın Orhangazi ilçesine bağlı Yenigürle Köyü’nde bitirdi Ferit Uçar. Okumayı seviyordu. Lise eğitimi için Orhangazi Lisesi’ne başvurduklarında okul müdürü, onu almak istemedi "Köy okullarında şişirme not veriyorlar. Siz onu en iyisi Endüstri Meslek Lisesi’ne kayıt ettirin" diye. 
     Ancak dayısının da devreye girmesiyle Ferit kaydolduğu liseyi birincilikle bitirdi. 
     Ardından Koç Üniversitesi Matematik Bölümü’nü burslu kazandı. 
     İstanbul’u ilk kez üniversiteye geldiğinde gören Uçar, en büyük korkusu yabancı dili, çok çalışıp ilk girdiği sınavda halletti. 
     
     Matematik bölümü kesmedi’ 
     Üniversiteye ilk başladığı dönemde yurtdışında okumak aklından bile geçmeyen Ferit’e bu vizyonu, Koç Üniversitesi sağladı. Böylece çift anadal programı ile ekonomi bölümünde de lisans eğitimi yaptı. Ardından aynı bölümünde yüksek lisansını tamamlayan Ferit, bir yandan da sekiz derste asistanlık yaptı. Ve sonra da, doktora için ABD’deki üniversitelere başvurdu. 
     
     Seçimde oldukça zorlandım’ 
     Başvurusuna 7 önemli üniversiteden kabul gelen Uçar, gerisini şöyle anlatıyor 
     "Chicago, Princeton, Wisconsin - Madison, Minnesota, Los Angeles UCLA , Columbia ve Rochester olmak üzere yedi üniversiteden tam burslu davet aldım. Üniversiteler arasında seçim yaparken çok zorlandım. Özellikle Chicago ile Princeton arasındaki seçim en zoruydu. Chicago çok sevdiğim makro ekonomide çok iyiydi. Ama sonunda Princeton Ekonomi Bölümü’nü tercih ettim." 
     Halen doktorasını bitirmek için Princeton’da bulunan Ferit Uçar, bundan sonraki hedefini şöyle özetliyor 
     "15 - 20 yıl akademisyen olarak çalıştıktan sonra edindiğim bilgi ve birikimi başka bir alanda değerlendirip ülkeme hizmet etmek. Bu alan siyaset olabilir, danışmanlık olabilir." 
     
     
     



 YAŞAM 

















</TEXT>
</DOC>
