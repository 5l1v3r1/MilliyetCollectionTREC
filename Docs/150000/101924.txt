<DOC>
<DOCNO> 101924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko04.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IBM, 15 bin 600 kişiyi işten çıkaracak 
</HEADLINE>
<TEXT>

     EKONOMİ SERVİSİ 

     Dünyanın en büyük teknoloji devlerinden biri olan International Business Machines Corp. IBM , 15 bin 600’den fazla işçiyi işten çıkaracağını açıkladı. Bilgisayar hizmetleri ve mikro elektronik bölümlerinde gerçekleşecek olan işten çıkarmaların sebebi ise işgücündeki daralmayla üretim ve verimliliği ar tırmak. İşten çıkarmalar firmanın ikinci çeyrekteki gelirlerinin açıkladığı sırada onaylandı. New York - Armonk merkezli firmanın hizmet bölümünde 150 bin ve toplamda da 320 bin çalışanı bulunuyor. Firmada yapılacak olan bu düzenlemeyle toplam işgücünün yüzde 5’inin işinden olacağı belirtildi. 
     
     Karar 30 Eylül’de uygulanacak 
     İşten çıkarılacakların 14 bin 213’ünün küresel servis biriminde, bin 400’ünün ise mikroelektronik bölümünde çalıştıkları belirtiliyor. Çıkarılanların 30 Eylül’de işten ayrılmaları ve IBM’in toplam personel sayısının 320 binden 305 bine inmesi bekleniyor. Çıkarılacak işçilerin, IBM’in Vermont, New York, Massachussets, Kuzey Carolina, Teksas ve California’daki tesislerinde çalıştıkları kaydedildi. 
     



 EKONOMİ 


















</TEXT>
</DOC>
