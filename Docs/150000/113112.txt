<DOC>
<DOCNO> 113112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sonspo16.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2 - Portekiz 2 İlk yarı 
</HEADLINE>
<TEXT>

     2004 Avrupa Ümitler Futbol Şampiyonası Eleme Grubu'nda mücadele eden Türkiye, Portekiz karşısında ilk yarıyı 2-2 berabere tamamladı. 
     17. dakikada, Uğur sağ kanattan mükemmel hareketlerle rakiplerinden sıyrıldı ve ceza alanına girdi. Kaleye paralel yaptığı ortada, arka direkte Tuncay'ın vuruşunda top kaleciden döndü. Tuncay, dönen topu iyi takip ederek meşin yuvarlağı filelere gönderdi 1-0. 
     19. dakikada, Selçuk'un mükemmel ara pasında savunmanın arkasına sarkan Kemal, ceza alanı içinde kaleciyi de çalımladıktan sonra topu boş filelere gönderdi 2-0. 
     22. dakikada Ricardo'nun sağ kanattan kullandığı serbest atışta, ceza alanı içinde topa iyi yükselen Cardoso, kafa vuruşuyla topu ağlara gönderdi 2-1. 
     40. dakikada, Ricardo, savunmanın hatasından yararlanarak soldan ceza alanına girdi. Kale sahasına paralel gönderdiği topa, Manuel arka direkte ayak koydu 2-2. 
     İlk yarısı 2-2 berabere sona eren karşılaşmada 32. dakikada Fatih, 45. dakikada da Selçik sarı kart gördüler. 
     





</TEXT>
</DOC>
