<DOC>
<DOCNO> 113970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/ekonomi/eko08.html </URL>
<DATE> 2002/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
9,900’lerde k r satışları gelebilir 
</HEADLINE>
<TEXT>

Hacimde çok uzun süreden sonra görülen artış eğilimi endeksin güçlenmesini sağladı 
     Zeynep Candan AKTAŞ 

     Endeks yaklaşık iki aylık bir aradan sonra 9,900’leri görüyor. Haftanın son iki günü güçlenen alımlarla yönünü dirençlerine dönen endekste ilk direnç noktası yılbaşından beri devam eden alçalan kanaldan gelen 9,900’lerde bulunuyor. 9,900’ün geçilmesi aynı zamanda alçalan kanaldan da çıkış anlamı taşıdığından oldukça önemli. 
     Kısa vadeli göstergelerin de kararsız bölgelerde alım eğiliminde olması, önümüzdeki hafta devam edecek olası çıkışta göstergelerin aşırı alımlara ulaşmasına neden olacaktır. Bu nedenle önümüzdeki haftanın ilk günlerinde hacimdeki olası daralmalar k r satışlarının artmasına endeksin desteklerine geri çekilmesine ve dinlenmesine neden olabilir. Bu olasılıkta endekste önemli destekler 9,700 ve 9,500 seviyelerinde. 
     Diğer taraftan haftanın son günü gelen alımların hız kazanarak devam etmesi olasılığında ise 9,900 direnci kırılarak dinlenme 10,000’li seviyelerin üstünde gerçekleşebilir. Bu olasılıkta gidilebilecek en önemli direnç seviyesi 11,000’li seviyelerde. Daha önce yoğun hacimle test edilen ve yaklaşık üç aydır geçilemeyen 11,000 seviyesindeki güçlü dirençler nedeniyle 11,000’in geçilme olasılığı ancak çok yüksek bir hacimle mümkün olabilir. Önümüzdeki hafta birinci olasılıktaki gibi 9,900’lerden veya biraz üstünden gelebilecek satışlarla desteklerde tutunan güçlü bir endeks görünümü izlenme olasılığı daha güçlü görünüyor. 
     Endeksin destekleri 9,700 ve 9,500’de, dirençler ise 9,900-10,300 ve 10,700 seviyesinde bulunuyor. 
     Bol kazançlı haftalar dileğiyle. 
     



 EKONOMİ 


















</TEXT>
</DOC>
