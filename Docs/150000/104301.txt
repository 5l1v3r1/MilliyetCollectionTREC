<DOC>
<DOCNO> 104301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/dunya/tur.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

ABD uçakları Musul Havaalanı’nı vurdu      DIŞ HABERLER SERVİSİ 

     Washington’da Saddam’a karşı askeri harek tın başlatılması için Bush yönetimi içindeki şahin kanadın sesi son günlerde giderek yükselirken, Amerikan savaş uçaklarının da Irak’ın kuzey ve güneyindeki uçuşa yasak bölgelerdeki bombardımanını artırdığı dikkat çekiyor. Bu çerçevede Amerikan ve İngiliz savaş uçakları, dün kuzeyde Musul Havaalanı’nı bombalarken, güneyde ise Irak hava savunma komutanlığı ile kontrol tesisini vurdu. Irak Ulaştırma Bakanlığı sözcüsü, Musul Havaalanı’nın bombalanması sonucu sivil uçakların kalkış ve inişlerine yardımcı olan radar sisteminin yok olduğunu duyurdu. 
     
     Belçika 
Makineli tüfek krizi bakanın başını yedi      Belçika’nın, Nepal’e makineli tüfek satma kararı hükümette mini bir kriz yarattı. Kararı onaylayarak partisine ters düşen Yeşiller üyesi Kamu Sağlığı ve Çevre Bakanı Magda Aelvoet istifa etti. AB Komisyonu Başkanı Romano Prodi’nin "Maocu terörizme karşı mücadele veren genç bir demokrasi" olarak tanımladığı Nepal’e 5500 adet makineli tüfek satışını onaylayan hükümet yoğun eleştirilere hedef oluyor. Eleştiriler ise Belçika yasalarının çatışma riski olan ülkelere silah satışına onay vermemesinden kaynaklanıyor. 
     



 DÜNYA 











</TEXT>
</DOC>
