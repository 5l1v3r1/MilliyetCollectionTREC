<DOC>
<DOCNO> 102776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sontur24.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, CHP Genel Merkezi'nde... 
</HEADLINE>
<TEXT>

     CHP Genel Başkanı Deniz Baykal ile eski Devlet Bakanı Kemal Derviş'in görüşmesi başladı. 
     CHP Genel Merkezi'nde saat 14.45'te başlayan görüşme, basına kapalı gerçekleşiyor. 
     Derviş, CHP Genel Merkezi'ne gelişinde CHP Genel Sekreter Yardımcısı Mehmet Sevigen ve Baykal'ın Özel Kalem Müdürü Nesrin Baytok tarafından karşılandı. 
     Bu arada, görüşmeyi aktarmak için çok sayıda televizyon kanalı canlı yayın yapıyor. CHP'ye gelişinde partililer tarafından alkışlarla karşılanan Derviş, bazı vatandaşlarla el sıkıştı. 
     Görüşmenin başlangıcında basın mensuplarının görüntü almasına izin verildi. 
     
     ÖĞLE YEMEĞİ 

     Eski Devlet Bakanı Kemal Derviş, bu sabah saatlerinde İstanbul'dan karayoluyla Ankara'ya geldikten sonra Gaziosmanpaşa semtindeki ofisinde bir süre çalıştı. 
     Derviş, daha sonra, danışmanı Oya Ünlü ile birlikte Mest Restorant'da Devlet Bakanı Fikret Ünlü ile öğle yemeği yedi. 
     Kemal Derviş ile Oya Ünlü, yemekten sonra çalışma ofisine döndüler. 
     Devlet Bakanı Ünlü, yemekten ayrılırken gazetecilerin soruları üzerine istifa etmeyi düşünmediğini, görevinin başında olduğunu söyledi. 
     





</TEXT>
</DOC>
