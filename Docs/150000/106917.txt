<DOC>
<DOCNO> 106917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/yasam/yas08.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyetsiz hamster’ hız yapınca yakalandı 
</HEADLINE>
<TEXT>

     DIŞ HABERLER SERVİSİ 

     İngiltere’nin kuzeyindeki sahil kenti Blackpool’da, sevimli bir hamster yolda motorlu bir oyuncak araba kullanırken’ yakalandı Blackpool polisi şimdi, kent sokaklarında bindirildiği motorlu oyuncak arabayı kullanan hamsterin gizemini araştırıyor. Polis açıklamasına göre, oyuncak arabada bazı mekanik düzenlemeler yapan kimliği belirsiz bir kişi, hamsterin, içine yerleştirildiği çemberi çevirerek arabayı hareket ettirmesini sağladı. Hamsterli arabayı bir sokağa bırakan zanlı daha sonra ortadan kayboldu. Hamster ise, Blackpool’un sokaklarında kısa bir şehir turu attı. Kent sakinleri tarafından yoldan alınarak polise teslim edilen Hamster’a "Speedy" Hızlı adı verildi. 
     



 YAŞAM 























</TEXT>
</DOC>
