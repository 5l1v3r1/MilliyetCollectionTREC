<DOC>
<DOCNO> 147844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/yasam/yas01.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya’nın dublörü madalyalı’ kasiyer 
</HEADLINE>
<TEXT>

Vestel reklamının test çekimlerinde Süreyya Ayhan’ın yerine koşan Nilgün de milli, madalyalı bir atlet... Ama hızı ve şansı, fiziği kadar ona benzemiyor 
     GÜLAY FIRAT İstanbul 

     Avrupa Şampiyonu milli atlet Süreyya Ayhan’ın rüzg r gibi koştuğu Vestel reklamında, gizli bir kahraman’ vardı. İzmir, Manisa, Ödemiş ve Tire’de çekilen reklam filminde Avrupa Şampiyonumuz Süreyya’nın sakatlanmaması için deneme çekimlerinde onun yerine koşan, kendisi de bir milli atlet olan Nilgün Yılmaz... Ancak fiziği kadar yaşam hik yesiyle de Ayhan’a benzeyen Nilgün, ne Süreyya kadar hızlı’ ne de onun kadar şanslı... 
     
     Boş arazide idman 
     13 yaşından beri koşan, ilk kez 14 yaşında okullar arası müsabakada altın madalya alan Nilgün, üç yıl öncesine kadar memleketi Kars’ta Gençlik Spor İl Müdürlüğü’ne bağlı çalışıyordu. İstanbul’a gelen Nilgün, beş ay önce de antrenörü ile anlaşmazlığı yüzünden kulübünden ayrıldı. Birkaç kez milli de olan 19 yaşındaki Nilgün, altı yılda birçok başarıya imza attı madalyalar aldı. Ancak imk nsızlıklar nedeniyle atletizme ara vermek zorunda kaldı. 
     Babasını dört yıl önce kaybeden Nilgün, şimdi Kurtköy’de eniştesinin marketinde cep harçlığı için çalışıyor. Ancak sabah ve akşamları bir üst sokaktaki arazide idman yapıyor, formunu korumaya uğraşıyor. Antrenmanlarında en büyük destekçisi ise kendisine tempo tutan mahallenin çocukları oluyor... 
     
     Süreyya onun idolü’ 
     Nilgün, Süreyya Ayhan’la aynı boyda ve kiloda. Birkaç kez idman yaparken karşılaşmış. Koşarken kendisinin milli atlete benzetilmesine iyice alışmış. 
     Nilgün, 12 günlük reklam çekimi macerasını ise şöyle anlatıyor "Reklam için önce birkaç kişiyle çalışıp beğenmemişler. Beni Türkiye Şampiyonu Reşat Oğuz önermiş. Süreyya Abla’nın sakatlanmaması için, ışık testleriyle deneme çekimlerinde ben koştum. Çekimler soğukta defalarca tekrarlandı. Süreyya Abla beni ilk gördüğünde tanıdı. Kaldığımız otelde de bizi karıştırıyorlardı, keşke Süreyya Abla gibi olabilsem." 
     Nilgün koşmayı seviyor.. Gelecekten umutlu, Spor Akademisi’ne girmek istiyor. Ve çekimlerde kendisine yardımcı olacağını söyleyen Süreyya’nın antrenörü Yücel Kop’un sözünü unutmayacağını düşünüyor. 
     


YAŞAM 


















</TEXT>
</DOC>
