<DOC>
<DOCNO> 129314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sonspo02.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Başkanı Aydın İstediğimiz transferi yapabilecek güçteyiz 
</HEADLINE>
<TEXT>

     Elazığspor Kulübü Başkanı Baki Aydın, kulübün istediği transferi yapabilecek güçte olduğunu belirterek, kimsenin moralini bozmamasını istedi. 
     Baki Aydın, A.A muhabirine yaptığı açıklamada, transfer listesinde bulunan Arnavut oyuncu Yudi Radu'nun geldiğini, Belçikalı Haeldermans'ın ise bugün İstanbul'a geleceğini kaydederek, bu 2 oyuncuyla en geç yarın sözleşme imzalayacaklarını söyledi. 
     Belek kampının günde 3 antrenmanla devam ettiğini vurgulayan Aydın, futbolcuların gösterdikleri performanstan memnun olduğunu belirterek, şöyle konuştu 
     ''Elazığspor, tüm imkanlarını zorlayarak istediği oyuncuyu transfer edebilir. Kimse moralini bozmasın. Taraftarımız bize güvensin. İkinci yarıda Elazığspor çok daha iyi bir grafik çizecek ve en iyi yere gelecektir.'' Sezon başında sakatlanan ve ilk yarıda hiç forma giymeyen Brezilyalı oyuncu Da Silva'nın henüz gelmediğini kaydeden Aydın, bu oyuncunun bonservisinin ellerinde olduğunu ve 2 gün içinde gelmemesi durumunda Da Silva'yı FIFA'ya şikayet edeceklerini sözlerine ekledi. 
     





</TEXT>
</DOC>
