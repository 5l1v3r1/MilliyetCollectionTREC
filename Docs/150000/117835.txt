<DOC>
<DOCNO> 117835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo27.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti... 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 489.05 puan düşüşle 13,221.79 puandan tamamladı. 
     2. seansta hisse senetlerinin ortalama değer kaybı yüzde 3.57 oldu. 
     Endeks 2. seansa, 21.81 puanlık düşüşle 13,689.03 puandan başladı. Endeks, seansın ilk yarısını 628.19 puan ekside 13,082.65 puandan geçti. Endeks seans içinde en düşük 12,694.13 puana gerilerken, en yüksek olarak 13,714.38 puanı gördü. 
     Endeks, günlük bazda 250.38 puan geriledi. Hisselerin günlük ortalama değer kaybı da yüzde 1.86 olarak gerçekleşti. 
     Kapanışta mali endeks 659.57 puan düşüşle 17,132.52 puana, sanayi endeksi 503.08 puan düşüşle 12,089.47 puana, hizmetler endeksi 202.72 puan düşüşle 8,377.47 puana geriledi. 
     Böylece ilk seansa göre mali grup hisseler ortalama yüzde 3.71, sanayi grubu hisseler ortalama yüzde 4.00, hizmet grubu hisseler de ortalama yüzde 2.36 oranında değer yitirdi. 
     2. seansta işlem gören toplam 294 hisse senedinden 259'u değer yitirirken, 19 hisse senedi değer kazandı. 16 hissenin fiyatında ise değişiklik olmadı. 
     Seansta, 1 katrilyon 159 trilyon 783 milyar 222 milyon liralık işlem hacmi kaydedildi. İki seanstaki işlem hacmi toplamı da, 2 katrilyon 609 trilyon 410 milyar 522 milyon lira ile rekor seviyeye ulaştı. Günlük işlem miktarında da 695 milyar 752 milyon 458 bin 240 adetle yeni bir rekor kırıldı. 
     2. seansta Yapı ve Kredi Bankası, İş Bankası C , Garanti Bankası, Sabancı Holding ve Doğan Holding en yoğun işlem gören hisse senetleri olarak belirlendi. 
     





</TEXT>
</DOC>
