<DOC>
<DOCNO> 140583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sonspo06.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporu bilinçli yaparsanız faydalı... 
</HEADLINE>
<TEXT>

     Kadınların bilinçsizce spor yapmalarının yarardan çok zarara neden olduğu bildirildi. 
     Uludağ Üniversitesi Tıp Fakültesi Spor Hekimliği Bilim Dalı Başkanı Prof. Dr. Selçuk Küçükoğlu, kadınlarda özellikle ileri yaşlarda görülen kemik erimesine karşı, günde en az yarım saat tempolu yürüyüş yapılması gerektiğini belirtti. 
     Düzenli spor yapmayan kişilerin, spora başlamadan önce vücutlarını alıştırmaları, bünyelerine aşırı yüklenmemeleri gerektiğini kaydeden Prof. Dr. Küçükoğlu, insan bünyesindeki her türlü zorlanmanın yeni bazı sorunlar çıkmasına neden olabildiğini söyledi. 
     Bütün sporcuların, düzenli olarak antreman yapmalarının, bünyenin mevcut limitini aşma çabası olduğunu dile getiren Küçükoğlu, ''Spora başlarken yapılan ısınma hareketleri, bünyeyi bu limitlere yaklaştırma açısından önemlidir. Sakatlanmalara neden olmamak için bu haretlerin mutlaka yapılması gerekir. Ayrıca, spor yaparken nefes alım verimine e tansiyona dikkat etmek lazım. Nefes alımının düzenli olması ve tansiyonun yükselmemesi için sakız çiğneyin, yanındakiyle konuşun'' dedi. 
     Prof. Dr. Küçükoğlu, özellikle orta yaşlı kadınların sabah sporu yaparlarken günlük hayatta kullanılan ve spor yapmaya uygun olmayan terlik ya da kösele ayakkabı giydiklerine değinerek, şunları söyledi 
     ''Spor yapılırken, günlük kıyafet yerine spor kıyafeti tercih edilmeli. Kadınlar, yaptıkları sporun faydalı olmasını istiyorlarsa, yürüyüş ve koşu sırasında mutlaka spor ayakkabı kullanmalı. Günlük ayakkabılar ökçeli olduğu için ayak burkulmalarına ve dize aşırı yük bindirerek sakatlanmalara neden oluyor. Yani bu durumda yapılan spor, yarardan çok zarara neden oluyor.'' 
     





</TEXT>
</DOC>
