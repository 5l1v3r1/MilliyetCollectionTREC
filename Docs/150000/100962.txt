<DOC>
<DOCNO> 100962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/son/sondun26.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Büyük kalçalı kadın"ın cenazesi 2 asır sonra ülkesinde 
</HEADLINE>
<TEXT>

     Bundan 200 yıl önce götürüldüğü Avrupa'da bir sirk havyanı gibi dolaştırılarak insanlara gösterilen ve ''büyük kalçalı kadın'' olarak bilinen yerli kadının cenazesi, getirildiği Güney Afrika kasabasında toprağa verildi. 
     Güney Afrika Devlet Başkanı Thabo Mbeki, cenaze töreninde yaptığı konuşmada Sarah Baartman'ın hayat hikayesinin aslında Afrika halkının hikayesi olduğunu söyledi. 
     Mbeki, beyazların üstünlüğü konusundaki iddialarını kanıtlamak için Batılı bilim adamlarının Baartman'ı sömürdüklerini belirterek, ''Ancak barbar olan Baartman değil ona barbarca bir acımasızlıkla davranan kendileriydi'' diye konuştu. 
     Baartman'ın 1789 yılında doğduğu Hankey kasabasında yapılan törene yüzlerce kişi katıldı. 
     1816'daki ölümünden sonra Baartman'ın cesedi bir cerrah tarafından parçalanmış, beyniyle genital organları ilaçlı bir sıvıda saklanmıştı. 
     Baartman'ın kemikleriyle Fransa'da bir müzede şişeler içinde saklanan organlarının ülkesine verilmesi için, Güney Afrika ve Fransız hükümetleri arasında yıl başında müzakereler yapılmıştı. 
     19. yüzyıl Avrupasının insan tacirlerinin eline düşen ve kalçası büyük olduğu için çıplak bir halde, kafes içinde bir hayvan gibi sergilenen Saartjie Baartman'ın cesedi, Güney Afrika'da 9 Ağustos'ta kutlanan Kadın Günü'nde toprağa verilmiş oldu. 
     





</TEXT>
</DOC>
