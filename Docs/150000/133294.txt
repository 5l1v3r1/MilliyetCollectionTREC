<DOC>
<DOCNO> 133294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/sonspo09.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Kulübü Kongresi yine ertelendi... 
</HEADLINE>
<TEXT>

     Yönetim kurulunun topluca istifasından sonra 1 kez ertelenen ve bugün yapılması kararlaştırılan Diyarbakırspor Kulübü'nde, olağanüstü kongre yine ertelendi. 
     Kulüp eski başkanı Ali İhsan Kaya'nın, yönetim kurulu üyeleriyle birlikte, haksız eleştiriler yapıldığı gerekçesiyle istifa etmesi üzerine yönetim arayışına giren Diyarbakırspor'da, Ziya Gökalp Spor Salonu'nda bugün yapılacağı bildirilen olağanüstü genel kurul, 2. kez ertelemeye giderken, kongrenin gelecek hafta içinde yapılacağı belirtildi. 
     Diyarbakırspor Kulübü başkanlığı için henüz bir başkan adayı çıkmazken, eski başkan Ali İnsan Kaya, yeniden aday olmayacağını ve alacaklarını dondurduğunu açıklarken, adı başkanlık için geçen eski başkan Mücahit Can'ın ise görevi teslim ettiği gibi, Diyarbakır Valisi A.Cemil Serhadlı başkanlığında yapılacak bir toplantıyla devralmaya hazır olduğunu açıklamıştı. 
     





</TEXT>
</DOC>
