<DOC>
<DOCNO> 116365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/son/sondun34.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da öğrenci, gizlice öğretmeninin çayına ecstasy attı 
</HEADLINE>
<TEXT>

     Hollanda'nın Hilversum kentinde ortaokul öğrencisinin, gizlice öğretmeninin çayına birkaç tane, yapay uyuşturucu ecstasy hapı attığı bildirildi. 
     Aloyisiusschool okulunun müdürünün verdiği bilgiye göre, olay Haziran ayında meydana geldi, ancak yeni açıklandı. 
     Çayına, diğer öğrencilerin gözü önünde koyulan uyuşturucu yüzünden öğretmen, kısa sürede fenalaşarak hastaneye kaldırıldı. 
     Okul müdürü, raporlu öğretmenin henüz okula dönmediğini, öğrencinin ise başka bir okula gönderildiğini bildirdi. 
     Olayın öğrenilmesinden sonra diğer öğrencilerin verdiği bilgi ışığında bir süre polis gözetiminde tutulan öğrenci, daha sonra serbest bırakıldı. 
     Okul müdürü, öğrencinin neden bu yola başvurduğunun bilinmediğini, ancak arkadaşlarına ''hava atmaya çalışmış'' olabileceğini söyledi. 
     





</TEXT>
</DOC>
