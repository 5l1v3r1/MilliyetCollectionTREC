<DOC>
<DOCNO> 139362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/yazar/akyol.html </URL>
<DATE> 2003/02/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerika’ya güvenilir mi 
</HEADLINE>
<TEXT>

     Dün Milli Savunma Bakanı Vecdi Gönül’le görüştüm. Bir dağınıklık mı var AKP milletvekilleri ayrı görüşteler Bakanlar ayrı görüşteler Hatta Meclis Başkanı ile hükümet ayrı görüşte Hükümet ABD ile pazarlık sürerken Meclis’e tezkere sevk ediyor 
     Vecdi Gönül şunu söyledi 
     - Her şey paralel gidiyor. Yetkili arkadaşlarımızın Amerikalılarla yaptığı müzakereler ile Meclis’teki müzakereleri birbirinden ayırmak mümkün mü 
     Ne demek bu 
     - Son söz Meclis’in. ABD ile mutabakat sağlanırsa, bizim de çıkıp milletvekillerine tamam, pürüzler giderildi’ dememiz mümkün olur... 
     Ve o zaman tezkere kabul edilir yoksa, zor. 
     
     AKP grubunda dün tartışmalar olurken, Dışişleri Bakanı Yaşar Yakış’a bir telefon geldi 
     - Görüşmelerde iyi kötü bir uzlaşma durumuna geldik. Sizinle görüşmemiz gereken bazı pürüzler var. 
     Kürtlerin silahlandırılması ve Türkmenlerin statüsü konularında iyi kötü uzlaşma sağlanmış ama Akaryakıt Tüketim Vergisi’nde uzlaşma mümkün olmamıştı. 
     Telefon eden, ABD ile askeri görüşmelerimizi yürüten Büyükelçi Deniz Bölükbaşı idi. Kılı kırk yaran, muhatabına kök söktüren çetin diplomatımız. 
     Yakış hemen Başbakan Gül’e bilgi vererek ayrıldı, Bakanlığa gitti görüşmeler için. 
     Süreç şöyle işliyor Dışişleri, Genelkurmay veya Hazine gelişmeleri hükümete bildiriyor. Başbakan Gül inceliyor. Cumhurbaşkanı’na bildirilip görüşünü alıyor. 
     Hem pazarlıklar kılı kırk yararak yürüdüğü için, hem devlet kurumları arasında böyle paralel’ çalışmalar yapıldığı için Ankara’nın ışıkları gece yarılarında bile sönmüyor. 
     Ankara bu işi iyi götürüyor. 
     
     ÇÜNKÜ Ankara ABD’ye güvenmiyor 
     Asırlardan gelen tecrübeyle Türkiye biliyor ki, dış ilişkilerde "güven"e güvenilmez Türk ve dünya diplomasi tarihinin en önemli dersidir bu. 
     Üstelik, Irak ve hatta bütün Ortadoğu çok büyük, çok karmaşık, sonucu tam belli olmayan bir altüst yaşayacak "Güven" olsa bile fiiliyatta işlevsiz kalabilir. Asıl "sahada kuvvetli olmak" şart 
     Sevr’i imzalayan Amiral Rauf Orbay, Lozan’daki İsmet Paşa’dan az vatansever değildi, sadece arkasında Milli Mücadele ordusu yoktu. 
     Kuzey Irak’ta ne kadar varsanız, ABD’nin açacağı kuzey cephesi ne ölçüde size bağımlı ise, masada da sözünüz o kadar geçer. 
     Türkiye iyi ki şeyhlik veya diktatörlük değil. Demokratik kurumlarda "her kafadan bir ses çıkması"nın avantajını yaşıyoruz Bülent Arınç’ın her ters’ sözü Türkiye’nin elini güçlendiriyor mesela 
     Ancak demokrasi kararsız’ kalamaz. Partiler hükümetlerinin politikalarına sonunda destek olmak için vardır. 
     Dün gece Tayyip Erdoğan’la görüştüğümde şunu söyledi 
     - Askeri, siyasi ve ekonomik konularda mutabakat sağlayarak Türkiye’nin hayati menfaatlerini sağlama bağladığımızda arkadaşlarımız büyük çoğunlukla tezkereye evet oyu verir... 
     
     







Amerika’ya güvenilir mi 


Köyceğiz’de askere giden gençlere sevgi gösterisi... 


Güney problemi 


Kürtlere silah’ krizi sonunda bitti 


Savaşa karşıyım ama... 


Savaşı unut, düğüne bak 


Savaşın nefesi 


Bugün savaşa gidiyoruz 


Faizler ne zaman düşecek 


Irak savaşı değil Kuzey Irak savaşı 


Zor unlu karar... 


Eğer David Hotham bugünleri görseydi 


Savaş tezkeresi 


Neden kalkınmış tek Müslüman ülke yok 


Haysiyet’ çok önceden gitti 


UND’de 1 milyon mark’ depremi 


</TEXT>
</DOC>
