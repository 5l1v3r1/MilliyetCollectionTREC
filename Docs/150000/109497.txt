<DOC>
<DOCNO> 109497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko07.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, 2 Ekim'de Türkiye'ye gelecek... 
</HEADLINE>
<TEXT>

     Uluslararası Para Fonu IMF Türkiye Temsilcisi Odd Per Brekk, Türkiye'nin düşük enflasyon ortamında, sürdürülebilir ekonomik büyümeyi sağlayabilmesi için siyasi partiler ile özel sektörün programa yönelik desteğinin önemli olduğunu söyledi. 
     Odd Per Brekk, yaptığı yazılı açıklamada, IMF ve Dünya Bankası'nın Washington'da yapılacak olan yıllık olağan toplantısı sırasında, IMF ile Türkiye ekonomi bürokrasisi arasında 4. gözden geçirmenin yapılacağı bildirildi. 
     IMF Türkiye Masası Şefi Juha Kahkonen başkanlığında IMF heyetinin 2 Ekim tarihinde Türkiye'ye geleceğini belirten Brekk, İstanbul ve Ankara'da yapılacak temaslarda 4. gözden geçirmeye yönelik görüşmelere devam edileceğini kaydetti. 
     4. gözden geçirmenin tamamlanmasının ardından Türkiye'ye verilecek yaklaşık 1.5 milyar dolar tutarındaki kredi diliminin serbest bırakılabileceğini ifade eden Brekk, son aylarda Türkiye'de yaşanan ekonomik belirsizliklere karşın yürütülen ekonomik programın cesaret verici sonuçlar vermesine imkan kıldığını kaydetti. 
     IMF ve Türkiye ekonomi bürokrasisi arasında Washington ve İstanbul ile Ankara'da yapacakları görüşmede programın rayında tutulmasına yönelik görüşmelerde bulunacaklarını belirten Brekk, görüşmelerde 2002 ve 2003 yılında kamu sektörü faiz dışı fazla hedefinin gayri safi milli hasılanın GSMH yüzde 6.5 düzeyinde gerçekleşmesinin nasıl sağlanabileceği konusunun ele alınacağını bildirdi. 
     
     ''IMF GÖRÜŞMELERDE YAPISAL ÖNLEMLER ÜZERİNDE DURACAK'' 

     IMF heyetinin görüşmelerde, aralarında kamu sektöründe personel sayısının azaltılması, doğrudan vergilendirme reformu ve bütçe yönetiminin de olduğu yapısal önlemler üzerinde duracağını kaydeden Brekk, programın ekonomi alanında yaşanılan başarıların ve güçlü ekonomik katkıların devam etmesi gerektiği üzerinde durdu. 
     Brekk, Türkiye'nin düşük enflasyon ortamında, sürdürülebilir ekonomik büyümeyi sağlayabilmesi için siyasi partiler ile özel sektörün programa yönelik desteğinin önemli olduğunu bildirdi. 
     Türkiye'de son aylarda yaşanan siyasi belirsizliğe karşın, ilk yarı yılda ekonomik gelişmelerle 2002 yılı sonu hedefi olan yüzde 3'ün üzerinde ekonomik büyüme sağlama olasılığının bulunduğunu söyledi. 
     Brekk, ekonomik programın yıl sonu hedefi olan yüzde 35 enflasyon hedefine ulaşılabileceğini belirtti. 
     





</TEXT>
</DOC>
