<DOC>
<DOCNO> 138169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/son/sondun14.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış eylemcileri Türkiye'ye Patriot gönderilmesine karşı çıkıyor 
</HEADLINE>
<TEXT>

     Almanya'da hafta sonunda barış eylemlerinin sürdürüleceği bildirildi. 
     Barış Hareketi tarafından bugün Bonn kentinde yapılan açıklamada, Federal hükümetin, NATO savunma planlaması çerçevesinde Türkiye'ye AWACS tipi erken uyarı uçaklarıyla Patriot tipi hava savunma füzeleri gönderilmesine de karşı çıkması istendi. 
     Alman hükümetinin, NATO içindeki savunma planlamasına ve AB ortak açıklamasına onay vererek, savaşa karşı sürdürdüğü politikadan bir adım geri attığı belirtilen açıklamada, Barış Hareketi'nin, Almanya'nın Irak'a yönelik bir harekata katılmaması için çabalarını sürdüreceği kaydedildi. 
     Dünya çapında düzenlenen barış gösterilerinin, harekatı destekleyen hükümetleri zor durumda bıraktığı savunulan açıklamada, bu hafta sonunda Köln kentinde bir insan zinciri oluşturulacağı, Frankfurt kentinde bulunan bir Amerikan hava üssünün önünde de gösteri yapılacağı belirtildi. 
     





</TEXT>
</DOC>
