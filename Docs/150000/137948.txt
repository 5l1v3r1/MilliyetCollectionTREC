<DOC>
<DOCNO> 137948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko20.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sunexpress, 110 milyon Euro cira elde etti... 
</HEADLINE>
<TEXT>

     Türk Hava Yolları THY ile Alman Condor'un ortaklığıyla kurulan ve merkezi Antalya'da bulunan Sunexpress, 2002 yılında 110 milyon Euro ciro elde etti. 
     Sunexpress Genel Müdür Yardımcısı Cevdet Cavma yaptığı açıklamada, bu yıl 8 uçakla uçuşlarını sürdüreceklerini belirtti. Geçen yıl Antalya'ya 5 milyon turistin geldiğini anımsatan Çavma, Antalya'ya gelen turistlerden 1 milyondan fazlasını Sunexpress'in taşıdığını söyledi. 
     Çavma, geçen yıl 110 milyon Euro ciro elde ettiklerini, bu sezon da savaş olasılığı doğrultusunda senaryolar hazırladıklarını belirterek, bu yıl geçen yıl sağlanan ciroyu yakalamayı hedeflediklerini bildirdi. 
     Çavma şöyle konuştu 
     ''Olası savaşa göre senaryo hazırlıklarımızı tamamladık. Hiç savaş olmayacakmış gibi hazırlığımız da var. Savaşın etkisi elbette olacak. Senaryolarımız içinde tasarruf yer alıyor. Eğer savaş olursa seferlerimizde azalma olacak. Genel giderlerde de tasarruf sağlanacak. Ancak personel çıkarmayı düşünmüyoruz.'' Olası savaş nedeniyle rezervasyon iptallerinin söz konusu olabileceğini de anlatan Çavma, şöyle devam etti 
     ''11 Eylül terör saldırısının ardından da rezervasyon iptalleri olmuştu. Ancak, etkisi çok fazla sürmedi. 11 Eylül'e rağmen, 2002'deki yolcu sayımız, 2001'e göre artmıştı. Olası Irak savaşı nedeniyle belki iptaller olabilir ama fazla etkilenmeyiz.'' 
     





</TEXT>
</DOC>
