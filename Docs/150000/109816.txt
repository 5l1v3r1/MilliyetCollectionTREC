<DOC>
<DOCNO> 109816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/siyaset/siy01.html </URL>
<DATE> 2002/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül fark atıyor 
</HEADLINE>
<TEXT>

Milliyet, internet sitesinde, "Tayyip Erdoğan’ın yerine kimi Başbakan adayı görmek istersiniz."i sordu. Oyların yüzde 64’ü Abdullah Gül’e çıktı 
     İSTANBUL Milliyet 

     Milliyet’in internet sitesinde düzenlenen "Tayyip Erdoğan’ın yerine kim Başbakan adayı olmalı " konulu ankette oyların yüzde 64’ünü alan Abdullah Gül, ilk sırayı aldı. 
     Erdoğan’ın milletvekilliği için Yüksek Seçim Kurulu’ndan vize alamaması üzerine, AKP’de Başbakan olabilecek liderin kim olacağı merak konusu olurken, ankete dün öğle saatlerine kadar katılan19 bin 997 kişiden 13 bin 50’si Gül’e oy verdi. Bülent Arınç, 5 bin 343 oy alarak, yüzde 26’yla ikinci bin 814 oy alan Vecdi Gönül de yüzde 8’le üçüncü oldu. Oylama "www.milliyet.com.tr" adresinde devam ediyor. 
     
     Tayyip alternatif arıyor 
     ANKA’nın haberine göre, Erdoğan ise Gül’ün sürekli olarak "favori" gösterilmesinden rahatsız oluyor. Gül’ün işaret edilmesine tepkisini yakın çevresine söyleyen Erdoğan’ın, "AKP, lider partisi olmadığını en çok bu konuda kanıtlayacak" dediği öğrenildi. Erdoğan’ın, seçimlere kadar Gül’ün yanı sıra Bülent Arınç, Vecdi Gönül ve Abdüllatif Şener’den hiçbirinin öne çıkmasına izin vermeyeceği bildirildi. 3 Kasım’dan çıkacak sonuçlara göre karar verileceğini kamuoyuna anlatacağını belirten Erdoğan, Gül’e, "Protokolün ilk sırasındaki yönetici" konumu nedeniyle tüzüğün sağladığı avantaja da imk n tanımayacak. 
     
Kaptan ve yardımcısı      Fotoğraf Mustafa Seven 

     Tayyip Erdoğan, İstanbul’da seçim beyannamesini açıkladığı toplantının sonunda, partinin kiraladığı 14 smart otomobil ve miting TIR’ını basına tanıttı. İki kişilik otomobilin direksiyonuna geçen Erdoğan, yanına da Genel Başkan Yardımcısı Abdullah Gül’ü alınca, Erdoğan’ın Başbakan adayı olarak kimi işaret edeceği sorusu, bir anlamda cevabını bulmuş oldu. 
     



 SİYASET 















</TEXT>
</DOC>
