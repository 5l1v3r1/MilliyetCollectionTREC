<DOC>
<DOCNO> 109496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/soneko06.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Masum Türker ABD'ye gidiyor... 
</HEADLINE>
<TEXT>

     Devlet Bakanı Masum Türker, ABD'de başta Hazine Bakanı, Bakan Yardımcıları, IMF ve Dünya Bankası Başkanları olmak üzere, bazı ülkelerin bakan ve bakan yardımcısı düzeyindeki yetkilileri ile özellikle Amerikan Eximbank'ı ile çeşitli görüşmeler yapacaklarını bildirdi. 
     Masum Türker, IMF-Dünya Bankası Yıllık Toplantıları'na katılmak üzere, Washington'a hareketinden önce İstanbul Atatürk Havalimanı'nda yaptığı açıklamada, görüşmelerde bir taraftan ekonomik programın Türkiye ekonomisine katkısını, programın gelecekte nasıl uygulanacağı konusunda bilgi vereceklerini, bir taraftan da bundan sonrası nasıl işbirliği yapılacağının teknik düzeyde çerçevesinin belirleneceğini kaydetti. 
     IMF ve Dünya Bankası Başkanları ile yapılacak toplantılar dışında, IMF Başkan Yardımcısı, Avrupa 1. Bölge Direktörü, Dünya Bankası Başkan Yardımcıları ile geniş katılımlı, iş yemeği olarak adlandırılan toplantılar yapılacağını bildiren Türker, bu toplantılarda karşılıklı görüş alışverişinde bulunulacağını vurguladı. 
     





</TEXT>
</DOC>
