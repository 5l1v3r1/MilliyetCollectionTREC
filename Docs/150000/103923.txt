<DOC>
<DOCNO> 103923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/magazin/amag.html </URL>
<DATE> 2002/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana dizi dibinde erotik bir rockçı 
</HEADLINE>
<TEXT>

Af grubundan ayrılan Asrın hala ailesiyle yaşıyor ve müziğini şöyle tanımlıyor Şarkılarımı, sevişirken bir kadının kulağına fısıldadığım gibi söylerim... 
     BULUŞMALAR AHMET TULGAR 

     Bundan birkaç yıl önce rockçı görünümünde ama ne idüğü belirsiz bir müzikle, Kızancıklar’ adlı bir şarkıyla piyasaya sürülen Af’ grubunun rockçıya en fazla benzeyen şarkıcısı olarak tanıştı Türkiye Asrın’la. Daha sonra Asrın beklendiği üzre gruptan ayrıldı ve şimdi kendi albümlerini yapıyor. 
     Asrın’ın rockçı iddiaları ve bu iddiaları dile getirirken kullandığı söylemleri dinledikçe, Türkiye biçimciliği’nin bir örneği olduğu anlaşılıyor. Aile evinde oturan bir erotik kimlik, Açık Öğretim’de okuyan bir isyankar, 70’lik ninelerin ilgisinden bile vazgeçemeyen bir ekstremist 
     Mümkün mü 
     Asrın’ın o güzel sesi ve sahnesi ile yeni albümü ve yeni döneminde biçimini özle doldurması dileğiyle... 
     
Türkçe rock’ diyebilir miyiz sizin tarzınıza 
     Tabii, tam saf rock değil. Bir yandan rock’ın agresifliğini taşırken, diğer yandan da Ulan, bu darbuka da burada fena olmamış’ tarzı bir müzik benimki. Şimdi rockçılarda da bir ayrım oluştu. Bir tarafta kentli, diğer tarafta daha Anadolu tarz rockçılar. Benimki tam ikisinin arası. Ne çok kentli ne de çok Anadolu kokuyor. 
     
Siz sahiden giyim kuşamınız, pozlarınızla iddia ettiğiniz gibi erotizm kokuyor musunuz 
     Bu aslında çok zor bir soru. Ben mesela bir kadınla sevişirken onun kulağına nasıl fısıldıyorsam, şarkımı da o ses tonuyla söylersem o zaman alıcı kitlesinin bir yerlerini gıdıklıyor. Tabii, bir de sesler önemli erotizm açısından. Müziği farklı kullanmak da insanlarda farklı duygular uyandırıyor. 
     
     Tüketen’ rockçı olmaz 
Neden Sibel Tüzün filan gibi tipler bir dönem rock yapıp, sonra tekrar popa dönüyorlar 
     Rock kişiyle, yaşam tarzıyla örtüşmeli. Ama ben isimler özelinde konuşmak istemem. 
     
Peki, siz rockçı gibi mi yaşıyorsunuz 
     Yani, aslında bunun bir standardı da yok. Rockçıyım diye, İçki içiyorum, uyuşturucu kullanıyorum’ diye bir şey söz konusu değil. Popüler kültürden ayrılıp Evet, ben alternatifim’ dediğim yer şu Türkiye’de inanılmaz tüketen bir gençlik bulunuyor. Cep telefonu alıyor, modeli üç ay sonra değiştiğinde dalga geçiliyor. Bu tür tüketim çılgınlıklarına karşı çıkıyorum. Gencecik kızlar bu tüketime yetişmek için lahmacuncu metresi filan oluyorlar. Benim ayrıldığım nokta burada başlıyor. Benim rocker’lığım burada başlıyor. 
     
     Annesinin yeri ayrı 
Peki, ailesi ile oturan, Açık Öğretim’de okuyan bir rockçı olabilir mi, bu tür bir ortamda rock üretebilir mi böyle bir rockçı gençlerin rol modeli olabilir mi 
     Tabii, aileden aileye değişiyor. Benim annem son bir seneye kadar benim bütün konserlerime gelirdi. Ben sahneden ona bakıp mimiklerimle Nasıl gidiyor ’ dediğimde, bana Devam et’ diye işaret edebiliyordu. 
     
Ya, anneden icazetli, ebeveyn evinde, çocuk odasında üretilmiş bir rock olabilir mi 
     Bilemiyorum. Belki de farklı yapıda bir ailem olsaydı, bunları konuşamayabilirdim. 
     
Demin Kişinin yaptığı müzikle yaşam tarzı örtüşmelidir’ dediniz. Siz mesela erotik bir şarkıcı olarak erotik bir yaşam tarzına mı sahipsiniz 
     Evet, zaten böyle olmasaydı müziğimde, kendimde erotizmi taşıyamazdım. Konserlerde de bunu çok hissediyorum. Ben hayatta da böyle yaşadığım için, sahnede de erotik davrandığım zaman kendimi buluyorum. 
     
Benim müziğim Af SLX’Gerçi Türkiye ve dünya müziği açısından büyük bir kayıp olduğunu söyleyemeyiz ama Af’ grubu niye dağıldı 
     Öncelikle Af’ masa başında üretilmişti. Benim rolüm sokak serseriliğiydi. Bu çok sevildi. Bir diğer üye romantik çocuktu. Bir diğeri cool’ adamdı. Biliyorduk ki, serseri adam öne çıkacak ama yıpranacak biz de duygusal çocuğu öne çıkaracaktık. Grup bunu bekleyemedi. 
     
Şehrazat mı bu grubu masa başında üretmişti 
     Evet, kuruluş aşamasında bizimleydi ama ilk albümden sonra yolumuzu ayırdık. Barış Manço ile flörtümüz oldu ondan sonra. Ama Şehrazat’ın bize popüler kimlik anlamında katkısı yadsınamaz. Eğer Şehrazat olmasaydı, ben hangi şeyin bana ne getireceğini çok biliyor olmayacaktım. 
     
Siz Barış Manço’nun yadigarlarından mısınız 
     Bu bana çok büyük yük olur, ben Barış Manço’nun yadigarı değil, olsa olsa kötü bir kopyesi olurum. 
     
Peki, sizin müziğiniz Af’ın Kızancıklar’ına benziyor mu 
     Benim müziğime Af SLX diyebiliriz, yani Af’ın bir üst modeli. 
     
Hani bu bir üst model’ takıntılarına karşıydınız. 
     Ama sanatta ancak böyle bir gelişme olabilir. 
     
Sahnede göbek atmak yakışıyorTarkan mesela göbek attığında erotik bulunuyor. Siz de sahnede göbek atacak mısınız 
     Evet, ben bunu yaptığım zaman kendimi beğeniyorum. 70 yaşındaki nineler bile beni eğlenerek izliyorlar sahnede. 
     
Bu da bir başka Türkiye ünlüsü söylemi’ 70 yaşındaki nineler Dansözler bile hedef kitlelerinin nineler ve çocuklar olduğunu söylerler. 
     Ama öyle. İşte ben bu kapıyı kapamak istemediğim için, yani iyi aile çocuğu imajını kaybetmemek için aile evindeki yaşam tarzımı da sürdürüyorum rockçılığın yanı sıra. 
     



 MAGAZİN 













</TEXT>
</DOC>
