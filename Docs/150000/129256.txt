<DOC>
<DOCNO> 129256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/07/son/sondun09.html </URL>
<DATE> 2003/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayibler'de bir ada almak isteyenlerin dikkatine 
</HEADLINE>
<TEXT>

     İnternetteki en büyük açık artırma sitesi olan e-Bay'de, kısa süre önce satışa sunulan kasabadan sonra, şimdi de Karayibler'deki bir ada satışa çıkartıldı. 
     Katılımcıların en az 3 milyon dolar pey sürmek zorunda oldukları adanın, internette satılan en değerli emlak olduğu belirtiliyor. Thatch Cay adlı adanın, yaklaşık 22-25 milyon dolar arasında satılması bekleniyor. 
     Yüzölçümü 930 bin 770 metrekare olan ada, Virgin adalarına dahil bulunuyor. Adada her biri 1 milyon dolar değerinde 3 parsel bulunduğu ve katılımcıların bunların her biri için pey sürmek zorunda oldukları ifade edildi. 
     Altında deniz dibi mağaraları bulunan adanın bir ucundan dalan bir dalgıç, Atlas okyanusundan Karayib denizine geçebiliyor. Virgin adaları ABD'ye ait. Turkuaz renkli berrak deniziyle tanınan Karayibler, scuba dalgıçlarının yanı sıra aşk gemilerinin de en fazla tercih ettikleri yerlerden biri. 
     Adanın satışıyla ilgili açık artırma 16 Ocak'ta sona erecek. 
     





</TEXT>
</DOC>
