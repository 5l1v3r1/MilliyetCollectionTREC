<DOC>
<DOCNO> 139248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/26/son/sontur08.html </URL>
<DATE> 2003/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Siirt'te "sade" bir kampanya yürütecek... 
</HEADLINE>
<TEXT>

     AK Parti Genel Başkanı Recep Tayyip Erdoğan, seçim kampanyası çerçevesinde cuma günü Siirt'e gidecek. 
     Siirt'te yenilecek seçimde milletvekili adayı olan Erdoğan, cuma günü havayolu ile Batman'a, oradan da karayolu ile Siirt'te geçecek. 
     Siirt'te il teşkilatını ziyaret edecek olan Erdoğan, daha sonra partililerle biraraya gelecek. 
     Erdoğan, geceyi bu ilde geçirdikten sonra ertesi gün Diyarbakır üzerinden Ankara'ya dönecek. 
     Gezisine bazı bakan ve milletvekillerinin eşlik edeceği Erdoğan'ın, 9 Mart'ta yenilenecek Siirt seçimleri öncesinde bir kez daha bölgeyi ziyaret etmesinin planlandığı bildirildi. 
     AK Parti, Siirt seçimlerinde ''sade'' bir kampanya yürütme kararı alırken, seçim tarihine kadar Başbakan Abdullah Gül'ün de bölgeyi ziyaret edebileceği kaydedildi. 
     





</TEXT>
</DOC>
