<DOC>
<DOCNO> 134449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/yazar/altan.html </URL>
<DATE> 2003/02/01/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Saçımız ak mı, kara mı önümüze düşerken... 
</HEADLINE>
<TEXT>

     "Uyur - gezer sayıklamaları"na birkaç örnek 
     Epey bir zaman önce emekli bir orgeneral tanıdığa sormuştum 
     - Gutenberg’in matbaayı icat ettiği tarih, İstanbul’u aldığımız tarihe rastlar. Siz, matbaayı icat etmiş olmayı mı yeğlerdiniz yoksa İstanbul’u almış olmayı mı 
     Em. orgeneral tanıdık, hiç tereddüt etmeden 
     - İstanbul’u almış olmayı, demişti. 
     Bugün de 
     - Matbaayı icat etmiş olmayı, İstanbul’u almaya yeğlerdim, diyecek kaç Türk çıkar 69 milyon içinden 
     
     Orayı burayı zaptetmekle övünme hipnozları, hümanist yazarların eleştirisine uğradığı zaman da, hep aynı yanıt verildi 
     - Onlar Türk düşmanı... 
     Ekonomi, hukuk ve tarih bilincinden yoksun bir, uyur - gezer sayıklamasıyla, 21. yüzyılı aşma olanağımız yok. 
     İstanbul’un zaptı da dahil, Osmanlı fetihleri de Osmanlı ekonomisine ne evrensel bir artı getirebildi, ne de sağlam bir belkemiği oluşturabildi. 
     1566’da Kanuni Sultan Süleyman, 70 yaşında Zigetvar’da öldüğü zaman oğlu II. Selim, her yeni padişahın tahta çıkarken yeniçeriye dağıtması adet olan "cülus akçesi"ni bulamamıştı. Yeniçeri de bela çıkarmaya başlamıştı. Sadrazam Sokullu Mehmet Paşa, kendi cebinden ödemek zorunda kalmıştı cülus akçesini... 
     
     Osmanlı fetihlerinin en keskin eleştirisini de, İzmir İktisat Kongresi’nde Mustafa Kemal yapmıştı 
     - Arkadaşlar, kılıç ile fetihler yapanlar sapanla fetihler yapanlara mağlup olmaya ve sonunda mevkilerini bırakmaya mecburdurlar. Nitekim Osmanlı saltanatı da böyle olmuştur. Bulgarlar, Sırplar, Macarlar, Romenler, sapanlarına yapışmışlar, varlıklarını korumuşlar, kuvvetlenmişler bizim milletimiz de, böyle fatihlerin arkasında serserilik etmiş ve kendi anayurdunda çalışmamış olmasından dolayı bir gün onlara mağlup olmuştur. 
     
     Ne var ki tek parti dönemi de, yine hamasi birtakım hipnozlar yarattı durdu. 
     Ve toplumun ekonomik tablosunu saydamlaştırmak suç sayıldı. Sade ekonomik tabloyu saydamlaştırmak değil, "yoksullukötan söz etmek dahi suç sayıldı bölücülük sayıldı hatta ve hatta Türk düşmanlığı sayıldı. 
     
     "Demagoji"nin eski Yunancadaki karşılığı "halkı yönlendiren" demek. Çağdaş karşılığı ise, "halk dalkavukluğu yaparak, halkın itibarını kazanmak" demek... 
     Halk dalkavukluğu ile gerek ekonomik bilinç, gerek hukuk ve tarih bilinci zıtlaşmada... 
     Ve güncel demagogların eteklerine yapışmayanlar da, usulca filitlenmede... 
     
     Şimdiki gündeme gelince... 
     İşte Tahran’ın Ankara’ya önerisi 
     - Askeri üslerini ABD’ye açmazsan, Irak savaşı önlenir. 
     Bağdat’ın ise uyarısı tehditkar 
     - Askeri üslerini ABD’ye açarsan, Irak bunu unutmaz... 
     Washington ise bu akşama kadar yanıt bekliyor 
     - Kuzey Irak’ta ikinci bir cephe açılması için gerekli gördüğüm isteklere "evet" diyor musun, demiyor musun Eğer ikinci cephenin açılmasını engeller de nasıl olsa başlatacağımız askeri harekatta daha çok Amerikalının ölmesine neden olursan ne ABD Kongresi, ne ABD halkı unutur bunu... 
     Tabii bir de Kıbrıs sorunu var. 
     
     Daha 21. yüzyılın hemen başında, dev gibi kabaran olay dalgalarıyla Ankara yüz yüze... 
     Ekonomik durum ise, şinanay mı şinanay... 
     Uyur - gezer sayıklamalarıyla, "onlar - biz" ayrımlarının avuntularından arınma dönemi... 
     Şayet gazetelerin toplam tirajı 4 milyon olacağına, 35 milyon olsaydı elbet de durum çok daha başka olacaktı... 
     
     Buna üzülmek değil, belki de sevinmek gerekiyor... 
     Yazılarda, kitaplarda, romanlarda, öykülerde, piyeslerde, şiirlerde kalmış, realist uyarıların yapamadığını olaylar artık yapmak üzere... 
     Ve şimdi göreceğiz, saçımız ak mı, kara mı önümüze düşünce... 
     
     







YÖK ve irtica 


Saçımız ak mı, kara mı önümüze düşerken... 


Ak demokratlar 


Kritik kararlar 


Devlet yönetimi, güven, istikrar 


"Savaşta ne yaptın baba " 


Eğitim yerel yönetimlere devredilmeli mi 


Bölünen birlik 


Daracık daracık sokaklar... Mimari yüreğimi yaralar 


"Ver de kurtul " 


11 Eylül korkusu 


Yoksulluk Davos’un da gündemindeydi 


Her rakama inanmayın 


Kişiye özel uygulamalar ülkesi 


</TEXT>
</DOC>
