<DOC>
<DOCNO> 143553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/bnba.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
SIXERS'IN SÜPER ÇIKIŞI 
2001’in finalisti Philadelphia, sezona kötü bir başlangıç yapmasına rağmen, son 1.5 ayda inanılmaz bir grafik yakaladı. Kardeşlik Şehri’ni ateşleyen Coleman oldu 
     METE AKTAŞ 

     2002 - 03 sezonunun ilk 19 maçında 15 galibiyet alan Philadelphia 76’ers, daha sonra 30 maçın 20’sini kaybetmiş ve All - Star arasına, Doğu’nun zirvesine oynayan Detroit, New Jersey ve Indiana gibi takımların gerisinde girmişti. Ancak All - Star arasından itibaren Sixers, oynadığı 16 maçın 14’ünü ve son 10 maçın 8’ini kazanarak, yeniden Doğu’nun en gözde takımı haline geldi. Geçtiğimiz pazar, ezeli rakibi New Jersey Nets’i deplasmanda 92 - 87 yenerek, Atlantik Grubu liderinin yarım maç ve şu anda Doğu Konferansı’nın tepesinde bulunan Detroit Pistons’ın da 2 maç gerisine yerleştiler. 
     
     Fikstür zor ama 
     2001 NBA finalistinin hedefi, bundan 6 hafta önce olanaksız görünen Doğu’nun 1 numaralı takımı olmak. Bu hafta deplasmanda oynayacakları Miami, Detroit ve Atlanta maçlarını kazandıkları takdirde, bu hedefe ulaşmaları mümkün gözüküyor. Geriye kalan maçlar incelendiğinde Sixers’ın, Doğu’da ilk 6 sırada yer alan takımlardan en zorlu fikstürlerden birine sahip olduğunu görüyoruz. Örneğin Nets, kalan maçlarının 11’ini, 50’nin altında galibiyet oranına sahip takımlarla oynarken, Sixers kalan 17 maçının 9’unu 50’nin üzerinde maç kazanmış takımlara karşı oynayacak. Ancak Detroit’i bir kenara bırakırsak, Philly’nin şu an takım kimyası en sağlam Doğu takımı olması ve alınan her galibiyetle özgüvenlerinin artması, bu zorlu fikstürden başarıyla sıyrılacaklarını düşünmemize neden oluyor. 
     Philadelphia’nın son 1.5 aydaki çıkışını kimse beklemiyordu. Büyük umutlarla transfer edilen Keith Van Horn’un vasat oyunu, Allen Iverson’ın düşük şut yüzdesi ve pivot Todd MacCulloch’nın ender görülen bir sinir sistemi rahatsızlığıyla sezonu kapaması, Sixers için kayıp sezonun sinyallerini veriyordu. 
     
     Kurtarıcı Coleman 
     Sixers’ın çıkışını ateşleyen oyuncu ise ne Allen Iverson ne de K.Van Horn’du. Bunu başaran kişi, belki de takımda bunu yapması beklenen son isim olan veteran forvet Derrick Coleman oldu. 1995 - 98 arasında Sixers’daki ilk macerasını yaşayan ve bu 3 yıl içinde şehrin en nefret edilen adamı olmayı başaran Coleman, 2001’de yeniden geldiği "kardeşlik şehri"ndeki en önemli hizmetini MacCulloch’nın sakatlanmasıyla forvetten pivota kayıp, ortadaki boşluğu doldurarak yaptı. Önemli bir dış atıcı olması Coleman’ın rakip pivotları dışarıya çekebilmesine ve dolayısıyla takım arkadaşlarına daha rahat hareket olanakları yaratmasına neden oluyor. Coleman’ın pivot oynamaya başlamasından beri takımın esas oğlanı Allen "The Answer" Iverson ve Van Horn’un şut isabet oranlarında düzelme görülüyor. Ayrıca point guard Eric Snow’un form grafiğinin yükselmesi, Tyrone Hill gibi Sixers’ın oyun sistemine aşina bir uzunun ara transferde kadroya dahil edilmesi, sakat oyuncuların iyileşip benchin derinleşmesi ve en önemlisi oyuncuların birbirlerine güvenmeye başlaması Sixers’ın yükselişindeki diğer faktörler oldu. 
     Bakalım Sixers, 2001’de yaşadığı masalvari sezonun bir benzerini yaşayıp bir kez daha NBA finalisti olarak karşımıza çıkabilecek mi 
     
Yaşlı kurt iş başında      38 yaşındaki Sabonis, Portland’ın Indiana deplasmanındaki galibiyetine imzasını attı NBA’DE üst üste kötü sonuçlar alan Indiana Pacers ile Portland Trail Blazers’ın Indiana’daki mücadelesinde gülen taraf, 95 - 88’lik sonuçla konuk ekip oldu. Portland’a galibiyeti getiren 38 yaşındaki Litvanyalı pivot Arvydas Sabonis, 12’si dördüncü periyotta olmak üzere toplam 16 sayı kaydetti. Portland’ın son çeyrekte yaptığı sayıların yarısına imza atan Sabonis, bu sezonun en yüksek sayısına da bu maçta ulaştı. 
     
Diğer sonuçlar LA Clippers - LA Lakers 85 - 102 Phoenix - Toronto 95 - 91 U      
     
     SAYILARLA GEÇEN HAFTA 
     36.000 Utah Jazz'ın Orlando'yu deplasmanda 111 - 108 yendiği maçta 40 sayı kaydeden ve kariyerinin 36.000. sayısına ulaşan Karl "The Mailman" Malone, tarihte Abdul-Jabbar'dan sonra bu baraja ulaşan ilk oyuncu oldu. 
     10142 Karl Malone dışında adını tarih kitaplarına yazdıran bir başka Jazz oyuncusu Mark Jackson'dı. 16. sezonunu yaşayan "Action" Jackson, Cleveland maçında kariyerinin 10.142. asistini yaparak NBA tarihinde en çok asist yapan 2. oyuncu olan Magic Johnson'ı geride bıraktı. 
     1100 NBA tarihinin en çok maç kazanan coachu olan Toronto Raptors coachu Lenny Wilkens, aynı zamanda en çok yenilgi alan coachu da olmak üzere. Takımının Clippers'a yenilmesiyle kariyerinin 1100. yenilgisini alan Wilkens, 7 maç daha kaybettiği takdirde en çok yenilgi tadan coach unvanını kazanacak. 
     24 İyi ki doğdun Hido . 19 Mart 1979 tarihinde dünyaya gelen milli gururumuz Hidayet Türkoğlu bugün 24 yaşına basıyor. 
     12 Yıl. Mehmet Okur'un 22 sayı atarak yıldızlaştığı maçta Lakers'ı evinde 111 - 88'lik hezimete uğratan Detroit, rakibi karşısında The Palace'da 20 Aralık 1991'den beri ilk galibiyetini elde etti. 
     6 70'lik coach Hubie Brown'ın takımın başına gelmesinden beri bambaşka takım haline gelen Memphis Grizzlies tarihinde ilk defa arka arkaya 6 maç kazandı. Grizzlies'in şu ana kadar aldığı 24 galibiyetin de kulüp rekoru olduğunu hemen hatırlatalım. 
     2 Knicks'in Milwaukee'yi 120 - 111 yendiği maçta Knicks'in skorer guardı Allan Houston 50 sayı atarak, 53 sayı attığı Lakers maçından sonra 2. kez 50 sayı barajına ulaştı. 
     1 Orlando'ya kariyerinin 36.000. sayısını atan Karl Malone, Indiana maçında da 2 top çalarak 2000. top çalmasını gerçekleştirdi. Malone böylece NBA tarihinde kariyeri boyunca 35.000 sayı 10.000 ribaund 4.000 asist ve 2.000 top çalma barajlarına ulaşabilen ilk oyuncu oldu. 
     
     HAFTANIN TAKIMI 
     PHILADELPHIA 76'ERS 
     İstim üzerindeki Philadelphia 76'ers haftayı Indiana Pacers, Portland Trail Blazers ve New Jersey Nets gibi çok önemli 3 takımı yenerek tamamladı ve Doğu'nun "en sıcak" takımı hüviyetini korudu. 
     
     HAFTANIN OYUNCUSU 
     ALLEN IVERSON PHILADELPHIA 76'ERS 
     Haftanın en sıcak takımı Philadelphia olurken, haftanın en sıcak oyuncusu da, Sixers'ın All - Star yıldızı Allen Iverson'dı. 1.82 boyundaki ele avuca sığmayan guard, Indiana ve New Jersey galibiyetlerinde attığı 31'er sayıyla takımı sürükleyen oyuncuydu. Ivy, haftayı 28.0 sayı 6.7 asist 4.0 top çalma ve 3 ribaund ortalamalarıyla noktaladı. 
     
     HAFTANIN ÇAYLAğI 
     YAO MING HOUSTON ROCKETS 
     Yılın çaylağı için yapılan gizli ön oylamada 1. sırada yer aldığı söylenen Houston Rockets'ın 2.26'lik dev çinli çaylak pivotu Yao Ming, geçen hafta takımının 3 maçta 3 galibiyet almasında 15.3 sayı 8 ribaund 3.3 blok ortalamalarıyla katkıda bulundu. Şu an Batı'da play - off vizesi alacak 8. takım olmak için çabalayan Rockets'ta Ming'in bu performansını sürdürmesi hatta geliştirmesi şart. 
     
     HAFTANIN 5'i 
     Steve Francis Houston 
     Allen Iverson Philadelphia 
     Jerry Stackhouse Washington 
     Stromile Swift Memphis 
     Ben Wallace Detroit 
     
     HAFTANIN OLAYI 
     Bu sezon Sacramento'ya oynadığı 3 maçı kaybeden Dallas Mavericks'in deplasmanda rakibine karşı oynadığı 4. ve normal sezondaki son maçı kazanarak karizmayı çizdirmekten kurtulması. 
     
     NE DEDiN, NE DEDiN 
     1- "Bazıları bana 'Hem bizim sayemizde para kazanıyorsun, hem de bize destek vermiyorsun. Kanada'ya dön ' diyor. Amerika'yı seviyorum, ama bu konu sadece Amerika'yı değil, tüm dünyayı ilgilendiriyor. Hümaniter bir insan olduğum için savaşa karşıyım. Amerikayı çok seviyorum, ama Irak'ı da seviyorum ve savaşa kesinlikle karşıyım." Dallas'ın Kanada asıllı point guardı Steve Nash, savaşa karşı olduğunu açık açık duyuran tek oyuncu olduğu ve Amerikalı olmadığı için gittiği bazı deplasmanlarda taraftarların boy hedefi haline gelebiliyor. 
     2- "Artık balayı bitti. Eğer bu takımı ikimiz sırtlayacaksak bundan sonra karı - koca gibi olmamız lazım." Seattle'ın başarılı forveti Rashard Lewis, takımın yeni yıldızı Ray Allen ile birlikte sahada uyum içinde hareket etmeyi kısa sürede öğrenmeleri gerektiğini vurgularken, kimin karı, kimin koca olacağı hakkında bir şey söylemedi. 
     
     HAFTANIN MAÇI 
     20 Mart Perşembe DALLAS MAVERICKS - SAN ANTONIO SPURS 
     Ortabatı şampiyonluğununiki adayı bu sezonki 3. randevularına çıkacaklar. Her iki takımda bu sene sahalarında birbirlerine maç vermediler. Ligin deplasmanda en çok kazanan 2. takımı olan Spurs, evinde en az maç kaybeden 3. takımı olmasına rağmen evinde oynadığı son 4 maçın 2'sini kaybeden Dallas karşısında alacağı galibiyetle zirve yarışını iyice kızıştırabilir. 
     
İSTATiSTiKLER 18 Mart Salı 2003 itibariyle SAYI OYUNCU Ort. 1. Tracy McGrady ORLANDO 32.0 2. Kobe Bryant L.A. LAKERS 30.4 3. Allen Iverson PHILADELPHIA 27.6      
     
RiBAUND OYUNCU Ort. 1. Ben Wallace DETROIT 15.0 2. Kevin Garnett MINNESOTA 13.3 3. Tim Duncan SAN ANTONIO 12.9      
     
ASiST OYUNCU Ort. 1. Gary Payton MILWAUKEE 8.6 2. Jason Kidd NEW JERSEY 8.6 3. Stephon Marbury PHOENIX 8.3      
     
TOP ÇALMA OYUNCU Ort. 1. Allen Iverson PHILADELPHIA 2.68 2. Doug Christie SACRAMENTO 2.42 3. Jason Kidd NEW JERSEY 2.23      
     
BLOK OYUNCU Ort. 1. Theo Ratliff ATLANTA 3.00 2. Tim Duncan SAN ANTONIO 2.91 3. Ben Wallace DETROIT 2.90      
     



 SPOR 


























</TEXT>
</DOC>
