<DOC>
<DOCNO> 121501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/spor/spo01.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, sahadaki asları kadar, tribündeki yıldızlarına da güvendiğini açıkladı 
</HEADLINE>
<TEXT>
SAVAŞMAYANA TUR YOK’ 
Beşiktaş Teknik Direktörü, Dinamo Kiev maçında tüm güçlerini sahaya yansıtmalarının gerektiğini vurguladı, "Gol yemememiz şart. 1-1 yerine, 0-0’ı tercih ederim" yorumunu yaptı 
     ORHAN YILDIRIM 

     Eksikler çok fazla’ 
     BEŞİKTAŞ Teknik Direktörü Lucescu, Dinamo Kiev maçı öncesinde çarpıcı açıklamalar yaptı. Rumen teknik adam, eksiklerinin çok olduğunu dile getirip, "Sergen’in oynaması çok zor. Pancu da sakat. 45 dakika oynayabilir, zorlarsak daha fazla. İlhan’ın cezalı olması elimizi kolumuzu bağladı. Ahmet Dursun’un durumunu biz de çözemedik, kendisi de. Elimizde bir tek Nouma var" dedi. 
     
     En kritik maçımız’ 
     AVRUPA’DA büyük başarılar hedeflediklerini hatırlatan Lucescu, Dinamo Kiev maçını en kritik 90 dakika olarak belirledi. Tecrübeli teknik adam şunları söyledi "Rakibin form durumu üst düzeyde. Bildiğim kadarıyla eksikleri de yok. Deplasmanda 4-0 kazandıkları maçı izledim. Tehlikeli bir takım. Kesinlikle gol yemememiz gerekiyor. 1-1 olacağına 0-0 bitsin." 
     
     Taraftar çok önemli’ 
     LUCESCU, Avrupa Kupaları’nda strateji yapmadan, savaşmadan maç kazanmanın mümkün olmadığını da ifade etti. Beşiktaş Teknik Direktörü, "Kısıtlı kadromuza rağmen herşeyi yapacağız. Burada taraftara çok büyük görev düşüyor. Ukraynalılar, sadece sahada yıldızlarımız var zannediyor. Tribünlerdeki yıldızlarımızı da görmelerini istiyorum. Destek istiyoruz" diye konuştu. 
     
     Kaptan iddialı 
     KAPTAN Tayfur ise ilk maçın tur açısından büyük önem taşıdığını söyledi. Milli futbolcu, "Karşılaşmaya çok iyi hazırlandık. İki etaplı bir maç olduğunu unutmayacağız. Bu yüzden gol yemememiz gerekiyor" dedi. Tümer de cezalarından dolayı arkadaşlarından hep uzak kaldığını vurgulayarak, "Dinamo Kiev karşısında iki farklı galibiyet tur için bize yeter" yorumunu yaptı. 
     
Tümer forvete      AVRUPA Kupaları’ndaki cezası biten Tümer’in, bugünkü Dinamo Kiev karşılaşmasında ilk on birde sahaya çıkacağı iddia edildi. Kart cezalısı İlhan Mansız’ın yerine görev yapacak olan Tümer, forvette Nouma ile birlikte forma giyecek. Ahmet Dursun’un yeniden Almanya’ya gitmesi nedeniyle sıkıntıya giren Lucescu, menisküsü yırtılan Pancu’yu da oynatacak. Sergen ise yedek. 
     ÜMRANİYE Tesisleri’nde sıkıyönetim ilan eden Lucescu, bir dizi taktik toplantıları da yaptı. Rakibi kasetten oyunculara izlettiren Lucescu, dikkat edilmesi gereken konuları tek tek sıraladı. Son antrenmanını dün yaparak kampa çekilen Siyah-Beyazlı ekipte futbolcuların hırslı olması gözlerden kaçmadı. Özellikle son haftaya lider girilmesi, Kartal’a büyük moral aşıladı. 
     
Dinamo Kiev iddialı geldi      BEŞİKTAŞ’IN UEFA Kupası’ndaki rakibi Dinamo Kiev dün İstanbul’a geldi. İnönü Stadı’nda akşam son hazırlıklarını tamamlayan Ukrayna ekibinde tüm hesaplar galibiyet üzerine yapıldı. Dinamo Kiev’in kaptanı Andriy Husin, dostça bir maç olmasını dilediklerini vurgulayıp, "Rövanşı evimizde oynayacağımız için avantajlıyız. Hedefimiz iyi bir skor" dedi. 
     
Shatskikh’e dikkat      DİNAMO Kiev’in en tehlikeli ismi Özbek golcüsü Shatskikh olarak gösteriliyor. Kadrosunda 12 ülkeden 15 yabancı bulunduran Ukrayna ekibi, bu sezon ön eleme ve Şampiyonlar Ligi’nde 10 maç yaptı, 5 galibiyet, 3 yenilgi aldı. Kiev, daha önce Beşiktaş ve Bursaspor’u elemeyi başarmıştı. 
     



 SPOR 



























</TEXT>
</DOC>
