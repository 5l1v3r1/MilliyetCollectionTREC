<DOC>
<DOCNO> 126211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/son/sonspo03.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA...Detroit Pistons'da Mehmet Okur 16 dakikada 5 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA 8. hafta mücadelesine, bu sabaha karşı yapılan 10 maçla devam edildi. 
     Atlantik Grubu lideri ve geçen sezonun finalisti New Jersey Nets, sahasında Merkez Grubu ikincisi Detroit Pistons'ı yenerek, 27. maçında 18. galibiyetini elde etti. Karşılaşmada evsahibi ekibi galibiyete taşıyan isimler olarak, 27 sayı ve 12 asistle Jason Kidd, 19 sayı ve 5 ribauntla Richard Jefferson, 16 sayıyla da Lucious Harris dikkati çekti. 
     26. maçında 8. kez sahadan yenik ayrılan Pistons'da ise sonradan oyuna girip 16 dakika sahada kalan Mehmet Okur, 5 sayı kaydederken, 2 sayılık atışlarda 3'de 2, serbest atışlarda da 2'de 1 isabet kaydetti. Okur ayrıca, 1 top çaldı, 1 de blok yaptı. Konuk ekipte Clifford Robinson, 19 sayı, 4 ribaunt ve 4 asist, Chauncey Billups, 14 sayı ve 4 asist, Richard Hamilton, 13 sayı, Ben Wallace da 11 sayı ve 14 ribauntla oynamalarına karşın yenilgiyi önleyemedi. 
     Pasifik Grubu lideri Sacramento Kings, deplasmanda Phoenix Suns'a yenilerek, 29. maçında 8. kez yenilgiyle tanıştı. Kings'de, 6 dakika sahada kalan Hidayet Türkoğlu, 2 sayıyla oynadı. Konuk ekipte Chris Webber, 29 sayı, 15 ribaunt ve 11 asistlik performansıyla bu sezon ilk kez bir maçta ''triple double'' yapmasına karşın takımını yenilgiden kurtaramazken, Mike Bibby, 19 sayı ve 8 asist, Yugoslav forvet Predrag Stojakoviç de 16 sayılık performans gösterdi. 
     Phoenix Suns'da ise 28 sayı kaydedip galibiyette başrolü oynayan oyunculardan Stephon Marbury 7 asist, Shawn Marion da 8 ribauntla maça damgalarını vurdu. Evsahibi ekipte ayrıca Amare Stoudamire de 16 sayı ve 12 ribauntla galibiyete büyük katkı yaptı. 
     Ligde 8. hafta mücadelesi, yarın sabaha karşı yapılacak 4 maçla tamamlanacak. 
     NBA'de, günün maçlarında alınan sonuçlar şöyle 
Atlanta Hawks 79 - Philadelphia 76'ers 77 
Cleveland Cavaliers 82 - Boston Celtics 89 
Minnesota Timberwolves 98 - Houston Rockets 86 
New Jersey Nets 100 - Detroit Pistons 92 
Chicago Bulls 110 - Indiana Pacers 103 
San Antonio Spurs 92 - Washington Wizards 81 
Milwaukee Bucks 94 - New York Knicks 90 
Phoenix Suns 110 - Sacramento Kings 101 
Portland Trail Blazers 81 - Seattle Supersonics 80 
Los Angeles Clippers 92 - Denver Nuggets 89 

     





</TEXT>
</DOC>
