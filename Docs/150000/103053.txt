<DOC>
<DOCNO> 103053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/21/siyaset/siy06.html </URL>
<DATE> 2002/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstü AKP, altı bar 
</HEADLINE>
<TEXT>

AKP teşkilatıyla bir barın altlı üstlü olması, vatandaşların marakına yol açtı. AKP’li bir yetkili, "Çalışmalarımızı engellemiyor" dedi 
     ÖNAY YILMAZ İstanbul 

     Büyükada’da AKP Adalar İlçe Teşkilatı binasının altındaki katta önceki gün açılan "Hovarda Bar", Adalı vatandaşların "Tayyip Erdoğan gerçekten değişti mi " sorularına yol açtı. 
     Büyük İskele Caddesi’nden geçen vatandaşlar, tabelalardaki "AKP" ile "Hovarda" yazılarını alt alta görünce, bunların ne anlama geldiğini birbirine sorup öğrenmeye çalıştı. Binanın önündeki "Türkiye’nin Umudu Büyüyor - AKP 1 Yaşında" yazısıyla, Hovarda Bar’ın ışıkları ve "Vur patlasın çal oynasın" eğlencesi dikkat çekerken, ne AKP’liler, ne de eğlenceye gelenler bu durumdan pek şik yetçi görünmüyor. 
     
     Kardeş kardeş 
     AKP İlçe Teşkilatı sosyal işler sorumlusu Halil Yanbak, barın, parti ve kendileri için bir problem yaratmadığını söyledi. Bar sahiplerinin kendilerinden nezaketen de olsa açılış için izin istediklerini belirten Yanbak, "Biz de kendilerine açabileceklerini, bizim için bir sorun olmadığını söyledik. Eğlence yerleri çalışmalarımızı engellemez" dedi. 
     Bar yetkilileri de AKP’yle sorun yaşamadıklarını vurgularken, "Gerekirse sorun olmadığına dair hem AKP’liler, hem bizler imza atabiliriz. Burası turistik bir yer ve adanın en işlek caddesi. Burada sorun yaşanmaz. Biz gündüzleri kafe, geceleri bar olarak hizmet veriyoruz. Parti yetkililerine böyle bir yer açacağımızı nezaket gereği sorduk. Onlar da olumsuz bakmadılar" dedi. 
     



 SİYASET 






















</TEXT>
</DOC>
