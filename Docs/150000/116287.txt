<DOC>
<DOCNO> 116287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/01/spor/bbas.html </URL>
<DATE> 2002/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER TEKLEDİ 81-77 
</HEADLINE>
<TEXT>

Real Madrid karşısında oyunun her bölümüne ortak olan Turuncu-Yeşilli ekibimiz, son periyodda sayı üretemeyince yenilmekten kurtulamadı 
     

     TURUNCU-YeşilliLER, Avrupa Ligi C Grubu’ndaki dördüncü sınavında İspanyol Real Madrid önünde rakip sahada tutunamadı, ikinci yenilgisini aldı. Henüz evinde galibiyeti bulunmayan Real Madrid karşısında savunmada ve ribaundlarda aksayan Ülker, dış atışlardan Booker ve Serkan ile bulduğu sayılarla oyunun büyük bölümünü önde götürdü. Üçüncü çeyrekte sadece sekiz sayı üretebilen Turuncu-Yeşilliler, Mumbru ve Digbeu’nün son çeyrekteki skorer oyununa engel olamayınca yenilmekten kurtulamadı. 
     
İstatistik      MURAT AĞCA - MADRİD 

REAL MADRİD OYUNCU TS 2S 3S SA R Hawkins - - 0 3 - 1 Alston 12 6 11 - - 7 Angulo 6 1 6 1 1 1 1 4 Herreros 11 4 7 1 4 - 6 Sonseca 10 5 7 - 0 3 11 Victoriano 5 0 2 1 6 2 2 3 Digbeu 13 0 1 3 6 4 4 - Lampe 8 3 3 0 1 2 2 3 Mumbru 16 0 2 5 8 1 2 3 TOPLAM 81 19 39 11 29 10 14 43      
     
ÜLKER OYUNCU TS 2S 3S SA R Serkan 12 1 2 3 6 1 2 - Booker 22 4 7 4 9 2 4 3 Blair 15 5 11 - 5 6 12 Haluk 2 1 1 0 2 - - Praskevicius 6 3 5 0 5 0 1 3 Zaza 1 0 1 - 1 2 1 Goljovic 2 1 1 - - 2 Harun 13 2 2 3 8 - - Tutku - - - - - Kerem 4 2 2 - - 5 TOPLAM 77 19 32 10 30 9 15 30      
     
     1.PERİYOT 23 - 21 R.Madrid , 2.PERİYOT 37 - 43 Ülker , 3.PERİYOT 54 - 51 R.Madrid , MAÇ SKORU 81 - 77 R.Madrid 
     HAKEMLER R.Brazauskas Litvanya , L.Lamonica İtalya , A.Lovsin Slovenya 
     
Efes kızgın      BASKETBOLDA Barcelona’ya ikinci uzatmada 92 - 91’lik skorla yenilen Efes Pilsen’de, İtalyan hakem Stefano Cazzaro’ya büyük tepki var. Genel menajer Engin Özerhun, "Bu yenilginin hakemlerle bağlantılı olması çok üzücü. ULEB, Barcelona’ya böyle bir güç desteği sağladığı için utanmalıdır. Özellikle Kaya’ya yapılan hareket kesinlikle centilmenlik dışı fauldü. Ancak sadece faul çalınarak, rakibe avantaj sağlandı. ULEB’e bir protesto yazısı gönderdik" dedi. 
     
Avrupa’da Türk Telekom farkı      BASKETBOLDA Avrupa Şampiyonlar Kupası Güney Konferansı A ve B gruplarında ilk yarı maçları tamamlanırken, B grubunda geçen hafta liderliği garantileyen Türk Telekom, İsrail’in Hapoel Samsung Tel Aviv takımını Ankara’da 85 - 76 mağlup ederek, yenilmezliğini sürdürdü. A grubunda bulunan Pınar Karşıyaka ise İzmir’de İsrail’in Hepoel Migdal Kudüs takımına 85 - 81 yenilince, geçen hafta düştüğü ikinci sıradaki yerini averajla korudu ve ilk yarıyı bu sırada tamamladı. 
     
Ligde tek maç      BASKETBOL 1. Ligi’nde beşinci haftada perde bugün oynanacak olan tek maçla açılacak. Ankara Atatürk Salonu’nda saat 20.30’da başlayacak olan karşılaşmada Büyük Kolej, Fenerbahçe’yi misafir edecek. Sarı - Lacivertliler, rakibini yenerek kötü gidişe "dur" demeye, Ankara ekibi de üçüncü galibiyeti almaya çalışacak. Müsabaka TRT 2’den naklen yayınlanacak. 
     



 SPOR 





























</TEXT>
</DOC>
