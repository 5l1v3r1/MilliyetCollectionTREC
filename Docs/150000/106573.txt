<DOC>
<DOCNO> 106573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/09/son/sonspo05.html </URL>
<DATE> 2002/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Juventus Emre'yi istiyor 
</HEADLINE>
<TEXT>

     İtalya'da 13 Eylül'e kadar uzatılan transfer pazarında Hollandalı oyuncusu Edgar Davids'i AS Roma'ya vermesi beklenen FC Juventus'un bu futbolcunun yerini doldurmak için FC İnter'den Emre Belözoğlu'nu istediği iddia edildi. 
     Tutto Sport gazetesinin birinci sayfasından verdiği haberde, FC Juventus'un Genel Direktörü Luciano Moggi'nin Emre için İnter'e 5 milyon Euro artı defans oyunusu Brindelli'yi önerdiği ileri sürüldü. 
     Yaklaşık 20 milyon Euro gibi bir bonservis ücretiyle Roma'ya gideceğine kesin gözüyle bakılan Davids'in yerini en iyi dolduracak oyuncu olarak teknik direktör Marcello Lippi'nin, ''yetenekli Türk'ü'' seçtiği söyleniyor. 
     Gazeteye göre, transferin gerçekleşmesinde şu anda kaynaklanan problemin İnter'de teknik direktör Cuper'in Birindelli tipinde bir oyuncuya ihtiyaç duymaması ve bu yüzden de lacivert siyahlı kulübün Türk futbolcunun bonservisinde sadece nakit para istemesi olarak gösteriliyor. 
     Uzun süredir Emre'nin İngiltere Süper Lig takımlarından Arsenal tarafından da istendiğini hatırlatan Tutto Sport, İngiliz takımının 7-8 milyon Euro vermeye hazır olduğunu belirtiyor. 
     Gazete, Emre'nin çok talebi olmasına karşın ''yüksek bonservisin kulüpleri frenlediğini'' öne sürüyor. 
     Türk futbolcuyu takımına dahil etmek isteyen Lippi'nin kafasındaki plan ise ''Emre kaliteli bir futbolcu. Galatasaray'da yetişen yetenekli futbolcunun Torino'da çok şeyler ortaya koyacağı kesin. Gelişi Davids'in yeri dışında AC Parma'ya giden Matteo Brighi'nin boşluğunu da tamamiyle dolduracak'' şeklinde açıklanıyor. 
     





</TEXT>
</DOC>
