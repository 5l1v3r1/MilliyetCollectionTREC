<DOC>
<DOCNO> 114111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/ekonomi/eko06.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknoloji tek çatı altında 
</HEADLINE>
<TEXT>

Pioneer’ın yeni televizyonu Pure Vision ile internete girmek, oyun oynamak ve fotoğraf görüntülemek mümkün. TV’nin fiyatı ise 12 milyardan başlıyor 
     RIFAT DEMİR Brugge 

     Pioneer’ın piyasaya yeni çıkardığı Pure Vision modeli plazma TV’siyle internete bağlanıp surf yapabilmek, bilgisayar oyunu oynamak ve dijital fotoğrafları görebilmek mümkün hale geliyor. Ürünün içinde bulunan DVD kayıt sistemi ile kullanıcılar istedikleri filmleri arşivleme imk nına da sahipler. Dijital fotoğrafların hafızada saklanabildiği ve görüntülenebildiği plazma TV’nin fiyatı 7 bin 400 euro ile 10 bin euro 12 - 16 milyar arasında değişiyor. 
     
     Türkiye iştah kabartıyor’ 
     Türkiye’nin Avrupa’da yükselen bir pazar konumunda olduğunu belirten Pioneer Ürün Müdürü Toshiya Yamamoto yaşanan ekonomik krizi de değerlendirerek şunları söyledi 
     "Biz Pioneer olarak Türkiye’ye çok güveniyoruz. Özellikle teknoloji konusundaki başarıları tüm Avrupa’nin iştahını kabartıyor. Artık Türk ürünlerini tüm Avrupa pazarı tanıyor. Batı Avrupa ile Türk pazarı karşılaştırıldığında Türkiye’nin ne kadar önemli olduğunun herkes anlayabilir." 
     
     



 EKONOMİ 















</TEXT>
</DOC>
