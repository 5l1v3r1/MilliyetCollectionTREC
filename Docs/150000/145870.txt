<DOC>
<DOCNO> 145870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/spor/spo02.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına öncesi 
</HEADLINE>
<TEXT>

Fenerbahçe’de muhalefetin kongre hazırlıklarına başladığı öğrenildi. Aziz Yıldırım’a karşı gündeme getirilen yeni adayın Ali Şen olduğu öğrenildi 
     YUSUF KOBAL 

     Kazan kaynıyor 
     FENERBAHÇE’DE pazartesi günü yapılacak yönetim toplantısı öncesinde, muhalefet cephesinde hareketlilik başladı. Kadıköy, 1907 ve Fenerbahçe 2000 Dernekleri’nin kongre için kolları sıvadığı öğrenildi. Kulübe yakın çevreler, Başkan Aziz Yıldırım ve yönetiminin görevi bırakmaması durumunda, muhalefet kanadının ortak bir atağa kalkıp, kongre için bastıracağını iddia ettiler. 
     
     Ali Şen iddiası 
     AZİZ Yıldırım’ın en büyük muhalifi olarak gördüğü eski Başkan Ali Şen’in grupların desteğiyle ciddi bir hazırlık içersinde olduğu da vurgulandı. Şen’in önümüzdeki dönemde Yıldırım’a karşı ortaya çıkarılacak en ciddi başkan adayı olarak şekillendiği de ifade edildi. Bu gelişmeler üzerine Sarı-Lacivertli yönetimin nasıl bir karar alacağı merakla bekleniyor. 
     
Teşhisi koyduGanalı Johnson, Fenerbahçe’nin aile içindeki kavgalar nedeniyle sıkıntı yaşadığını söyledi 
     YALÇIN TÜRK 

     GANALI yıldız Johnson, Fenerbahçe’nin bugünlere gelişini ilginç bir benzetmeyle yorumladı. Johnson, "Bir ailede sürekli kavga olursa, huzursuzluk çocuklarada yansır. Bizim işimiz iyi antrenman yapıp maçları kazanmak. Ama Fenerbahçe’nin iç ve dış sorunlarından etkilenerek, gerekeni yapamadık. İster istemez kendimizi negatif ortamda buluyoruz" diye konuştu. 
     KÖTÜ sonuçların ardından kıyamet koptuğunu vurgulayan Johnson, medyanın sürekli Fenerbahçe’ye yüklenmesinden şikayetçi oldu. Ganalı futbolcu sözlerini şöyle sürdürdü "Yenilgi sonrası kulübün içinden yoğun tartışmalar başlıyor. Bu ortamdan etkilenmememiz imkansız. Yoksa kadro olarak, çok güçlüyüz. Bu durumlara düşmemize şaşırıyorum." 
     
Rebrov’dan kötü haber      Kadrodan çıkarıldı 
     FENERBAHÇE’NİN Ukraynalı futbolcusu Sergei Rebrov, milli takım kampında sakatlandı. Ukrayna’nın 6. grup lideri İspanya ile yapacağı Euro 2004 eleme maçı öncesi antrenmanda sakatlanan yıldız futbolcu maç kadrosundan çıkarıldı. Kulüp doktorları golcü oyuncunun baldırının çektiğini, cumartesi günkü maçta oynamasının imkansız olduğunu açıkladı. 
     
     Çetin’den uyarı 
     MİLLİ takımlara giden oyuncular nedeniyle 14 kişi kalan Fenerbahçe, Adanaspor maçı hazırlıklarını dün de sürdürdü. Sakatlığı bulunan Serhat çalışmaya katılmadı, Semih ise düz koşu yaptı. Antrenmandan önce oyuncularıyla bir toplantı yapan Oğuz Çetin, kalan 10 maçın önerimini tekrar gündeme getirerek futbolcularını uyardı. 
     
60 yıllık kritik soru      FENERBAHÇE’NİN genç golcüsü Serhat, 27 Mart Dünya Tiyatrolar günü nedeniyle Müjdat Gezen’in kolejinde düzenlenen panele katıldı. Serhat, "Senin gibi bir Ferrari’nin yanında o kaplumbağ Vladimir’in ne işi var " sorusuna cevap vermezken, "Kötü günleri mutlaka bitireceğiz" dedi. Bir öğrencinin, "Ne olacak bu Fener’in hali " sorusuna ise sanatçı Müjdat Gezen esprili bir yanıt verdi "60 yıldır bu soru soruluyor." 
     


SPOR 



























</TEXT>
</DOC>
