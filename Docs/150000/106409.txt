<DOC>
<DOCNO> 106409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/son/sontur07.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem "Baykal bu kadar istekliyse bize katılsın" 
</HEADLINE>
<TEXT>

     Yeni Türkiye Partisi YTP Genel Başkanı İsmail Cem, ''Eğer Sayın Baykal, bu kadar istekliyse gelip bizim partimize katılsın. Madem beni bu kadar önemsiyor, o takdirde gelip YTP'den kendisi katılabilir'' dedi. 
     Cem, CNN Türk'te yayınlanan Cafe Siyaset Programı'nda soruları yanıtladı. 
     CHP Genel Başkanı Deniz Baykal'ın, birlik çağrılarını değerlendiren Cem, bu çağrıları, DSP Genel Başkanı ve Başbakan Bülent Ecevit'in, ''samimiyetsiz, yakışıksız'' olarak değerlendirdiğini hatırlatarak, Ecevit'in yorumlarını doğru bulduğunu söyledi. 
     Baykal'ın, ''ilhak, iltihak'' gibi kelimeler kullanarak çağrı yaptığını anımsatan Baykal, ''Çağrıları bu şekilde yaptığı vakit bunlar, DSP'nin de bizim de kabul etmeyeceğimizi bilerek yapılan çağrılar. Yani neden yapılıyor Bunun amacı, ileride bunu istismar etmek. Biz birlik, beraberlik istedik, gelmediler, katılmadılar ı seçim meydanlarında kullanmak. Bu çok açık'' diye konuştu. 
     Cem, Baykal'ın, ''eğer gerçekten herkesin tüzel kişiliğine saygılı şekilde bir önerisi varsa bunu ortaya koyması gerektiğini'' belirterek, bunun bir biçimi olduğunu söyledi. 
     İsmail Cem, ''Eğer Sayın Baykal, bu kadar istekliyse gelip bizim partimize katılsın. Madem beni bu kadar önemsiyor Sayın Baykal, o takdirde gelip YTP'ye kendisi katılabilir'' diye konuştu. 
     -DTP İLE İŞBİRLİĞİ- İsmail Cem, ÖDP ve SHP ile işbirliği yapacakları yolunda söylentiler bulunduğunun hatırlatılması üzerine de böyle bir işbirliğinin gözükmediğini belirtti. Kendilerinin, konuya, SHP'deki bazı arkadaşlarının YTP listelerinde yer alması şeklinde yaklaştıklarını ifade eden Cem, ancak bunun gerçekleşmediğini belirtti. 
     DTP ile ise şu anda ''bir beraberlik ve yaklaşımlarının'' devam ettiğini dile getiren Cem, ''Bu bir seçim olayı değildir. Biz birlikte tartışıyoruz, konuşuyoruz. Bu her iki partiye de fayda sağlıyor. Bunu bir siyasi seçim beraberliğine dönüştürebilecek miyiz, dönüştüremeyecek miyiz Bu doğrusu biraz DTP'ye bağlı'' diye konuştu. 
     İki parti arasında sayı, milletvekili pazarlığı gibi sorunlar bulunmadığını vurgulayan Cem, ''Ama DTP'nin özel bir konumu var. Böyle bir seçim beraberliği yapacaklar mı, yapmayacaklar mı bunu değerlendirecekler. Ona saygılıyım. 2 gün kaldı, 2 gün sonra netleşir. Bizim öyle bir kaygımız, sıkıntımız yok'' dedi. 
     





</TEXT>
</DOC>
