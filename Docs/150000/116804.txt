<DOC>
<DOCNO> 116804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/ekonomi/eko03.html </URL>
<DATE> 2002/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğer hükümet kısa sürede kurulursa dengeler sağlanır 
</HEADLINE>
<TEXT>

Yabancı ve yerli yatırımcıların kısa sürede istikrarlı bir hükümet beklediğini bildiren Akbank Genel Müdür Yardımcısı Reşit Toygar, Böyle olursa piyasada dengeler çok daha iyi olur’ dedi 
     FİNANS SOHBETLERİ KADİFE ŞAHİN 

     Türkiye’nin seçim sürecinde iktisadi açıdan tarihinde yaşamadığı bir olay yaşadığını söyleyen Akbank hazineden sorumlu Genel Müdür Yardımcısı Reşit Toygar, "Türkiye’de ilk defa bu seçim döneminde popülist politikalar uygulanmadı" dedi. 
     "Türkiye tarihinde olmamış bir olay yaşandı" ifadesinde bulunan Toygar, piyasaların seçim sonucuna ilişkin beklentisinin ise kısa sürede istikrar vaad eden bir hükümetin kurulması halinde çok olumlu olduğunu bildirdi. 
     Toygar, beklentileri şöyle özetledi "Türkiye makul sürede istikrarlı bir hükümet kurarsa çok daha olumlu olacağını düşünüyoruz. Seçim sonucuna ilişkin beklentiler böyle. Piyasanın beklentisi de bu, yabancıların da." 
     
     Piyasa dengesini buldu 
     Uygulanan yapısal reformların yanı sıra yenilerinin de uygulanmasının gerekli olduğunu kaydeden Toygar, Merkez Bankası MB , Bankacılık Düzenleme ve Denetleme Kurumu BDDK gibi özerk kurumların kurulmasının hükümetlerin daha önce yaptıkları gibi sorumsuzca popülist politikalar uygulanmasını bu kez önlediğini söyledi. 
     "Bu kurumlar olmasaydı, hükümet bu seçim süresince de eskiden olduğu gibi sorumsuzca harcamalar yapardı ve Türkiye’yi bir felakete götürürlerdi" diyen Toygar şöyle konuştu 
     "Böyle bir şey yapamadılar. Bu açıdan Türkiye iktisadi açıdan tarihinde gidebileceği en istikrarlı seçime gitti. Bono faizleri yüzde 63 - 64’te. Döviz istikrarlı bir şekilde gidiyor. Merkez Bankası aylardır herhangi bir müdahalede bulunmuyor. Piyasa kendi dengelerinde gidiyor. Merkez Bankası müdahale etmeden kurların istikrarla gittiği, enflasyonun makul seyrettiği ve bono faizlerinin de düştüğü bir ortamda seçime gittik." 
     
     Yatırımcı sakin 
     Seçim sürecine girildiğinden bu yana yatırımcı tercihlerinde anormal bir değişim gözlenmediğini ifade eden Toygar, son üç ayda bireysel tasarrufçunun yatırım kararlarında bir değişiklik olmadığını da kaydetti. 
     
     Bileşik faizler 50’yi görebilir’ 
     TL’ye güvensizliğinden dolayı dövizde kalmayı tercih eden muhafazak r yatırımcının aynı zamanda alıştığı faiz gelirinden de vazgeçmediğini ifade eden Toygar, dolar k ğıtlarının kuponlarının altı ayda bir, euro k ğıtlarının ise yılda bir ödendiğini bildirdi. Seçimden önce bono piyasasında yabancı yatırımcının satışa geçeceği endişeleri olduğunu belirten Toygar, "Yapmadılar. Demek ki bono faizlerinin daha da düşeceğine inandılar" dedi. Enflasyonun yüzde 33 civarında gözüktüğünü ve buna göre reel faizlerin yüzde 15, bileşiklerin de yüzde 50 olacağını ifade eden Toygar, "Faizler makul bir seviyeye gelmiş olur" diye konuştu. 
     
     Dış dinamikler Türkiye lehine’ 
     Türkiye’nin Avrupa Birliği AB üyeliğine ilişkin gelişmelerin olumlu mesajlar içerdiğini belirten Toygar, Amerika’nın Türkiye’ye desteğinin de olumlu dış dinamiklerin başında yer aldığını söyledi. AB’nin aralık ayında Türkiye’ye bir tarih vermesinin zor olacağını ifade eden Toygar, "Ancak date of the date’, yani tarihin tarihi mümkün olacak" diye konuştu. Bu yönde olumlu mesajlar olduğunu söyleyen Toygar, "Büyük ihtimalle Türkiye şu kriterleri yerine getirirse nisan ayı 2003 veya 2004’de Türkiye’yi masaya davet edeceğiz’ diyecekler. Bu da çok pozitif olacak" dedi. 
     
Dövizden kaçan yatırımcı döviz cinsinden k ğıt aldı’      Akbank Genel Müdür Yardımcısı Toygar, Şubat 2001 tarihinde yaşanan krizden sonra yatırımcıların Türk Lirası cinsi menkul kıymetlerden uzaklaşarak döviz cinsli k ğıtlara yöneldiğini söyledi. 
     Talep değişikliğinde görülen en büyük artışın dövizli tahvillerde olduğunu bildiren Toygar, bunun en buyuk nedeninin kriz sonrası döviz tevdiat faiz oranlarının düşmesi ve TL cinsinden yatırım araçlarına duyulan güvenin azalması olduğunu söyledi. 
     Vatandaşların yüzde 3-4 oranında getiri sağlayan döviz tevdiat hesabı yerine daha yüksek getiri sağlayan döviz bonosunu tercih ettiğini söyleyen Toygar, bankaların da sistemlerini bu tercihlere uygun hale getirdiğini bildirdi. 
     



 EKONOMİ 




















</TEXT>
</DOC>
