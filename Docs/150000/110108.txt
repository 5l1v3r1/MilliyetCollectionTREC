<DOC>
<DOCNO> 110108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/siyaset/siy01.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Partiler alanlara çıktı 
</HEADLINE>
<TEXT>

Bahçeli de üzüldü Nevşehir’de ilk mitingini yapan MHP liderini sadece 2 bin 500 kişi izledi. Bahçeli, hastane açılışı dahil hiçbir yere uğramadan Ankara’ya döndü 
     ÖNDER YILMAZ Nevşehir 

     MHP Genel Başkanı Devlet Bahçeli, seçim çalışmaları kapsamında Nevşehir’de gerçekleştirdiği ilk mitinginde umduğunu bulamadı. Miting alanının Kırşehir, Niğde, Aksaray gibi çevre illerden katılanlarla tıklım tıklım dolması beklenirken, Bahçeli, sadece 2 bin 500’e yakın kişiye hitap etti. Katılımcıların coşkulu bir havaya giremediği mitingden sonra, Bahçeli, hastane açılışı dahil Nevşehir’de hiçbir yere uğramadan Ankara’ya döndü. 
     ANAP Genel Başkanı Mesut Yılmaz’ı uyumlu giden hükümeti yıkmakla suçlayan Bahçeli, Ecevit’i de etkileyerek yeni seçim senaryoları üretenleri, "seçim kaçkını" olarak nitelendirdi. 
     
Acemi ülkücü      Gülay BOZKURT AYDIN DHA 

     DSP’den istifa ederek MHP’ye geçen Ertuğrul Kumcuoğlu, MHP’nin Aydın milletvekili adaylarının tanıtım toplantısında "bozkurt" işareti yapmakta zorlandı. Mehter takımının gösterisiyle başlayan toplantıda MHP’ye övgüler yağdıran Kumcuoğlu, "Partiler içinde en tutarlı olanı MHP" dedi. Bozkurt işareti yaparken zorlanan Kumcuoğlu’na adaylardan Ali Uzunırmak yardımcı oldu. 
     
Baykal’ın gölgesinde açılış      AHMET DUMANLI 

     YTP lideri İsmail Cem, İstanbul’da dört ilçe teşkilatının açılışını yaptı. Cem, açılış sırasında CHP bayrakları ve Baykal posterlerinin arasında konuşunca, ilginç bir görüntü ortaya çıktı. Cem, mitinge dönüşen açılışlar sırasında yaptığı konuşmada şöyle dedi "Partiye değil, başbakana oy verin. Taş üstüne taş koyanın yanında oldum. Allah her kuluna bunu söylemeyi nasip etsin. Çocuklarınızın geleceği için oyunuzu bana verin. Unutmayın sandıktan Allah’ın takdiri ve sizin oylarınız çıkacak." 
     
Doğru Yol mitinginde Kürtçe türkü      AYDIN HASAN Şanlıurfa 

     DYP Genel Başkanı Tansu Çiller de ünlü sanatçıların yer aldığı konserlerin arasında miting yapma modasına uydu. DYP’nin Şanlıurfa’daki mitinginde Kürtçe türküler de söylendi. 
     Partili aşiret üyelerince havaalanında karşılanan Çiller, uzun bir konvoy eşliğinde şehir turu atarken, sanatçı İzzet Yıldızhan da, miting meydanında toplanan partililerle vatandaşlara konser verdi. 
     
Erdoğan’ın mitinginde olay      HAKKARİ DHA 

     AKP Genel Başkanı Recep Tayyip Erdoğan, dün Van’dan başlattığı seçim gezisini Hakk ri’de sürdürdü. Van’dan sabah saatlerinde yola çıkan AKP’nin konvoyu ile DEHAP’ın konvoyu kente 20 kilometre kala karşılaştı. DEHAP’ın konvoyunu selamlayan Erdoğan, Cumhuriyet Meydanı’nda düzenlenen mitingde konuşma yaparken, "İdama Hayır" diye slogan atan yaklaşık 50 kişilik bir grupla partililer yumruklaştı. Polisin müdahalesi üzerine, ara sokaklara kaçan göstericilerden bazıları yakalandı. 
     
DEHAP seçime giriyor      Yüksek Seçim Kurulu YSK , Yargıtay Başsavcısı Sabih Kanadoğlu’nun takibe aldığı DEHAP’ın örgütlenmesini yeterli buldu. DEHAP, seçim çalışmalarına ise dün Adana’dan başladı. Parti adaylarının tanıtılmasının ardından yapılan mitinge çok sayıda DEHAP’lı kadın seçmen de yoğun ilgi gösterdi. Mitinge yerel kıyafetleriyle katılan kadınlar dikkat çekti. 
     



 SİYASET 













</TEXT>
</DOC>
