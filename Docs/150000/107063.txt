<DOC>
<DOCNO> 107063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur35.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'nin milletvekili aday listeleri... 
</HEADLINE>
<TEXT>

     Genel Başkan Tansu Çiller başkanlığında TBMM'de yapılan DYP Genel İdare Kurulu toplantısı sona erdi. 
     Toplantıda milletvekili aday listeleri son kez gözden geçirilirken Çiller, Bursa, Ankara, İstanbul ve İzmir'in de aralarında bulunduğu 15'e yakın ilin milletvekili adaylarının sıralamasını tespit için yetki aldı. 
     DYP milletvekili aday listesi, Çiller tarafından kesinleştirildikten sonra Yüksek Seçim Kurulu'na teslim edilecek. 
     Öte yandan, Aydın Menderes'in Aydın ili birinci sıra, Grup Başkanvekili Ali Rıza Gönül'ün ikinci sıra, Grup Başkanvekili Turhan Güven'in Ankara 1. bölgeden birinci sıra, Grup Başkanvekili Nevzat Ercan'ın Sakarya birinci sıra, ATP Genel Başkanı Tuğrul Türkeş'in Kayseri birinci sıra, Ayfer Yılmaz'ın Mersin birinci sıra, TBMM Başkanvekili Kamer Genç'in ise Tunceli birinci sıra adayı olacağı öğrenildi. 
     





</TEXT>
</DOC>
