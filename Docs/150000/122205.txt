<DOC>
<DOCNO> 122205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/siyaset/siy02.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecekonduları anlatacak 
</HEADLINE>
<TEXT>

Emine Erdoğan, "İftar ziyaretlerinde ülkemizin gerçeklerini daha iyi görüyoruz. Bakanlarımıza yaşadığımız bu pratikleri anlatacağım" dedi 
     YILDIZ YAZICIOĞLU Ankara 

     AKP Genel Başkanı Recep Tayyip Erdoğan’ın eşi Emine Erdoğan, ramazan boyunca sürdürdüğü gecekondulardaki iftar yemekleri ve ziyaretlerini Milliyet’e anlattı. Erdoğan, "Zenginlerle fakirleri birbirine yakınlaştıracak aracı bir kurum gerektiğini düşünüyorum. Bu iftarlarda ülkemizin gerçeklerini daha iyi görüyoruz. Bakanlarımıza yaşadığımız pratikleri anlatacağım" dedi. Erdoğan, dün Ankara’daki son gecekondu ziyaretlerini Yenimahalle ilçesinin varoşlarına yaptı. Birçok yakın arkadaşı ve aile dostlarından iftar davetleri aldığını belirten Erdoğan, arkadaşlarıyla her zaman görüşebileceklerini ancak ramazan ayında fakir sofralarında olduğunda kendisini huzurlu bulduğunu söyledi. 
     Ziyaretlerinde en çok hastalardan etkilendiğini kaydeden Erdoğan, bu nedenle tanıdıkları doktorlardan kendileriyle gelmelerini istediğini vurgulayarak, "İyileşemeyecek hasta kişiler vardı. Onları görünce kendimi çok çaresiz hissediyordum. Fakirlik için maddi bir şeyler yapmaya çalışıyoruz. Ama hastalıklara daha çok üzüldüm" diye konuştu. Hem fakir hem hasta kişileri gördükçe Sağlık Bakanlığı’nı düşündüğü söyleyen Erdoğan, "Bunlara acaba Sağlık Bakanlığı olarak nasıl ulaşılır Bu fakir insanlar hastanelerde nasıl gerçek insan muamelesi görürler Hep bunları düşünüyorum dedi. 



 SİYASET 











</TEXT>
</DOC>
