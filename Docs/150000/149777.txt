<DOC>
<DOCNO> 149777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/14/son/sonspo06.html </URL>
<DATE> 2003/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonluk adaylarının hesapları.. 
</HEADLINE>
<TEXT>

     Birinci Süper Lig'de zirve yarışı Beşiktaş, Galatasaray ve Gençlerbirliği arasında kıyasıya sürerken, şampiyonluk yarışındaki 3 ekip de kendilerine göre hesaplar yaparak ipi göğüslemek istiyor. 
     3 takım arasındaki nefes nefese yarışta, Beşiktaş 1 maç eksiğine rağmen Galatasaray'ın 1 ve Gençlerbirliği'nin de 4 puan önünde bulunuyor. 
     16 Nisan Çarşamba günü Diyarbakırspor ile erteleme maçına çıkacak olan Beşiktaş deplasmandaki bu maçını kazanması halinde ensesinde hissetiği rakiplerinin soluğundan biraz daha uzaklaşmış olacak. 
     Ligin yenilgisiz tek takımı unvanını da elinde bulunduran siyah-beyazlılar, kalan sekiz maçından 5'ini deplasmanda yapacak. 
     Beşiktaş hafta sonu ise ezeli rakipleri Fenerbahçe ile İnönü Stadı'nda karşı karşıya gelecek. 
     
     GALATASARAY'IN FİKSTÜR AVANTAJI VAR 
     Birinci Süper Lig'de maç fazlasıyla Beşiktaş'ın 1 puan gerisinde bulunan Galatasaray'ın fisktürü ise rakiplerine oranla daha avantajlı görünüyor. 
     Sarı-kırmızılılar kalan 7 maçlarından sadece 2'sinde İstanbul dışına çıkacak. Bir de Beşiktaş İnönü Stadı'na gidecekler. 
     Hafta sonu İzmir'e Göztepe deplasmanına çıkacak olan Galatasaray, 30. haftada Trabzonspor için Trabzon'a ve Birinci Süper Lig'de sondan bir önceki haftada da Beşiktaş İnönü Stadı'na gidecek. 
     
     GENÇLERBİRLİĞİ YARIŞTAKİ RAKİPLERİ İLE KARŞILAŞACAK 
     Dün akşam Şükrü Saraçoğlu Stadı'nda Fenerbahçe karşısında kaybettiği 2 puan ile şampiyonluk yarışında önemli bir yara alan Başkent temsilcisinin avantajı ise Beşiktaş ve Galatasaray ile yapacağı karşılaşmalar. 
     7 haftalık bölümde Altay, Galatasaray ve Bursaspor deplasmanlarına çıkacak olan Gençlerbirliği, ligin ilk yarısında İstanbul'da 1-1 berabere kaldığı lider Beşiktaş'ı ise Ankara'da konuk edecek. 
     Şampiyonluk yarışında başbaşa kalan 3 ekibin puan durumları ve oynayacakları maçları ise şunlar 
     
     BEŞİKTAŞ 64 . 
     Diyarbakırspor-Beşiktaş . 
     Beşiktaş-Fenerbahçe . 
     Elazığspor-Beşiktaş . 
     Beşiktaş-Altay . 
     Adanaspor-Beşiktaş . 
     Gençlerbirliği-Beşiktaş . 
     Beşiktaş-Galatasaray . 
     Samsunspor-Beşiktaş . 
     
     GALATASARAY 63 . 
     Göztepe-Galatasaray . 
     Galatasaray-Adanaspor . 
     Trabzonspor-Galatasaray . 
     Galatasaray-Gençlerbirliği . 
     Galatasaray-Ankaragücü . 
     Beşiktaş-Galatasaray . 
     Galatasaray-Gaziantepspor . 
     
     GENÇLERBİRLİĞİ 60 . 
     Gençlerbirliği-Elazığspor . 
     Altay-Gençlerbirliği . 
     Gençlerbirliği-Adanaspor . 
     Galatasaray-Gençlerbirliği . 
     Gençlerbirliği-Beşiktaş . 
     Gençlerbirliği-Samsunspor . 
     Bursaspor-Gençlerbirliği . 
     





</TEXT>
</DOC>
