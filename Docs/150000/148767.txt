<DOC>
<DOCNO> 148767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/yazar/uras.html </URL>
<DATE> 2003/04/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Halkımız bankalara güveniyor 
</HEADLINE>
<TEXT>

     Medyada bazı yorumcular "Tezkere çıkmadı. ABD ve IMF Türkiye’ye küstü. Artık ABD’nin ve IMF’nin desteği yok. Biz borçları döndüremeyiz" diyerek ortalığı karıştırdı. Ardından TÜSİAD Başkanı "köşeye sıkıştık" diyerek tehlike çanlarını çaldı. Bunun üzerine "Servet vergisi alınsın... Hayır... Hayır... Halk altınlarını, memurlar maaşlarını bağışlasın" tartışmaları başladı... Morali bozulan Başbakan, "Ekonomi oksijen çadırında... Serum verecek bir hayır sahibi bekliyoruz" dedi... Ardından, açık açık "konsolidasyon" isteyenler sahneye çıktı. 
     Sayın okuyucularım, bu tartışmalara rağmen, bankalardaki mevduatta büyük hareketler olmadığını göstermek için yazının altında bir özet tablo sunuyorum... 

</TEXT>
</DOC>
