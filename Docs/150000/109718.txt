<DOC>
<DOCNO> 109718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/son/soneko32.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
MB Anketi...Enflasyonun düşeceğine inananların oranı azaldı... 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun düşeceğine inanların oranı 3.3 puan azalarak, yüzde 21.6'dan yüzde 18.3'e indi. 
     Merkez Bankası tarafından, her ay işadamları arasında düzenlenen İktisadi Yönelim Anketi'nin Ağustos ayı sonuçları belli oldu. 
     476 katılımcının yer aldığı anketin sonuçlarına göre, gelecek 3 aylık dönemde enflasyonun düşeceğine ve artacağına inananların oranında azalış yaşanırken, aynı kalacağını öngörenlerin sayısında artış oldu. 
     Verilere göre, enflasyonun yükseleceğini öngörenlerin sayısında 0.9 puan azalarak yüzde 41.6'dan yüzde 40.7'ye inerken, aynı kalacağına inananların sayısı 4 puan yükselerek yüzde 36.9'dan yüzde 40.9'a çıktı. 
     Ankete katılanların yüzde 22.3'lük bölümü, toptan eşya fiyatları bazında yıllık enflasyonun yüzde 36-40, yüzde 17.6'lık bölümü yüzde 31-35, yüzde 15.6'lık bölümü yüzde 41-45, yüzde 11.2'lik bölümü yüzde 46-50 ve yüzde 10'luk bölümü ise yüzde 26-30 diliminde gerçekleşeceğine inanıyor. 
     
     YILSONU TAHMİNİ 
     Katılımcıların yüzde 28.5'i ise bu yıl sonu itibarıyla enflasyon oranının yüzde 36-40 aralığında gerçekleşeceğini öngörüyor. 
     Yıl sonu enflasyon rakamı konusunda ayrıca, ankete katılanların yüzde 16.9'u yüzde 31-35, yüzde 16.6'sı yüzde 41-45, yüzde 14.4'ü yüzde 46-50, yüzde 6.7'si ise yüzde 61-70 ile yüzde 51-55 aralıklarında gerçekleşeceğine inanıyor. 
     
     KREDİ FAİZLERİ DÜŞECEK BEKLENTİSİ 
     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin düşeceği ile yükseleceğini öngörenlerin sayısında azalma yaşanırken, aynı kalacağı düşünenlerin oranında artış oldu. 
     Kredi faizlerinin artacağına inananların oranı geçen ay yüzde 34.6'dan yüzde 27'ye inerken, aynı kalacağına inananların oranı ise yüzde 39.8'den yüzde .5'e çıktı. Düşeceğine inananların oranı yüzde 25.6'dan yüzde 19.5'a indi. 
     Ankete katılanların yüzde 23.6'lık bölümü, gelecek 3 ay içinde beklenen kısa vadeli Türk Lirası kredi faiz oranının yüzde 56-60, yüzde 22.2'si yüzde 61-70, yüzde 17.2'lik bölümü yüzde 46-50, yüzde 14'lük bölümü yüzde 51-55, aralığında gerçekleşeceğini inanıyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 24.8'i Türk Lirası kredi faizlerinin yüzde 46-50, yüzde 14'ü yüzde 41-45, yüzde 13.8'i yüzde 56-60, yüzde 13.5'u yüzde 61-70, yüzde 11.7'si de yüzde 36-40 aralığında gerçekleşeceğini düşünüyor. 
     
     İHRACAT İMKANI 
     Gelecek 3 aylık dönemde ihracat imkanları bakımından bir önceki aya göre kıyasla daha iyimser ve aynı olanların oranı artarken, daha kötümser olanların oranlarında azalış görüldü. 
     Daha iyimser olanların oranı 0.7 puan artarak, yüzde 27.1'den yüzde 27.8'e, aynı olanların oranı 1.1 puan yükselerek, yüzde 61.6'dan yüzde 62.7'e çıkarken, daha kötümser olanların oranı 1.7 puan azalarak yüzde 9.6'ya indi. 
     Son bir aylık satış hasılatı ele alındığında, geçen ay bir önceki aya göre daha az satış hasılatı ve farksız diyenlerin oranında artış yaşandı. 
     Satış hasılatı daha yüksek diyenlerin oranı 3.6 puan azalarak yüzde 31.8'den yüzde 28.2'ye inerken, farksız diyenlerin oranı 2.5 puan artarak yüzde 46.3'e, daha az diyenlerin oranı ise 1 puan yükselerek yüzde 25.5'e çıktı. 
     
     YATIRIM HARCAMASI 
     Sanayi dalında genel gidişat konusunda Ağustos ayında bir önceki aya göre daha iyimser ve daha kötümser olanların sayısında azalma görülürken, aynı olanların oranında artış yaşandı. 
     Ağustos ayında sanayi dalında genel gidişat konusunda bir önceki aya göre daha iyimser olanların oranı 0.4 puan azalarak yüzde 20.9'a gerilerken, aynı olanların oranı 4.7 puan artarak yüzde 70'e yükseldi. Daha kötümser olanların oranı ise 4.3 puan inerek yüzde 9.1'e geriledi. 
     Gelecek 12 ayda, geçen 12 aya oranla daha fazla ve daha az yatırım harcaması yapmayı planlayanların sayısında Ağustos ayında bir önceki aya göre artış olurken, aynı yapmayı öngörenlerin oranında azalış oldu. 
     Buna göre, Ağustos ayında daha fazla yatırım yapmak isteyenlerin oranı 1.8 puan artarak yüzde 20.4'e, daha az yatırım yapmak isteyenlerin oranı 3.8 puan yükselerek 42.5 olarak belirlenirken, aynı yatırım yapmak isteyenlerin oranı 5.6 puan azalarak 37.1'e indi. 
     
     BİRİM MALİYET 
     Gelecek 3 ayda, geçen 3 aya oranla sanayide ortalama birim maliyetinin yükseleceğini ve düşeceğini öngörenlerin oranında azalış yaşanırken, aynı kalacağına inananların sayısında artış görüldü. 
     Ağustos ayında yüzde 69.9 olan ortalama birim maliyetinin son 3 aylık trendinin gelecek 3 aylık sürede yüzde 69.2'ye ineceği öngörüldü. 
     Toplam istihdam miktarının artacağına inanların oranında artış görülürken, aynı kalacağını ve azalacağına inanların oranı, gelecek 3 ayda geçen 3 aya oranla azalış yaşandı. 
     Buna göre, gelecek 3 aylık trentte toplam istihdam miktarının artacağına inanların oranı 1.7 puan artarak yüzde 15.4'e çıkarken, aynı kalacağını öngörenlerin sayısı 0.7 puan azalarak yüzde 71.2, düşeceğini planlayanların miktarı da 1.1 puan gerileyerek yüzde 13.3 oldu. 
     Ankete katılanların yüzde 61'i, gelecek 3 aylık sürede ihracat siparişini kısıtlayan faktörlerin başında fiyat rekabetini görüyorlar. Dış konjonktür yüzde 21.4 ile gelecek 3 aylık sürede ihracat siparişini kısıtlayan en önemli faktörler arasında yer aldı. 
     Ankete katılanların yüzde 79.3'ü gelecek 3 aylık sürede üretimi kısıtlayan faktörlerin başında sipariş ve satış miktarını görürken, kredi-finans maliyeti olduğuna inanların oranı yüzde 9.3 olarak belirlendi. 
     





</TEXT>
</DOC>
