<DOC>
<DOCNO> 147795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/ekonomi/eko06.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ta büyük işler ABD’lilere, taşeron işler Türk firmalarına 
</HEADLINE>
<TEXT>

     ABD Kongresi’nin kabul ettiği ek savaş bütçesinde, 2.5 milyar dolarlık bir bölüm, Irak’ta acil yeniden inşa için ayrıldı. Bu para harcanarak yapılacak işlerin ihalesinin Amerikan şirketlerine verilmesini öngörüldü. 
     Ancak bu firmalar diğer ülkelerden çeşitli firmaları alt yüklenici taşeron olarak seçebilecekler. Taşeron şirketlerin seçiminde özgür dünyaya mensup’ olma zorunluluğu getirildi. Bu koşul, Irak ihalelerinde koalisyon ülkelerinin, öncelik alacağı, bu ülke şirketlerine taşeronluk işleri verileceği beklentisini doğurdu. 
     
     1 milyar dolarlık iş 
     ABD Kongresi’nin onayladığı söz konusu 2.5 milyar doların 1.9 milyar doları, yeniden inşası projelerine ayrıldı. Irak’ın yeniden yapılandırılmasına ait projelerin koordinasyonunu yapan ABD Uluslararası Kalkınma Ajansı’nın USAID Direktörü Andrew Natsios, 1.9 milyar dolarlık proje bedelinin, 1 milyar dolardan fazlasının alt yüklenici şirketlere ulaşabileceğini söyledi. 
     
Irak’a yakınlık avantajı var      Türk diplomatik kaynakları, Türk şirketlerinin Irak ihalelerinde alt yüklenici olarak yer alabileceklerini doğruladı. Kaynaklar, Türkiye’nin bölgesel yakınlığı ve inşaat işlerindeki becerilerinden dolayı, Amerikan şirketleriyle işbirliği yaparak pay alabileceklerini belirtti. 
     


SİYASET 

















</TEXT>
</DOC>
