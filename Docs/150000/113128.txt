<DOC>
<DOCNO> 113128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/15/son/sontur15.html </URL>
<DATE> 2002/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Kimse Diyarbakır'dan Brüksel'e yol açmasın 
</HEADLINE>
<TEXT>

     MHP lideri Devlet Bahçeli, AB'nin yolunun Diyarbakır'dan geçtiğini söyleyen ANAP Genel Başkanı Mesut Yılmaz'ı eleştirerek "Bu millet bir gün öyle bir ders verir ki ne yolculuğunu kalır ne siyasi hayatın kalır" dedi. 
     Bahçeli, Amasya'nın Yavuz Selim Meydanı'nda düzenlenen mitingde, Yılmaz'a yüklendi. ANAP'ın "Avrupa'yı ikna edebilmek için MHP'siz hükümet kurmalıyız" söylemini çok sık tekrarladığını ifade eden Bahçeli şöyle konuştu 
     "Koalisyon adabına, terbiyesine, saygınlığına hiç uymaksızın MHP'siz bir iktidarla ancak müzakere takvimi alacağını zannediyor. MHP'nin geldiği noktanın sen farkında değilsin. Milletin sevgisine nasıl muhatap olduğundan habersizsin. MHP'siz TBMM, siyasi iktidar olmaz." Yılmaz'ın Diyarbakır'la ilgili sözlerini de eleştiren Bahçeli şunları söyledi 
     "Kimse attığı adımları siyasete dönüştürmesin. Diyarbakır, ' Diyarbekir' adıyla öz be öz bir Türk şehridir. Akkoyunlular'ın şehridir. Kimse, orayı başka birinin şehri gibi kabul edip Diyarbakır'dan Brüksel yolu açmasın, cennet yolculuğuna çıkmasın. Bu millet, bir gün öyle bir ders verir ki, ne yolculuğun kalır, ne siyasi hayatın kalır. Millet, kendisine gaflet edenleri hiçbir şekilde affetmez." 
     





</TEXT>
</DOC>
