<DOC>
<DOCNO> 136763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/14/son/sondun59.html </URL>
<DATE> 2003/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ve Klerides görüşmesi sona erdi... 
</HEADLINE>
<TEXT>

     KKTC Cumhurbaşkanı Rauf Denktaş ve Rum Yönetimi lideri Glafkos Klerides'in ara bölgede yaptığı görüşme sona erdi. 
     Cumhurbaşkanı Denktaş, görüşmenin ardından Cumhurbaşkanlığı'na dönüşünde yaptığı açıklamada, BM Genel Sekreteri'nin Kıbrıs Özel Temsilcisi Alvaro De Soto'nun, New York'ta yaptığı temaslar konusunda kendilerine bilgi verdiğini söyledi. 
     Denktaş, Rum tarafının, geçmiş dönemde ''olmazsa olmazlar'' olarak masaya koyduğu belgeyi yeniden masaya getirip, ''Olmazsa olmazlarımız budur'' diyerek konuyu kapattığını belirtti. 
     Görüşmelere Pazartesi günü saat 09.30'da devam edeceklerini ifade eden Denktaş, ABD Dışişleri Bakanı Colin Powel'ın Kıbrıs'ı ziyaret edeceği yönünde Rum basınında çıkan haberlerin hatırlatılması üzerine, bu konuda kendilerine resmi bir bildiri yapılmadığını, bu yöndeki duyumların basın haberlerinden ibaret oldouğunu söyledi. 
     Cumhurbaşkanı Denktaş, bugünün 14 Şubat Sevgililer Günü olduğunun hatırlatılması üzerine ise ''sevgililer gününü unutmadığını'' belirterek, eşi Aydın Denktaş'a, kendisinin yaptığı bir takvim hediye ettiğini söyledi. 
     





</TEXT>
</DOC>
