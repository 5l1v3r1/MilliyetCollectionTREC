<DOC>
<DOCNO> 139668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/28/son/soneko10.html </URL>
<DATE> 2003/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamları için vergi ayı... 
</HEADLINE>
<TEXT>

     Ticari, zirai ve serbest meslek kazançları ile menkul kıymet sermaye iradı gelirleri için beyan dönemi başlıyor. 
     İşadamları, doktor, avukat, mimar gibi serbest meslek erbabı ve zirai kazanç sahipleri ile belli limitin üzerinde devlet tahvili ve hazine bonosu geliri olanlar, 2002 yılı kazançları için yarından itibaren beyanname verecek ve tahakkuk eden verginin ilk taksidini ödeyecek. 
     Aynı şekilde Mart ayı, kira geliri dışında faiz, ticari, zirai ve serbest meslek kazancı olan ev sahipleri için de vergi ayı olacak. Kiranın yanısıra vergiye tabi başka geliri olanlar, bütün gelirleri için bu ay beyanname verecek. 
     Bu çerçevede 2.2 milyon dolayında vergi mükellefi, 31 Mart'a kadar gelir vergisi bildiriminde ve vergi ödemesinde bulunacak. 
     Gelir vergisinde ikinci taksit Haziran ayında, son taksit ise Eylül'de yatırılacak. 
     
     FAİZ GELİRLERİNDE DURUM 
     2002 yılı içinde elde edilen faiz gelirlerinin vergilendirilmesinde menkul kıymet araçlarının niteliğine göre yine farklı bir uygulama yapılacak. 
     Mevduat faizi, repo, özel finans kurumlarınca kar ve zarara katılma hesabı karşılığı ile menkul kıymetler yatırım fonlarının katılma belgelerine ödenen kar payları karşılığı elde edilen gelir ne kadar olursa olsun beyanname verilmeyecek. Diğer gelirler için beyanname verilse dahi, bu gelirler beyana dahil olmayacak. 
     Aynı şekilde 7 Ekim 2001 tarihinden itibaren düzenlenen şahıs sigorta poliçelerinden elde edilen menkul sermaye iratları da beyanname kapsamı dışında kalacak. 
     
     BEYAN SINIRI 6.6 MİLYAR 
     Menkul sermaye iratlarında beyan sınırı 6 milyar 650 milyon lira olarak uygulanacak. Bu çerçevede, beyan edilecek menkul sermaye iratlarında şu esaslara uyulacak 
     -26 Temmuz 2001 tarihinden önce Türk Lirası TL cinsinden ihraç edilen devlet tahvili ve hazine bonosu faizleri Yüzde 87.4'lük indirim uygulandıktan sonra 2002'de elde edilen beyana tabi menkul sermaye iratlarının toplam tutarı 6 milyar 650 milyon lirayı aşıyorsa beyanname verilecek. 
     -26 Temmuz 2001'den itibaren TL cinsinden ihraç edilen devlet tahvili ve hazine bonosu faizleri İndirim oranı ve 76 milyar 600 milyon liralık istisnadan sonra, beyana tabi menkul sermaye iratlarının toplam tutarı 6 milyar 650 milyon lirayı aşıyorsa beyanname verilecek. Yani toplam gelir 83 milyar 250 milyon lirayı aşıyorsa beyan kapsamına girilecek. 
     -26 Temmuz 2001'den önce ihraç edilen dövize, altına veya başka bir değere endeksli menkul kıymetler ile döviz cinsinden devlet tahvili veya hazine bonosu faizleri Toplam tutar 6 milyar 650 milyon lirayı aşıyorsa beyanname verilecek. 
     -26 Temmuz 2001'den sonra ihraç edilen dövize, altına veya başka bir değere endeksli menkul kıymetler ile döviz cinsinden devlet tahvili ve hazine bonosu faizleri 76 milyar 600 milyon liralık istisnadan sonra toplam tutar 6 milyar 650 milyon lirayı aşıyorsa beyanname düzenlenecek. 
     -Her nev'i alacak faizleri İndirim oranı uygulaması sonucu kalan tutar ne olursa olsun beyan edilecek. 
     -Kıyı bankacılığından elde edilen faizler Tutar ne olursa olsun beyanname verilecek. 
     -Türkiye'de elde edilen kar payları Kar payı ve vergi alacağının toplam tutarı 6 milyar 650 milyon lirayı aşıyorsa beyana girecek. 
     -Bunların birarada elde edilmesi Vergi kesintisine tabi olmayan menkul sermaye iratları, tutar ne olursa olsun beyan edilecek. Vergi kesintisine tabi menkul sermaye iradı ile kesintiye tabi olmayan iradın toplamı 6 milyar 650 milyon lirayı aşıyorsa tamamı için beyanda bulunulacak. 
     
     GURBETÇİLERİN DURUMU 
     Çalışma veya oturma izni alarak 6 aydan daha fazla süredir yurt dışında yaşamakta olan Türk vatandaşları, Türkiye'de elde ettikleri vergi kesintisine tabi menkul sermaye iratları için tutar ne olursa olsun beyanname vermeyecek. 
     Ancak Türkiye'de elde edilen ve vergi kesintisine tabi tutulmamış menkul sermaye iratları için beyanname düzenlemek zorunda olacaklar. 
     





</TEXT>
</DOC>
