<DOC>
<DOCNO> 143985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/son/sonspo16.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da, Göztepe maçı hazırlıkları... 
</HEADLINE>
<TEXT>

     Birinci Süper Lig'in son sırasında bulunan Kocaelispor, deplasmanda yapacağı Göztepe maçının hazırlıklarına başladı. 
     Teknik direktör Güvenç Kurtar, iyi futbol oynadıklarını, ancak sonuç alamadıklarını belirterek, ''Artık kazanmamız lazım'' dedi. 
     Göztepe'nin en yakın takipçisi olduklarını ifade eden Kurtar, ''Bursaspor maçını kazanmak için istekli ve hırslı oynadık ama arzuladığımız 3 puanı alamadık. Ancak şansımız hala devam ediyor. Bu maçı kazanıp rakiplerimize biraz daha yakınlaşmak istiyoruz'' diye konuştu. 
     Günü tek antrenmanla geçiren Körfez ekibinde, sakat futbolcu bulunmuyor. Kart cezalısı Ahmet Arslaner ve Orhan Ak, Göztepe maçında oynayamayacak. 
     





</TEXT>
</DOC>
