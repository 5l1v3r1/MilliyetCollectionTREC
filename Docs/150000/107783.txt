<DOC>
<DOCNO> 107783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/ekonomi/aeko.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Anketlere güvenim yok, sürpriz olabilir 
</HEADLINE>
<TEXT>

Kararsızların oy dağılımı tahminleriyle bulunan yüzdelere inanmadığını belirten Koç, Seçimlerde sürpriz olabilir’ dedi 
     Koç Holding Yönetim Kurulu Başkanı Rahmi Koç, 3 Kasım’da yapılacak seçimlerden sürpriz çıkacağını ileri sürdü. 
     Koç, gazetecilerin sorularını yanıtlarken, yapılan anketlere güvenmediğini ifade etti. Geçmişte anketlerin yanıldığına çok şahit olduğunu dile getiren Koç, şunları söyledi 
     
     Yılmaz’a AB desteği 
     "Ben anketlere itibar etmiyorum. Anketçilik büyük teknik ister. Anketlerde, kararsızları hep yanlış bölerek netice alıyorlar gibi bir his var içimde. Kararsızların bölümünde elde ettikleri yüzdeler, kanımca yanlış. Dolayısıyla sürpriz olabilir. Her şey seçimlere bir hafta - on gün kala belli olur. Ortalık şu anda toz duman. Partilerin güçleri tam olarak yansımıyor" dedi. 
     Koç, "Baykal - Derviş ikilisi" ile ilgili sorulara ise cevap veremeyeceğini bildirdi. Avrupa Birliği AB konusunda Mesut Yılmaz’ın "çok çalıştığını" da ifade eden Rahmi Koç, "Mesut Bey bu konuda çok uğraşıyor. Bütün gücünü bu işe verdi. Ve bizim Mesut Bey’i arkalamamız lazım" dedi. 
     
     Irak harek tı kaçınılmaz 
     Koç, ABD’nin Irak’a müdahalesi ile ilgili soru üzerine de "ABD bunu muhakkak yapacaktır. Türkiye bunun dışında kalamaz, kalmamalıdır" dedi. 
     
AB, Kıbrıs sorunu çözülmeden bize tarih vermez’      Kıbrıs meselesi çözülmeden Avrupa’nın Türkiye’ye tarih vermeyeceğini savunan Koç, şunları söyledi "Burada İsmail Cem Bey’in Dışişleri’nden ayrılması, bu alanda hareketi kesti. Şükrü Sina Bey ne kadar tecrübeli bu işlerde, bilmiyoruz. AB uyum kanunlarında elde ettiğimiz başarıyı, orada da elde edersek zannediyorum ki tarih verecekler." Koç, Türkiye’nin AB’ye üye olabilmesi için ekonomisini düzeltmesi gerektiğini de söyledi. 
     



 EKONOMİ 

















</TEXT>
</DOC>
