<DOC>
<DOCNO> 120621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/son/soneko02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Su, Güneydoğu'da yaşamı değiştirdi... 
</HEADLINE>
<TEXT>

     GAP Bölge Kalkınma İdaresi Bölge Müdür Yardımcısı Mehmet Açıkgöz, Harran Ovası'nın 1995 yılında sulamaya açılması ile yaşamın değiştiğini söyledi. 
     Açıkgöz, kuru tarımdan sulu tarıma geçilmesi ile çiftçilerin gelirlerinde 3 kat artış olduğunu belirtti. 
     Artan nüfusla birlikte daha fazla ürüne ihtiyaç duyulduğunu ve kuru tarım alanlarına sulama imkanı yaratmak amacıyla projeye başladıklarını ifade eden Açıkgöz, şöyle konuştu 
     ''Uydu verileri ile yapılan çalışmada, ürün deseni değişimleri yanında şehirleşmedeki genişleme de belirlenecek. Harran Ovası'nda, 1995 yılında başlanılan çalışmada, 30 bin hektar sulanan tarım arazisi 120 bin hektara ulaştı. Sulama öncesinde buğday, arpa ve mercimeğe dayalı üretim deseni vardı. Ağırlıklı olarak buğday üretiliyordu. Pamuk yok denecek kadar azdı. Sulamadan sonra ise yüzde 80'lere ulaşan bir pamuk ekim alanı gördük. Buğday alanı yüzde 15, arpa alanı yüzde 3, mercimek alanı yüzde 1 dolayında gerçekleşti.'' 
     
     ÇİFTÇİ YAŞANTISINDAKİ DEĞİŞMELER 

     Açıkgöz, suyla birlikte bölgeki çiftçi gelirinin hektara 600 dolardan 1800 dolara çıktığını belirterek, ''Bu artış yaşam kalitesini de etkiledi. Sulu tarıma geçen ovada sulama, gübreleme, tohumluk seçimi, sanayi yatırımı, pazarlama çalışmalar başladı'' dedi. 
     Bu durumdan sosyal gelişimin de olumlu etkilendiğini bildiren Açıkgöz, şunları söyledi 
     ''Hergün bitkisel protein tüketen çiftçi, bir zaman sonra dengeli ve düzenli beslenmeye başlayacatır. Sulama öncesi ve sulamaya başlanması ile çıkarılan haritalar karşılaştırıldığında, her çiftçinin evlerinin çevresini değiştirdiği gözlenmektedir. Artık glenekselevler yerine modern evler inşaa edilmeye başlandı.'' 
     
     İSTENMEYEN SONUÇLAR 

     Pamukta beklenmeyen bir ekim artışı ile diğer ürünlerde azalma kaydedildiğine işaret eden Açıkgöz, ''Üretiminin, yüzde 25 dolayında kalmasını istediğimiz pamuk istemeyen şekilde arttı. Pamuk yerine ikinci ürün mısır soya olmalıydı. Mısır üretimi yüzde 20 olalıydı. Türkiye'nin mısıra olan ihtiyacı ve sürdürülebilir bir tarımın sağlanılması için buna ihtiyaç vardı. Pamuk sürekli ekildiğinde toprak yapısı bozuluyor. Hastalık ve zararlıların artmasına neden oluyor'' diye konuştu. 
     





</TEXT>
</DOC>
