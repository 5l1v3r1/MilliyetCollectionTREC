<DOC>
<DOCNO> 131320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sontur17.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp koyun için adam öldüren çabana 15 yıl hapis... 
</HEADLINE>
<TEXT>

     Sivas'ın Kangal İlçesi'nde kaybolan bir koyun nedeniyle tartıştığı kişiyi, çakı bıçağıyla öldürdüğü iddia edilen çoban, 15 yıl ağır hapis cezasına çarptırıldı. 
     Sivas 2. Ağır Ceza Mahkemesi'ndeki duruşmada, kasten adam öldürmek suçundan 24 yıldan 30 yıla kadar ağır hapis cezası istemiyle yargılanan Bekir Bozer 20 hazır bulundu. 
     Mahkeme heyeti, Bekir Bozer'i, tartıştığı Erdal Gökçe'yi 19 çakı bıçağıyla vücudunun değişik yerlerinden toplam 8 kez bıçaklayarak öldürdüğü gerekçesiyle 15 yıl ağır hapis cezasına çarptırdı. 
     
     OLAYIN GEÇMİŞİ 
     İlçeye bağlı Yarhisar Köyü'nde 31 Temmuz 2002 günü, bir koyunun kaybolması üzerine dağda hayvan otlatırken tartışan Bekir Bozer ve Erdal Gökçe, köylerine döndüklerinde de tartışmayı sürdürmüştü. 
     Tartışmanın kavgaya dönüşmesi üzerine Bekir Bozer, çakı bıçağıyla Erdal Gökçe'ye saldırmış, 8 bıçak darbesi alan Gökçe hastaneye kaldırılırken yolda ölmüştü. 
     





</TEXT>
</DOC>
