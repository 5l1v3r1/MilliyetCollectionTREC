<DOC>
<DOCNO> 123343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/soneko16.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisarcıklıoğlu da Danimarka ve ABD'ye gidiyor... 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu da AKP Genel Başkanı Recep Tayyip Erdoğan'ın bugün başlayacak Danimarka ve ABD gezisine katılacak. 
     TOBB'dan yapılan açıklamaya göre, Kopenhag Zirvesi öncesi gerçekleştirilecek temaslar nedeniyle yapılacak gezide, Hisarcıklıoğlu'nun yanı sıra Dış Ekonomik İlişkiler Kurulu DEİK , Türkiye İhracatçılar Meclisi TİM , Türkiye Seyahat Acentaları Birliği TÜRSAB , Türk Amerikan İşadamları Derneği TABA ve Türk Sanayicileri ve İşadamları Derneği TÜSİAD gibi sivil toplum kuruluşlarının temsilcileri hazır bulunacak. 
     Açıklamaya göre, AKP Genel Başkanı Erdoğan ile yarın ABD'ye gidecek olan Hisarcıklıoğlu, 10 Aralık Salı günü Washington'da Ritz Carlton Oteli'nde, Amerikan-Türk Konseyi tarafından düzenlenecek ve Erdoğan'ın da katılacağı toplantıda bir konuşma yapacak. 
     





</TEXT>
</DOC>
