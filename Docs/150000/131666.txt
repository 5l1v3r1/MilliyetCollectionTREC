<DOC>
<DOCNO> 131666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/kohen.html </URL>
<DATE> 2003/01/18/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Kısmen "evet", kısmen "hayır"... 
</HEADLINE>
<TEXT>

     Dün Çankaya’daki zirvenin ardından yapılan açıklamalar, Ankara’nın bu stratejiyi sürdürmeye kararlı olduğunu gösteriyor. 
     Birinci yol veya kulvar , savaşı önlemeye yönelik. Başbakan Gül’ün son Ortadoğu turu, ortak barış atağının ilk raundunu oluşturuyor. Şimdi ikinci aşamada, Türkiye’de diğer 5 ülkenin katılımı ile bir zirve toplantısı planlanıyor. Amaç, öncelikle Saddam Hüseyin’in BM’nin silahsızlanma şartlarını tam olarak karşılamasını, hatta rejimini daha demokratik hale getirmesini sağlamaya çalışmak. Bunu da, üçüncü aşamada, Bağdat yönetimi ile direkt temasların izlemesi söz konusu. 
     
     İKİNCİ yol ise, ABD ile işbirliğine yönelik. Türkiye Bush yönetiminin sunduğu talepler konusunda da bir "çift yol" stratejisi uyguluyor. 
     Neydi bu talepler Birincisi Türkiye’nin askeri üslerini ve limanlarını olası bir savaşta ABD’nin kullanımına açması. Buna ön hazırlık olarak da 150 Amerikan askeri uzmanına bu tesislerde incelemeler yapmasına izin vermesi... Ankara üslerin kullanımı konusunda bağlayıcı bir söz vermedi ama tesislerin incelenmesine yeşil ışık yaktı. 
     İkinci istek ise, ABD kara kuvvetlerinin Kuzey Irak’ta açılacak ikinci cephe için Türk topraklarını kullanmasına olanak sağlaması. Washington, yarın Ankara’ya gelecek olan ABD Genelkurmay Başkanı Orgeneral Myers’in yapacağı görüşmelerden önce, Ankara’nın bu konuda kesin bir tavır belirlemesini istedi. Çankaya’da yapılan açıklamadan da anlaşılıyor ki, Türkiye bu isteğe de kısmen "evet" kısmen "hayır" diyor. Askeri liderlerin "olasılık planları" contingency plans üzerinde çalışmalarına "evet", kuzey cephesine - şimdiden açık bir siyasi pozisyon olarak - katılmaya "hayır"... 
     
     TÜRKİYE’nin bu stratejisini, Irak’la ilgili dünkü gelişmenin ışığında değerlendirmekte yarar var. 
     Saddam Hüseyin’in zehir zemberek konuşması, doğrusu barış umutlarını sarsıyor. Bu konuşma Irak liderinin en ufak bir uzlaşmaya ve hele mevkiini bırakmaya hiç niyetli olmadığını gösteriyor. 
     Böyle bir sertlik içinde bulunan Saddam’ın Türkiye’nin önayak olduğu barış inisiyatifine, kendisine yapılan çağrılara ve önerilere olumlu tepki göstermesi mümkün mü Bu konuşma, bu hafta yapılması beklenen zirveyi ve deklarasyonu şimdiden torpillemiyor mu 
     Her şeye rağmen, ortak barış inisiyatifi başarısızlığa uğradığı takdirde Türkiye ve diğer bölge ülkeleri "biz elimizden geleni yaptık günah bizden gitti" diyebilecektir... 
     
     DÜNKÜ diğer önemli gelişme, denetçilerin başındaki Hans Blix ile Muhammed el Baradey’nin, "denetim işinin tamamlanması için daha zamana ihtiyaç var" demesidir. Bu durumda 27 Ocak "son tarih" olmuyor ve bu da, ABD’nin olası savaş kararını şubattan sonraya ertelemesi ihtimalini güçlendiriyor. 
     Bunun gerçekleşmesi halinde başta Türkiye olmak üzere, bölge ve dünya bir nebze rahat nefes alabilecektir. 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
