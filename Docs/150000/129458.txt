<DOC>
<DOCNO> 129458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/yazar/pulur.html </URL>
<DATE> 2003/01/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hoşluklar ve tuhaflıklar 
</HEADLINE>
<TEXT>

     Mesela, bir yıldır, altı, üstüne getirilen ve bir türlü bitemeyen Beşiktaş Çarşısı girişine, belediyenin koyduğu levha bunlardan biri 
     "Verdiğimiz geçici rahatsızlıktan dolayı özür dileriz." 
     İyi, hoş da buna "geçici" denmez ki, "daimi, devamlı, sürekli" derseniz, özürünüz bir anlam ifade eder. 
     
     TELEVİZYONLARDA, radyolarda, gazetelerde söyleşi yapılıyor, adama ya da kadına soruyorlar 
     "Hangi tür müziği seversiniz " 
     "Aaaa, vallahi ben ayırım yapmam, müziğin her çeşidini severim " 
     
     Müziğin her çeşidini severim diye herkese hulus çakacak... 
     Niye müziğin her çeşidi sevilecekmiş, böyle bir zorunluluk mu var 
     Hele hele, arabeski sevmek bir zorunluksa... 
     
     ADAMIN ağzında yıllardır, onun bunun şeyi, sağa sola onursuzca saldırdı, kimse de "Yahu ayıp " demedi, bırakın ayıp demeyi, susarak adamı desteklediler. 
     Çünkü o zaman onların hoşuna gidiyordu, onların güzelliğini, yakışıklığını övüyordu... 
     Sonra, adam mekan değiştirdi, başladı eski mekanının sakinlerine saldırıya... 
     Şaşırdılar 
     Hiç şaşırmayın, çaresi var çağırın onu eski mekanına, saldırsın şimdiki mekanına, biraz masraflı olur ama... 
     
     AVRUPALI olmak zor mu 
     Niye zor olsun, bakın yılbaşında ne güzel Avrupalı oluverdik Noel Baba’nın külahını, sakalını takıp, bir de evlerini çam ağaçlarıyla süslediler, oldular Avrupalı... 
     
     MERKEZİ Konya’daki bir holdinge paralarını kaptıranlar, yakında devletin kapısını aşındırırlar 
     "Paramızı isteriz " diye... 
     Devlet ne yapar 
     Holdingin yetkilisinin dediği gibi "Bana ne, üzerine bir bardak soğuk su için " diyebilir mi 
     Diyemez 
     Çünkü "Devlet, millet için vardır " 
     Parasını kaptıranlar da, kapanlar da milletten olduğuna göre... 
     Borcu ödemek de, bizler gibi, devletten bir kuruş vergi kaçıramayan - dikkat edin kaçırmayan demiyoruz - kaçıramayan bizlere düşer. 
     
     MESUT Yılmaz’ın kardeşi Turgut Yılmaz’ı Haber - Türk TV’de sorguya çekiyorlar... Hemen her soruya, Turgut Yılmaz bir başka soruyla karşılık veriyor 
     "Sorduğunun delili, belgesi var mı " 
     "Hayır, söylenti " 
     "O halde yalan " 
     Söylentilerin bir tanesini Turgut Yılmaz doğruladı 
     "Siz Fenerbahçelisiniz, Fenerbahçe Yönetim Kurulu’na, bir üyenin girmesi için Başkan Aziz Yıldırım’a baskı yaptınız mı " 
     "Hayır baskı yapmadım, sadece Uğur Dündar’ı listeye almamasını, alırsa, ben ve arkadaşlarımın onu listeden çizeceklerini söyledim. Bu da benim demokratik hakkımdı, Başkan da onu listeye almadı." 
     Velhasıl ilginç bir sorgu, sualdi... 
     Ya Turgut Yılmaz’ın telefonlarının dinlenmesi... 
     Evet, onun da telefonlarını dinlemişlerdi, sonra da telefonda konuşulanlar, mavi kağıtlar üzerine yazılarak kendisine gönderilmişti. 
     Kimdi bunu yapan 
     Turgut Yılmaz güldü 
     "Sizin bir meslektaşınız, gazeteci " 
     Bazen doktorlara takılırlar 
     "Tıbbiyeden, doktordan başka her şey çıkar " diye... 
     Bu meslekte de, gazeteciden başka her şey çıkıyor 
     
     







AKP ve asker 


Tutarsızlıklar konçertosu 


Talihsiz giriş... 


Turpun büyüğü... 


Yine kaynak nerede sorusu 


Gri katsayı 


Eğitimin en önemli sorunu 1 


Üniversite reformu 1 


Türkiye Böyle Kuruldu’ 


Ankara’nın tavrı ABD’nin planlarını bozuyor 


Politikacılar mevkilerini kötüye kullanmasa... 


Hoşluklar ve tuhaflıklar 


Kardeşimiz MÜSİAD’dan IMF efendi’ye 


Ne kadınlar vurdum Zaten yoktular 


İç borç ve banka sorununu unuttuk 


</TEXT>
</DOC>
