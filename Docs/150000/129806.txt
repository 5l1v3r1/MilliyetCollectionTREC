<DOC>
<DOCNO> 129806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sonspo10.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor, ilk hazırlık maçını Cumartesi yapacak... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor, ikinci yarı hazırlıkları çerçevesindeki ilk hazırlık maçını 11 Ocak Cumartesi günü Ankara Demirspor ile yapacak. 
     Teknik Direktör Hüsnü Özkara, Antalya'nın Konaklı Beldesi'nde girdikleri ikinci yarı hazırlık kampının iyi geçtiğini ve günde çift antrenmanla çalışmaların sürdüğünü söyledi. 
     İkinci yarı hazırlıkları çerçevesinde ilk hazırlık maçını 11 Ocak günü Ankara Demirspor ile yapacaklarını belirten Özkara, bunun yanı sıra Konaklı Belediyesi'nce düzenlenen turnuvaya katılacaklarını söyledi. 
     Hazırlık ve turnuva maçları ile futbolcuların eski performansını tekrar kazanacağını ifade eden Özkara, ''Takımda görülen eksikleri de giderip ikinci yarıya hızlı başlamak istiyoruz. İlk yarı maçlarda kendini gösteremeyen kaliteli bazı futbolcuları takıma kazandırmak istiyorum'' dedi. 
     





</TEXT>
</DOC>
