<DOC>
<DOCNO> 102419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/17/son/sontur02.html </URL>
<DATE> 2002/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'teki yangın... 
</HEADLINE>
<TEXT>

     Muğla Valisi Hüseyin Aksoy, Marmaris'in Çetibelli Köyü Bataktarlası mevkiinde çıkan orman yangınının kısmen kontrol altına alındığını, yaklaşık bin hektarlık alanın yandığını bildirdi. 
     Vali Aksoy, A.A muhabirine yaptığı açıklamada, yangının karadan ve havadan yapılan çalışmalarla kısmen kontrol altına alındığını, Köyceğiz bölgesinde ise kısmen devam ettiğini söyledi. 
     Yangın söndürme çalışmalarının hızla devam ettiğini kaydeden Vali Aksoy, ''İlk belirlemelere göre, yaklaşık bin hektarlık alanın yandığını tesbit ettik'' dedi. 
     Aksoy, kendisinin de yangın bölgesinde incelemelerini sürdürdüğünü, dumandan etkilenen bazı işçilere, yangın bölgesinde bulunan doktorların müdahalede bulunduğunu, ciddi bir zehirlenme olayının söz konusu olmadığını bildirdi. 
     





</TEXT>
</DOC>
