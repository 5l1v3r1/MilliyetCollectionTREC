<DOC>
<DOCNO> 130087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/dunya/adun.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD bildiğini okuyor 
</HEADLINE>
<TEXT>

BM silah denetçilerinin, "Irak’ta dumanı tüten silaha rastlamadık" açıklaması, Washington’ı savaştan vazgeçirmedi. Bağdat’ın denetçilerle işbirliğini aksattığının bildirilmesi, Bush yönetimindeki savaş yanlılarını cesaretlendirdi 
     YASEMİN ÇONGAR Washington 

     BM Silah Denetimi Komisyonu Başkanı Hans Blix ile Uluslararası Atom Enerjisi Kurumu Başkanı Muhammed El Baradey’in, Irak’ta kitle imha silahı bulamadıklarını açıklamaları, askeri harek t olasılığını gündemden düşürmeye yetmedi. Tersine, Blix’in, BM Güvenlik Konseyi’ne kapalı oturumda bilgi verirken, Bağdat’ı sert biçimde eleştirmesi, Washington’daki savaş yanlılarını cesaretlendirdi. Bununla birlikte, Irak’taki silah denetimlerinin daha uzun süre devam etmesi görüşünün Güvenlik Konseyi’nde ağır basması olasılığı, Bush yönetimini en geç önümüzdeki ilkbaharda başlatmayı umduğu askeri harek tı ertelemek zorunda bırakabilecek. 
     
     Blix’e kızdılar 
     Blix’in, "Dumanı tüten silah yok" sözleriyle, Irak’ta kitle imha silahı olduğuna ilişkin bir suç kanıtı bulamadıklarını basına açıklaması, Washington’ı kızdırdı. Beyaz Saray Sözcüsü Ari Fleischer, "Sorun oluşturan silahlar gizli olduğu için dumanı tüten silah da göremezsiniz. Biz Irak’ta kitle imha silahları olduğunu biliyoruz" dedi. 
     Ancak Bush yönetimi, kapalı oturumun ardından, BM silah denetçilerinin sunumundaki "olumsuz yönleri" ön plana çıkardı ve sunumdaki üç kritik saptamayı, Blix’in, "Bağdat’a kitle imha silahları konusunda temiz k ğıdı veremeyiz" demesi, Irak’ın silah bildiriminin "hacimli, ancak içi boş" olduğunu söylemesi ve Bağdat’ın, ülkede silah uzmanlarının tam listesini BM’ye vermemesini eleştirmesi, diye sıraladı. 
     
     Kanıt şart değil’ 
     ABD Dışişleri Bakanı Colin Powell, askeri harek t için "ille de, kitle imha silahı varlığına ilişkin kesin kanıt bulunmasının gerekmeyeceğini" söylerken, ABD’nin BM’deki Büyükelçisi John Negroponte de, Irak’ın "aldatmaca politikasını" 27 Ocak’a dek terk etmemesi halinde, bunun ciddi sonuçlar doğuracağını belirtti. 
     27 Ocak’ta, BM silah denetçilerinin yazılı raporlarını verecekleri tarih ve ABD’nin askeri harek t konusundaki kararını bu rapordan sonra netleştireceği beklentisi var. Ancak gerek uluslararası muhalefet, gerekse silah denetçilerinin "daha fazla zaman isteme olasılığı" Washington’ı harek t planını ertelemeye zorlayabilecek. Powell da, "27 Ocak’ta, savaş ya da barış yönünde nihai bir karar alınmayabileceğini" söyledi. 
     



 DÜNYA 













</TEXT>
</DOC>
