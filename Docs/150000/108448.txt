<DOC>
<DOCNO> 108448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun01.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'deki saldırıyı İslami Cihad üstlendi 
</HEADLINE>
<TEXT>

     İsrail'in kuzeyindeki Umh el Fehm kasabası yakınlarında dün bir otobüs durağında meydana gelen patlamanın sorumluluğu aşırı dinci İslami Cihad örgütü tarafından üstlenildi. 
     İslami Cihad'tan yapılan yazılı açıklamada, 1 İsrail polisi ile Filistinli intihar bombacısının öldüğü saldırı üstlenilirken, ''Mücahitlerimizden biri, hedefine ulaşmak üzereyken kendisini yakalamak isteyen İsrail polislerinin arasında kendini havaya uçurmuştur'' ifadesi kullanıldı. 
     Açıklamada, ailesini korumak ve ''düşman İsrail'in toplu cezalandırmasına'' engel olmak amacıyla Filistinli intihar bombacısının ismi belirtilmedi. 
     İsrail polisine göre, Filistinli intihar bombacısı, polisler yaklaştığında kendini havaya uçurdu. Polis, bombacının amacının otobüse binmek olduğunu düşünüyor. 
     





</TEXT>
</DOC>
