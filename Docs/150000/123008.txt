<DOC>
<DOCNO> 123008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/son/sonspo07.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... 6. hafta heyecanı iki karşılaşmayla sürdü... 
</HEADLINE>
<TEXT>

     ABD Profesyonel Basketbol Ligi'nde NBA 6. hafta mücadelesine, bu sabaha karşı yapılan 2 maçla devam edildi. 
     Merkez Grubu'nda 5. sırada bulunan Atlanta Hawks, evinde grubun 4.sü Milwakuee Bucks'ı 98-80 yenerek 18. maçında 8. galibiyetini alırken, rakibine de 17. maçında 9. yenilgisini tattırdı. 
     Karşılaşmada evsahibi ekipte Glenn Robinson, 23 sayı ve 7 ribaunt, Jason Terry, 19 sayı, 4 ribaunt ve 12 asist, Theo Ratliff de 13 sayı, 15 ribaunt, 5 asist ve 5 blokluk performanslarıyla takımlarını galibiyete taşıdı. Konuk ekipte ise Tim Thomas 17, Ray Allen da 16 sayıyla oynadı. 
     Pasifik Grubu'nun 5. sıradaki ekibi Golden State Warriors'ın, seyircisi önünde Ortabatı Grubu'nda yine 5. sırada bulunan Minnesota Timberwolves'a 114-98 yenilerek 18. maçında 11. yenilgisini aldığı karşılaşmada, evsahibi ekipte Antawn Jamison, 32 sayı, 10 ribaunt ve 4 asistle sahanın yıldızı olmasına karşın farklı skorlu yenilgiyi önleyemedi. 
     Warriors'da ayrıca Jason Richardson, 22 sayı ve 6 ribaunt, Troy Murphy de 12 sayı ve 13 ribauntla oynarken, konuk ekipte ise galibiyette başrolü, 21 sayı, 15 ribaunt ve 9 asistlik performansıyla ''triple double'' yapmayı kılpayı kaçırdı. Minnesota'da ayrıca Kendall Gill 19 sayı, Anthony Peeler, 17 sayı ve 4 ribaunt, Joe Smith de 15 sayı ve 10 ribauntla galibiyete büyük katkı yaptı. 
     Lige, yarın sabaha karşı yapılacak 10 maçla devam edilecek. 
     





</TEXT>
</DOC>
