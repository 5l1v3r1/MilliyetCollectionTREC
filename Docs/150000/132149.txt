<DOC>
<DOCNO> 132149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/yazar/sazak.html </URL>
<DATE> 2003/01/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Myers’a verilen mesaj 
</HEADLINE>
<TEXT>

     Oysa Washington çıkışlı mesajlarda, Gül hükümetinin özellikle Amerikan askeri konuşlandırma ve kuzeyden cephe açma’ konusundaki tereddütlerinin Beyaz Saray’da yol açtığı düş kırıklığı öne çıkmaya başlamıştı. ABD Dışişleri kaynakları da, Sınırlı evetle, ABD taleplerine hayır demek arasındaki farkın Türkiye’nin gelecekteki siyasi ve ekonomik ilişkilerine vereceği zararla, Kongre desteğine olumsuz etkilerini’ seslendiriyorlardı. 
     Myers’ın gelişi öncesinde Cumhurbaşkanı liderliğinde yapılan Çankaya zirvesinde Türkiye’nin Irak’ta BM çerçevesinde bir harekat yapılsa bile sınırlı katkıda bulunacağı’nın açıklanması önemliydi. 
     Bu mesajlar yerini bulmuş olmalı ki, Myers Ankara’dan ayrılırken, Hedefimiz Türkiye ile birlikte bölgede barışı sağlamaktır’ diyerek savaşın kaçınılmaz olmadığını, sorunun diplomasi’yle çözülmesini tercih edeceklerini bildirdi. 
     Myers’ın sözleri, ABD’nin askercil söylemi ve Irak’taki hedefleri konusunda dünya kamuoyunda yol açtığı kuşkulara yanıt niteliğindedir. 
     Bush yönetimi yalnız Türkiye’yi değil, dünyayı da ikna etmekte zorlanıyor. 
     ABD, Irak’ta neyin peşinde 
     Saddam’ın mı Petrolün mü Ortadoğu’yu yeniden yapılandırmanın mı 
     Koç Üniversitesi Uluslararası İlişkiler Bölümü öğretim üyesi Doç. Dr. Fuat Keyman’a göre bu kuşkuların gerisinde ABD hegemonyasının 11 Eylül’den sonra değişen yüzü’nü görmek mümkün. 
     Keyman’ın tezi şöyle 
     ABD, Clinton dönemindeki, ekonomik modernizasyon, demokrasi, insan hakları eksenli hegemonya anlayışından, dünyayı tamamıyla güvenlik politikaları doğrultusunda yönetme stratejisine geçti. Burada insani boyut, demokratikleşme ikinci plandadır. Savaş çıkması da gerekmiyor Önemli olan Ortadoğu’nun yeniden yapılanması. İran, Suriye hatta Suudi Arabistan hepsi hedefte.’ 
     Türkiye ise komşularına göre çok daha zorda. Kuzey Irak’ta Kürt devleti oluşumu, Musul - Kerkük petrollerinin geleceği, ABD’ye hayır’ deme durumunda IMF ile ilişkiler ve ekonominin geleceği. 
     Saddam uğruna bu riskleri göze almaya değer mi ’ 
     Gül yönetimini düşündüren bu durumu Fuat Keyman şöyle yorumluyor 
     AKP iktidarının, demokratikleşme ve sekülerleşme ekseninde yeni bir toplum sözleşmesine ihtiyacı var. Bunun da merkezinde demokrasi var. Halbuki ABD’nin önceliği güvenlik.’ 
     Savaşla barış arasındaki bu dengeyi kurmadaki başarısı AKP’nin geleceğine de yön verecek. 
     
     







Gül’ün umudu ve üç hedefi 


Savaşa girdik mi 


Saddam ve barış 


Saddam’la barış bir araya gelmez ama... 


"Ötekiler" yok 


Şeyhin şeysi 


Bedava kitap 


ABD ve IMF’nin yakın gözetiminin nedeni 


Ya tutarsa .. 


Barış yolunda Saddam bir şık olabilir mi 


Myers’a verilen mesaj 


"Tayyip Bey de Derviş gibi çöktü" 


Banka kredisinin iki misli dış kredi 


Sayın Bakan bunları da not eder mi 


</TEXT>
</DOC>
