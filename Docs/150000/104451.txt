<DOC>
<DOCNO> 104451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sonspo25.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da iki yeni transfer... 
</HEADLINE>
<TEXT>

     Samsunspor, geçen yıl Gaziantepspor forması giyen kaleci Fevzi Tuncay ile Makedonya'nın Sileks Kratova takımından Stoyance Ignatov ile 3'er yıllık sözleşme imzaladı. 
     Nuri Asan Spor Tesisleri'nde düzenlenen imza töreninde, kulüp asbaşkanı Suat Çalık, her iki futbolcunun da Samsunspor'a katılmasından memnuniyet duyduklarını belirterek, ''Takımın ihtiyacı olan mevkilerdeki transferlerimiz sürüyor. Hocamızın tavsiyesi üzerine bu transferleri gerçekleştirdik. Her iki futbolcudan da Samsunspor uzun yıllar yararlanacaktır'' dedi. 
     Çalık, transfer süresinin bitimine 3 gün kaldığını da hatırlatarak, bu süre içinde bazı yeni isimleri kadroya dahil edebileceklerini de söyledi. 
     Samsunspar'a gelmekten mutlu olduğu belirten Fevzi ise henüz hazır olmadığını ve idman eksiği bulunduğu belirterek, sıkı bir çalışmayla bu eksiğini gidereceğini kaydetti. 
     Samsunspor'un orta alanında görev yapacak 22 yaşındaki Makedon oyuncu Ignatov da amacının yeni takımının başarılarına katkıda bulunmak olduğunu bildirdi. 
     





</TEXT>
</DOC>
