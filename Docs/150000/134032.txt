<DOC>
<DOCNO> 134032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/yasam/yasz1.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Biri Türk, üç kadın öldürüldü 
     TEMEL ELCİVAN Almanya DHA 

     Almanya’nın Kuzey Ren Vestfalya eyaletindeki Münster kentine bağlı Telgte kasabasında, biri Türk 3 temizlikçi kadın, kimliği belirsiz kişilerce kurşunlanarak öldürüldü. Adapazarlı Songül Dağ 31 , biri Yugoslav, diğeri Alman iki kadın arkadaşıyla birlikte temizlik yapmak üzere spor salonuna gitti. Bir çocuk annesi ve hamile olan Songül Dağ ve diğer kadınların spor salonunda cesetleri bulundu. Alman polisi, cinayeti işleyenlerin üç kadına 14 kurşun sıktıklarını belirledi. Cinayetlerin öldürülen Alman kadının eşinden ayrılıp başkasıyla evlenmesi nedeniyle işlenmiş olabileceği iddia edildi. 
     
     Gemi turlarında savaş dampingi 
     ABD’nin olası Irak operasyonu, gemi turu düzenleyen şirketlerin planlarını zora sokarken, "cruise" olarak adlandırılan bu turları organize eden şirketler, fiyatlarda yüzde 50’ye varan indirimlere gitti. Bu yılki tur programlarına İstanbul ve Efes’i de dahil eden "Princess Cruises" şirketi, 12 günlük Akdeniz turlarına katılacak kişinin yanındaki refakatçiden ücret alınmayacağını duyurdu. Tur için kişi başı fiyatı 1.570 dolar. Akdeniz turlarında indirime gideceği bildirilen şirketler arasında "Uniworld" da bulunuyor. 
     
     Yüzünü göster suçunu öğren 
     DIŞ HABERLER SERVİSİ 

     Avustralya, kameralarla yüz teşhisi teknolojisinin kullanıldığı, dünyanın ilk otomatik pasaport kontrolünü uygulamaya başladı. 708 bin dolarlık yeni sistemle, SmartGate Akıllı Kapı adlı tarama makinelerine yerleştirilmiş kameralar, sahte pasaport kullananların pasaportlarındaki resimleriyle yüzlerini 10 saniye içinde inceleyecek. Yaşlanmayla beraber oluşan deformasyonlar ya da gözlük, bıyık ve sakal gibi değişikliklerden etkilenmeyecek. 
     
     
     

     
     



 YAŞAM 






















</TEXT>
</DOC>
