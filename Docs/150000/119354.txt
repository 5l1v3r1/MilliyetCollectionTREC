<DOC>
<DOCNO> 119354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yazar/pulur.html </URL>
<DATE> 2002/11/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kamyon şoförleri... 
</HEADLINE>
<TEXT>

     KAMYON şoförleri denilince, maalesef toplum onları iyi tanımlamaz, kaba saba, üstü başı dökülen, bir karış sakallı dolaşan, argo konuşan, hepsinden önemlisi "trafik canavarı"nın ta kendisi... 
     Acaba öyle mi 
     Yaşamlarının büyük bölümünü, yollarda, ailelerinden uzak, gurbette geçiren bu insanlar aşktan, sevgiden uzak, kaba saba, trafik kurallarına uymayan insanlar mıdır 
     
     İZZET Baysal Üniversitesi öğretim üyesi, Yardımcı Doç. Dr. Faruk Güçlü, onları sosyo - kültürel açıdan inceleyen bir araştırma yapmış, 600 kamyon şoförüyle bire bir konuşmuş... x 
     Bu şoförlerin yarısından fazlası 313’ü ilkokul mezunu, 64’ü de üniversite mezunu, işsizlikten kamyon şoförü olmuşlar. 
     
     AİLELERİ onların kamyon şoförü olmasını benimsemiş mi 
     475 şoförün ailesi benimsememiş, 125’i benimsemiş... 
     Aileler neden kamyon şoförlüğünden şikayetçi 
     "Her an can güvenliği tehlikeleri var, geliri iyi değil, sıcak yuvadan uzak, biz baba sevgisinden mahrum kalıyoruz, her an kulağımız haberlerde..." 
     Kamyon şoförleri mesleğini seviyor mu 
     468 şoför hiç sevilecek yanı yok, demiş 
     
     KAMYON şoförleri en çok kimlere kızıyorlar 
     Taksi, minibüs, otobüs şoförleri ile kadın sürücülere bir de "burjuva bebeleri" dedikleri, zengin çocuklarına... 
     Kamyon şoförleri sinema ve tiyatroya giderler mi 
     312 şoför hiç gitmemiş, gidenler de sinemaya gitmiş, 125 şoför de, bir defa gitmiş. 
     
     282 kamyon şoförü hiç gazete almaz ve okumazmış, ara sıra alanlar da 139 kişi. 
     397 şoför aşık olmuş, 262 şoför ağzına içki koymazmış, 209’u arada sırada, 129’u da sürekli içermiş... 
     
     600 kamyon şoföründen hemen hepsi ülkenin geleceğini çok kötü berbat görüyorlar, sebebini de büyük oranda hortumculara ve siyasetçilere bağlıyorlar. 
     "Araştırmada çok ilginç konular, sorular ve yanıtlar var siyasetten, tatile kadar... 
     
     BİLİRİSİNİZ kamyonların hemen hepsinin arkasında bazı "özdeyişler" yazılıdır. 
     İşte bunlardan birkaçı 
     "Bu alemin insanları bana müsaade Rampanın ustasıyım, gözlerinin hastasıyım Asaletin yeter Mevlam görelim neyler, neylerse güzel eyler Yaşamaya sözlü, ölüme nişanlıyız Nereye gideceğini bilmeyen gemiye, hiçbir rüzgar fayda etmez Çalışmazsan fakirsin, öğrenmezsen cahilsin Bir sana hasretim, bir de sabah uykusuna Aragazı yapma beklemede kal Elimi uzattım, tutasın, diye Ne diyon sibob Bir hostesim bile olmadı" 
     
     BU anketi okuyunca, değerlendirince, kamyon şoförlerinin çoğumuzdan farklı olmadığını görüyorsunuz... 
     Onlar da insan 
     - 
     X Folklor Edebiyat 3 aylık kültür dergisi, 2002 4 - 32 
     
     







"Gelen gideni görmez, iki kapılı handır bu" 


Güzel başlangıç 


Erdoğan Kıbrıs Planı’na sıcak 


Yeni Başbakan Gül niye şanslı 


Birbirimize güveniyoruz 


"Gül"ü seven... 


Asistanlardan askerlik için ilginç bir öneri 


Kamyon şoförleri... 


Gül emanetçi olmaz 


Vaatler mükemmel, icraatı görelim 


Unutulmuş şehrin "Robin Hood"u Jet Fadıl 


Devir sözleşmesine bakın 


Hükümetin IMF ile pazarlık şansı var 


AKP enkaz devralmayacak 


Türkiye'nin kadın hat sanatçısı Gaye Zapsu 


</TEXT>
</DOC>
