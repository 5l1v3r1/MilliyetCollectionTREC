<DOC>
<DOCNO> 137612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/19/guncel/gun90.html </URL>
<DATE> 2003/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Okyanus bitti ..      Önce futbolcularla başladılar... Alpay Özalan ve Hakan Şükür’ün öldüren fıkra ve esprilerini her hafta izlerdik. O zamanlar da muhabirleri, onlarla yatıp kalkardı. Evde, antrenmanda, tuvalet hariç her yerde. Kemal Sunal’dan sonra en çok Hakan Şükür’e gülmeye başlayınca insanlar, futbolculara televizyon yasağı kondu ve futbolda büyük başarılar kazanıldı. 
     O kapı kapanınca mankenlere el attılar. Eskiden kültürlü, hatta bir çoğu da evlenip çoluk çocuk sahibi olmayı başarmış insanlardı. Sonra senelerce pazar, pazartesi iki programın tamamını kurtarırlarken bir yandan "Nefes kesen güzeller" deyip bir yandan da "Başbakanı, ekmeğin fiyatını bilmiyorlar" diye yapılan haberlerle toplumda o kadar tepki alır hale geldiler ki, çoğu firma, defilelerine çıkarmaz oldu onları. 
     Ve geçen hafta Pazar Keyfi’ni sunan Nurseli İdiz, "Bu gece ve yarın da Televole’de mankenlerle ilgili pek haber göremeyeceksiniz. Şarkıcı ağırlıklı olacak......" şeklinde bir anons yapınca irkildik. Bu hafta da seyrettik, ı-ıh, vitrin mankeni bile yoktu ne Pazar Keyfi’nde ne de Televole’de. Ne oldu peki Ne oldu da "Kalbi Olanların Seyretmeyeceği K ğıt Bebekler" bir anda kayboldu Çünkü 
     Önce ağızlarına mikrofonu soka soka, burunlarını kaldırıp sonra da olan rezilliği "Aaaıız soounraau ..." diye verdiler. Şimdi, deniz bitti, gemi karaya oturdu. Mankenlik, artık kendini değil, başka bir şeyi anımsattığı ve mankenler büyük tepki gördüğü için, artık yarardan çok zarar veriyorlar bulundukları yere. Bu durumda da daha Eylül 2002’de, "Ufukları okyanus kadar geniş güzeller" diye methiyeler düzen Televoleciler, kendi yarattıkları devle baş edemeyip, 180 derecelik bir dönüşle mankenleri tedavülden kaldırıverdiler. Portakal sıkıldı, suyu içildi, posası da, hooop, çöpe atıldı. 
     Şimdi yeni kapı, reytingi iyi diziler ve oyuncuları... Yalnız bir şeyi unutuyorlar. Bu diziler en fazla haziran sonuna kadar devam edip sonra en az 4 ay ara veriyor. Peki o 4 ay ne olacak Söyleyelim... Eski dostlarımız, mankenler geri dönecek. Yenilenmiş, biraz dinlendirilmiş, belki bakanların ismi ezberletilmiş, ekmek fiyatı öğretilmiş, beyinsel fonksiyonları geliştirilmiş en azından tepki almayacak hale getirilmiş şekilde. 
     
     Olur onlar... 
     "All Star bir oyuncu All Star olmuşsa All Star olmuştur..." b b 
</TEXT>
</DOC>
