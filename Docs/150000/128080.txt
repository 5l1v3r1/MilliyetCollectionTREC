<DOC>
<DOCNO> 128080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sondun28.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi olacak hastanın ayağına 15 doktor geldi... 
</HEADLINE>
<TEXT>

     ABD'ye gitmek için bindiği uçakta kalp krizi geçiren İngiliz kadının yardımına, uçakta bulunan 15 kalp uzmanı yetişti. 
     Kızının düğününe gitmek için İngiltere'den bindiği uçakta kalp krizi geçiren 67 yaşındaki Dorothy Fletcher'in imdadına, kabin görevlisinin ''Uçakta doktor var mı '' sorusu üzerine, Florida'daki bir tıp konferansına katılmak üzere uçakta bulunan 15 kalp uzmanı yetişti. 
     Şanslı kadın, ''hayatını borçlu olduğu doktorlara teşekkür etmek istediğini, kurtarıcıları hakkında bir tıp konferansına gittiklerinden başka bilgisi olmadığını'' söyledi. 
     İngiltere'nin kuzeybatısında bulunan Liverpool'da yaşayan Fletcher'in, Kuzey Carolina'daki Charlotte Tıp Merkezi'nde 2 günü yoğun bakımda olmak üzere 5 gün kalmasına rağmen kızının düğününe yetiştiği bildirildi. 
     
</TEXT>
</DOC>
