<DOC>
<DOCNO> 126024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/spor/spo04.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Acil reform paketi 
</HEADLINE>
<TEXT>

Trabzonspor Başkanı Özkan Sümer, hem kulübü, hem de futbol takımını düzlüğe çıkaracak projelerini hazırladı. 15 maddelik paket iki yıl içinde parasal yönden rahatlama sağlayacak 
     YENİDEN Trabzonspor başkanlığına seçilen Özkan Sümer’in iki yıl içinde kulübün gelir kaynaklarını artırmak için planladığı işleri 15 maddede topladığı bildirildi. Bordo - Mavili yönetimin ilk olarak takıma en az iki takviye yapacağı, projeleriyle parasal yönden rahatlamayı ve tam profesyonelleşmeyi gerçekleştireceği ifade edildi. Sümer ve ekibinin reform paketi şöyle 
     
     1- Özelleştirilme aşamasındaki Trabzon Limanı bir an önce kulübe kazandırılacak. 
     2- İstanbul Kartal’daki tesislerin yanında benzin istasyonu yapılacak. 
     3- Trabzon Koleji kurulacak. 
     4- Avni Aker Stadı, UEFA kriterlerine uygun hale getirilecek. 
     5- Stadın yanındaki atış poligonu yıkalacak, büyük bir alışveriş merkezi ile kapalı ve açık garaj inşaa edilecek. 
     6- Tesislerin yanında yapımı süren yat limanı kulübe kazandırılacak. 
     7- Gençlik ve Spor Genel Müdürlüğü’ne ait kamp eğitim merkezinin Trabzonspor’a verilmesi sağlanacak. 
     8- İnternet üzerinden kulübün logosunu taşıyan ticari eşyaların satışı yapılacak. 
     9- Trabzonspor markalı ürünlerin satıldığı mağazaların sayısı çoğaltılacak. 
     10- Borçlar temizlenecek, sağlıklı bir gelir gider dengesi kurulacak. 
     11- 1- Mali ve idari yapıyı FİFA kriterlerine getirmek. 
     12- Bu yıl en azından ilk 4 takım arasına girerek UEFA Kupası’na katılmak. 
     13- Alt yapı tesis binası yıkılacak yerine çok modern bir bina kurulacak ve saha sayıları daha da artırılacak. 
     14- İki yıl içinde mevcut kadrodaki Trabzonlu sayısını yüzde 80’ler düzeyine getirilecek. 
     15- Transferde iyi araştırma ve incelemeyle hem ucuz, hem kaliteli genç yıldız adayları bulunacak, ağır ekonomik yükün önüne geçilecek. 
     
     480 milyarlık doping 
     YÖNETİM, Fenerbahçe maçı öncesi 480 milyar lira para dağıttı. Denizli ve Malatya maçlarının 80 milyar lira tutan primlerinin yanı sıra, futbolcuların 250 milyar lira tutan alacakları verildi. Samet Aybaba ile yardımcıları Ulvi Güveniroğlu, Bahattin Güneş ve Hamit Cihan’a da toplam 150 milyar lira ödendi. Hazırlıklarını dün tek antrenmanla sürdüren Bordo-Mavili takımda oyuncuların bir hayli neşeli oldukları gözlendi. 
     



 SPOR 





























</TEXT>
</DOC>
