<DOC>
<DOCNO> 146936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo06.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MASRAFLAR BİZDEN 
</HEADLINE>
<TEXT>

İngiltere’ye devletin parasıyla misafir götürüldüğü iddiası, federasyonu ayağa kaldırdı. İkinci Başkan Ata Aksu, "Ödemeyi kendi bütçemizden yapıyoruz" dedi 
     Tek kuruş almadık’ 
     İNGİLTERE maçı öncesinde gündeme bomba gibi düşen "Misafir" krizi yalanlandı. Futbol Federasyonu Yönetimi, davetliler için devletten bir kuruş almadıklarını iddia etti. İkinci Başkan Ata Aksu, "Bu ilk kez yaptığımız bir uygulama değil. Daha önce de misafirlerimiz bizimle geldi. Ancak devletten para çıkması söz konusu değil. Benim bile gelmem insanları rahatsız ediyor" dedi. 
     
     Bütçemiz belli’ 
     YÖNETİCİ Hüsnü Hayali de iddiaları sert bir dille yanıtladı. Hayali, Federasyonu’nun bütçesinin belli olduğunu vurgulayıp, "Özerk olduğumuz unutulmasın. Bütçemiz naklen yayın ve sponsorlardan gelen paralarla oluşmaktadır. Devlet ile maddi konularda bir ilişkimiz yok. İngiltere maçı öncesinde bunların gündeme gelmesi yanlış. Hepsi spekülasyon" diye konuştu. 
     
     Herkes yapıyor’ 
     MİLLİ Takımlar Sorumlusu Selami Özdemir, devletin kasasından bir kuruş çıkmadığını açıkladı. Özdemir şunları söyledi "Her dönemde bunlar gündeme getiriliyor. Nedenini anlamak mümkün değil. Kendi bütçemiz var ve vergimizi ödeyen bir kurumuz. Davetliler arasında sponsor firmalarımızın 40’a yakın temsilcisi var. Bu temsilcileri getirmek zorundayız." n BİLAL MEŞE 
     
DÜNYA MARKASI mıyız      Erdoğan ŞENAY 

     İngiltere ile futbol alışverişimiz çok da pahalıya patlamış bize... 29 gol yiyip, tek sayı yapamamış bir hesap pusulası var önümüzde... Evet köprünün altından çok sular geçti. Türkiye artık futbolda bir "DÜNYA MARKASI." Ancak büyüdükçe daha da yücelmenin tek çaresizidir "büyük düşünmek." 
     Bence son yıllarda kolektif olabilme ve kolektif oynama başarılarını peşpeşe dünya çimenlerine döken Türk Milliler’i bu çok önemli meziyetlerine "çabuk, daha çabuk" hareketlenmeyi bu geceki oyunun ekranlarına getirebilirlerse İngiltere’nin işi bitik demektir. Ama ölü toplarda aklı başka yerlerde gezinen bir defans ve orta alan sorumsuzluğu sarıp sarmalarsa oyunu, işte o zamanda kimse kimseye "Milli Takım meddahlığı" yapmasın.... Çünkü bu gece puan kavgasından önce maziyi ait bir "namus hesaplaşması" yapacağız İngiltere ile... 
     
Dünya’ya mesaj      Mehmet ÖZDİLEK 

     2002 Dünya Kupası süresince Milli Takımımız’ın başarılarını siz MİLLİYET okurlarıyla paylaştıktan sonra, İngiltere - Türkiye maçıyla tekrar birlikte olmaktan büyük mutluluk duymaktayım. 
     Grubunda lider konumunda bulunan Milli Takımımız, bugün oynayacağı maça tarihinde ilk defa favori olarak çıkacaktır. Bu maç için geldiğim ve uzun bir süre yaşadığım Newcastle şehrinde, İngiliz futbol otoriteleri ve halkı ile yapmış olduğum temaslar neticesinde. futbolumuzun önlenemez çıkışı tüm dünyada olduğu gibi İngiltere’de de takdir görmesi ve bu maç için de takımımızın favori gösterilmesi beni çok mutlu etti. Ama şunu da unutmamak gerekir ki, böyle maçlarda favori gösterilen takımlar her zaman dezavantaj taşır. Bu dezavantajı, avantaja çevirecek olan, teknik heyetin maçla ilgili olarak futbolcu kardeşlerimize vereceği taktiksel anlayışlardır. 
     Her ne kadar İngiliz futbolu son dönemlerde bir düşüş içinde görülse de, her zaman önemli ve ciddiye alınacak bir rakip olarak görülmelidir. Dünya Kupası’nda hiçbir Avrupa takımıyla oynamadan Dünya Üçüncüsü olan Milli Takımımız’a eleştiri getirenlere futbolcu kardeşlerimin en iyi cevabı bugün sahada vereceklerine inanıyor ve tüm kalbimle onları destekliyorum. 
     Diğer taraftan, skor ne olursa olsun, sahadaki mücadele, dünya liderlerine Türk ve İngiliz halklarının barış ve kardeşlik adına vereceği en iyi mesaj olacaktır. 
     


SPOR 



























</TEXT>
</DOC>
