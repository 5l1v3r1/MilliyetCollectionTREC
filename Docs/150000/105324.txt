<DOC>
<DOCNO> 105324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/02/son/sonspo12.html </URL>
<DATE> 2002/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım İstanbul'da kampa girdi... 
</HEADLINE>
<TEXT>

     12. Avrupa Futbol Şampiyonası 7. Eleme Grubu'ndaki ilk maçında 7 Eylül Cumartesi günü İstanbul'da Slovakya ile karşılaşacak A Milli Futbol Takımı'nın aday kadrosu bugün kampa girdi. 
     Polat Renaissance Oteli'nde kampa giren milliler, ilk antrenmanını bu akşam Florya Metin Oktay Tesisleri'nde yapacak. 
     Tedavisi için Almanya'ya giden kaleci Rüştü'nün, kampa yarın katılacağı belirtilirken, yurtdışında forma giyen futbolculardan kampa ilk katılan futbolcu Tugay oldu. Okan Buruk, Emre Belözoğlu, Yıldıray Baştürk, Alpay Özalan ve Nihat Kahveci'nin ise İstanbul'a akşam saatlerinde gelecekleri bildirildi. 
     Bu arada A Milli Takım kadrosuna alınmayan Hakan Şükür'ün de bugün Polat Renaissance Oteli'nde bulunması dikkati çekti. Tedavisinin, milli takım sağlık heyeti tarafından sürdürülmesi nedeniyle otelde olduğu kaydedilen Hakan, burada Futbol Federasyonu Başkanı Haluk Ulusoy ile de bir süre görüştü. 
     A Milli Futbol Takımı'nın, Slovakya maçı aday kadrosuna çağrılan oyuncular şöyle 
     Bülent Korkmaz, Ergün Penbe, Arif Erdem, Hakan Ünsal, Ümit Davala, Hasan Şaş, Emre Aşık, Ümit Karan, Cihan Haspolatlı Galatasaray , Tayfur Havutçu Beşiktaş , Zafer Özgültekin Ankaragücü , Rüştü Reçber, Fatih Akyel, Ümit Özat, Serhat Akın Fenerbahçe , Ömer Çatkıç Gaziantepspor , Tugay Kerimoğlu Blackburn Rovers , Alpay Özalan Aston Villa , Okan Buruk, Emre Belözoğlu FC Inter , Yıldıray Baştürk TSV Bayer 04 Leverkusen , Nihat Kahveci Real Sociedad . 
     





</TEXT>
</DOC>
