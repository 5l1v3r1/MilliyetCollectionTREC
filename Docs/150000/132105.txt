<DOC>
<DOCNO> 132105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/21/siyaset/siy06.html </URL>
<DATE> 2003/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl’ın Meclis rüyası sona erdi 
</HEADLINE>
<TEXT>

     ANKARA Milliyet 

     YSK, Siirt seçimlerinin iptal edilmesinden sonra vekilliği düşen ve cezaevine konulan Fadıl Akgündüz’ün 9 Mart’ta yenilenecek seçimde yeniden aday olmak için yaptığı başvuruyu, milletvekili seçilme yeterliliğini taşımadığına karar vererek, reddetti. YSK, dünkü toplantıda Siirt seçimine katılacak 6 partinin durumunu da inceledi. CHP’nin 3. sıra adayı Gül Mehmet Bektaş, GP’nin 1. sıra adayı Alpaslan Sarıkaya ve İP’in 3. sıra adayı Miktat Özcan’ın adaylıktan istifa ettiklerine ilişkin dilekçelerini kabul eden YSK, bu partilerin aday listesindeki eksiklikleri 23 Ocak’a kadar tamamlamasını istedi. YSK, geçici aday listesini de 24 Ocak’ta yayımlayacak. AKP lideri Erdoğan’ın da geçici aday listesi açıklandıktan sonra istifa edecek olan Mervan Gül’ün yerine Siirt 1. sıradan adaylığını açıklaması bekleniyor. 
     



 SİYASET 















</TEXT>
</DOC>
