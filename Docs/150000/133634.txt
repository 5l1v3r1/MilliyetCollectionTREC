<DOC>
<DOCNO> 133634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/28/son/soneko09.html </URL>
<DATE> 2003/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci el otomobil piyasasında yaprak kıpırdamıyor 
</HEADLINE>
<TEXT>

     Olası Irak harekatı ile döviz ve faizlerdeki tırmanış, ikinci el otomobil satışlarını durma noktasına getirdi. 
     Özel Tüketim Vergisi ÖTV yasasıyla Taşıt Alım Vergisi'nin kaldırılmasının ardından, ''ikinci el'' otomobil piyasasında meydana gelen hareketlilik kısa sürdü. 
     Irak'a olası operasyon ve harekat için çeşitli tarihlerin gündeme gelmesinin ardından, otomobil talebinin giderek azaldığı bildirildi. Bunda, döviz ve faizlerdeki somut artışların da etkili olduğu kaydedildi. 
     Oto-Koop Başkanı Rasim Hazar, insanların savaş psikolojisiyle hareket ettikleri için tasarruflarını döviz, faiz veya altına kaydırdıklarını ya da mevcut durumlarını koruduklarını söyledi. 
     Hazar, galeri masraflarını karşılamak üzere vadeli araç satışını bile göze aldıklarını, ancak yine talep olmadığını ifade ederek, ''6 aydır fiyatlar değişmediği halde yaprak kımıldamıyor. Satmaya otomobil bulamazken, şimdi her yer otomobil dolu. Satan çok, ama alan yok. Sıcak savaşın yaklaştığı yönündeki haberler, durgunluğun daha da artacağı beklentisi yarattı'' dedi. 
     Bursa'da, Tafik Tescil Bürosu'nda her gün 180-200 dolayında araca hacizli olduğu gereçesiyle bağlanma yazısı geldiğine de değinen Hazar, bu duruma açık oto pazarlarının yol açtığını ve kapatılmaları için Türkiye Odalar ve Borsalar Birliği Kara Nakil Vasıtaları Sektör Kurulu'nda çalışma başlatıldığını söyledi. 
     Hazar, herkesin kendi adına plaka düzenlendiği ve noterleri devreden çıkaran bir sisteme geçilmesi gerektiğini belirterek, bunun AB'ye uyum sürecinin de bir parçası olduğunu ifade etti. 
     Bursa Oto-Koop'ta bazı modellerde ikinci el otomobil fiyatları ise şöyle 
     
     
Marka Model En düşük En yüksek Broadway 1998 7.000.000 8.000.000 Doğan SLX 1999 7.500.000 8.500.000 Şahin 1999 6.000.000 7.000.000 Fiat Brava 2000 13.000.000 13.500.000 Megan 1.6 2000 15.500.000 16.500.000 Clio 1.4 H 2001 13.500.000 15.000.000 Clio 1.6 H 2001 14.000.000 15.500.000 Scenic 2000 18.000.000 20.000.000 Hyundai 1.3 2000 9.000.000 9.500.000 Hyundai GLS 1.5 2000 9.500.000 11.000.000 Peugeot 206 2000 12.000.000 13.000.000 Opel Astra 1.6 2000 16.000.000 18.000.000 Ford Focus Ambiente GP 2000 16.000.000 17.000.000 Ford Focus Ghia 2000 18.000.000 19.000.000 Volkswagen Polo 1.6 2000 14.000.000 16.000.000 Volkswagen Bora 1.6 2000 21.000.000 23.000.000 Volkswagen Passat 1.8 TDI 2000 25.000.000 26.000.000 Suzuki Jeep 1.6 Vitara 2000 19.000.000 22.000.000 Honda Jeep 2000 25.000.000 28.000.000 Volvo S 40 1.8 2001 22.000.000 23.000.000 
     





</TEXT>
</DOC>
