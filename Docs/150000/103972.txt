<DOC>
<DOCNO> 103972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/26/yazar/temelkuran.html </URL>
<DATE> 2002/08/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Geçti Sami Geçti 
</HEADLINE>
<TEXT>

Kimilerinin içinde, yüzüyle orantısız bir keder vardır. O adamlar bir tuhaflık gibi geçer dünyadan. Tıpkı Hazinses gibi. İçinizde kim hatırlıyor onun sesini 
     Habersiz kalmış çömez bir televizyon muhabiri, eski "artizi" yolda kıstırıp, gülme arsızı adamları da toplayıp çevresine, der ki 
     "Gözlerini bi’ yuvarlasana be Sami abi " 
     Sami Hazinses gözlerini yuvarlar kalabalığın ortasında. Böylece uzun bir hayattan geriye sadece küçük bir numara kalır. "Sami abi" çamur gibi bir haksızlığın ortasında olduğunun farkında mıdır o anda Düşkün bir sirk cambazı gibi marifetlerini tökezleyerek, sürçerek göstermeye çalışırken, bir adamdan geriye sadece bir "güldürme çabası" kaldığının farkında mıdır Yoksa o "önemsiz" olmaya beyaz perdeden alışık mıdır Bir adam ezilerek, önemsizleşerek, silikleşerek, başroldeki birilerinin öneminin altını çizmişse yıllarca, ruhu bir tür terbiyeden geçmiştir herhalde. Herhalde kendini o kadar da önemsememeyi öğrenmiştir zamanla. Bu yüzden bir televizyon programı sırasında huzurevine yerleştirilince "İyi misin Sami abi Bak huzurevine yerleştirdik seni " diye sorulunca, şöyle söylemiştir 
     "Geçtiii Sami, geçti 
     
Bir tuhaflık gibi geçmek      İstiklal Caddesi’nden geçerdi hep. Dönüp bakanları tereddüte düşürürdü kendini önemsemeyişi. Oysa "eski artizlerin" tuhaf bir yürüyüşü vardır her an biri durdurup imza isteyecek gibi atarlar adımlarını. Sanki şahsi bir resmi geçit yapar gibi. Herkes onlara bakıyormuş gibi yürürler Cadde’yi aşağı, yukarı... Sonra yine aşağı, sonra yine yukarı... Tebasının hatırlamadığı krallar gibi otururlar kahvelerde ve hep hazırdır yalanları 
     "Artık yapmıyorlar eski, güzel filmleri " 
     O acıklı yalanlar, eski ve pırıltılı hayatlarının tutundukları son simleri. 
     Hazinses ise... Yiyecek aramaya çıkmış herhangi bir adam gibiydi o. Biri kolundan tutup "Gözünü yuvarlasana be abi " dediğinde, sanki bu dünyaya gelişinin nedeni buymuş gibi, sanki bütün o acıklı aşk şarkılarını o bestelememiş de, bir tek bu tuhaf komiklik için gelmiş gibi dünyaya, yuvarlar gözlerini ve sonra giderdi, herhangi biri gibi. Herhangi biri olmaya alışmak en ağır işçiliğidir sinemanın. O, ağır işçilerin birincisiydi. 
     
Yüzüyle orantısız kederi      Kimilerinin içinde, yüzüyle orantısız bir keder vardır. Bir şaka gibidir yüzü, oysa içinde divane bir adam saklıdır. Ne yapsa olmaz bu yüzden kaderimizi çizen yüzlerimizdir çünkü. O adamlar, yüzlerinin kaderlerini yaşarlar, içlerindeki divane adam ses veremeden göğüs kafesinde saklanırlar. İşte o adamlar, bu dünyadan bir tuhaflık gibi geçerler, bir tuhaflık gibi gelip geçerler dünyadan. Sami Hazinses de öyle geçti, bir tuhaflık gibi. 
     Gazeteler yazıyor Müslüm Gürses’in "Yeter Ağlatma Beni", Sevim Tanürek’in "Derdimi Kimlere Desem" ve Zeki Müren’in "Bir Dilbere Müpteladır Deli Gönlüm" şarkılarının bestesi ve güftesi Sami Hazinses’e aitmiş. Tuhaf değil mi İçinizde kaç kişi hatırlıyor Sami Hazinses’in "sesini" 
     
     







Din ve yenilenme 


Peşrev Nargile bozuk çalıyordu 


Seçim ve roketleme 


CHP, Baykal ve iç borç 


Baykal’a haksızlık yapılıyor 


Hoş geldiniz Erbakan Hoca 


Eymir’de Baykal turu 


Geçti Sami Geçti 


Derviş CHP’de yerini buldu galiba 


İçte bağımsız dışa bağımlı 


</TEXT>
</DOC>
