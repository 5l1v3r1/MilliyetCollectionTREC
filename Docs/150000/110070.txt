<DOC>
<DOCNO> 110070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/28/son/sonspo06.html </URL>
<DATE> 2002/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 0 - Beşiktaş 1 
</HEADLINE>
<TEXT>

     Birinci Süper Lig'de Beşiktaş, deplasmanda, Ankaragücü'nü 1 - 0 yendi. 
     
     İlk yarı 

     Beşiktaş'ın erken gelen golü konuk ekibin savunma güvenliğini daha ön planda tutmasına neden oldu. Siyah-beyazlılar, ilk yarı boyunca özellikle Ahmet Dursun'a atılan paslarla rakip kalede gol aradı. 
     Ankaragücü atakları ise Beşiktaş kalesinde tehlike sayılabilecek olgunluğa ulaşamadan rakip savunma tarafından engellendi. 
     6. dakikada Augustine'nin ceza alanı önünden yaptığı vuruşta, top 
     üstten auta çıktı. 
     7. dakikada Beşiktaş'ın golü geldi. Pancu'nun ara pasıyla buluşan 
     Ahmet Dursun, yerden bir vuruşla topu kaleci Zafer'in yanından ağlara gönderdi 1-0. 
     27. dakikada Yılmaz'ın yaklaşık 25 metreden kullandığı faul 
     atışından gönderdiği topu kaleci Cordoba son anda kornere çeldi. 
     29. dakikada Sergen, yaklaşık 35 metreden kullandığı serbest 
     vuruşta topu arka direğe havalandırdı. Pancu, bomboş pozisyonda topa dokundu. Ancak kaleci Zafer yatarak topu kontrol etmeyi başardı. 31. dakikada Hüseyin, mutlak gollük pozisyonda altıpas üzerinden kötü bir vuruş yapınca, top kaleci Cordoba'da kaldı. Aynı dakikada, Hakan Keleş'in sol taraftan arka direğe gönderdiği topa yine Hüseyin kötü bir kafa vuruşu yapınca, meşin yuvarlak yandan auta çıktı. 33. dakika Beşiktaş için şanssız bir andı. Sergen'in ceza alanına ortasında, Pancu topa dokundu, ancak meşin yuvarlak direkten döndü. Dönen topu Ahmet Dursun tamamladı. Bu kez de top üst direkten döndü ve kaleci Zafer topu kontrol etti. Karşılaşmanın ilk yarısı konuk ekip Beşiktaş'ın 1-0 üstünlüğüyle sona erdi. 
     
     İkinci yarı 

     Karşılaşmanın ikinci yarısında Beşiktaş, daha çok savunmayı düşünürken, Ankaragücü ise geliştirdiği atakları golle sonuçlandırmayı başaramadı. 
     53. dakikada, Yılmaz'ın yaklaşık 25 metreden attığı sert şutta kaleci Cordoba topu yumruklarıyla uzaklaştırdı. 
     59. dakikada, Kaan Dobra'nın pasını alan Ahmet Dursun'un şutunda top az farkla yandan auta gitti. Aynı dakikada Beşiktaş'ta Sergen'in yerine Amaral oyuna girdi. 
     68. dakikada, Yılmaz'ın ceza alanının sol çaprazından attığı sert şutta yine kaleci Cordoba köşeden topu kornere gönderdi. 
     71. dakikada, Ankaragücü'nde Hüseyin'in yerine Hami oyuna dahil oldu. 
     73. dakikada, Beşiktaş'ta Pancu çıkarken, Nouma oyuna girdi. 
     74. dakikada, Ankaragücü'nde Adem'in yerine Mehmet Türkmehmet oyuna alındı. 
     76. dakikada, Amaral'ın ortasında topla buluşan Ahmet Dursun, topu kaleci Zafer'in üzerinde aşırdı. Ancak Baidoo son anda yetişerek topu çizgi üzerinden kornere çıkardı. 
     83. dakikada, Ankaragücü'nde Simao çıkarken, Cem oyuna dahil oldu. 
     85. dakikada, siyah-beyazlılar da Kaan Dobro yerini, Niyazi'ye bıraktı. 
     89. dakikada, Beşiktaş'ta Yasin sarı kart gördü. 
     Karşılaşmada başka gol olmayınca, konuk ekip Beşiktaş maçtan 1-0 galibiyetle ayrıldı. 
     





</TEXT>
</DOC>
