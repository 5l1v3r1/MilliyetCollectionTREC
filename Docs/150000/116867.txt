<DOC>
<DOCNO> 116867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yazar/akyol.html </URL>
<DATE> 2002/11/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP’nin ateşle imtihanı 
</HEADLINE>
<TEXT>

     SEÇİM sonuçları sürpriz değil... Kamuoyu araştırmaları sandıktan çıkacak sonuçları aşağı yukarı tahmin etmişti. 
     Seçim sonuçlarını kutlamak için sadece AKP’nin havai fişekleri hazırlamasından, birçok liderin seçim sonuçlarını evinde izleyeceğini açıklamış olmasından da belliydi ki, zafer bekleyen, sadece AKP idi. 
     Milliyet gazetesinde yayımlanan "AKP’nin arkasında ne var " başlıklı yazı dizimizde ele aldığımız sosyolojik süreçler de AKP’nin on beş yıldır hiçbir partinin ulaşamadığı bir oranla seçim zaferi kazanacağını gösteriyordu. 
     Öyle oldu... 
     Bu seçimin birinci partisi AKP, ikinci partisi CHP’dir ama zafer kazanmış tek parti AKP’dir. 
     CHP de kendisinin umduğu, ulaşabileceği potansiyele göre iyi sayılabilecek bir sonucu alamadı. 
     
     AKP, Özal’ın 1987’de aldığı oylardan beri ilk defa bu oranlara ulaşmışsa, aradan geçen on beş yılın yarattığı hangi dinamiklerin AKP’yi yükselttiğini iyi analiz etmek gerekir. 
     Koalisyonlar bütün partileri yıprattı... Yolsuzluk ve yoksulluk halkı canından bezdirdi... Muhalefette kalanlar şansı kazandı. 
     Muhalefet partileri arasından AKP’nin sivrilmesinde siyasi ve sosyolojik sebepler vardır Siyasi sebepler AKP’nin 50 civarında bir milletvekili gücüyle yola çıkması, Erbakan çizgisinden ayrılan yenilikçi’ taban sebebiyle çabuk teşkilatlanması, merkez sağa açılması ve Tayyip Erdoğan’ın hem denenmemiş, hem bir karizmatik lider olmasıdır. 
     Sosyolojik sebep ise, Türkiye nüfusunun büyük bir bölümünü oluşturan "iktisaden ve manen mağdur muhafazakar orta ve alt orta sınıflaröla bu partinin "duygudaşlık" kurabilmesidir. 
     "Anadolu solu" bu duygudaşlığı kurmada çekingen davrandı. Sağdaki partiler bu kitlelerden epeydir kopmuş, kendilerini "merkez"e çekmişlerdi zaten... 
     Ve işte AKP ok gibi fırladı. 
     
     AKP çok büyük bir zafer kazanmıştır. Bunun anlamı, AKP’nin çok büyük bir sorumluluk üstlenmesidir. 
     Yakın geçmişte hangi iktidar bu kadar zor sorunlarla karşı karşıya işe başlamıştı 
     Kaldı ki AKP’nin karşı karşıya olduğu ilave bir sorun daha var Hala 31 Mart korkuları yaşayan resmi ve sivil "devletçi seçkinler"in kuşkuları 
     Bu kuşkularla hukuku zorlayarak yapılan baskılar, geri tepmiş, kitlelerle AKP’nin bütünleşmesine yaramıştır 
     Ama artık AKP iktidardadır. Hem bu kuşkuları gidermek, hem ülkeyi iyi yönetmek zorundadır. Aksi halde hızla gelmiş bu oylar hızla gidebilir ve bir başarısızlığın ülkeye faturası ağır olur. 
     AKP kendisini "önce ekonomi ve AB" gibi toplumun geniş mutabakatına sahip konulara indekslemeli, iç ve dış piyasalara derhal güven vermelidir. 
     Tayyip Erdoğan son 15 yılın en başarılı karizmatik lideri olduğunu ispat etmiştir. Şimdi devlet adamı vasıflarına sahip olup olmadığının sınavındadır. 
     Krizler ortasında "ateşle imtihanödır. 
     Avans vermeli, başarı için şans tanımalıyız. Erdoğan dün gece yaptığı konuşmada anayasal kurumları, Avrupa Birliğini’ni ve ekonomiyi vurgulayarak çok olumlu ve umut verici bir başlangıç yapmıştır. Bundan sonraki aşaması başbakanın belirlenmesidir. Kamu vicdanının "evet, bu olur" diyeceği, "emanetçi" ve "ideolojik" görmeyeceği bir başkan... Başarılar diliyorum. 
     
     







AKP’nin ateşle imtihanı 


Müfettah Hanım’ın hünnapları 


Ecevit İntihar ettik 


Seçmen darbeyi fena vurdu 


Demokrasinin dili sandık 


AKP iktidarına ABD’den bakışlar 


Ne geceydi ama .. 


Belirsizlikler kalktı 


Türkiye için yeni bir şans 


Stratejiyi biz belirleriz, özerk kurullar uygular’ 


Görünen köye kılavuz aradık 


AKP’nin zaferi 


Dünyayı renkli çocuklar kurtaracak 


Yadsınan gerçeklerle yüzleşme zamanı... 


Halk aş ve iş için bekleyecek 


</TEXT>
</DOC>
