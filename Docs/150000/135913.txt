<DOC>
<DOCNO> 135913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/08/yazar/uras.html </URL>
<DATE> 2003/02/08/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Gavurbostanı meğer kapari’ imiş 
</HEADLINE>
<TEXT>

     Karakeçili ilçesi ve köylerinde 1.134 hanede 8 bin 300 kişi yaşıyor. Bu insanların çoğu geçimini tarımdan sağlıyor. Son yıllarda girdi maliyetlerinin artması ve ürün fiyatının maliyetleri karşılayamaması nedeniyle çok kişi tarım üretiminden uzaklaşıyor. Büyük şehirlere göç ediyor. 
     Karakeçili İlçe Tarım Müdürü’nün verdiği bilgiye göre, 10 dekarlık bir alandan 50 bin dolar değerinde ürün almak mümkündür. Kırıkkale Vali Yardımcısı, mevcut doğal kapari bitkilerinden mayıs ayında toplanacak kapari çiçeklerinin kilosunun 1 dolardan satılacağını söylüyor. 
     Proje çerçevesinde Karakeçili’deki 17 bin dekar araziye 5 yıl içinde 17 milyon fidan dikilmesi planlanıyor. Bu amaçla temin edilen tohumlar serada fideye dönüştürülüyor. Gelecek ekim ayında da bunların dikimi yapılacak. 
     Erozyonu önleyecek, tarımdaki nüfusun gelirini artıracak ve göçü önleyecek bu projeyi tarım ile uğraşanların da benimsedikleri belirtiliyor. 
     
     Yurtdışında büyük talep var 
     Anadolu’da gavurbostanı, gebereotu, gebreotu, keditırnağı, kargakavunu, menginik, devedikeni keper, kepere diye de adlandırılan kapari bir tür çalıdır. Toprağı sımsıkı kavrayan ve hızla yayılan köklerinden kurtulmanın imkanı yoktur. Kümelenmiş görüntüsü dikkati çeker. Akdeniz ikliminin hakim olduğu Batı Anadolu illeri başta olmak üzere Orta Anadolu’da Tokat ve civarında Doğu Karadeniz ve Güneydoğu’da doğal olarak yetişir. Tohum ile üretilir. Tohumlar ağustos ve eylül aylarında karpuzcuk şeklinde olan meyvelerden elde edilir. Çiçekleri mayıs ayı ortalarında toplanmaya başlanır. 
     Yurtdışından büyük talebi vardır. Kaparinin faziletine inanan Mustafa Ünal, www.kapari.com isminde bir internet sitesinde ilgilenenlere kaparinin ne olduğu, nasıl yetiştirileceği, kime, nasıl, kaç liradan satılabileceği hakkında bilgi veriyor. 
     Yurdumuzda pek bilinmemesine rağmen gebereotunun kök kabuğunun idrar söktürücü ve kabızlık giderici özelliği, çiçekk tomurcuklarında bol miktarda vitamin ve protein, 100 gr. çiçek tomurcuğunda kuru madde olarak 67 mgr. fosfor, 9 mgr. demir, 24 mgr, protein, 12 mgr. selüloz ve 2 mgr. lipid var. Gıda, kozmetik, boya ve ilaç sanayiinde kullanılan kapari yurtdışına genellikle salamura şeklinde ihraç ediliyor. Konserve olarak hazırlanan kapariçturşu, salataçpizza, üstüçbalık ve av etleri yanında garnitür olarak yeniliyor. Sağlık açısından karaciğer fonksiyonlarını düzenlediği ve cinsel gücü artırdığı biliniyor. 
     
     







Yeni Irak projesi 


Yukarı tükürsen bıyık, aşağı tükürsen sakal ve bayram tatili 


Foto Mumcu.. 


Bölükbaşı terletiyor 


Irak deyince petrol kavgası 


Parça tesiri 


ABD döner kapı’ için bastırıyor 


Geceleri uyuyamıyorum’ 


Mumcu Atatürk mü ki fotoğrafı asılsın 


ABD’ye destek 


Ölü çocukların sessiz çığlıkları 


Şener’in TÜSİAD jesti... 


Ok yaydan, macun tüpten çıktı... 


Irak takiyesi 


Tuğrul nihayet çoğunlukta, ama işe yaramıyor 


Niye vazgeçiyorlar 


Gavurbostanı meğer kapari’ imiş 


</TEXT>
</DOC>
