<DOC>
<DOCNO> 145176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/yasam/yas01.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zincirleme katliam 
</HEADLINE>
<TEXT>

Bir kamyonu hatalı sollayan minibüs yolcu otobüsüyle çarpıştı. Şarampole uçan otobüs şans eseri devrilmedi ama minibüsteki yolculardan beşi öldü 
     TURGAY İPEK Erzurum DHA 

     Erzurum’dan İspir’e gitmek üzere 14 kişiyle yola çıkan Es İsper Turizm’e ait Köksal Altuğ 52 yönetimindeki minibüs, dün 07.30 sıralarında önünde giden Ayhan Erdemli’nin kullandığı kamyonu sollamak istedi. 
     Minibüs, sağ şeride geçmeye fırsat bulamadan, karşı yönden gelen ve İstanbul - Kars seferini yapan Mustafa Seven yönetimindeki Doğu Kars firmasına ait otobüsle çarpıştı. 
     Bu sırada arkadan gelen kamyon da önüne düşen Es İspir Turizm’e ait minibüse çarptı. İçinde çok sayıda yolcunun bulunduğu otobüs, mucize eseri devrilmeden karla kaplı şarampole düştü. 
     
     Kendi canından da oldu 
     Kamyon ile otobüsün arasında metal yığınına dönen minibüsün sürücüsü Köksal Altuğ, İspir Halk Eğitim Merkezi Müdürü Fikret Dilek 48 , PTT’de veznedar Ahmet Şahin Günbay, Hasan Ali Elen ile kimliği belirlenemeyen 50 yaşlarında bir kadın öldü. Kazada 9 kişi de yaralandı. 
     Yaralılar, Erzurum’daki hastanelere kaldırıldı. Atatürk Üniversitesi Tıp Fakültesi Aziziye Araştırma Hastanesi’ne kaldırılan Dr. Zeynep Saruhan, annesi Hedikal Saruhan, imam Ekrem Kurt, öğrenci Mustafa Okan Oral’ın hayati tehlikesi bulunduğu belirtildi. Aynı hastanede öğretmen Erdal Aslan, Serdar Altuğ, Numune Hastanesi’nde ise öğretmenler Mehtap Kapucu ve Mustafa Çatalkaya ile Sibel Kurt’un sağlık durumlarının iyi olduğu belirtildi. 
     


YAŞAM 























</TEXT>
</DOC>
