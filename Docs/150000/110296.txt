<DOC>
<DOCNO> 110296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun15.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan "Pakistan, terörizme testekten sorumlu tutulmalıdır" 
</HEADLINE>
<TEXT>

     Hindistan Başbakanı Atal Behari Vajpayii, Pakistan'ı, ''Hindistan'a karşı süregelen terörizme destek vermekle'' suçlayarak, tüm dünyanın bu ülkeyi ''terörizme'' destekten sorumlu tutmasını istedi. 
     Vajpayii, yaptığı açıklamada, ''Terörizme karşı savaşan uluslararası koalisyona dahil olan ülkelere, dünyanın her yerinde terörizmle savaşma ve terörist girişimleri başarısızlığa uğratma çerçevesinde, bu durumu hatırlatmak için diplomatik girişimlerimizi yoğunlaştıracağız'' dedi. 
     Hint haber ajansı, Hindistan'da bir Hindu tapınağında 31 kişiyi katleden 2 kişinin Pakistanlı olduğunu bildirmişti. 
     Saldırganlar, geçen Salı Gandhinagar tapınağına baskın yaparak, otomatik silah ve el bombalarıyla katliam yapmış, daha sonra güvenlik güçleriyle girdikleri çatışmada öldürülmüşlerdi. 
     





</TEXT>
</DOC>
