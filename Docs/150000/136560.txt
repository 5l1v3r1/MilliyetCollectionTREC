<DOC>
<DOCNO> 136560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/yazar/uras.html </URL>
<DATE> 2003/02/13/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Yurtdışındaki Türkler kırgın 
</HEADLINE>
<TEXT>

     Fikret Koç Yurtdışındaki Türkler her konuda devleti kendilerinden ırak görüyorlar. İkinci kuşak ise, bana ne Türkiye’den diyor. 
     Mustafa Öztürk Başka ülkelerin elçiliklerinde herhangi bir işiniz oldu mu, sizi saatlerce bekletmiyorlar. Bizim elçiliklerde önce orada çalışanın keyfi olacak, ondan sonra vakit varsa senin işin görülecek. 
     Hakan Hazneci Türkiye’deki vatandaşlar ne kadar destek olmuş ki, dışarıdaki vatandaştan destek arıyorsunuz 
     Murat Erkilet Devlet, Avrupa’daki vatandaşına bir şey vermedi ki, şimdilerde, zor günlerinde bir şey beklesin. 
     Murat Erol Türkiye’yi desteklemek için, imza kampanyaları, toplantılar, gösteriler de yapıldı. Kişisel çaba gösteren Türkler de var. 
     İbrahim Altun Ne verdiniz ki, ne bekliyorsunuz Bürokrasiden, çocuklarını Alman vatandaşı yaparak kurtulmakta bulan bu insanlardan ne bekliyorsunuz 
     Kemal Erdoğan Dünya Kupası maçlarında Türkler Berlin sokaklarını Türk bayraklarıyla doldurmuştu. Bu potansiyeli AB konusunda harekete geçirmek için bir organizasyon gerekirdi. 
     Can Dicle Avrupa ülkeleri kendi ülkelerindeki Türklerin yaşam biçimini gördükçe, Türkiye’nin AB üyeliğinden ürküyor. 
     Nurettin Artıran Döviz gönderdik, ne yaptınız Ev alalım dedik, bizi yoldurdunuz. Okul açtık, vatan haini olduk. Fabrika açan, mavi, yeşil, sarı sermaye oldu. Önce bize hizmet verin ki, sonra bizden hizmet isteyin. 
     Deniz Germen Avrupa’da yaşayan Türkler, AB’ye gerekli desteği veremiyorlar. Öyle bir devlet sistemi düşünün ki, insanına düşman, vatandaşlarını sadece yararlanılacak kullar olarak görür. Bu durumda yurtdışındaki Türkler her şeye rağmen neden devlete destek versin 
     Sadık Erten Siz, yurtdışında yaşayanlara oy kullanma hakkı verdiniz mi Şimdi onlardan destek arıyorsunuz 
     Ali Akdemir İngiltere’de kişisel olarak, AB konusunda devlete destek olmak için, elimizden geleni yapıyoruz. 
     Ali Göker Devlet önce yurtdışındaki vatandaşlarına sahip çıkmayı bilsin ki, ondan sonra onlardan medet beklesin. 
     Ozan Ceyhun Türklerden, Türkiye’yi desteklemek yerine, Türkiye’nin yaptığı yanlışları düzeltmesini isteyin. 
     Yunus Sarı Türkiye üzerine düşeni, ne AB için, ne yurtiçinde, ne yurtdışındaki vatandaşları için yapmıştır. Bizler de Türkiye’nin ipiyle kuyuya inip inemeyeceğimizi bilmediğimizden destek vermeye gerek görmedik. 
     Sayın okuyucularım, bu mesajların yurtdışındaki Türk vatandaşlarının çoğunluğunun duygularını yansıttığını kabul edecek olursak, yurtdışındaki Türklerden sadece AB konusunda değil, başka konularda da ilgi ve destek beklemekten ümidi kesmemiz gerekecek. 
     
     







Geleceği düşünmek 


Halka halka dumanlar... 


Gül, yerini Erdoğan’a bırakmamalı 


Sevişmek ne ki Ağız tadı ile bayram yaşayamadık 


Eğer... 


Gözden kaçmaması gereken ibare 


Yeni bir dünya kurulur, Türkiye nerede olur .. 


NATO, mato ve bir "baba elçi " 


Gül’ün ikilemi 


Kardeş aileler mutlaka birbirlerini tanımalı 


Yurtdışındaki Türkler kırgın 


Pentagon Türksat 2A ile Irak’a ulaşmaya talip 


</TEXT>
</DOC>
