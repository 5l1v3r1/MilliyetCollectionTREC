<DOC>
<DOCNO> 131668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/18/yazar/okur.html </URL>
<DATE> 2003/01/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Zapsu TÜSİAD’ı karıştırdı 
</HEADLINE>
<TEXT>

     Ancak TÜSİAD’da yönetim kurulu üyesi arayışı hiç bu kadar uzun sürmemişti. Bu arayışta gündeme gelen isimlerden birisi üzerinde çok tartışıldı. TÜSİAD üyesi ve Adalet ve Kalkınma Parti AKP Genel Başkanı Recep Tayyip Erdoğan’ın sağ kolu Cüneyt Zapsu... 
     
     Yönetim için ismi geçti 
     Zapsu’nun adının yönetim kurulu üyeliği için geçmesi etkili TÜSİAD üyeleri arasında büyük tartışma yarattı. Zapsu’nun yönetim kurulu üyeliğini destekleyenler, "AKP iktidarına derdimizi çok daha kolay anlatabiliriz" dediler. Muhalefet eden iki büyük patron "TÜSİAD her zaman hükümetlere yanlışlarını gösterdi. İktidara bu kadar angaje olmuş birisinin yönetime girmesi bizi kamuoyu önünde zor duruma düşürür" diye sert tepki gösterdi. Zapsu’nun üyeliği de dün gündemden düştü. 
     
     Listeye almaktan vazgeçtiler 
     Zapsu, Erdoğan’la birlikte Çin’i gezip Çin Seddi’nin en yüksek noktasına ulaşırken, TÜSİAD’dan yönetim kurulu üyeliği vizesini alamadı. Zapsu’ya muhalefet eden işadamlarının endişesine gelince, sorun iktidarlara yanlışları göstermek değil, yönetim kurulunda tartışılan her konunun anında AKP’ye ulaşacak olmasıydı. 
     Her şey bir yana TÜSİAD hala yönetim kurulu listesini hazırlayamadı. 
     İlginç değil mi 
     
İMKB özelleşecek mi, güzelleşecek mi ’      4 milyar dolarlık özelleştirme paketine 62 kamu kuruluşu konmuş. Modeller tartışılacak, tarihler açıklanacak. Pakette İstanbul Menkul Kıymetler Borsası İMKB de var. Borsalar, özelleşir mi, güzelleşir mi Elbette özelleşir. Verimlilik, rekabet göz önüne alınırsa neden olmasın Ama doğru modelle, doğru yaklaşımla. 
     İMKB, özerk olarak kuruldu. 1986’dan bu yana devlete 1 milyar dolar kaynak aktardı. Oysa bugün kasası dolu değil. İMKB, yatırım yapıyor, eğitime katkıda bulunuyor, öyle ya bu durumda borsa nereden para kazanıyor Borsanın en büyük gelir kalemini ikinci el tahvil ve bono piyasası sağlıyor. Devletin borçlanma ihtiyacı sürdüğü sürece İMKB para kazanmaya, hisse senedi piyasası ise çerez olmaya devam edecek. 
     
     Ortaklık yapısı önemli 
     İMKB, bugüne kadar faaliyetlerinden değil, faaliyet dışı gelirlerinden rant elde etti. Durmadan para verdi. Hal böyle iken "Durduk yerde İMKB’nin özelleştirmesi nereden çıktı" diyoruz. 
     Eğer, özelleştirme gerekçesi gelir elde etmek yerine, sağlıklı bir yapı oluşturmak ise itirazımız olmaz. AŞ’ye dönüşmüş ortaklık yapısı iyi planlanmış, yönetim kurulunun yapısı doğru organize edilmiş bir özel borsaya kimse itiraz edemez. Ama "devlet tekeli" yerine "özel sektör" tekeli yaratacak bir model ortaya konulursa, özelleştirme değil güzelleştirme yapılır. 
     
     







YÖK sultanlığı 


Şen şakrak bir geleceğe doğru... 


Durdurun Bush’u 


Denktaş ve KKTC 


Asker kişi gözüyle Kıbrıs... 


Devletin hafızası 


İlginç flört ABD - PKK görüşmesi 


Öğretmenevleri birilerinin çiftliği mi 


Kısmen "evet", kısmen "hayır"... 


Kadınları anlamaya çalışan daralır teslim olan kazanır ’ 


Zapsu TÜSİAD’ı karıştırdı 


Bir mescid kayboldu... 


AKP’li savaş senaryosu 


Barış için 100’ler Meclisi 


Bu kafayla olmaz 


Bilgi’den No Logo’ 


</TEXT>
</DOC>
