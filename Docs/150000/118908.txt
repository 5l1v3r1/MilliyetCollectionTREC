<DOC>
<DOCNO> 118908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/son/sonspo39.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray revire döndü... 
</HEADLINE>
<TEXT>

     Avrupa Şampiyonlar Ligi'nde Barcelona'ya 3-1 yenilerek, bu sezon Avrupa kupalarına veda eden Galatasaray'da sakat oyuncuların çokluğu moralleri iyice bozdu. 
     Barcelona maçında sağ dizinden sakatlanan Hakan Ünsal'ın bugün çekilen MR'ında menüsküsünde yırtığı rastlandığı öğrenildi. Milli futbolcunun yarın artroskopi olacağı ve en az 3 hafta sahalardan uzak kalacağı bildirildi. Galatasaray Kulübü Doktoru Serhan Kurtulmuş, Hakan'ın yarın sabah artroskopi olacağını belirterek, kesin durumunun operasyon sonrası netlik kazanacağını kaydetti. 
     Takımda çok sayıda sakat oyuncunun bulunduğunu belirten Dr. Kurtulmuş, bu futbolcular hakkında şu bilgileri verdi 
     ''Batista'nın sağ kasığında, Cihan'ın bel bölgesinde ağrıları var. Ümit Karan'ın sağ diz iç kısmında ödem bulunuyor. Bu oyuncunun tedavisi sürüyor. Ümit Davala'nın ise sağ diz arka adalenin yapışma yerinde ağrısı var. Hasan Şaş'ın da dizinde sorun bulunuyor. Ayrıca Sarr'ın sağ kasık bölgesinde ağrısı var. Bu futbolcuların da Trabzonspor maçında oynamama ihtimali bulunuyor.'' 
     





</TEXT>
</DOC>
