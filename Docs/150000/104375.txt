<DOC>
<DOCNO> 104375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/yazar/tamer.html </URL>
<DATE> 2002/08/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hayali ihracatın profesörü 
</HEADLINE>
<TEXT>

Maliye Bakanı Sümer Oral’ın kayınbiraderi Orhan Aslıtürk’ün, ablası Türkan Oral’a 1996’ta her ay 50 milyon lira gönderdiği Maliye’nin raporuyla belgeli 
     Maliye Bakanımız Sümer Oral, 16 Kasım 2000 tarihli "Aslıtürk, Oral’ın kayınbiraderi" başlıklı yazım üzerine beni telefonla aramış, insanların akrabalarını kendilerinin seçmediğini, Orhan Aslıtürk’le yıllardır görüşmediklerini şu sözlerle dile getirmişti 
     "Benim o yapıdaki insanla hiçbir ilişkim olamaz. 3 kez bakanlık yaptım ve hiçbirinde o şahıs, bakanlığın kapısından dahi adımını atmadı. 30 yıldır tek bir gün bile ne benim evimde kalmıştır, ne de ben onun evinde. Ben sadece eşimden sorumluyum. Eşim de benim çizgimdedir." 
     Gazetemizin başarılı ekonomi muhabiri Nedim Şener’in son kitabı Naylon Holding, Sümer Oral’ı yalanlıyor. Üstelik de kendi bakanlığının alt birimlerince hazırlanan raporlarda... 
     Nedim’in Maliye Bakanlığı Hesap Uzmanları’nın binlerce sayfalık raporları arasından titiz bir çalışma sonucu çıkartıp bizlerle paylaştığı belgeler, Orhan Aslıtürk’ün, ablası Türkan Oral’a 1996’da her ay düzenli olarak 50 milyon lira gönderdiğini ortaya koyuyor 
     " ... 1996 yılında Orhan Aslıtürk’ün her ay düzenli olarak bankaya adına para gönderdiği kişiler arasında ablası Türkan Oral da bulunuyordu. Bu havalenin daha sonraki yıllarda devam edip etmediği ise, hesap uzmanlarının soruşturmayı tamamlamasıyla cevaplanacak bir soru olarak duruyor." Sayfa 173 
     Sümer Oral’ın eşi Türkan Oral’ın adı, 1996 yılı için hazırlanan karapara raporunun eklerinde de yer alıyor Bakınız üstteki kupürler . 
     Nedim’in kitabı, Orhan Aslıtürk’ün çevirdiği akıllara durgunluk veren hayali organizasyonlardan yola çıkarak, hayali ihracat olayını değişik boyutları ve bütün çıplaklığıyla ortaya koyuyor. Ve 1.7 milyar dolarlık hayali ihracatla Türk devletini dolandıran Aslıtürk’ün müşteri portföyünde Süleyman Demirel’in her zaman "dava arkadaşım" diye savunduğu Cavit Çağlar, ortaklık kurduğu kişiler arasında da yine Amca’mızın yabancı devlet başkanlarına "muteber bankacı" diye tavsiye mektubu yazdığı hapisteki yeğeni Yahya Murat Demirel çıkıyor 
     ... Orhan Aslıtürk bir yandan Naylon Holding kuruluşuyla ilgilenirken, diğer yandan da Yahya Murat Demirel’le işbirliği geliştiriyordu. Aslıtürk, Demirel’le Dempa AŞ’nin bir dönem 1996 - 1998 ortakları arasında yer aldı. Şirketin pay defterinde bu açıkça görülüyordu. Bu döneme ilişkin bir başka anekdot da Dempa AŞ adına 1996 yılında açılan 1 trilyon lira civarındaki kredinin Aslıtürk’ün adamı Orhan Mikdat Kestane isimli birisi tarafından çekildikten sonra Zürih’teki Swiss Corporations ile Londra’daki Midland Bank hesabına gönderilmesiydi. Sayfa 64 
     ... Aslıtürk ve ekibi 1995 - 98 yılları arasında yaptıkları 1.7 milyar dolarlık hayali ihracat işleminin yarısını Çağlar için gerçekleştirmişti. ASCOR’un Nergis Holding adına 1995’te gerçekleştirdiği hayali ihracat tutarı 56.5 milyon dolardı. 1996’da bu rakam 128.5 milyon dolara, 1997’de 263.5 milyon dolara, 1998’de de 147.5 milyon dolara çıktı." Sayfa 105 
     
Aslıtürk'ün batık bankalardan aldığı krediler bin DM Banka Kredi Kredi DM Kentbank 3 309 - Esbank 3 300 - Sümerbank 35 164 29 778 Interbank 25 700 - Toprakbank 26 295 - Bayındırbank 29 295 - Yurtbank - - Türkbank 100 - Toplam 123 163 29 778      
     
     







Kemalizmden liberal sola 


Bir çift beyaz ördek 


Kadın yüreği 


Ayıp... 


Derviş’li CHP, Baykal ve okur tepkisi 


Hocaların maaşı 67 


Banka hortumlama bitti mi 


Seçmenin nabzı, siyasetin gündemi 


Batı’da da parti kapatılır, ama... 


Başarılı oldum, özür dilemiyorum 


İş dünyası gölge kabine’ bekliyor 


Gençler ve Ankara’dakiler... 


Hayali ihracatın profesörü 


Bi’ dak’ka Bi dak’ka 


Bağımsız 10 özerk imparatorluk 


</TEXT>
</DOC>
