<DOC>
<DOCNO> 119850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/ekonomi/eko08.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Her 100 ABD’liden 54’ü, fon newline yatırımcısı 
</HEADLINE>
<TEXT>

Dünyada yatırım fonları - ABD 1 
     GÜRMAN TEVFİK 
İş Porföy Yönetimi AŞ Genel Müdürü 

     Başka ülkelerde yatırım fonları endüstrisinin geldiği noktanın bilinmesinin, fonların Türkiye için potansiyelinin daha iyi anlaşılmasına yardımcı olacağını düşünüyoruz. 
     Bu hafta sizlere Amerika Birleşik Devletleri yatırım fonları endüstrisinden çarpıcı bazı rakamlar vermek istiyorum. ABD, 10.4 trilyon ABD doları milli gelir ile dünyanın hem en büyük ekonomisi hem de en büyük yatırım fonları pazarına sahip bir ülke. ABD’deki yatırım fonlarının portföy dağılımı incelendiğinde hisse senedi fonlarının en büyük fon grubu olduğu görülüyor. 
     
Yüzde 47’si borsada      Toplam yatırım fonlarının yüzde 47’si 3.1 trilyon ABD doları hisse senedi fonlarından, yüzde 33’ü 2.2 trilyon ABD doları likit fonlardan, yüzde 15’i 1 trilyon ABD doları tahvil bono fonlarından, yüzde 5’i ise 341.3 milyar ABD doları değişken fonlardan oluşuyor. 
     ABD’de yatırım fonlarının hane halkının tasarruf araçları içerisindeki payı her geçen yıl artıyor. 1990 yılında yüzde 11 olan yatırım fonlarının hane halkının yatırımları içerisindeki payı, 2001 yılında yüzde 28’e yükseldi. Şu an ABD’de hane halkının yüzde 54’ü yatırım fonlarına yatırım yapıyor. 
     
6.6 trilyon dolara ulaştı      Hane halkları, yatırımlarını hisse senetlerinden yatırım fonlarına doğru kaydırıyor. 2001 yılında, hane halklarının yaklaşık 295 milyar ABD doları tutarında hisse senedi sattıkları ve 120 milyar ABD doları tutarında hisse senedi yatırım fonu satın aldıkları tahmin ediliyor. 
     Haziran 2002 itibarı ile dünyadaki yatırım fonu toplam büyüklüğü 11.6 trilyon ABD doları. Bu fonların yüzde 57.4’ü 6.6 trilyon ABD doları ABD’de işlem görüyor. 
     ABD’de Yatırım fonlarının milli gelire oranı yüzde 63.4. Ülkede 8 bin 325 tane yatırım fonu faaliyetini sürdürüyor. Yatırım fonlarının ortalama büyüklüğü ise 796.5 milyon ABD doları. 
     Nasdaq ve Dow Jones’da görülen keskin düşüşler 2001 yılı Haziran ayına göre yatırım fonu büyüklüğünde yüzde 4.4 308 milyon dolar küçülmeye neden oldu. 
     Söz konusu dönemde likit fonlar 145.4 milyar dolar, tahvil bono fonları 142 milyar ABD doları artarken, değişken fonlar 8.5 milyar ABD doları, hisse fonları ise 588 milyar ABD doları geriledi. 
     
Eğitim de fonlarda      Haziran 2002’de ABD’li tasarruf sahipleri tarafından uluslararası yatırım fonlarına yapılan yatırım tutarı bir önceki yılın aynı ayına göre yüzde 11.4 azalarak 499 milyar ABD dolarına geriledi. 2000 yılında uluslararası yatırım fonlarına 60.4 milyar ABD doları yatırım yapılırken, 2001 ve 2002 yıllarında uluslararası yatırım fonlarından çıkış sırasıyla 5.5 ve 10.3 milyar ABD doları yaşandı. 
     ABD’de son yıllarda hızlı büyüme gösteren yüksek öğrenimi finanse etmek için oluşturulan tasarrufların, yüzde 85’de yatırım fonlanında değerlendiriyor. 2000 yılında 2.6 milyar dolar olan söz konusu tasarrufların büyüklüğü 2001 yılında 3 kat artarak 8.5 milyar ABD dolarına yükseldi. 
     Yüksek öğrenimi yöneten fonlarda açılan hesap sayısı 1 milyonu aşarken, ortalama hesap büyüklüğü 6,300 ABD doları olarak gerçekleşti. 
     



 EKONOMİ 





















</TEXT>
</DOC>
