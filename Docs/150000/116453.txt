<DOC>
<DOCNO> 116453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/ekonomi/eko02.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç şirketleri özerk olacak’ 
</HEADLINE>
<TEXT>

Arçelik’in kendi başına bir topluluk haline geldiğini belirten Koç Holding Yönetim Kurulu Üyesi Subaşı, Diğer Koç şirketleri de özerk olacak’ dedi 
     Koç Holding Yönetim Kurulu Üyesi Hasan Subaşı, Arçelik’te başlatılan özerklik’ uygulamasının, bütün Koç şirketlerine yaygınlaştırılacağını söyledi. Infocus’ta konuşan Subaşı, bu kararda, Bosch ve Siemens ile yapılan ortaklık görüşmelerinin etkili olduğunu söyledi. Subaşı, "Görüşmelerde bize şeffaf değilsiniz’ eleştirileri gelmişti. Bunun üzerine Arçelik’e özerklik tanıdık. Otomotiv ve perakende de bunu yapmak istiyoruz. Bu anlamda projeler var. Üç yıl sürer, beş yıl sürer diyemem. Ancak Koç şirketlerinde mutlaka özerkliğe gidilecek. Holding daha az etkili olacak" dedi. 
     
     Barthez’in kelini öpünce... 
     Beko reklamı için Fransız futbol takımı ile yaptıkları pazarlığı da anlattan Subaşı, "Beko aynı zamanda Kürtçe bir isim. Yurtdışında bir reklamdan öğrendim. Beko yazıyordu. Bir filmmiş. Merak edip salona gittim. Meğer Kürtçe bir isimmiş. Fransızca’da küçük öpücük’ anlamına geliyor. Fransa Milli Takımı şampiyon olduğunda kaleci Barthez’in kelini öpen futbolcuların resmini kullanan bir reklam yapmak istedik. Ancak fiyatta anlaşamadık" diye konuştu. 
     
     Bir gecede şöhret olduk’ 
     Kriz dolayısıyla Arçelik’te sendika ile de anlaşarak beyaz yakalıların ücretlerini düşürdüklerini, kimseyi işten çıkarmadıklarını anlatan Subaşı daha sonra şöyle dedi 
     "İç pazar daralınca faaliyetimizin yarısından fazlasını dış pazara kaydırdık. Satışlarımız yüzde 40 arttı. Arçelik en fazla patente sahip Türk şirketi. Yurtdışında 14 kuruluşu ve 7 markası olan bir şirket olarak, bir dünya şirketiyiz. Yurtdışında bir TV reklamında duymuştum. Bir gecede şöhret olmak 10 yılımızı aldı’ diyordu. Çok hoşuma gitmişti. Konuşmamı bu cümle ile tamamlamak istiyorum." 
     
Haber yanlış uçtu, Kamhiler Haliç’e gemi indirdiler...      Subaşı, toplantıda Profilo ile ezeli rekabetlerini’ de anekdotlarla anlattı. Subaşı şöyle dedi 
     "Biz Arçelik olarak ne yaparsak Profilo’nun takibi altındaydık. Bizi gözlemliyorlardı. Bir gün Arçelik’e bir sipariş geldi. Denizaltı kapısı üretecektik. Bu, Profilo’ya Arçelik denizaltı üretiyor’ haberi olarak gidiyor. Profilo, Mecidiyeköy’de bunun üzerine, gemi üretimine geçti. Bu gemiyi tıpkı Fatih Sultan Mehmet’in 500 yıl önce karadan yürüterek Haliç’e indirmesi gibi Kamhiler de ürettikleri gemiyi Mecidiyeköy’den Haliç’e karadan yürüterek indirdi. Böylelikle Kamhi Ailesi’nin gemicilik faaliyeti de başlamış oldu. O zamanlar böyle bir rekabet içindeydik." 
     



 EKONOMİ 



















</TEXT>
</DOC>
