<DOC>
<DOCNO> 122241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/yazar/pulur.html </URL>
<DATE> 2002/12/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bunları da görüp bunları da yazacağız... 
</HEADLINE>
<TEXT>

     "GAZETELERİN, gazetecilerin işi ayıbı görmektir " diye bize göre eksik bir laf vardır. Gazeteci sadece ayıbı görmez, ayıp olmayanı da görür, çirkini gördüğü kadar güzeli, yanlışı gördüğü kadar doğruyu da görmek zorundadır. 
     
     AKP iktidarının ilk günlerinde Meclis Başkanı Arınç’ın başörtülü eşini "inadına" Cumhurbaşkanı’nı uğurlamaya götürmesindeki yanlışı, ya da 5 yıldızlı otellerde verilen iftar yemeklerinden sonra, otel lobilerinde teravih namazının kılınmasındaki yanlışlığı, bakanlık koridorlarında, sanki Ankara’da cami yokmuş gibi, namaz kılınmasındaki yanlışlığı elbette göreceğiz, dokunulmazlık sorununun savsakladığını, ipe un serildiğini elbette yazacağız ama, göreceğimiz, yazacağımız başka şeyler de var. 
     
     BAYRAM tatilinin uzatılmayacağını, Başbakanlığa alınan 700 milyarlık 5 "Mercedes" otomobilin geri gönderildiğini, hastanelerde parasızlık yüzünden rehin tutulan hastaların, doğum yapan annelerin, hatta cenazelerin artık rehin kalmayacaklarını görmeyecek miyiz, yazmayacak mıyız 
     Bunlar da AKP iktidarının ilk icraatlarından birkaçı... 
     Elbette göreceğiz, elbette yazacağız. 
     İsrafa son diyerek, bunları yapan iktidar, ileride israfın batağına düşerse, onu da göreceğiz, onu da yazacağız, inşallah düşmez... 
     
     KİM ne derse desin, Türkiye yoksul bir ülkedir, borçla dönen bir ekonomi 200 milyar dolar borç, toplanan vergilerin borcunun faizini karşılayamadığı bir gerçek, eee, bu memleketin neresi zengin 
     
     "AHHH, kaynaklarımızı bir kullanabilsek .." 
     Bir de bu laf var 
     Kullanabilsek 
     Kullan 
     Çalıp, çırpmaktan, hortumlamaktan, kullanmaya aklın ermiyor ki 
     Savurganlık, iliklerimize işlemiş... 
     
     AHMET Mete Apak’ın bir tespiti var... 
     Politikacı ve yönetici işbirliğiyle batırılan Emlak Bankası önce Vakıflar Bankası’na devredilir, şubelerin tabelaları değiştirilir, sonra Halk Bankası’na devredilir, tabelalar yine değişir... 
     Kim kazanır 
     Tabelacılar. 
     Emlak Bankası’ndan aylık alan emeklilerin elindeki "bankamatik" kartları üç ay önce değiştiriliyor, üç ay geçiyor, bir daha değiştiriliyor 
     Kim kazanıyor 
     Herhalde maaş kuyruğunda ölen emekli değil 
     
     







Bülent Tanör’e saygı 


O bildiğimiz hik ye... 


Baykal Rencide olmayalım 


Gündem Kürt meselesi 


Türban, Kıbrıs ve sorumlu siyaset 


Bunları da görüp bunları da yazacağız... 


Ozan Ceyhun umutlu 


Diyarbakır’da olağan’ haller 


AKP’ye "Lopez kontratı" gerekliydi 


Halkın yüzde 43’ü yoksul, yüzde 12’si beslenemiyor 


</TEXT>
</DOC>
