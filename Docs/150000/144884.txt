<DOC>
<DOCNO> 144884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/ekonomi/ekoz1.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ... 
</HEADLINE>
<TEXT>

     Yurtiçi Kargo filosu genişledi 
     Yurtiçi Kargo, Otoyol - Iveco ve Birmot ile yıllardır sürdürdüğü stratejik işbirliğinin yeni bir adımı olarak filosunu 78 adet Iveco ile daha da genişletti. Dokuz odet Daily Panelvan ve 69 adet Iveco hafif kamyondan oluşan bu filo, Otoyol - Iveco bayisi Birmot ile gerçekleştirilen ortak çalışma sonucunda tüm Türkiye’de bu ay faaliyete geçiyor. Yurtiçi Kargo’nun, Otoyol - Iveco işbirliği ile oluşturduğu filosunda 1200 araç bulunuyor. 
     
     Ritz - Carlton’da evlilik şovu 
     Beyaz Butik ve Ritz - Carlton’un ortak organizasyonu olan "Evlilik Şovu" 22 Mart Cumartesi günü Ritz Carlton’da gerçekleştirildi. Dünyanın en tanınmış gelinlik markalarını Türkiye’ye getiren Beyaz Butik’in 2003 koleksiyonundan yaklaşık 60 gelinliğin ünlü mankenlerce tanıtıldığı defilede koreografiyi Julia Nitu yaptı. "Evlilik Şovu"nda mönü prezantasyonlarından masa düzenlemesine ve düğün pastalarına kadar pek çok seçenek de beğeniye sunuldu. 
     
     Omega bayileri buluştu 
     Omega 2003 yılı bayi toplantısı İsviçre’nin Bienne şehrinde gerçekleştirildi. Geçtiğimiz günlerde Omega saatlerinin Türkiye temsilcisi Otap Saatçilik tarafından düzenlenen toplantıya Türkiye genelindeki Omega satış noktalarını temsilen 42 kişi katıldı. Omega’nın Bienne’deki 150 yıllık fabrikasında gerçekleşen açılış toplantısında Omega Başkanı Stephan Urquart ve Türkiye Bölge Müdürü Jonathan Stalder birer konuşma yaptı. 
     
     G2M, kalitesiyle öne çıkıyor 
     Ev dışı tüketim sektöründe faaliyet gösteren G2M’nin kurduğu depolama ve dağıtım altyapısı sayesinde ISO 9002 kalite standartlarına uygun olarak müşterilerine sağlıklı koşullarda, yüksek kaliteli, tazeliğini kaybetmemiş ürünlerin satış, pazarlama ve dağıtımını yaptığı bildirildi. G2M’den yapılan açıklamada, "Bu sayesinde birçok restoran, otel ve yemekhane güvenebilecekleri bir tedarikçi ile buluştu" denildi. 
     


SİYASET 




















</TEXT>
</DOC>
