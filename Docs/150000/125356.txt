<DOC>
<DOCNO> 125356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/yazar/guclu.html </URL>
<DATE> 2002/12/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Anadolu liseleri ne oldu .. 
</HEADLINE>
<TEXT>

     Anadolu liselerine başvurular başladı. Ama kafalar h l karmakarışık. Kılavuza göre Galatasaray ve İstanbul Lisesi dışındaki okullarda hazırlık sınıfı kaldırılmış ve tamamı 4 yıla çıkartılmış. Oysa Bakan Mumcu, yönetmeliklere ve beklentilere aykırı bu uygulamayı, daha önce dile getirdiğimizde, mevcut durumun devamından yana olduğunu söylemişti. Şimdi bu durumda kime inanacağız Bakana mı, kılavuza mı, yoksa her an her şey değişir diyen Talim Terbiye Kurulu’na mı .. 
     Erkan Mumcu, h l Milli Eğitim’e h kim olabilmiş değil. H l bürokratlar ne derse o oluyor. Bu durum biraz daha böyle devam ederse Mumcu da tıpkı kendisinden önceki bakanların pek çoğu gibi düşündüklerinden çok kendisine dayatılanları onaylamanın ötesine geçemeyen bir bakan durumuna düşecek. Bizden hatırlatması .. 
     
Türbanda yanlış tespit      Önce Dalan, ardından MGK Genel Sekreteri Orgeneral Tuncer Kılıç açıkladı. İmam hatip liselerine kız öğrenci alınmazsa türban sorunu çözülürmüş. Tam doğru bir tespit değil. Üniversiteye giden türbanlı kız öğrencilerin ne kadarı imam hatipli Bu konuda bir araştırma var mı Benim gözlemim çoğunluğu farklı okullardan... 
     Kapanan her imam hatip lisesinin yerine birkaç tane tarikat koleji açıldı. Hem de öylesine bir kamuflaj yaptılar ki kimse farkında değil. Tıpkı hedef durumundaki yurtları kapatıp, öğrencileri evlere yerleştirdikleri gibi. Türkiye genelinde kirası tarikatlarca ödenen, ağabeyler ablalar tarafından yönetilen on binlerce öğrenci evi var. 
     Devlet olarak öğrencilere barınacakları yurt, karınlarını doyuracak kadar burs vermediğimiz sürece türban sorunu da, diğer hareketler de hep devam edecektir. Bunun çaresi de yasak ve dayatmalardan değil, gençleri kucaklamaktan geçiyor... 
     
Dayatmacı      MEB son öğretmen atamasında eş durumundan tayini kaldırdı. Eşlerden kimi hamile hamile yollara düştü, kimi de emzikteki çocuğunu bırakıp karda kışta binlerce kilometre öteye gitti. 
     Bakanlık diyor ki koşullarımız buydu, onlar da kabul etti. Şimdi hiç ağlayıp sızlanmasınlar. Ne yapsalardı yani. Üç, beş yıldır işsiz güçsüz kalsalardı kendileri ne yapardı Elbette bazı sınırlar olmalı. Ama insani duyarlılıkları bir kenara iterek dayatmayla iş yapmak kimseye bir şey kazandırmaz. 
     
Büyükler tıkandı      Öğrenci sayısı 60, 70 bine varan üniversitelerin yönetim zorluğunu yıllardır dile getiriyorduk. Nihayet birilerinin aklına geldi ve bölünmeleri gerektiği konuşulmaya başlandı. Ama nedense büyük üniversiteler hop oturup hop kalkmaya başladılar. AKP üniversitelerden intikam almaya çalışıyormuş. AKP’nin hangi amaçla bu işi gündeme getirdiğini bilmem ama yapılan doğru olur. Çünkü üniversitelerin son 20 yılda geldikleri noktaya bakın Ufaklar büyüyüp, gelişirken büyükler tıkandı kaldı. 
     İdeolojik saplantılar içine girmeden gerçekleştirilecek bir yeniden yapılandırma, üniversitelere umulduğunun çok üzerinde ivme kazandıracaktır. Üniversiteleri siyasallaştırmak ya da Erbakan’ın bir dönem söylediği gibi onları kendilerine selam durur noktaya getirmeye çalışmak gafletten başka bir şey olmaz. 
     
Savaş kapıda mı      Savaş tedirginliği her geçen gün artıyor. Körfez Savaşı’nın yaralarını daha saramadan yeni bir oldubitti Türkiye’yi nasıl etkiler İşte bu sorunun cevabını bu gece Boğaziçi Üniversitesi’nde Kanal D’de Genç Bakış’ta Körfez Savaşı döneminin Genelkurmay Başkanı Doğan Güreş cevaplıyor. 
     
     







Irak, Atatürk ve Mac Arthur 


"Akıl akıl gel orama takıl" döneminin sonu 


Beyaz Saray’da 


Erdoğan’ın Kıbrıs’a bakışı 


Tarih mahk m eder 


Son anında Saddam 


Anadolu liseleri ne oldu .. 


Markalaşmadan küresel rekabet olmuyor 


Dokunulmazlık ve ihale işleri 


İyi ki siyasete heves etmemişim 


Ne "Gavur Avrupa " kaldı, ne "Haçlı emperyalizmi " 


Yoksul gencin hayali "sağlık" 


Tek tabanca 


498 milyar dolar yatırıma 4.3 milyar dolar teşvik 


</TEXT>
</DOC>
