<DOC>
<DOCNO> 126315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/yasam/ayas.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başaklar yeni yılda rahat edecek 
</HEADLINE>
<TEXT>

2003, Başaklar için gerginlikleri üzerlerinden atma, toparlanma ve yeni adımlar atma yılı... 
     2003'te sizi neler bekliyor - 5 

     R. HAKAN KIRKOĞLU 

     BAŞAK 24 AĞUSTOS - 22 EYLÜL 
     Tanımlayan kelimeler 
     Ilımlı, sorumluluklarını bilen, titiz, güvenilir, pratik. 
     - Dırdırcı, aşırı eleştirel, sert, aşırı mükemmeliyetçi, tutucu. 
     Yönetici gezegeni Merkür 
     Elementi Toprak 
     Niteliği Değişen 
     Vücutta karşı geldiği bölge Bağırsaklar 
     Rengi Mavi, yeşil tonları 
     Metali Civa ve nikel Taşı Sardoniks 
     
     ŞANSLI ALANLAR 
     Bu yıl Jüpiter 27 Ağustos tarihinde burcunuza geçmiş olacak. Bu, ancak 12 yılda olan bir transittir ve olumlu etkilerin en yüksek noktasına ulaştığı bir dönemi simgeler. Son yıllarda çok zorlandınız Satürn yılın ilk yarısında yine zorlayacak ama Jüpiter tam tersine genişlemeyi, rahatlamayı, yeni şeyler öğrenmeyi ve kendine güveni simgeler. Yılın ikinci yarısında, önünüzde kapıların açıldığı ve beklentilerinizin ötesinde olumlu adımların ortaya çıktığı bir dönem var. Şimdiye kadar yaşadığınız zorlukların karşılığını alabileceksiniz. 
     
     ZORLANMA ALANLARI 
     Satürn henüz ikizler burcunda, burcunuzla zor bir açı içinde ve bu durum Haziran ayına kadar sürüyor. Özellikle de 16-23 Eylül doğumlu Başaklar bu dönemde baskı altında kalıyorlar. Satürn özellikle iş hayatında artan sorumluluklar ve yeni görevlere işaret ediyor ama aynı zamanda sizi büyük bir testten geçiriyor. Üstlerinizle ilişkilerde sıkıntı yaşamamak için daha sorumlu davranmanız gerekiyor. Kuşkusuz bu dönemde işle ilgili terfiler de söz konusu olabilir ve bu yorucu dönemi başarı ile atlatabilirsiniz. 
     
     BAŞAK KADINLARI İÇİN AŞK 
     Bu yıl Başaklar için aşkta kritik bir durum söz konusu. İlişkilerde önemli dersler, çatışmalar ve huzursuzluklar olabilir. 16 Haziran-15 Aralık dönemi arasında ilişkilerde daha özenli davranmak gerekiyor. Gereksiz tartışmalar yerine soğukkanlı olmanız ve objektif davranmanız yararlı olacak. 
     
     BAŞAK ERKEKLERİ İÇİN AŞK 
     Mars’ın olumlu açısı altında ilişkilerinizde daha rahat ve aşkta daha mutlu olacaksınız. 5 Mart-22 Nisan arasında bu çok daha olası gözüküyor. Bu yıl Jüpiter’in de burcunuza geçecek olması, ilişkilerde hızlı değişiklikler anlamına geliyor ama bununla birlikte Mars’ın karşıt açısı yüzünden 16 Haziran-15 Aralık döneminde sadece aşk değil, pek çok konuda daha özenli ve sakin olmalısınız. 

</TEXT>
</DOC>
