<DOC>
<DOCNO> 141973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/yazar/zbirand.html </URL>
<DATE> 2003/03/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs'ta çözüm 2004'e kalıyor 
</HEADLINE>
<TEXT>

     Denktaş'ın çözüm isteklerine ve baskılarına direnip, çözümsüzlüğü sürdürebilmesinde birkaç unsur son derece önemli rol oynadı. 
     1. IRAK KRİZİ'nin yarattığı kargaşa ortamı ve kamuoyunun tüm dikkatinin ABD ile pazarlıklara yönlenmesi, Denktaş'ın çok işine yaradı. Bu şekilde, belirli oranda, çözüm isteyenlerin baskısından kurtulabildi. Hükümetin ve kamuoyunun iki krize aynı anda aynı dikkati ve zamanı ayıramaması, KKTC Cumhurbaşakanının işini büyük ölçüde rahatlattı. 
     2. GÜL HÜKÜMETİ'nin Kıbrıs'ta çözüm istemesine rağmen, Tezkere kavgası sırasında genel kontrolü kaybetmesi en önemli unsurdu. Gül, Denktaş tarafından son derece başarıyla orkestre edilen "çözüm istemeyenler" cephesi tarafından sarıldı ve Başbakan Irak konusuyla o kadar meşgul oldu ki, "çözüm isteyenleri" yeterince destekleyemedi. Kararsızları ikna edemediği gibi, Komutanlara-Cumhurbaşkanı Sezer'e ve Dışişlerinin "Kıbrıs'ın üstüne yatılmasını isteyen " diplomatlarına karşı direnemedi. Hele bütün bunlara CHP'nin "çakıl taşı dahi verilmez" kampanyası da eklenince, Irak konusunda kaybettiği prestije bir de Vatan Hainliği suçlamasının eklenmesinden çekindi. Sonunda Gül yapayalnız kaldı ve Denktaş kazandı. 
     3. WASHİNGTON VE LONDRA, Irak kriziyle öylesine meşgullerdi ki, Denktaş'ı ikna etmek için en üst düzeyde müdahele edemediler. Dışişleri Bakanları düzeyine dahi çıkamadılar. Irak gündemde olmasaydı, Denktaş büyük olasılıkla Powell , hatta Bush -Blair düzeyinde toplantılara davet edilebilir ve ikna olması için büyük çaba harcanırdı. 
     4. TAYYİP ERDOĞAN'ın Annan planı çerçevesinde çözüme varılması konusunda son derece kesin kararlı olmasına rağmen, etkisiz kalması da, Denktaş'ın işini kolaylaştırdı. 
     Bu listeyi uzatabiliriz. Ancak olan oldu ve Denktaş, Annan planını engelleyebilmek için gereken desteği Ankara'da bir araya getirebildi. 
     
     ANCAK BİTMEDİ, SADECE ÇÖZÜM ERTELENDİ 
     Ancak direnmeler ne kadar yoğun olursa olsun, BM Genel Sekreteri devreden çıksa dahi, Kıbrıs'ta çözüm arayışları bitmeyecek gibi görünüyor. 
     Türkiye'nin önüne yeni bir tarih geliyor 2004 Aralığı. 
     Nedeni de basit Bu tarihte Türkiye'nin AB ile tam üyelik müzakerelerinin başlama tarihi saptanacak. 
     Kaçılacak yeri olmayan bir tarih. 
     Üstelik, Türkiye'nin AB ile son randevusu. Yani, müzakereler başlatılacak veya 10-15 yıllık yeni bir ertelemeye gidilecek. Türkiye'nin ya önü açılacak veya AB kapısı kapanacak. 
     Karşımızda bir de süpriz üye bulacağız Rum müzakereciler... 
     Kendi bakış açısından KKTC'yi kurtardığına inanan çevreler, 1,5 yıl sonra bugünküyle karşılaştırılamayacak derecede çok daha fazla bir ödünle Kuzey'i bırakmaya zorlanacaklar veya Türkiye'nin AB kapısından geçmesi engellenecek gibi bir durumla karşılaşılması söz konusu. 
     Unutulmaması gereken iki küçük detay daha var 
     Biri, bu yıl KKTC'deki seçimlerde büyük olasılıkla diğer partileri silip süpürecek olan M.Ali Talat Başbakanlıkta, Türkiye'de de Tayyip Erdoğan direksiyonda bulunacak. 
     Anlayacağınız, bu defter kapanmış değil. Kısa bir süre sonra yeniden açılacak. 
     Hayırlı olsun... 
     
     
     
GS, ASLANLIĞINI GÖSTERDİ...      Cumartesi günü GS taraftarına uzun zamandır beklenen hediyesini verdi. 
     Eğer biz kaza olsaydı, kıyametler kopardı. 
     Gayet hırslı ve güzel oynadı. 
     Fenerbahçe'yi şimdilik şampiyonluk yarışının dışına itti. Hele Beşiktaş'ın Trabzon'da berabere kalmasıyla birlikte lig, adeta yeniden başladı. 
     Cumartesi günkü maçın Galatasaray'lılar için bambaşka bir anlamı vardı. 6-0'ın çöküntüsü belirli oranda giderilmiş oldu. Taraftar derin bir nefes aldı. Lig inanılmaz şekilde ilginçleşti. Fatih Terim'in imparatorluğu da tribünler tarafından tekrar vurgulandı. 
     Şu kargaşalı dönemde GS onlara gönül verenleri mutlu etti. 
     Buraya kadar iyi de, beni en çok rahatsız eden nokta, seyircinin düşmanca tutumuydu. Kendini bilmezlerin FB'li futbolcuları pet şişesi yağmuruna tutmaları, FB yöneticilerine küfür etmeleri kabul edilemeyecek tutumlardı. Ne yazık ki, aynı nefret FB taraftarında da var. Eğer her iki klübün yötecileri bu konuya ciddi şekilde eğilmezlerse, hepimizin başına büyük sorunlar açılacağını da unutmamamız gerekir. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







AKP ve Kürtler 


Mardin cephesi 


Tezkere değişebilir 


Tımarhane olmaktan çıkmak için... 


Çelik yelek 


"O kadar kolay sanma delikanlım " 


Siyasi üslup nasıl olmalı 


Halk savaş istemiyor ama... 


Takvimler uyuşmuyor... 


Kuşkular duruyor ama fikirler değişti bile 


Angola, CHP, Siirt 


90’lı yılların tüketicisi geri gelmeyecek 


Tayyip Erdoğan dönemi başlıyor 


Yoksulluk ilacını Bangladeş verecek .. 


</TEXT>
</DOC>
