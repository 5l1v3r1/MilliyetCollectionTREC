<DOC>
<DOCNO> 111079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/spor/bana.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
HAFTANIN ANALİZİ 
</HEADLINE>
<TEXT>

BÜYÜKLER CEZALILigimizin en geniş olanaklara sahip takımları, üç büyükler kazanmalarına rağmen iyi futbol oynamıyorlar. Bu hafta onlara yer yok Hafta içi Avrupa’da üç de üç yapana kadar cezalılar 
     TAMER BAĞLAN 

     Türkiye’nin en iyi olanaklara sahip, hatta bu konuda uzak ara rakipsiz takımları, üç büyükler. Milyon dolarlık kadroları, tesisleri, taraftarları, raytingleri, trajları ve bunlara paralel olarak oluşan doğal imtiyazları ile rakipsizliklerini her alanda sürdürmekteler. İş bu nedenle, yalnızca renkdaşları değil, futbola taraf tüm futbolseverler de haklı olarak onlardan iyi futbol beklemekteler. Ancak, ne gezer... Yedi hafta geride kaldı, hala rakip forvetlerin kaçırdığı fırsatlar, savunmaların yaptığı hatalar ve bir kaç iyi adamın bireysel yetenekleri ile sonuca gitmekteler. Artık yeter Cezalılar bu hafta Ne isimleri geçecek yazıda, ne de herhangi bir övgü haklarında. Ancak ve ancak, hafta içi Avrupa Kupası maçlarında üçte üç yaparlarsa affedilecekler... 
     Geçen hafta da vurguladığımız gibi, çok iyi bir kadrosu bulunan ve ilk üç hafta aldığı beraberliklerin ardından Takım’ hüviyetine kavuşup üst üste dördüncü kez kazanan Gaziantepspor, sadece yukarı sıraları değil, zirveyi zorluyor. Bir sezonluk aradan sonra, Kırmızı - Siyahlılar’ın yeniden büyük oynamaya başlaması, hemşehrileri kadar futbolumuzda yeni heyecanlar arayan bizleri de pek mutlu ediyor. Gençlerbirliği ise, tıpkı tahmin ettiğimiz gibi. Seri galibiyetler ve seri yenilgiler... Bu artık, her sezon tekrarlanan bir Ersun Yanal klasiği. Son derece bilimsel ve kendini yenileyerek görevini yapan Yanal’ın takımlarının inişli çıkışlı grafikler çizmesinin ardında, fiziksel değil psikolojik etkenler gizli... 
     Yazı yazmak hem zor zanaat hem riskli hem de bazen oldukça sakıncalı. İnsan her kelimeyi çok dikkatli ve tartarak yazmalı. Bir önceki hafta aldığı yenilgi sonrası "Zaten fazla abartılmıştı" imasıyla eleştirirsen tuttuğu takımı, yarım düzine gol atıp haftanın takımı olunca "Kayısı yer misin " diye sorar adama Malatyalı... 
     Geçen sezon da Trabzon’da kazanmıştı Samsunspor ve o kazanç ligde kalmasını sağlayan en değerli puanlardan üçüydü. Bu önemli galibiyette öne çıkanlar Shorunmu, Osman ve skora imzasını atan Celil kadar biraz hakem biraz da şans faktörüydü. Yeniden yapılanma kararlılığında ve kesinlikle doğru yolda olan Trabzonspor, hiç şüphe yok bu uğurda daha çok sıkıntılar yaşayıp, moralsiz kalacak. Tekrar eski günlere dönmek hiç de kolay olmayacak. Tek çare var Trabzonlu, taş bastığı bağrına, başkanını, yöneticisini ve futbolcusunu da alacak... 
     Sahasında üst üste üçüncü kez kazanan Denizlispor’un centilmen taraftarı, Adanaspor maçından sonra da mutluydu dönerken evine. Belli oldu Bu sezon ligin üst sıraları olacak Horozlar’ın yeri. Aman dikkatli, sakin olun ve sağlam durun 2-0 çok önemli avantaj. Lorient’i yani, fırsatı kaçırmayın, zehir etmeyin bize perşembeyi... 
     
HAFTANIN TAKIMI      MALATYA Elazığspor deplasmanında aldığı yenilgiden iyi ders çıkaran Sarı - Kırmızılılar, Altay karşısında dört dörtlük bir oyun ortaya koydu. Sahasında bileğinin kolay kolay bükülmeyeceğini herkese gösterdi. 
     
HAFTANIN HOCASI      Ziya DOĞAN Malatyaspor’un bu yıl çehresini değiştirdi. Tecrübeli hoca takımda yaptığı köklü değişikliğin meyvelerini yavaş yavaş topluyor. Altay maçında verdiği taktik, oyun düzeni ve kadro seçimi tam isabetti. 
     
HAFTANIN HAKEMİ      Muhittin BOŞAT Hakem hatalarının zirveye çıktığı 7. haftada Malatyaspor - Altay maçını iyi yönetti. Pozisyonları yakından izledi, avantaj kurallarına dikkat etti. Her iki takım oyuncularının da takdirini topladı. 
     
HAFTANIN PORTRESİ      ORTEGA F.Bahçe Elazığspor maçını tek başına çevirdi. Fenerbahçe’den beklediği futbolu bulamayan 40 bin seyirci, Arjantinli yıldızın müthiş tangosu ile keyiflendi. Top kendisine geldiğinde hem rakibi, hem tribünleri büyülüyor. Bizlere de sadece "ayağına sağlık" demek düşüyor. 
     
GOL KRALLIĞI Futbolcu Takım Maç Gol Arif Galatasaray 5 7 Okan Bursaspor 7 7 Necati Adanaspor 7 5 Mustafa G.Birliği 7 5 Mustafa Denizlispor 7 5 Fazlı Malatyaspor 7 5      
     
GOL PASI Futbolcu Takım Maç Gol Pası Murat Bursaspor 7 5 Ortega Fenerbahçe 6 4 Erhan Elazığspor 7 4 Timuçin Malatyaspor 7 4      
     
ALTIN ELDİVEN Futbolcu Takım Maç Gol Petkoviç Trabzonspor 7 4 Mondragon Galatasaray 6 4 Heinen Denizlispor 4 4 Cordoba Beşiktaş 6 6 Haluk İstanbulspor 5 6      
     
ALKIŞ ALANLAR      Ankarabirliği Ersun Yanal’ın Ankaragücü’nden, Gençlerbirliği’ne geçmesi iki Başkent ekibini birbirine düşürmüştü. Sert demeçlerin peşi sıra resmi şikayetler geldi. Gerginlik her gün biraz daha büyüdü. Rekabetin düzeyi başka boyutlara taşındı. Ancak iki başkan Cemal Aydın ve İlhan Cavcav hafta içinde bir araya geldiler. Önce birbirlerinden "özür" dilediler. İki medeni insan gibi davrandılar ve yangını bir anda dumansız küle dönüştürdüler. Hatadan dönmek her insanın yapacağı iş değil. İki başkanı da bir yerde durmaları gerektiğini anladıkları için kutluyoruz. 
     
KARA TAHTA      Nedense unuttular Emniyet güçleri ile büyük kulüpler, özellikle derbi maçlarda tırmanan gerginliği bitirmek için bir anlaşma yaptılar "Birbirleri ile deplasmanda olan maçlara seyircilerini organize etmeyeceklerdi." Bu karara özellikle Galatasaray seyircisi tepkisini bitirmedi. Avrupa maçlarının en "tecrübeli" taraftarı, cezalandırıldığını bile bile Barcelona maçında meşaleleri yaktı. Kendilerini eleştirenlere de bir kaç gün sonra saldırdılar. Onlar ellerini takımlarını alkışlamak için kullanmaları gerektiğini "nedense" unuttular. 
     
KART CEZALILARI      Sarı kart M.Ali Adana , İsmet Ankaragücü , Ömer Bursa , Hakan Denizli , Mustafa Gençlerbirliği , Volkan Kocaeli , Vural Samsun 
     
HAFTANIN SONUÇLARI      G.Saray - İst.Spor 2-0 
     Bülent Dk. 15, Ümit Karan Dk. 37 
     Ankaragücü - Beşiktaş 0-1 
     Ahmet Dursun Dk. 7 
     Fenerbahçe - Elazığ 4-2 
     Erhan Namlı Dk. 5, Johnson Dk. 45 ve 69, Ortega Dk. 45 artı 3, Ümit Dk. 68, Tuncay Dk. 90 
     Trabzon - Samsun 0-1 
     Celil Dk. 87 
     Diyarbakır - Kocaeli 1-1 
     Emrah Dk. 22, Alper Dk. 90 
     Göztepe - Bursa 1-1 
     Göksel Dk. 6 pen., Şenol Dk. 61 k.k. 
     Malatya - Altay 6-0 
     Timuçin Dk. 17 ve 19, Fazlı Dk. 19, H.Özer Dk. 21 vei 43, Olivera Dk. 73 
     Gaziantep - G.Birliği 2-0 
     Maxim Dk. 38 ve 75 
     Denizli - Adana 2-0 
     Servet Dk. 24, M.Özkan Dk. 53 
     
HAFTANIN MAÇLARI      BUGÜN Şampiyonlar Ligi 21.45 Galatasaray-Brugge, PERŞEMBE UEFA Kupası 17.15 Kocaeli-Frençvaros, 20.45 Fenerbahçe-Solna, 21.15 Sarajevo-Beşiktaş, 21.30 Alaves-Ankaragücü, CUMARTESİ LİG Elazığ-Galatasaray, İstanbulspor-Diyarbakır, Adana-Malatya, Bursa-Trabzon, PAZAR Beşiktaş-Gaziantep, Altay-Fenerbahçe, Samsun-Ankaragücü, Gençlerbirliği-Denizli, Kocaeli-Göztepe 
     
HAFTANIN KARMASI 


 SPOR 



























</TEXT>
</DOC>
