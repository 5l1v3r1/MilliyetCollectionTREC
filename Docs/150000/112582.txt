<DOC>
<DOCNO> 112582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/soneko05.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu'dan, 9 ayda, 125.4 milyon dolarlık ihracat yapıldı 
</HEADLINE>
<TEXT>

     Güneydoğu Anadolu Bölgesi'nden Avrupa Birliği AB ülkelerine, 9 ayda, yüzde 8.5 oranında düşüşle 124 milyon 409 bin dolarlık tarımsal ve hayvansal ürün ihraç edildi. 
     Geçen yılın aynı döneminde 135 milyon 863 bin dolarlık ihracat gerçekleştirilmişti. 
     AB ülkelerinin bölge ihracatı içerisinde 2001 Ocak-Eylül aylarında yüzde 29.5 olan payı, bu yılın aynı döneminde toplam ihracatın yüzde 10.5 oranındaki düşüşünün etkisi ile yüzde 30.2'ye yükseldi. 
     Güneydoğu Anadolu İhracatçı Birlikleri verilerine göre, 2002 Ocak- Eylül döneminde AB ülkelerine 806 bin dolarlık hayvansal ürün, bir milyon 526 bin dolarlık hububat, bakliyat, yağlı tohumlar ve ürünleri, 19 milyon 300 bin dolarlık kuru meyve ve 102 milyon 777 bin dolarlık tekstil ihracatı yapıldı. 
     En çok ihracat yapılan ülkeleri 36 milyon 212 bin dolar ile İtalya, 30 milyon 164 bin dolar ile Almanya ve 16 milyon 381 bin dolar ile İngiltere en çok ihraç edilen ürünleri ise kuru kayısı, pamuk ipliği, sentetik iplik, sentetik, pamuklu ve örme mensucat, makine halısı, sınıflandırılmış koyun bağırsağı ve yatak çarşafı oluşturdu. 
     





</TEXT>
</DOC>
