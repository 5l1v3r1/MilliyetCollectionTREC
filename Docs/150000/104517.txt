<DOC>
<DOCNO> 104517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/29/guncel/gunz1.html </URL>
<DATE> 2002/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Cumhurbaşkanı 2 mahk mu affetti 
     Cumhurbaşkanı Ahmet Necdet Sezer, sürekli hastalıkları bulunan 2 mahk mu affetti. Sezer, bir süre önce Adli Tıp Kurumu’nca sürekli hastalıkları tespit edilen hükümlüler Gülperi Özen ile Haydar Baran’ın kalan cezalarını Anayasa’nın 104. maddesi uyarınca kaldırdı. 
     
     20 günlükken dişleri çıktı 
     27 günlük Mert bebek, 20 günlükken dişleri çıkınca dişçi koltuğuyla tanıştı. Bebeğin alt ön dişini cerrahi operasyonla alan Diş Hekimi Nihat Dabakoğlu, "Meslek hayatımın en genç hastasıyla karşılaşınca çok şaşırdım" dedi. Tıpta ender görülen "erken diş"e müdahale eden Dabakoğlu, bu dişlerin alınmasının zorunlu olduğunu söyledi. 
     
     Yüksek hesap operasyonu 
     Beyoğlu’nda, sahibi olduğu Hisar gece kulübüne gelen müşterilere yüksek hesap çıkardığı, itiraz edenlerden silah zoruyla para tahsil ettiği öne sürülen Sadettin Ağca ile 7 adamı gözaltına alındı. Ağca’nın, 7 yıl önce de iki iş ortağını öldürttüğü iddia edildi. Ağca ve 7 adamı, Beyoğlu Cumhuriyet Savcılığı’na sevk edildi. 
     
     Adliye’de bıçaklı kapkaççı dehşeti 
     Ankara Adliyesi’nde adli sicil işlemi için adliyeye giden Sabiha A., otoparkta eli bıçaklı bir kişinin saldırısına uğradı. Sabiha A.’yı tehdit ederek, boynundaki altın zincirle kolundaki künyeyi gasp eden kimliği meçhul kişi, Tren Garı istikametine kaçtı. Çok korkan Sabiha A. ise adliye içindeki karakola giderek şik yetçi oldu. 
     
     Sosyalist Demokrasi Partisi kuruldu 
     Türkiye’nin 50. siyasi partisi kuruldu. Sosyalist Demokrasi Partisi’nin SDP kuruluş dilekçesi, İçişleri Bakanlığı’na verildi. Özgürlük ve Dayanışma Partisi’nden ayrılan bir grubun kurduğu SDP’nin sözcüsü Mustafa Kahya, genel başkanın belli olmadığını kaydederek, "Emekçi ve ezilenler için mücadele edeceğiz" dedi. 
     
     Doğal gaspçı’ soyup kaçtı 
     Zeytinburnu’da güpegündüz hırsızlık... Dün saat 16.30 sıralarında doğalgaz sayacını okumak için geldiğini söyleyen bir kişi, Fahriye Fidan’ın kapıyı açmasıyla içeri daldı ve ev sahibinin el ve ayaklarını bağladı. Fidan’ın üzerindeki bir bilezik ve gerdanlığı alan gaspçı, daha sonra kaçarak izini kaybettirdi. Polis hırsızın peşinde. 
     



 GÜNCEL 















</TEXT>
</DOC>
