<DOC>
<DOCNO> 122947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/spor/spo05.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Christmas kaosu 
</HEADLINE>
<TEXT>

Futbol Federasyonu’nun 25 Aralık’ta oynatmayı planladığı Fenerbahçe-Beşiktaş derbisi, iki takımın yabancı oyuncularının Noel tatiline denk geliyor 
     CEMAL ERSEN 

     Tatil sıkıntısı 
     ERTELENEN Fenerbahçe-Beşiktaş derbisi Christmas kaosu yaşanmasını gündeme getirdi. Futbol Federasyonu’nun 25 Aralık’ta oynatmaya sıcak baktığı kritik maç, her iki takımda bulunan yabancı oyuncuların Noel tatili nedeniyle ülkelerine gitmelerini geciktirecek. Federasyonun pazartesi günü yapacağı toplantıda belirleyeceği tarih, iki kulüp tarafından da merakla bekleniyor. 
     
     Talimat ne diyor 
     FUTBOL müsabaka talimatının "ertelenen müsabakalar" başlıklı 20. maddesi, her ne gerekçeyle olursa olsun federasyon tarafından ertelenen müsabakaların aynı devre içinde veya sonunda oynanmasını öngörüyor. Bu madde, "Her ne sebeple olursa olsun ertelenen müsabakalar, ertelemenin yapıldığı devre içinde veya bu devrenin sonunda yapılır" ifadelerini içeriyor. 
     
     Kulüpler zorlanacak 
     DERBİ maçı 25 Aralık tarihinde oynatılırsa Fenerbahçe’de Johnson, Ortega, Rapajc, Revivo ve Steviç, Beşiktaş’da ise Ronaldo, Cordoba, Amaral, Pancu, Zago, Nouma ve Teknik Direktör Mircea Lucescu, Noel tatillerine geç başlayacak isimler olacak. Futbolcuların gitmek için ısrar etmesi durumunda ise kulüpler oldukça zor günler yaşayacak. 
     



 SPOR 
























</TEXT>
</DOC>
