<DOC>
<DOCNO> 108606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/spo03.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BABAM BENİ İZLİYOR 
</HEADLINE>
<TEXT>

Türkiye’ye geldiği yıl içinde babasını kaybettiğini söyleyen Galatasaraylı Batista, "Sahada beni gördüğüne inanıyorum ve bunu hissedince daha iyi oynuyorum" dedi 
     CÜNEYT KARAKAYA 

     Sorunları ruh’ 
     LOKOMOTİV Moskova maçında 90 dakika bitmeyen enerjisiyle takımı ateşleyen Galatasaraylı Batista, başarısını çalışmaya başladı. Hergün futbol oynamak istediğini söyleyen Sambacı, "Galatasaray’ın işçisiyiz. Takım için çalışıyoruz. Diğer takımlarda bu ruh yok. Bizim takım tam bir aile. Biz çocuklarız, Fatih Terim baba, Özhan Canaydın ise dede. Benim bir fazla ciğerim yok. Herkes gibiyim. Allah’ın verdiği meziyetleri iyi kullanıyorum" dedi. 
     
     İsteyen başarır’ 
     BATISTA, istemenin hedefe ulaşmak için önemli olduğunu dile getirdi. Brezilyalı futbolcu, "Birşeyi isterseniz başarabilirsiniz. Küçük düşünürseniz, büyük işler yapamazsınız. Çimlere bizimle birlikte basarsanız, siz de bizimle aynı inançta olurdunuz. Sahaya çıkınca final oynayacağımızı hissediyoruz. O yüzden önümüze kim çıksa yıkarız. Yakında göreceksiniz. Şu anda takım olarak hazır değiliz. Yüzde yüz olduğumuz zaman kimse inanamayacak" diye konuştu. 
     
     Yaşlandım galiba ’ 
     İSTANBUL’DA hiç gezmediğini de söyleyen Batista, yaşamını maçlara ve antrenmanlara göre ayarladığını açıkladı. Sambacı, "Kızım çok iyi Türkçe konuşuyor. Bazen arkadaşları geliyor birşeyler söylüyorlar bana, anlamıyorum. Kızıma dönüyorum "Kızım ne diyor bunlar " diye soruyorum. Artık yaşlandım galiba anlamıyorum. Resmen bir Türk’üm, pasaportuma bakmayın. Brezilya ve Türkiye her yönden birbirine benziyor. Özellikle insan psikolojisi açısından." 
     
     Babam çok özel’ 
     FUTBOLU tercih etmesinin nedenini babasına bağlayan Brezilyalı futbolcu, "Babam sayesinde Batista oldum" dedi. Batista, "Türkiye’den ilk teklif aldığımda arkana bakmadan git demişti. Buralara geldim, babam vefat etti. Biliyorum, O beni izliyor. Onun izlediğini hissettikçe daha hırslanıyor, daha iyi oynamaya başlıyorum. Ülkemde bir futbol okulu açtım. 200’e yakın çocuğu yetiştiriyorum. Futbol okuluma da babamın ismi olan Jota Eri’yi verdim" dedi. 
     
Canaydın’ın yüzü güldü      GALATASARAY Yönetimi, Şampiyonlar Ligi ilk maçında alınan üç puanın sevincini yaşıyor. Başkan Özhan Canaydın, büyük bir özveri gösterdiklerini açıklayıp, "Yönetim olarak şu anda yüzde 80 tempoyla çalışıyoruz. Teknik heyet hep işinin başında. Moskova’ya inançlı gitmiştik ve kazandık. İlahi adalet yardım ediyor" dedi. İkinci Başkan Ali Dürüst, Moskova maçının ileride neler yapabileceklerini gözler önüne serdiğini dile getirdi. 
     
     
Zaferin recetesiTeknik Direktör Fatih Terim, yabancı oyuncularla yerlileri çok iyi harmanladıklarını açıkladı, "Bugüne kadar aramıza katılanlar hep karakterli çıktı" yorumunu yaptı 
     GALATASARAY Teknik Direktörü Fatih Terim, Şampiyonlar Ligi’ne mükemmel bir galibiyetle başlamanın keyfini yaşıyor. Tecrübeli hoca, kısa bir sürede takımın uyum yakalamasını, karakterli oyuncuların bir araya gelmesi olarak yorumladı. Terim, "Başarı için zaman zaman risk gerekebilir. Almaguer de ben bu tehlikeyi göze aldım. Ama yanılmadım. Capone gibi yürekli çıktı" dedi. 
     TERİM, yabancı oyuncularla yerlileri çok iyi harmanladıklarını da dile getirdi. Terim sözlerini şöyle noktaladı "Aramıza aldığımız yabancı futbolcuların hepsi insan olarak kusursuz çıktı. Biz de zaten böyle isimleri seçmeye özen gösteriyoruz. Kısa sürede takıma uyum sağladılar. Hepsi benim evladım gibi. Bundan sonra daha büyük işlere imza atacağız." 
     
Aslan’a durmak yok      RUSYA’DAN önceki gece dönen Galatasaray, yol yorgunluğuna karşın, dün yaptığı tek antrenmanla Barcelona hazırlıklarına başladı. Fatih Terim, Lokomotiv maçında forma giyen futbolcularını düz koşunun ardından dinlendirdi. Öte yandan Barcelona maçı biletlerinin bugünden itibaren Biletix mağazalarında satılacağı öğrenildi. Eski ve yeni açık tribün bilet fiyatları 10 ve 15 milyon lira olarak belirlendi. 
     
AVRUPA BASINI NE DEDİ      RUSYA Moskova’da Türk Marşı’ 
     RUS basınında Galatasaray’ın Lokomotiv’i 2 - 0 yenmesi normal bir sonuç olarak karşılandı. Sovyetskiy Sport Gazetesi, "Moskova’da Türk Marşı" başlığıyla verdiği haberde, "Sarr, üstünlüklerini golüyle perçinledi" ifadesini kullandı. Spor Ekspress Gazetesi ise şu görüşlere yer verdi "Lokomotiv, tecrübeli rakiple başedemedi. Terim, üç puan için geldik dediğinde kızmıştık. Ama haklı çıktı. Şimdi ortada Hasan Şaş ile ilgili efsaneler dolaşıyor. Şaş, Gürcü asıllıymış, hatta gerçek soyadı da Şaşiaşviliy’miş." 
     
     İTALYA Fatih Terim’in taktik zaferi’ 
     FATİH Terim ve Milan’dan kiralanan Sarr ile ilgili olarak övgü dolu ifadeler kullanan İtalyan basını, Rusya zaferin mimarının başarılı teknik adam olduğunu belirtti. La Gazzetta dello Sport, "Terim, Moskova’yı batırıyor" başlıklı haberinde "Lokomotiv Stadı’nda 26 bin seyirci yavaş yavaş sessizliğe doğru gitti. Türkler’in üstünlüğü çok fazla, susmak daha iyi" denildi. Corriere dello Sport Gazetesi ise "Fatih Terim ve eski Milanlı Sarr sevinçten havalarda uçuyor. Bu deplasmanda alınan süper bir sonuç" yorumunu yaptı. 
     
     YUNANİSTAN Çiftetelli öğrettiler’ 
     YUNANİSTAN’DA yayınlanan gazeteler, Galatasaray’ın Lokomotiv Moskova’yı zorlanmadan geçtiğini vurguladı. Derby Sports ve Ora Gazeteleri, Sarı - Kırmızılı takımın Ruslar’a çiftetelli öğrettiğini belirtip, "Altın galibiyet. Galatasaray, oyunun başından itibaren, üstünlüğünü kabul ettirdi. Lokomotiv Moskova’nın Galatasaray ile başa çıkacak gücü yoktu. Ruslar, Türkler’i faullerle durduracaklarını sandılar, ama çok yanıldılar" ifadelerine yer verdi. Yunan basını, Galatasaray’ın dev adımlarla yürüdüğüne de dikkat çekti. 
     
     İSVİÇRE Kumandan Terim zaferle başladı’ 
     İSVİÇRE basını, Galatasaray’ın Şampiyonlar Ligi’nin ilk maçında deplasmanda Lokomotiv Moskova’yı 2 - 0 yenmesine övgüler yağdırdı. Sarı - Kırmızılı takımın övgüyle bahsedildiği yorumlarda şu görüşlere yer verildi "Galatasaray’ın yeniden başına geçen kumandan Fatih Terim, takımının sekizinci defa katıldığı Şampiyonlar Ligi’ne zaferle girdi. Deplasmanda, alışık olmadıkları hava sartlarına rağmen oyunun insiyatifi elinde tutan Galatasaray, Sarr ve Arif ile elde ettiği iki güzel golle mükemmel bir başlangıç yaptı." 
     
     AZERBAYCAN Yolun açık olsun Aslan’ 
     AZERBAYCAN basınında, Galatasaray’ın zaferi geniş puntolarla duyuruldu. Yeni Musavat Gazetesi, "Cim - Bom, Lokomotiv’i 2-0 yenerek Şampiyonlar Ligi’nde iddialı olduğunu gösterdi" başlığını atarken, "Aslanlar rakibini ilk dakikalarda vurabilirdi ama kapı kale direkleri buna engel oldu. Yolun açık olsun Aslan" yorumunu yaptı. Ekspress Gazetesi ise zafere şu cümlelerle yer verdi "Galatasaray, Ruslar’ı darmadağan etti. Oyunun başında böyle olacağı belliydi. Direkten dönen toplar farkın artmasını önmedi." 
     
     



 SPOR 






























</TEXT>
</DOC>
