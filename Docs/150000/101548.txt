<DOC>
<DOCNO> 101548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/siyaset/siy08.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP yönetimi öfkeli 
</HEADLINE>
<TEXT>
Villalardan siyaset yapılmaz 
     EZELHAN ÜSTÜNKAYA Ankara 

     CHP, YTP ile yakın temasta olan Kemal Derviş’e ateş püskürüyor. Gelişmeleri evinden izleyen CHP Genel Başkanı Deniz Baykal, Derviş’in karar vermesini beklerken, CHP yönetimi, tepkisini açık açık ortaya koymaya başladı. 
     CHP Genel Başkan Yardımcıları Eşref Erdem ve Cevdet Selvi, Derviş’e randevu verilmemesi gibi bir karar alınmadığını söylerken, Selvi, "Yıprandı, artık kararını vermeli. Sol ittifak diye sağı öne çıkarıyor" diye tepki gösterdi. Selvi şöyle konuştu 
     "Belirsizlikten şik yet ediyordu, belirsizliği kendisi yarattı. Kendi kafası da karışık, kafaları da karıştırıyor. CHP’nin kapıları Türkiye’ye hizmet etmek isteyen herkese açık. Ancak Derviş’in söyledikleriyle yaptıkları paralellik taşımıyor. Güçlü iktidar derken, tersine oluşumlara hizmet ediyor." Selvi, Derviş’in temaslarda bulunduğu Hüsamettin Özkan’ı "kapı arkası, koltuk altı siyasetçisi, görünmeyen adam" diye tanımladı. 
     



 SİYASET 

















</TEXT>
</DOC>
