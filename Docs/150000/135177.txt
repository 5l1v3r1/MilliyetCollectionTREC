<DOC>
<DOCNO> 135177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/yasam/yas03.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gladyatörler Rambo’ çıktı 
</HEADLINE>
<TEXT>

Efes mezarlarını inceleyen bilim adamları, Gladyatörler’ köle değil, birer komandoydu’ diyor 
     DIŞ HABERLER SERVİSİ 

     Münih Üniversitesi uzmanları, Efes’in antik mezarlarındaki incelemeleri sonucu hayli ilginç bilgilere ulaştılar. 
     Alman bilim adamları, eğlence amacıyla soylular önünde ölüm meydanına çıkan gladyatörlerin, Russel Crowe’un rol aldığı Gladyatör’ filmindeki gibi özgürlüğünü kazanmak için arenaya çıkan köle savaşçılar olmadığını, tam tersine, mükemmel bir beslenme ve yoğun idmanla kas yapılarını güçlendirmiş, dönemin SAS komandoları’ olduğunu belirlediler. 
     
     Yüzde 90 ölüyorlardı 
     Alman bilim adamı Marcus Junkelmann, ölümüne dövüşe çıkan gladyatörlerin uyması gereken birçok kural ve stilize çarpışma tarzları’ bulunduğunu belirterek, filmdekinin aksine, gerçek gladyatörlerin arenaya asla miğfersiz çıkmadığını vurguladı. Junkelmann, buna rağmen bu savaşçıların yüzde 90’ının arenada can verdiğini de sözlerine ekledi. 
     Efes’teki mezarlarda bulunan iskelet ve diğer kalıntılar üzerindeki hasarlar, savaşçıların en çok kürek kemiklerinden girip kalbe kadar ulaşan delici alet darbeleriyle öldüğünü ortaya koydu. Diğerlerinin ise kafataslarına saplanan üç delici uçlu kargılarla Trident can verdiği saptandı. 
     Gladyatör mezarlığı sergisi bu ay içinde İzmir Selçuk’ta açılacak. 
     



 YAŞAM 




















</TEXT>
</DOC>
