<DOC>
<DOCNO> 148226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/siyaset/siy01.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık çocuklar ölmesin’ 
</HEADLINE>
<TEXT>

Başbakan Tayyip Erdoğan, "Savunmasız kadın ve çocukların ölmesine insanlık tahammül edemez" dedi 
     ANKARA Milliyet 

     Başbakan Erdoğan, savaşın kısa sürede bitmesini temenni ettiğini belirterek, "İnsanlık daha fazla sivilin ölmesine tahammül edemez" dedi. Erdoğan ABD’nin Türkiye’ye verdiği sözlerin olduğunu hatırlatarak, "Tutacaklarını umuyorum. Henüz bir cayma yok" diye konuştu. Erdoğan, dün Polonya Başbakanı Polon rda bulundu. BM’nin tavrına göndermede bulunan Erdoğan, "BM’nin barışla ilgili mücadeleden başarı ile çıkmayışı bizleri düşündürmektedir. BM’nin bu durum karşısında kendi durumunu gözden geçirmesi gerektiğine inanıyoruz" dedi. Dünya dış politikasının kırılma döneminden geçtiğini ifade eden Erdoğan, şunları söyledi "Savaşın bir an önce bitmesi, ortak kanaatimizdir. Çocukların, kadınların, savunmasız insanların artık daha fazla ölmesine insanlık tahammül edemez. Bu arada çok ciddi bir çevre yıkımının olduğunu bir kenara koymak mümkün değil." 
     Miller de NATO çerçevesinde ülkesinden 50 kişilik kimyasal silahlarla mücadele konusunda uzman bir birliğin Türkiye’ye geleceğini söyleyerek, "Hükümetimiz askerlerin yalnızca Türk topraklarında faaliyet göstermelerine izin verdi" dedi. 
     
     Powell’ın bize sözleri var’ 
     Erdoğan, Türkiye’nin K. Irak’a girip girmeyeceği yönündeki bir soruya da, "Irak’ın toprak bütünlüğü konusunda herhangi bir sıkıntı yaşanmadığı ve sınırımıza yönelik bir saldırı olmadığı sürece Türkiye’nin K. Irak’a yönelik yürümesi, girmesi söz konusu değildir" yanıtını verirken, Kürt grupların Musul ve Kerkük’e ilerlediklerini, Türkiye’nin hassasiyetleri dışında gelişen olayların olup olmadığı yönündeki sorusuna da "Powell’ın ziyaretinde bunları açık ve net görüştük. Bize verilmiş sözlerini var. Bir cayma, bir uyarı, ikaz söz konusu değildir" yanıtını verdi. 


SİYASET 





















</TEXT>
</DOC>
