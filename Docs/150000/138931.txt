<DOC>
<DOCNO> 138931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/25/son/soneko11.html </URL>
<DATE> 2003/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ve Dünya Bankası heyetleri çalışmalarını Hazine'de sürdürüyor 
</HEADLINE>
<TEXT>

     Uluslararası Para Fonu IMF ve Dünya Bankası heyetleri, çalışmalarını Hazine Müsteşarlığı'nda sürdürüyor. 
     II. Program Amaçlı Kamu ve Mali Sektörü Uyum Kredisi'nin PFPSAL-II görüşmek üzere Türkiye'ye gelen Banka heyeti, Hazine'de, diğer ilgili kurumların yetkililerinin de katılımıyla bir toplantı gerçekleştiriyor. 
     1 milyar 350 milyon dolarlık II. Program Amaçlı Kamu ve Mali Sektörü Uyum Kredisi'nin PFPSAL-II , 450'şer milyonluk ikinci ve üçüncü dilimleri, gerekli koşullar sağlanamadığı için henüz alınamadı. Bu kredinin birinci dilimi, geçen yıl Ağustos ayında alınmıştı. 
     Banka heyetinin, yaklaşık bir hafta Türkiye'de kalacağı belirtiliyor. 
     Öte yandan Juha Kahkonen başkavnlığındaki IMF heyeti de Hazine'de görüşmelerine devam ediyor. Görüşmelere, IMF Türkiye temsilcisi Odd Per Brekk te katılıyor. 
     IMF heyeti, dün kendi arasında toplanarak, Dördüncü Gözden Geçirme çerçevesinde gelinen noktayı değerlendirmişti. 
     





</TEXT>
</DOC>
