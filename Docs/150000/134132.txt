<DOC>
<DOCNO> 134132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/son/sonspo18.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Aurelio'nun transferi... 
</HEADLINE>
<TEXT>

     Trabzonspor yönetimi, sezon sonu sözleşmesi sona erecek Brezilyalı Aurelio'nun sözleşme süresinin uzatılması konusunda yarın bu futbolcunun menajeri ile görüşecek. 
     Kulüp Başkanı Özkan Sümer, yaptığı açıklamada, Aurelio'nun iyi derecede Türkçe bilmediğini, tercümanlığını da yapacak menajeri Miranda'nın yarın kulübe geleceğini belirterek, ''Yarın yapacağımız görüşme ile Aruelio'nun transferine netlik kazandırmak istiyoruz'' dedi. 
     Sümer, Aurelio'nun transferinin uzamasının camiayı etkilediğini ifade ederek, ''Biz transferin olumlu bir biçimde netlik kazanacağını düşünüyoruz. Böyle olmazsa, transfer için çalışmalarımızı sürdürmeyiz. Ancak futbolcu konusunda olmazsa olmaz bir tutum içerisinde değiliz'' diye konuştu. 
     Aurelio ile sözleşmelerinin sürdüğünü ve bu oyuncu ile şu anda hiçbir kulübün sözleşme yapamayacağını da kaydeden Sümer, ''Aurelio, şartlarımızı kabul ettiğini devamlı söylüyor. Ancak futbolcunun menajeri ile yapacağımız görüşmeyle bu konu yarın büyük olasılıkla sonuçlanacak'' diyerek sözlerini tamamladı. 
     





</TEXT>
</DOC>
