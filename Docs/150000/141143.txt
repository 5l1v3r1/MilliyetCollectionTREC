<DOC>
<DOCNO> 141143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/siyaset/siy05.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruhsatsız Pompalı’ toplanacak 
</HEADLINE>
<TEXT>

     MUSTAFA İSTEMİ 

     Böyle tarif etti 
AKP Van Milletvekili Maliki Ejded Arvas, 30 yıllık avcı olarak otomatik tüfeklerle ava karşı olduğunu belirtirken, evinde bir pompalı tüfeği olduğunu söyledi. Arvas, "Pompalı tüfekle tek bir fişek bile atmadım" demesine karşın, silahlardan söz açılınca, elleriyle nişan alır gibi yapmaktan kendini alamadı. 

     Avrasya Feribotu’nun kaçırılmasında kullanılan, düğünlerde şov için sıkılan veya cinayet aracı olan pompalı tüfeklere ruhsat alınması zorunluluğu getiren tasarı TBMM Tarım, Orman ve Köyişleri Komisyonu’nda kabul edildi. Tasarıya göre ruhsatsız tüfekler mülki makamlara teslim edilecek ve istenirse yivsiz silah ruhsatı alınacak. Ruhsata bağlanamayan tüfeklerse Milli Savunma Bakanlığı emrine verilecek. İçişleri Bakanlığı Mevzuat Dairesi Başkanı Recep Kızılcık ise izinsiz edinilen silahların sayısı ve kimlerde bulunduğunu tespit etmeyi amaçladıklarını kaydetti. 
     
     



 SİYASET 














</TEXT>
</DOC>
