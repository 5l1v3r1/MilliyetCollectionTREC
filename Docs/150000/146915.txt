<DOC>
<DOCNO> 146915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/siyaset/siy03.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevi ismiyle birlik kurmak bölücülük’ 
</HEADLINE>
<TEXT>

     TÜRKER KARAPINAR Ankara 

     Alevi - Bektaşi Kuruluşları Birliği’nin kapatılması istemine ilişkin davaya bakan Ankara 2. Asliye Hukuk Mahkemesi, Diyanet İşleri Başkanlığı ve Kültür Bakanlığı’ndan görüş istedi. Diyanet, "Alevi - Bektaşi isimleriyle dernek kurulması bölücülüktür. Derneğin kapatılması gerekir" şeklinde görüş bildirdi. Kültür Bakanlığı ise "Derneğin adına bakılarak din, mezhep farkı yaratmak istediği söylenemez" diye görüş belirtti. Mahkeme, Diyanet’in bu görüşüne rağmen, "İsimle bölücülük olmaz" görüşüyle birliğin kapatılmamasına karar verdi. Buna rağmen Savcı Fuat Samancı, birliğin kapatılması gerektiği görüşünde ısrar ederek, davayı temyize götürdü. 
     


SİYASET 





















</TEXT>
</DOC>
