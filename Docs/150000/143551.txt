<DOC>
<DOCNO> 143551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/bbas.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Abdi İpekçi’ye 
</HEADLINE>
<TEXT>

Efes Pilsen, Avrupa Ligi’ndeki önemli randevuda bugün CSKA Moskova’yı ağırlayacak. Ülker ise deplasmanda İbo’lu Panathinaikos karşısına çıkacak 
     Otobüsler kalkıyor 
     BASKETBOLDA Avrupa Ligi D Grubu’nda Efes, Rus CSKA Moskova ile Abdi İpekçi Salonu’nda karşılaşacak. 19.30’daki karşılaşma CINE 5’ten şifresiz naklen yayınlanacak. Bu önemli maç için Kadıköy Rıhtım, Mecidiyeköy otobüs durakları, Beşiktaş’taki Üsküdar vapur iskelesi karşısı, Taksim AKM önü, Avcılar İstanbul Üniversitesi Yerleşkesi ve Bakırköy Özgürlük meydanından, 16.00 - 17.15 arasında otobüsler salona hareket edecek. 
     
     Telekom evinde 
     AVRUPA Ligi E Grubu’nda ilk iki maçını kaybeden Ülkerspor ise İbrahim Kutluay’ı kadrosunda bulunduran Yunan Panathinaikos ile rakip sahada "olmak ya da olmamak" mücadelesi verecek. Bu müsabaka da Atina’da saat 19.30’da başlayacak ve TV 8’den canlı ekrana gelecek. FIBA Şampiyonlar Kupası’ndaki temsilcimiz Türk Telekom da, İsrail’in Hapoel Kudüs takımını Ankara Atatürk Salonu’nda saat 18.30’da ağırlayacak. 
     
İbo, Barça yolunda      YUNANİSTAN’IN son Avrupa Şampiyonu kulübü Panathinaikos’ta forma giyen İbrahim Kutluay’a, Barcelona yolu göründü. İki yıldır Yeşil - Yoncalar’da forma giyen milli basketbolcumuzun, İspanya’nın ünlü kulübü Barcelona ile söz kestiği iddia edildi. 
     YUNAN basınındaki haberlerde, bu sezon başında Panathinaikos’tan, Barcelona’ya transfer olan ve İbrahim’in yakın arkadaşı olan Yugoslav Dejan Bodiroga’nın araya girdiği bildirildi. İbo’nun da, Barcelona’ya "olur" yanıtını verdiği de ileri sürüldü. 
     
     



 SPOR 


























</TEXT>
</DOC>
