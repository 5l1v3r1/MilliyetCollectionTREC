<DOC>
<DOCNO> 129405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/siyaset/siy01.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan olacaksınız’ 
</HEADLINE>
<TEXT>

     ABDULLAH KARAKUŞ Bakü 

     AKP lideri Recep Tayyip Erdoğan, 5 günlük Türki Cumhuriyetleri turu kapsamında dün akşam gittiği Azerbaycan’da Cumhurbaşkanı Haydar Aliyev’le görüştü. Görüşme sırasında, Yargıtay Cumhuriyet Başsavcısı Sabih Kanadoğlu’nun, kendisinin milletvekili olamayacağı yönündeki açıklamasıyla şoke olan Erdoğan, Aliyev’in, "Milletvekili seçilip Başbakan olacaksınız. Ben buna inanıyorum" sözleri ile neşelendi. Orta Asya gezisine oğlu Necmettin Bilal Erdoğan’ı yanda da getiren Erdoğan, Kanadoğlu’nun açıklamalarının sorulması üzerine yorum yapmayacağını belirtti. Erdoğan, Bakü - Tiflis - Ceyhan Boru Hattı Projesi’nin öne çekilmesini, Bakü - Tiflis - Erzurum Doğalgaz Projesi’nin de bir an önce gerçekleşmesini istediği görüşmenin ardından, Aliyev’le ortak basın toplantısı düzenlendi. Oğul Erdoğan da babası Aliyev’le basın toplantısı yaparken salonda onları dinledi. 
     



 SİYASET 















</TEXT>
</DOC>
