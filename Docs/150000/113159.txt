<DOC>
<DOCNO> 113159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/guncel/gun05.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucuna ziyaretçi’ var 
</HEADLINE>
<TEXT>

Yazar Yaşar Kemal ve Orhan Pamuk, "belki bir yararımız olur, belki duyan olur" diyerek ölüm orucunu sürdüren Feride Harman’ı ziyaret etti 
     İSTANBUL Milliyet 

     Yazar Yaşar Kemal ve Orhan Pamuk, ölüm orucundaki Feride Harman’ı Fatih’teki evinde ziyaret etti. Dünyada en uzun süren açlık grevinin Türkiye’de olduğunu, birtakım vurdum-duymazlıklardan dolayı bu durumun ülkeyi dışarıda yıprattığını söyleyen Kemal, "Orhan Pamuk’la belki bir yararımız olur, belki duyan olur diye bu ziyareti gerçekleştirdik. Türkiye’deki yöneticiler çok az duyuyor bunları" dedi. 
     Yaşar Kemal, bu duruma yürek dayanmadığını, vicdanının da acı çektiğini söyledi. Pamuk ise açlık grevlerinin sona ermediğini, ancak kamuoyunun ilgisinden uzaklaştırıldığını ifade etti. 
     



 GÜNCEL 























</TEXT>
</DOC>
