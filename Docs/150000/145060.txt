<DOC>
<DOCNO> 145060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko38.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alfa Menkul Değerler'e 2 trilyon liralık tazminat davası 
</HEADLINE>
<TEXT>

     Alfa Menkul Değerler A.Ş. aleyhine 2 trilyon liralık tazminat davası açıldığı bildirildi. 
     Alfa Menkul Değerler'den Borsa'ya gönderilen açıklamada, şirket personeli Billur Fenerci'nin müşteri hesaplarında yaptığı usulsüz işlemlerle ilgili olarak müşterilere yapılan ödemeler ve karşılıklar hakkında daha önce bilgi verildiği, bir müşteri ve bu müşterinin yetkili olduğu 3 hesap ile ilgili olarak uyuşmazlık çıkmasının muhtemel olduğunun belirtildiği anımsatıldı. 
     Açıklamada, ''Uyuşmazlık çıkma ihtimali bulunduğu belirtilen müşteri ve bu müşterinin yetkili olduğu 3 şirketin, şirketimiz aleyhine 2 trilyon lira tazminat istemiyle dava açtığı şirketimiz tarafından tebellüğ edilmiştir'' denildi. 
     Alfa Menkul Değerler'de Genel Müdür Asistanı olarak çalışan Billur Fenerci'nin, bazı müşteri hesapları üzerinde yaptığı usulsüz işlemlerle ilgili zimmetine para geçirdikten sonra yurtdışına kaçtığı iddia edilmişti. 
     




</TEXT>
</DOC>
