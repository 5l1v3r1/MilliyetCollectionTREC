<DOC>
<DOCNO> 101759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/14/siyaset/asiy.html </URL>
<DATE> 2002/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Biz yola çıktık 
</HEADLINE>
<TEXT>
Derviş belirleyen’ değil etkileyen’ 
Milliyet’in konuğu olarak güncel siyasi tartışmaları yorumlayan YTP lideri İsmail Cem, "İttifaklar halkın da, benim de umurumda değil" dedi 
     SERPİL ÇEVİKCAN Ankara 

     YTP Genel Başkanı İsmail Cem, geniş bir ittifakla seçime gidilmesi önerilerine, "Biz ittifakı köylüyle, işçiyle yapmak istiyoruz. İttifakmış, hangi parti kiminle ne yapmalıymış, bu halkın umurunda değil, benim de umurumda değil" dedi. 
     Yeni Türkiye hareketi içinde yer alan Prof. Osman Müftüoğlu’yla birlikte dün Milliyet’in konuğu olan Cem, güncel siyasi tartışmalar ve YTP’nin seçim stratejisine ilişkin açıklamalarda bulundu. 
     YTP’nin kaderinin, siyasi kararını yarın açıklaması beklenen Kemal Derviş’e endekslendiği yolundaki yorumlara katılmadığını söyleyen Cem, "Derviş, bizim hareketimizi etkileyen bir olgu, ancak belirleyen bir olgu değil. Başlangıçta bize katılsaydı daha heyecanlı olurdu. Kendisinin katılımıyla ivme kazanırız. Ancak biz yola çıktık, devam ediyoruz" dedi. 
     
     Aradığım toplumsal ittifak 
     Cem, YTP’nin de yer aldığı geniş bir ittifakla seçime gidilmesi yönündeki arayışları da şöyle değerlendirdi 
     "Türkiye’nin gerçeklerinde büyük bir toplumsal ittifaka ihtiyaç var. Ben ittifakı köylüyle, işçiyle, halkla yapmak istiyorum. Aslı varken suretini niye arayayım İttifakmış, hangi parti kiminle ne yapmalıymış, bunlar halkın umurunda değil. Halk kendisine güven veren siyasetçileri arıyor. İttifak halkın umurunda değil, benim de umurumda değil." 
     
     Teknik kabine kuracağız 
     Toplumun her kesiminden çok büyük destek aldıklarını söyleyen Cem, "unutulmuşlar" olarak nitelediği varoşlardaki vatandaşlara da, Yeni Türkiye hareketinin hedeflerini çok iyi anlatacaklarını söyledi. Cem, başta geçim sıkıntısı ve işsizlik olmak üzere kötü yönetimin sonuçlarından en çok etkilenen bu kesimin taleplerine büyük önem verdiğini kaydetti. 
     Cem, iktidara geldiklerinde Bakanlar Kurulu’nun "teknik" bir nitelik taşıyacağını da vurgulayarak, şu değerlendirmeyi yaptı 
     "Nicel değişiklikler yetmiyor. Elbette bakan sayısı azaltılmalı, ancak yaşadığımız çağda bakanlıkların başarılı olabilmesi, yüksek teknik kapasite ve organizasyon yeteneğine bağlı. Anlayışın değişmesi lazım. Siyasi karar başbakan, meclis ve meclis komisyonların olmalı, ancak bakanlar kurulu teknik isimlerden oluşmalı. Bakanlar milletvekili olmayabilir, Türkiye bunu yapmalı. Biz de teknik bir hükümet kuracağız." 
     Cem, YTP’nin oy oranının birçok anket sonucuna göre barajı rahatlıkla aştığını belirterek, "Ay sonunda yüzde 20’leri zorlayacağımızı zannediyorum" dedi. 
     Türkiye için bir açılım gerektiğini kaydeden Cem, "Türkiye’de sorunların ağırlığı üretimsizlik, işsizlikle, eşitsizlik öyle bir düzeye geldi ki, bu sorunları ancak çağdaş birikimlerin işbirliğiyle aşarız" diye konuştu. 
     Cem, seçime kadar geçecek sürede, YTP’nin henüz 10’da birini anlatabildikleri hedeflerini halka sunacaklarını da söyledi ve iktidara gelmeleri halinde gerçekleştirmeyi planladıkları üç örnek icraatı şöyle sıraladı 
     "Varoşlara yönelik 1000 toplum merkezi, yoksul aile gençlerinin tamamının yararlanabileceği ve Milli Eğitim Bakanlığı tarafından Anadolu’nun her yerinde açılacak üniversiteye hazırlık kursları, okul öncesi çocuklar için oluşturulacak bakım merkezleri." 
     "Siyaset devlet olanaklarını kimin lehine kullandığınız olayıdır" diyen Cem, toplum merkezlerinin maliyetinin 40 milyon doları bulabileceğini, ancak Türkiye için bunu bulmanın kolay olduğunu söyledi. Cem, yatırımın önündeki engellerin aşılması gerektiğini kaydederken, "AB ülkelerinde işçinin net ücreti üzerine konan vergi oranı yüzde 35, bizde yüzde 95. Nasıl rekabet edeceksiniz " diye konuştu. 
     
Dickens’ın romanlarında kaldı      Fukara köylünün ödeyemediği borcundan dolayı hapse girdiği bir ülkede yaşıyoruz. Nerede solculuk Bunlar Charles Dickens’ın romanlarında kaldı" diyen Cem, şunları söyledi "Türkiye’de şu anda bir şeyi satın alabilecek parası olan, ama almayan insanlar var. Çocuğuna palto, hanımına çamaşır makinesi alacak ama ne olur ne olmaz’ diye küçük tasarrufunu bile kullanamıyor. Ciddi bir hükümet bu insanlara diyecek ki, Sen bu parayı kullan. Aldığın palto, çamaşır makinesi 3 kişiye iş imk nı sağlayacak.’ Bunu güven duyduğu bir insan söyleyecek. İşte Türkiye’nin ihtiyacı olan bu. Halk yöneticisine, dünya da Türkiye’ye güvenecek. O zaman ekonomide de istediğimiz ferahlığa kavuşacağız." 
     Cem, YTP’nin kuruluşunun birinci ayını doldurduğu 22 Ağustos’ta İstanbul’da il merkezini açacaklarını ve izleyen günlerde yurt gezilerine başlayacağını ifade etti. 
     



 SİYASET 



















</TEXT>
</DOC>
