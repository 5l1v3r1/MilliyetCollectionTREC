<DOC>
<DOCNO> 127694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/siyaset/siy03.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakış, benim dedem yaşında’ 
</HEADLINE>
<TEXT>

"Gündemdeki sekreter" Songül Güçlü Dışişleri Bakanı Yaşar Yakış ile ilgili aşk dedikodularına bu sözlerle yanıt verdi 
     AYŞENUR YAMAN Düzce DHA 

     Dışişleri Bakanı Yaşar Yakış’ın sekreteri Songül Güçlü, bakanla aşk yaşadıklarına ilişkin haberlere tepki göstererek, "İftiralar tamamen Yakış’ı karalama politikasıdır. O benim dedem yaşında" dedi. Yakış’a Düzce gezisinde de eşlik eden Güçlü 29 , şöyle konuştu 
     "Dedikodular çok çirkin. İftiralar ailemi, beni ve Yaşar Yakış’ı etkiledi. Ben dayısının torunuyum. Akraba olduğumuz için ailece görüşüyoruz. O benim dedem yaşında. Hedef Yakış’ı karalama politikası. Dedikoduları çıkaranlar hakkında dava açacağım." 
     
     YAKIŞ AĞLADI 
     Önceki geceyi Akçakoca Otel’de geçiren Yakış da, dün Akçakoca Kaymakamlığı’nı ziyaretinde çiçeklerle karşılandı. Kaymakam Ali Uslanmaz’dan brifing alan Yakış, hayatıyla ilgili sinevizyon gösterisinde, ilkokul yıllarında sınıf arkadaşlarıyla çekilen fotoğrafları ve ilkokul karnesini görünce duygulanıp ağladı. 
     
     



 SİYASET 

















</TEXT>
</DOC>
