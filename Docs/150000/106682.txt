<DOC>
<DOCNO> 106682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/spor/spo01.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan’a aman bir care 
</HEADLINE>
<TEXT>

Ünlü sanatçının 14 Eylül’de İnönü Stadı’nda vereceği konseri iptal eden Beşiktaş Yönetimi anlaşma gereği alacağı 30 bin doları kaybetmemek için uygun tarih arıyor 
     ORHAN YILDIRIM 

     Gizli görüşmeler 
     BEŞİKTAŞ Teknik Direktörü Lucescu’nun karşı çıkması üzerine 14 Eylül’de İnönü Stadı’nda yapılacak Tarkan konserinin anlaşmasını iptal eden yönetim, ünlü sanatçı için yeni formül arıyor. Tarkan’ın başka bir stad araması üzerine harekete geçen Siyah - Beyazlı yöneticiler gizli görüşmelerle konsere uygun bir tarih belirlemeye çalışıyor. 
     
     Maç trafiği ağır 
     ORGANİZASYON şirketi ile 30 bin dolar karşılığında anlaşma imzalayan Beşiktaş yönetimi bu parayı kaybetmemek için büyük uğraş verirken, takımın bir hayli yüklü maç programı sıkıntı yarattı. Ayrıca Teknik Direktör Lucescu’nun konsere kesinlikle karşı tavır koyduğu ve zeminin daha da bozulmasından endişe duyduğu öğrenildi. 
     
İşi gücü şov      SİYAH-BEYAZLI takımın Fransız yıldızı Pascal Nouma dün Etiler D R’da organize edilen imza gününe katıldı. Yine sempatik hareketleriyle ilgiyi üzerinde toplayan Nouma altı adet CD aldı. Kredi kartıyla ödeme yaparken ise "Beşiktaş’ın parası yok, bende çok" dedi. 
     BİR taraftar ise üzerindeki gömleği çıkararak Nouma’dan sırtına imza atmasını istedi. Sıkı güvenlik önlemlerinin alındığı organizasyonda Fransız yıldız yeni cep telefonu ile de şov yaptı. Telefonuyla sürekli fotoğraf çeken Nouma bunları arkadaşlarına gönderdi. 
     
Kartal’a, Amaral müjdesiNational Bükreş maçında sakatlanan Brezilyalı oyuncunun dün MR’ı çekildi. Amaral’da hafif bir ödem bulunduğu, Göztepe’ye karşı oynayacağı açıklandı 
     RAHMAN SAĞIROĞLU 

     ROMANYA’DA National Bükreş ile yapılan özel maçın 68. dakikasında sakatlanarak oyunu terk eden ve teknik heyeti endişelendiren Amaral’ın ciddi bir problemi olmadığı açıklandı. Memorial Hastanesi’nde dün MR’ı çekilen Brezilyalı futbolcu için doktorlar, "Kemik etrafında küçük bir ödem oluşmuş. Ancak Göztepe’ye karşı forma giyebilir" ifadesini kullandılar. 
     AMARAL’IN bir kaç gün düz koşu yapacağı, daha sonra takımla birlikte çalışmalara başlayacağı bildirildi. Bu arada sağ üst adalesinde gerilme olan Sergen, beklenenden erken sahalara döndüğü için ağrıları başlayan Ahmet Dursun ve hafif sakatlığı bulunan Bayram’ın da pazar günü oynanacak Göztepe maçına yetişeceği kaydedildi. 
     
Arat’a davet yok      BEŞİKTAŞ Yönetim Kurulu’nun yarın Radisson SAS otelde düzenleyeceği birlik toplantısına geçen seçimde başkan adayı olan, Serdar Bilgili’nin rakibi Hasan Arat’ın davet edilmeyeceği öğrenildi. Muhalefete zeytin dalı uzatmayı planlayan ve camianın ileri gelenlerine seslenecek olan Siyah - Beyazlı yönetimin çağrısına bazı grupların olumsuz yanıt vereceği de bildirildi. 
     



 SPOR 


























</TEXT>
</DOC>
