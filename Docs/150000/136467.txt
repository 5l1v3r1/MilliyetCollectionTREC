<DOC>
<DOCNO> 136467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/son/sonspo09.html </URL>
<DATE> 2003/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Ortega belirsizliği sinir bozuyor... 
</HEADLINE>
<TEXT>

     Fenerbahçe kulübü, önceki gün Arjantin milli takım kampına gittikten sonra krize neden olan Ortega'nın, sarı-lacivertli takımda kalmak isteyip istemediği konusundaki belirsizliği çözmeye çalışıyor. 
     Medyada yıldız futbolcunun İstanbul'a dönmek istemediğini açıkladığı şeklinde yer alan haberler üzerine, yöneticiler Ortega'nın kesin tavrını öğrenmek için harekete geçti. 
     Başkan Aziz Yıldırım'ın kendisine yetki verdiğini belirten işadamı Celalettin Bilgiç, Ortega ile bugün bir görüşme yapacağını söyledi. Amsterdam'da bulunan Bilgiç, yıldız futbolcuyla, eşinin doğumu için Arjantin'e gitmesiyle ilgili program konusunda görüşeceklerini söyledi. 
     Daha önce, yarın İstanbul'a döneceği belirtilen Ortega'nın, gelip gelmeyeceğinin Bilgiç ile yapacağı görüşme sonrasında kesinlik kazanması bekleniyor. 
     





</TEXT>
</DOC>
