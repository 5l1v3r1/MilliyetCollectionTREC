<DOC>
<DOCNO> 142597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/bnba.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE OKUR'UN GÜCÜ 
</HEADLINE>
<TEXT>

Detroit Pistons’taki süper yıldızımız L.A Lakers galibiyetinde başrollerden birini oynadı, 22 sayı attı. Mehmet, NBA’in devi O’Neal’ın üzerinden smaç da vurdu 
     5 ribaunt aldı 
     NBA’DE son üç sezonun şampiyonu Los Angeles Lakers, Detroit’te "Pistons duvarına" çarparken, milli oyuncumuz Mehmet Okur, ortaya koyduğu "harika" oyunla hem NBA kariyerine bir ilki ekledi, hem de Detroit seyircisini zevkten dört köşe" etti. Detroit’in, dokuz maçtır evinde galibiyet alamadığı Lakers’a karşı 111 - 88 gibi farklı bir skorla kazandığı maçta oyuna sonradan giren, 25 dakika görev yapan Mehmet, bu süreye sığdırdığı 22 sayı kariyerinin en yüksek rakamı , 5 ribaundla klasını konuşturdu. 
     
     Shaq şaşırdı 
     LAKERS’IN dev pivotu Shaquille O’Neal ile oyunda kaldığı sürece boğuşan Mehmet, formda rakibine kafa tutarken, O’Neal’ın üzerinden yaptığı çift el smaç Detroitli seyircileri ayağa kaldırdı. Mehmet’in smacıyla şaşkına dönen O’Neal’ın karşılaşma sonrası takım arkadaşlarına "Bu Okur da nereden çıktı " diyerek Mehmet’in performansından etkilendiğini itiraf etti. Mehmet, ise bu maçta arzuladığı ritmi yakaladığını belirterek, "Şansımı çok iyi kullandığıma inanıyorum. Arkası gelecek" diye konuştu. 
     
Okur’un karnesi SÜRE 2S 3S SA R A TÇ TK B TS 25 6 7 2 3 4 4 5 - 1 1 - 22      
     
Manşetlerde yer aldı      MEHMET Okur’un, 33 sayı yapan takımın diğer oyuncusu Chauncey Billups ile birlikte Lakers’ı yıkması Detroit gazeteleri tarafından da manşetlere taşındı. 22.076 seyircinin izlediği maçta takımının en skorer ikinci ismi olan Mehmet ve Billups için Lakers coachu Phil Jackson, "Pistons benchiyle başa çıkamadık. Okur ve Billups bu gece iki takım arasındaki farkı yaratan oyunculardı" dedi. Detroit coachu Rick Carlisle da "Kazanmak için genç oyuncularımız büyük efor sarfetti" diyerek Mehmet’i övdü. 
     
     Diğer sonuçlar 
     M.Timbervolves - S.A Spurs 99 - 111 
     O.Magic - U.Jazz 108 - 111 
     Philadelphia - Indiana 96 - 93 
     Boston - New Orleans 93 - 65 
     Atlanta - Milwaukee 111 - 92 
     Memphis - Chicago 124 - 95 
     Houston - LA Clippers 118 - 114 U 
     Portland - Toronto 125 - 103 
     



 SPOR 




























</TEXT>
</DOC>
