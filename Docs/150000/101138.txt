<DOC>
<DOCNO> 101138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/yazar/okur.html </URL>
<DATE> 2002/08/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Erdoğan’a road show’ sınavı 
</HEADLINE>
<TEXT>

     Öner Ayan... Raymond James’in "Gelişmekte Olan Ülkeler Masası Müdürü". 
     Raymond James, ABD’nin 14’üncü büyük finans kuruluşu. 
     2 milyar dolar cirosu, dünyada 15, ABD’de 2 bin ofisi var. 
     Gelişmekte olan bir ülke olarak Türkiye’yi de çok yakından izliyorlar. 
     Seçim var, seçim sonrası siyasi tablo ne olacak 
     Biz merak ediyoruz... Ama bize para yatıran ya da yatırmayı planlayanlar bizden daha da meraklı. 
     Öner Ayan, ABD’li yatırımcılara Türkiye’yi anlatırken Başbakan Ecevit diye söze girince yabancılar hemen atılıyormuş 
     "20 yıl önce tanıdığımız Ecevit’in oğlu mu " 
     Ayan, "yok yok kendisi" diyormuş. 
     Eh, ABD’de eski Başkan George Bush, yeni Başkan oğul George W. Bush... 
     Ne diyeceksiniz 
     Ancak yabancı dedik, yabancı finans kuruluşları için hükümetler çok önemli. 
     ABD’de Lehman Brother’s, JP Morgan Chase, Salomon Smith Barney, Morgan Stanley Dean Witter, İngiltere’de Eurasia Group Investors. 
     Bu kurumlar için ülkelerin siyasetçisi, siyasi partisi çok ama çok önemli. 
     Ağırlıklı olarak portföyleri Hazine bonosundan oluştuğu için seçim öncesi siyasi nabzı ellerinde tutmak, iktidara gelme olasılığı yüksek partilerle yakın olmak durumundalar. 
     Hazine’yi yakından izlemek zorundalar. Türkiye’nin borcuna bakınca söylenecek söz kalmıyor elbette... 
     O yüzden olacak ki, Lehman Brother’s ile Eurasia Group Investors Adalet ve Kalkınma Partisi ile sıcak bir diyalog kurmuşlar. 
     
Büyük çıkarma      Çünkü yabancılar IMF programının devamı, AB üyeliği konusunda bundan sonraki süreçte neler yapılacağı, partilerin ekonomi programları üzerinde bizden daha çok kafa yoruyorlar. 
     Gerçi son altı ay içinde AKP, DYP, DTP ve Kemal Derviş ile bir araya gelme imkanı bulmuşlar. Siyasetçileri dinlemişler ama Ayan bunun yeterli olmadığını söylüyor. 
     Yabancılar, IMF programının taahhüdü anlamına gelen Kemal Derviş’i yakın markaja almış durumdalar. Siyasette nasıl bir yol izleneceğini çok merak ediyorlar. 
     Ama merak ettikleri ikinci parti AKP. 
     AKP ne diyecek Ne yapacak 
     AKP de bu işin farkında olmalı ki, eylülün ikinci haftasında Frankfurt, Londra ve New York’ta road show yapacak. 
     
Ekonominin mimarı      AKP’de ekonomik programın mimarı Murat Mercan. 
     Mercan, Bilkent Üniversitesi’nde öğretim üyeliği yapıyordu, görevinden istifa etti. Halen AKP’de Genel Başkan Yardımcısı olarak görev yapıyor. 
     Bu road show’larda yabancılara AKP’nin ekonomik programı anlatılacak, AB, IMF ilişkilerinde bundan sonraki süreçte neler yapılacağı söylenecek. 
     Recep Tayyip Erdoğan galiba çok terleyecek 
     Ya Sermaye Piyasası 
     AKP bu road show’da sermaye piyasasının altını özellikle çizecek. Yurtdışındaki Türk sermayesinin Venture Capital yoluyla nasıl sisteme döneceğini anlatacak. Sermaye piyasalarının önemini vurgulayacak. Biz de bu yolla belki de ilk kez AKP’nin iç - dış borçlanma, IMF ilişkileri ve sermaye piyasalarının rolü konusundaki daha net olan görüşlerini öğrenme şansını yakalayacağız. 
     
     







Politikacı Derviş 


Evliya türbesine işedikçe... 


Sol öldü mü 


Derviş ve istifa 


Ecevit hükümetini neden mi kutluyorum 


Sis 


AB saadet getirir mi 


Kolejler niye boş kaldı 


AB’yi artık sıradan yurttaş da tartışıyor 


Erkekler seksten başka şey düşünmezler mi 


Erdoğan’a road show’ sınavı 


Zigana Geçidi’nde Kars’la konuşma... 


Derviş’in serüveni 


Dürüst ve yeni olsun bize hayrı dokunsun 


Söyle baba Sosyete kıskansın 


Oyum ya kendimden ya dinimden olana 


</TEXT>
</DOC>
