<DOC>
<DOCNO> 105109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/yazar/pulur.html </URL>
<DATE> 2002/09/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Nereden, nereye baktığınıza bağlı... 
</HEADLINE>
<TEXT>

     BİR konu tartışılırken, sık sık "Konuya nereden baktığına bağlı " diye bir cümle kullanılır. 
     Bakış açısı değiştiği zaman görüntü de değişir. 
     
     BUGÜN size iki örnek vereceğiz biri İsveç’te yaşayan bir Türk, Ömer Bilginalp, bakın yaşadığı İsveç’i, hem de İsveç’ten Türkiye’yi nasıl görüyor 
     "Bir kere sistem kuruldu ve yerine oturduğu zaman, sistem fazla akıllı adam istemiyor bu işine gelmez Okullarda çok büyük olanaklar vardır. Ama alt sınıflardan gelen çocuklar bunları kullanamıyor ve zaten kullanmaları için ciddi bir çaba yok 9 yıllık temel okulu bitirdi mi, iki yıllık bir meslek okulu veya meslek kursu, 20 yaşında çalışmaya başlıyor. 40 - 50 sene çalışıyor Sistem kendine gerekli olan zeki, yetenekli ve donanımlı insanı daha temel okullardan seçmeye başlıyor. On yıl sonra, yirmi yıl sonra kaç insana ihtiyaç var. Bunu belirliyor. Büyük çoğunluk trenin raylar üzerinde gidip geldiği gibi, verilen işi uysal uysal yapıyor. Onun kafasını çalıştırması, zek sını kullanması gibi bir derdi yok İnanın bazen bu İsveçlilere acıyoruz, şayet sistem dışı kalsalar açlıktan ölürler. Bizim insanımız ekmeğini taştan çıkarır. 
     
     BİZİM çok büyük olanaklarımız vardır ve en önemlisi insan gücümüz ve değerimiz vardır. Ama maalesef bizde hırsız çoktur, hain çoktur. Halkımızın büyük çoğunluğu işsizliğin, yoksulluğun, hayat pahalılığın pençesi altında kıvranıyor. Yeniden bir ulusal kurtuluş gerekecek Büyük önder Mustafa Kemal ve arkadaşlarının ruhlarının dirilmesi gerekecek " 
     
     KEMAL Yavuz ise, Türkiye’de yaşıyor, hem Türkiye’yi hem de Batı’yı bakın nasıl görüyor. 
     Önce, rahmetli hocamız Prof. Hıfzı Veldet Velidedeoğlu’nun eşiyle yapılan bir söyleşiden aklında kalan olayı anlatıyor. Rahmetli Velidedoğlu ve eşi, 1970 yıllarında İsviçre’ye gidiyorlar, Alp Dağları’na düzenlenen bir tura katılıyorlar, rahmetli Hoca yerde güzel bir çiçek görüyor ve koparıyor, biraz sonra jandarma geliyor, çiçeği kopardığı için ceza kesiyor. 
     Peki, dağ başında, Hoca’nın çiçek kopardığını kim görmüş 
     Onlar gibi bir turist, manzarayı dürbünle seyrederken, çiçek koparıldığını görmüş "Aman bana ispiyoncu, demesinler " endişesine kapılmadan ihbar etmiş... 
     
     KEMAL Yavuz bunun sonunu ironik, alaycı bir bakışla şöyle getiriyor 
     "Kim demiş Batı’da özgürlük var, diye Bakın adamların dağından bir çiçek bile koparamıyorsunuz. Ayrıca yolda yürürken yere tükürmek, elinizdeki sigara izmaritini yere atmak özgürlüğünüz de yok. İstediğiniz gibi trafikte araç da kullanamıyorsunuz. Bizde ise kural ihlali yaptığınızda rüşvet verip ceza ödememe gibi bir özgürlüğünüz var. Uygarlıkmış bize ne Ben uygar olmaktansa, kırmızı ışıkta karşıdan karşıya geçme özgürlüğünü tercih ederim " 
     
     BAŞINDA da söyledik, konuya nereden baktığınıza bağlı... 
     Hele konu matematik gibi "iki kere iki dört eder" kesinliğinde değilse.... 
     
     







Vardikara geliyor, tasasından ölüyor... 


Rus mizahı 


Erdoğan’ın adaylığı 


Türkiye’nin 3 Kasım seçiminde yırtması için... 


Ufukta bulutlar 


Paşa, Efes’te olsaydı... 


Üniversiteler özgür mü 


Nereden, nereye baktığınıza bağlı... 


Kadın koalisyonu girişimi 


Ömer Uluç Türkbükü’nde müze kuruyor 


Dünyanın öldüren sessizliği 


Devlet borcunda gerçekler ve tevatür 


Balık mevsimi başladı 


Sanayici Ar-Ge’ye küskün’ 


</TEXT>
</DOC>
