<DOC>
<DOCNO> 107661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/magazin/amag.html </URL>
<DATE> 2002/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiğim erkek için vakit yaratırım’ 
</HEADLINE>
<TEXT>

Başrolünü Beyaz ile paylaşacağı bir dizide rol almaya hazırlanan Meltem Cumbul, "Derdim başarılı olmak. Ancak bunun için sevdiğimi ihmal etmem" diyor... 
     İLKNUR GÜLMEZ 

     Meltem Cumbul, Abdülhamit Düşerken’ adlı filmin haziran ayında başlayan çekimleri bitince Kanal D’de ekrana gelecek yeni dizi için kamera karşısına geçecek... Memet Ali Alabora ile başrolünü paylaştığı Yılan Hik yesi’nin başarısıyla adı Reyting Kraliçesi’ne çıkan Cumbul’un bu kez rol arkadaşı Beyaz olacak. Dizide Beyaz, zengin ve çapkın bir genci, Cumbul ise fakir bir ailenin avukat kızını canlandıracak... 
     
Abdülhamit Düşerken’de 2. Meşrutiyet dönemini yaşatan bir filmde oynuyorsunuz. O dönemde yaşamak ister miydiniz 
     Çok isterdim. Çok ihtiraslı bir kadını oynuyorum. Ama öyle bir kadın olmak istemem. 
     
Sunuculuk, radyo programları, Televizyon şovları derken şimdi de oyuncu olarak ekranlardasınız. Sırada neler var 
     Bütün bunları kendimi tanıtmak adına yaptım. Sonra kendimi tamamen oyunculuğa verdim. 31 yaşındayım. Planladığım her şeyi yaptım. Daha çok güzel şeyler yapacağım. 10 yılda en üst kariyere geldiğimi düşünüyorum. Daha çabuk da yapabilirdim ama o zaman keyfini çıkaramazdım. 
     
     Tutacak projeyi anlarım’ 
Teklifleri değerlendirirken kriterleriniz ne 
     Benim için yapımcı ve senaryo çok önemli. Oyuncular ve yönetmen sonra gelir. Tekrar eden karakterleri kabul etmiyorum. O kadar çok senaryo okuyorum ki artık neyin tutup neyin tutmayacağını hissediyorum. Sinemada tutacak-tutmayacak kaygım yok. Çünkü sinema sanattır. Bazı projeler var ki, yapılması gerekli. Benim için Maruf’ da bunlardan biriydi. 
     
Alican Ulusoy’dan sonra hayatınıza biri girdi mi 
     Hayır. Benim derdim başarılı olmak. Şöhretmiş, ünmüş ben bunları hiç hesaba katmadım. Başarılı olunca bunlar geldi ve bocalama yaşadım. Hayatımda biri varsa saklamam. 
     
Siz de mi "işten aşka vaktim yok" diyenlerdensiniz 
     Dengeyi çok güzel kuran biriyim. İşkolik olmaktan nefret ederim. Hayatımda biri varsa ona ayıracak vaktim de olur. Yoksa bile yaratırım. 
     
     



 MAGAZİN 











</TEXT>
</DOC>
