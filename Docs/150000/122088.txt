<DOC>
<DOCNO> 122088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/01/yazar/pulur.html </URL>
<DATE> 2002/12/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Ver de kurtul"un neresi adil .. 
</HEADLINE>
<TEXT>

     Kıbrıs’ı verip kurtulacak mıyız, yoksa çözüme erişip barışı sağlayacak mıyız Her kafadan bir ses çıkıyor, "bir malum takım" Avrupa’dan tarih alabilmek uğruna Kıbrıs’tan vazgeçmek havasında... Hele Kenan Evren’in "Biz zaten Kıbrıs’ta o kadar toprağı, ileride vermek için aldık " dediği anda, bazılarının televizyonda pişmiş kelle misali nasıl sırıttıklarını gördüyseniz... 
     Acaba Sayın Evren de, o sahneyi görmüş müdür 
     
     BİLGİLERİNİZ, duygularınız ve mantığınız, bazı konularda sizi yargıya zorlamış olsa bile, yine danışmakta fayda vardır. 
     Kıbrıs konusunda da böyle yaptık, emekli büyükelçi, şimdi CHP milletvekili Onur Öymen’e başvurduk. 
     Onur Öymen, rahmetli hocamız Münir Raşit Öymen’in oğlu ve de bizim bölgenin milletvekili, hem babasının hatırı, hem bizim oyumuzun hatırı var... 
     Sorduk... 
     "Birleşmiş Milletler’in bu planını kim görüşmeli " 
     "Bu planı müzakere edecek olan Sayın Denktaş’tır. Biz onun görüşlerini bir tarafa bırakırsak, KKTC liderlerini çözüm istememekle suçlarsak yanlış yapmış oluruz." 
     
     "PLANIN dikkat çeken noktaları nedir " 
     "Plan, toplumların dokusunu bozuyor, Rumları tekrar Türk kesiminin içine yerleştirmeyi öngörüyor, tıpkı 1974 öncesi gibi. O dönemin yol açtığı dramları hepimiz biliyoruz. İki toplum plandaki gibi iç içe yaşarsa, birkaç yıl sonra Kıbrıs Türk kesiminin üçte birinin Rumlardan oluşması söz konusudur. Yani Kuzey Kıbrıs Türk parlamentosunun üçte biri muhtemelen Rumlardan oluşacaktır, mütecanis, homojen yapı bozulacaktır." 
     
     "PLANIN öngördüğü, toprak önerisi nedir " 
     "İki öneri yapılıyor, Denktaş’a deniliyor ki, ya Karpas Burnu’nu Rumlara bırakacaksın, - bu Türkiye güvenliği açısından son derece önemlidir - eğer Karpas’ı bırakmazsan Magosa’nın, Güzelyurt’un en verimli, en sulak arazilerini bırakacaksın. Kıbrıs’ın su kaynaklarının en büyük bölümü Güzelyurt’tadır." 
     
     "TÜRKİYE’nin Avrupa Birliği’ne girmesiyle, Kıbrıs bağlantısı kurmak doğru mudur 
     "AB’den bir üyelik takvimi almak uğruna, adadaki soydaşlarımızın sırtından, bu kadar önemli tavizleri vermememiz lazım, Kuzey Kıbrıs yönetimine baskı yapıyor izlenimini vermememiz lazım." 
     
     "KAMUOYUNA, bu Kıbrıs işi de artık kabak tadı verdi, gibi bir bıkkınlık havası pompalanmak isteniyor..." 
     "Dış politikada yapılacak en büyük hatalardan biri yorgunluk, bıkkınlık emaresi göstermektir. Ulusal çıkarlarımızı sabırla koruyacağız." 
     
     "BU Kıbrıs bunalımı, çok uzun sürdü, dünyada bunun örneği yok, diyenler de var..." 
     "Bu da doğru değil, Türkiye ile Yunanistan arasındaki Ege anlaşmazlığı Kıbrıs sorunundan çok daha eski. Çin’le Tayvan arasındaki ihtilaf da öyle. Cebelitarık meselesinde, İngiltere ile İspanya arasındaki ihtilaf 300 yıldır sürüyor, ama kimse taviz verelim de kurtulalım, demiyor. Bütün dünya ülkeleri böyle yapıyor. Türkiye’nin tecrübesiz bir devlet gibi yorgunluk, bıkkınlık göstererek temel çıkarlarından fedakarlıkta bulunması son derece yanlış olur. Gelecek kuşaklara bunu anlatamayız." 
     
     TÜRKİYE’yi, yıllarca adı gibi "onurla" temsil etmiş, bir insanın görüşleri bu... 
     Evet, Kıbrıs’ta herkes çözüm istiyor, ama bu çözüm adil bir çözüm olmalı... 
     "Ver de kurtul"un neresinde adalet var, söyler misiniz 
     
     







Bayram haftası ve mangal tahtası... 


MGK’da iftar 


Sırada ordu mu var 


Güneş bir kılıç, ya ölüm 


Lucescu ve Washington 


Laila ile Mecnun 


Sekreter deyip geçmeyin asıl patron onlar 


Evlilik ile aşk bir arada olamıyor 


"Ver de kurtul"un neresi adil .. 


Almanya formül arıyor 2 


Yoksulluk yardımında 1 taşla 2 kuş 


Sol kime aittir Kim sola aittir 


Tehlike büyüdü 


IMF gelince hayallerden gerçeklere döneceğiz 


Bu gece Kadir Gecesi 


TOBB, TÜSİAD ve AKP 


</TEXT>
</DOC>
