<DOC>
<DOCNO> 147379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/04/guncel/gun05.html </URL>
<DATE> 2003/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta SARS paniği 
</HEADLINE>
<TEXT>

Atatürk Havaalanı’na inen THY uçağında "SARS’lı Çinli var" ihbarı, sağlık ekiplerini alarma geçirdi. Virüs çıkmayan Çinlide yüksek ateş tespit edildi 
     SİNAN TOROS İstanbul 

     Türk Hava Yolları’nın THY , Şanghay-Pekin-İstanbul seferini yapan TK 021 sefer sayılı Airbus 340 tipi uçağında Çinli bir yolcuda SARS virüsü bulunduğu şüphesi, Atatürk Havalimanı’nı alarma geçirdi. Sadece yüksek ateşi bulunan Çinli yolcu ise tedavi edildi. 
     Dün sabah saat 05.20’de 260 yolcusuyla İstanbul’a inen "Isparta" adlı uçağın kaptan pilotu, "Uçağımızda SARS virüsü taşıma ihtimali olan bir yolcu bulunuyor’ diye ihbarda bulundu. Bunun üzerine, Sağlık Bakanlığı Hudut ve Sahiller Sağlık Genel Müdürlüğü’ne bağlı ekipler tam teşekküllü olarak uçağın kapısına geldi. Kapının kapatılmasını isteyen sağlık ekibi, daha sonra Çinli Juan Jun Lee 44 adındaki yolcuyu tedavi etti. Lee’nin sadece yüksek ateşi bulunduğunu tespit eden sağlık ekipleri, yolcuları tek tek kontrol etti. Yolcular arasında hastalık belirtisi bulunmadığının belirlenmesinin ardından çıkışlarına izin verildi. 
     Sağlık ünitesi, uçağın karantinaya alınmasına gerek olmadığı ve virüs tehlikesi bulunmadığından seferlerinin sürebileceği yönünde bir rapor yazarak THY’ye gönderdi. THY yetkilileri ise uçağı İstanbul-Bangkok-Hong Kong seferine gönderdi. 
     


GÜNCEL 
































</TEXT>
</DOC>
