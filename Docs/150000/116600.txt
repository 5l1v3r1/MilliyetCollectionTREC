<DOC>
<DOCNO> 116600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/02/son/sontur18.html </URL>
<DATE> 2002/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller 4 Kasım'da Erdoğan yok kavga var 
</HEADLINE>
<TEXT>

     DYP Genel Başkanı Tansu Çiller, "Ayın 3'ünde oy verenler bilmeliler ki ayın 4'ünde Erdoğan yok. Ne var Kavga, çekişme var" dedi. 
     Çatalca'da halka seslenen Çiller, iktidarlarının ilk yılında yüzde 8 büyüme vaat ettiklerini belirten Çiller, vatandaşlardan işi ehline vermelerini istedi. 
     İki aydır birlikte açık oturuma çıkmak için AKP Genel Başkanı Erdoğan ve CHP Genel Başkanı Baykal'ın "peşinden koşturduğunu" kaydeden Çiller, "Bunu, siz aradaki farkı göresiniz, sağ duyuyla oy veresiniz diye yaptım" diye konuştu. 
     Çatalca'ya üniversite ve çevre enstitüsü sözü veren Çiller, ayrıca, çiftçilerin ve köylerin tapu sorunlarını da halledeceklerini ifade etti. 
     "Bu annenin, diğer annelere borcu var" diyen Çiller, iktidara geldikleri takdirde "tüm vatandaşlara istediği hastaneden yararlanabilmelerini sağlayacak" mavi kartı halka tanıttı. 
     Yarın hep birlikte sandığa gidileceğini hatırlatan Çiller şunları söyledi 
     "Sandıkta sağ duyunun galip gelmesini istiyoruz. Sağınıza baktığınız zaman Tayyip Erdoğan'ı görüyorsunuz. Ayın 3'ünde oy verenler bilmeliler ki ayın 4'ünde Erdoğan yok. Ne var Kavga, çekişme var. Çünkü ortada başbakan, program yok. Bu maceraya kapılmayın. Eğer kapılırsanız ülke yoksul ve sıkıntıda kalacak. Oysa ben sizden kurtuluş savaşı istiyorum." 
     





</TEXT>
</DOC>
