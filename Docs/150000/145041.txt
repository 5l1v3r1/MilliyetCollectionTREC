<DOC>
<DOCNO> 145041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/soneko19.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta... 
</HEADLINE>
<TEXT>

     Dünya piyasaları geçtiğimiz hafta Irak operasyonunun başlamasıyla birlikte yükseliş eğilimine girdi. Şeker Yatırım Menkul Değerler Portföy Yönetimi Uzmanı Burcu Büyükbingöl, uluslararası piyasalardaki gelişmeleri şöyle değerlendirdi 
     "Amerika’da, Dow Jones ve Nasdaq endeksleri, geçtiğimiz hafta 5’e yakın prim yaptı. Aylardır devam eden belirsizlik ve gerginlik ortamının bir şekilde sona ermesi, petrol fiyatlarındaki düşüş borsaları olumlu etkiliyor. Yine de Amerikan Merkez Bankası FED geçtiğimiz hafta yaptığı toplantıda, belirsizliklerin ortadan kalkmadığı gerekçesiyle faizleri değiştirmeyerek 1,25 seviyelerinde bıraktı. 
     Avrupa borsaları da operasyonun başlamasıyla yükseldiler. Almanya’da Dax endeksi yaklaşık 10 oranında yükseldi. Paris ve Londra borsalarında ise haftalık artış oranı ortalama 5 oldu. Operasyonun kısa sürmesi beklentisi, petrol fiyatlarındaki düşüş borsalardaki olumlu havayı devam ettirecek gibi gözüküyor. Operasyonda sürpriz olumsuz bir gelişme olmadığı taktirde olumlu havanın önümüzdeki hafta da devam edebileceğini düşünüyoruz. 
     Euro dolar paritesine bakarsak, dolar, operasyonun başlamasıyla birlikte değer kazanmaya devam ediyor. Haftaya 1,080 seviyelerinden başlayan parite, 1,055 seviyelerine geriledi. Paritede 1,05 teknik destek seviyesine kadar gerileme beklenebilir. 
     Japonya’da Nikkei endeksi de haftayı 2 yükselişle tamamladı. 
     Latin Amerika’da ise, Arjantin ve Brezilya borsaları birçok dünya borsası gibi, Irak operasyonunun başlamasına olumlu tepki verdi. 
     Petrol fiyatlarına bakarsak, geçtiğimiz haftaya 33 dolar seviyelerinden başlayan brent petrol fiyatları Irak operasyonun yapılacağı kesinleştiği andan itibaren düşmeye başladı. Petrol üzerinde aylardır belirsizlikten kaynaklanan ciddi bir risk primi vardı. Bu belirsizliğin ortadan kalkmasıyla Cuma günü petrol fiyatları 25 dolara kadar düştü. Şu anda petrol fiyatlarındaki tek risk Ortadoğu'dan yapılan sevkıyatta aksama olması ki, şu an için öyle bir ihtimal görünmüyor. 
     Geçtiğimiz haftaya 336 dolar seviyelerinden başlayan altın fiyatları da Irak operasyonunun kısa süreceği ve herhangi bir sürpriz olmayacağı beklentisiyle 331 dolar seviyelerine geriledi." 


     




</TEXT>
</DOC>
