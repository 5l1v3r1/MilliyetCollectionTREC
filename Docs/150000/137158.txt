<DOC>
<DOCNO> 137158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/son/sontur18.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydarpaşa Garı'ndaki bir trende parçalanmış ceset bulundu 
</HEADLINE>
<TEXT>

     Haydarpaşa Garı'ndaki bir trende, 4 parçaya ayrılmış bir erkek cesedi bulundu. 
     Haydarpaşa Garı'na 2 gün önce gelen TCDD'ye bağlı ''Van Gölü Ekspresi''nde bugün bakım ve onarım çalışması yapan görevliler, kompartımanlardan birindeki raflarda şüpheli paketler gördü. 
     Paketleri trenden dışarı çıkarmak isteyen görevliler, içlerinde ceset parçaları olduğunu fark edince durumu polise bildirdi. 
     Olay yerine gelen uzman polislerce yapılan incelemede, paketlerde, bir erkeğe ait 4 parçaya bölünmüş ceset olduğu belirlendi. 
     Baş kısmı bulunmayan cesede ait parçalar, olay yerindeki incelemelerin ardından Adli Tıp Kurumu'na gönderildi. 
     





</TEXT>
</DOC>
