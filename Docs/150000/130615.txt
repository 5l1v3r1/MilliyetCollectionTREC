<DOC>
<DOCNO> 130615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur30.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanker 7 otomobile çarparak durabildi 4 kişi yaralandı... 
</HEADLINE>
<TEXT>

     Trabzon'un Araklı İlçesi'nde bir tanker, önce yol kenarında duran otomobile, ardından bir galeride bulunan 5 araca, son olarak da başka bir otomobile çarparak durdu. Kazada 4 kişi yaralandı. 
     Alınan bilgiye göre, Trabzon'dan Rize'ye gitmekte olan Turan Aksoy yönetimindeki 61 K 5770 plakalı otogaz yüklü tanker, Sanayi Sitesi mevkiinde yol kenarında durmakta olan Hüseyin Arslantürk'e ait 60 AK 612 plakalı otomobile çarptı. Hızını alamayan tanker daha sonra bir oto galerinin önündeki 5 araca daha çarptıktan sonra, Sürmene İlçesi'nden Trabzon'a gitmekte olan 34 DTA 82 plakalı İhsan Balcı yönetimindeki araca çarparak durdu. 
     Kazada, İhsan Balcı ile beraberindeki Seher, Hediye ve Hasan Balcı yaralandı. Yaralılar, Karadeniz Teknik Üniversitesi Tıp Fakültesi Farabi Hastanesi'nde tedavi altına alındı. 
     Kazadan sonra bir tankerden otogaz sızıntısının söz konusu olmadığı belirtildi. 
     





</TEXT>
</DOC>
