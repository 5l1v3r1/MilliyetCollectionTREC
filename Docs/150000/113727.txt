<DOC>
<DOCNO> 113727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/18/son/sontur04.html </URL>
<DATE> 2002/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'tan Kürtçe seçim kaseti 
</HEADLINE>
<TEXT>

     DEHAP, Yüksek Seçim Kurulu'nun yasaklamasına rağmen, seçim çalışmaları kapsamında çıkardığı kasetinde, "Lazca, Kürtçe ve Zazaca" müziklere yer verdi. 
     HADEP, SHP VE EMEP'İN seçim işbirliği çatısı altında buluştuğu DEHAP, seçim çalışmaları kapsamında, Lazca, Türkçe, Zazaca ve Kürtçe şarkıların bulunduğu bir kaset hazırlayarak kampanyada kullanmaya başladı. 
     Birçok kürt grubunun seslendirdiği kürtçe parçalarda, "Demokrasi ve özgürlük için, DEHAP'ı iktidara taşı" mesajı verildi. 
     
     PARTİ KAPANABİLİR 
     Ancak, DEHAP'ın seçim kasetinin, progapaganda yasakları karşısında partiyi tehlikeye sokabilme ihtimali var. 298 Sayılı Seçimlerin Temel Hükümleri ve Seçmen Kütükleri Hakkında Kanun'un 58'inci maddesinde, "Partilerin Radyo ve televizyonda yapılacak propaganda yayınlarıyla, diğer seçim propagandalarında, Türkçeden başka dil ve yazı kullanılması yasaktır" ibaresine yer veriliyor. Bir partinin bu yasayı çiğnemesi durumunda ise TCK'nın 526'ncı maddesine göre, parti yöneticilerinin cezalandırılması ve partinin kapatılması öngörülüyor. 
     





</TEXT>
</DOC>
