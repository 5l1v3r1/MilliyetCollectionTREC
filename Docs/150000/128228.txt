<DOC>
<DOCNO> 128228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/yasam/yas03.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Utangaç bestek r artık yok 
</HEADLINE>
<TEXT>

Türk müziğinin büyük bestek rı Yusuf Nalkesen, İzmir’de kendi adını taşıyan sokaktaki evinde geçirdiği kalp krizi sonucu yaşamını yitirdi... 
     MERT İLKUTLUĞ, TURAN GÜLTEKİN İzmir DHA 

     583 bestesi ve 1000’e yakın güftesiyle Türk Sanat Müziği’nin unutulmazları arasına giren, bestelerini yaparken kelimelerle dans eden, etrafında yaşanan tüm güzellikleri aşk ve tutkuyla yazdığını dile getiren besteci Yusuf Nalkesen, 2003’ün ilk gününde geçirdiği kalp krizine yenik düştü. 
     Bir yıldır böbrek yetmezliği nedeniyle tedavi görüyordu Nalkesen. Dün sabah saat 06.30 sıralarında, diyaliz tedavisine gitmek üzere evinden çıkmaya hazırlanırken kalp krizi geçirdi. Nalkesen’e ilk müdahaleyi, 55 yıllık eşi Meliha Hanım ve komşuları yaptı. Kendi adını taşıyan Bestekar Yusuf Nalkesen Sokak Ayça Apartmanı’ndaki eve gelen 112 Acil Servis doktorlarının da müdahalesi Nalkesen’i hayata bağlamak için yeterli olmadı. 
     Nalkesen’in ölüm haberini alan pek çok sanatçı dostu ve yakınları eve akın etti. Bestek rın oğlu Selçuk ve kızı Ebru Nalkesen, cenazenin kalkması için, Suudi Arabistan’da olan ağabeyleri Süleyman Ferit Nalkesen’in bekleneceğini söyledi. Selçuk Nalkesen, ağabeyinin gelmesinin ardından cenazenin, yarın kılınacak cenaze namazından sonra Soğukkuyu Aile Kabristanı’nda toprağa verileceğini belirtti. 
     
     Utangaç’ bir yapısı vardı 
     1923’te Üsküp’te dünyaya gelen Nalkesen, bir süre önce kendisiyle yapılan bir röportajda 583 bestesi ve 1000 civarında güftesi olduğunu söylemişti. Askerliğini yaptıktan sonra İzmir Radyosu’nun açtığı sınavı kazanıp müzik hayatına profesyonel geçiş yapan Nalkesen, Eylül 1951’de "Veda Busesi" adlı şarkıyı besteledi. Ancak utangaçlığı nedeniyle 10 yıl boyunca bestelerini ortaya çıkarmayan Nalkesen, bir gazetecinin Zeki Müren’e eserlerinden bahsetmesinden sonra "Veda Busesi"ni Müren’e verdi. Müren’in bu şarkıyı seslendirmesiyle besteleri yavaş yavaş su yüzüne çıkmaya başladı. 
     
Sanat dünyası yasta      Emel Sayın Çok üzgünüm. Geçen yıl İzmir’de onun için düzenlenen gecede solist olarak çıktığımda çok mutlu olmuştu. Bir de son zamanlarda evlenmemi çok istediğini söyleyip telefon açardı. Tanıdığı biri olduğunu ve benim onunla tanışıp evlenmemi çok istediğini söyledi. Ancak onun bu isteğini gerçekleştiremedim. 
     Bülent Ersoy Geçen yıl kendisi için İzmir’de vefa gecesi düzenlemiştim. Sahneye çıkarak "Eserlerime Zeki Müren, Behiye Aksoy ve Bülent Ersoy can verdi" demişti. Ölüm haberini duyunca baygınlık geçirdim. 
     Muazzez Abacı Sabah haberi duyunca şok geçirdim. Çok değerli, yeri doldurulamayacak bir bestekar. 
     Ali İhsan Kısaç Bestek r Türkiye son kuşağın en büyük Türk Sanat Müziği değerlerinden birini kaybetti. 
     

</TEXT>
</DOC>
