<DOC>
<DOCNO> 130194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/11/son/sondun08.html </URL>
<DATE> 2003/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta BM denetimleri bugün de devam ediyor 
</HEADLINE>
<TEXT>

     Irak'ın kitle imha silahı olup olmadığını araştıran BM silah denetçilerinin, bugün de 5 tesisi inceledikleri bildirildi. 
     Iraklı yetkililer, BM silah denetçileri komisyonu UNMOVIC ve Uluslararası Atom Enerjisi Ajansı'nın IAEA uzmanlarının bugün ülkenin orta kesimlerinde bulunan 5 tesisi gezdiklerini bildirdi. 
     Yetkililer, UNMOVIC'in biyolojik silahları araştırma ekibinin başkent Bağdat'ın kuzeyindeki iki ilaç ve tıbbi aletler şirketini araştırdığını, füze araştırma ekibinin ise yine Bağdat'ın kuzeyinde Termiye bölgesindeki İbn-i Sina füze tesislerini gezdiğini ifade ettiler. 
     UNMOVIC kimyasal silah araştırma ekibinin ise Bağdat'ın kuzeyinde adı belirtilmeyen bir yerdeki tesisi ziyaret ettiği belirtildi. 
     IAEA ekibi ise Felluce bölgesindeki El Emiriye tesisini gezdi. 
     UNMOVIC Başkanı Hans Blix, önceki gün BM Güvenlik Konseyi'ne yaptığı açıklamada, şimdiye kadar yaptıkları araştırmada Irak'ın kitle imha silahı bulunduğuna ilişkin herhangi bir bulguya rastlayamadıklarını, ancak Irak'tan çok önemli konulardaki sorulara yanıt alamadıklarını söylemişti. 
     





</TEXT>
</DOC>
