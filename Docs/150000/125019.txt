<DOC>
<DOCNO> 125019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/son/sonspo17.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay Eksiklerimize rağmen Beşiktaş'ı yenmek istiyoruz 
</HEADLINE>
<TEXT>

     Denizlispor Teknik Direktörü Rıza Çalımbay, eksik oyuncularının bulunmasına karşın, Beşiktaş'ı Türkiye Kupası'ndan elemek için mücadele edeceklerini söyledi. 
     Yeşil-siyahlı ekip, çarşamba günü Beşiktaş ile oynayacağı Türkiye Kupası maçının hazırlıklarını sürdürüyor. 
     ''UEFA Kupası'nda yoluna devam eden iki Türk ekibinin mücadelesinde gülen taraf'' olmak istediklerini belirten Çalımbay, çalışmalarını da bu doğrultuda yaptıklarını kaydetti 
     Rıza Çalımbay, şunları söyledi 
     ''Eksiklerimiz var. Hietanen ve Ali Tandoğan sakat. Durumları maç günü belli olacak. Serdal ve Bülent ilk yarıyı kapattı. Zaten kadromuzu kısıtlı olduğu için bu eksikler bizi etkiliyor. Ancak Beşiktaş maçı çok önemli. Mutlaka kazanmak için oynayacağız. Tüm cephelerde yolumuza devam etmek istiyoruz.'' Beşiktaş açısından eksik oyuncuların sorun yaratmayacağını da kaydeden Teknik Direktör Çalımbay, ''Beşiktaş'ın kenarda oturan oyuncuları da şampiyonluğa oynar. Çok geniş bir kadroya sahipler'' diye konuştu. 
     





</TEXT>
</DOC>
