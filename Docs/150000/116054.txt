<DOC>
<DOCNO> 116054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/31/guncel/gun00.html </URL>
<DATE> 2002/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın askerler devlet’e hazır 
</HEADLINE>
<TEXT>

Devlet olma’ çalışmalarını hızlandıran Kürtler, şu sıralar orduya yatırım yapıyor. Süleymaniye’de sıkı bir eğitimden geçirilen kadın peşmergeler, silahları öğreniyor, aralıksız talim yapıyor... 
     DIŞ HABERLER SERVİSİ 
     
     Kuzey Irak’taki Erbil kentinde Kürt Parlamentosu’nu ekim başlarında faaliyete geçirerek devlet oluşturma yolunda önemli bir adım atan Kürt gruplar, son günlerde ise askeri yapılanmalarını güçlendirme çalışmalarına hız verdi. Amerikan Associated Press AP Ajansı’nın bölgeden izlenimleri içeren son haberinde, Celal Talabani liderliğindeki Kürdistan Yurtseverler Birliği’nin KYB kontrol ettiği Süleymaniye’de bulunan kadın peşmergelerin kararg hı anlatılıyor. 
     
     KOMUTANLAR DA KADIN 
     AP’nin haberine göre, kadın askerler sıkı bir disiplin içinde her gün ağır eğitimden geçiriliyor. Sabahın erken saatlerinde, ellerinde çeşitli silahlarla eğitim alanına çıkan kadın peşmergeler, günbatımına kadar askeri eğitim alıyor. Kadın peşmergelerin komutanları da kadın. 
     Kadın komutanlar disiplin açısından erkeklerden geri kalmıyor ve emrindeki kadın askerlerin en küçük bir hatasını affetmiyor. Üniformaların temizliği gözden geçiriliyor, silahların bakımının yapılıp yapılmadığı denetleniyor. Sayıları 300’ü geçen kadın askerler, eğitime ara verildiği zaman kantin sayılabilecek kapalı bir alanda toplanarak dinleniyor. 
     



 GÜNCEL 














</TEXT>
</DOC>
