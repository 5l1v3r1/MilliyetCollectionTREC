<DOC>
<DOCNO> 124836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/sontur12.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilcilerin gözdesi Abant... 
</HEADLINE>
<TEXT>

     Bolu'nun kayak merkezi Kartalkaya'ya yeterli kar yağmadığı için kayak sezonu açılamadı. Kar kalınlığının 20 santimetre'ye ulaştığı Abant'ta ise otellerde boş yer kalmadı. 
     Abant'ta bulunan Büyük Abant Oteli Genel Müdürü İskender Gedeleç, hafta içinde yağan kardan sonra Abant'ta kar kalınlığının 20 santimetreye ulaştığını belirterek,''Kartalkaya Kayak Merkezinde kayak için yeterli kar olmadığı kayak sezonu açılamadı. Tatilciler bu yüzden Abant'a yoğun ilgi gösterdiler'' dedi. 
     
     ''OTELLERDE BOŞ YER YOK'' 
     Abant'ta bulunan her iki otelde de doluluk oranının yüzde 100'e ulaştığını anlatan Gedeleç, ''Otellerde boş yer yok. Yeni yıl tatili rezervasyonları şimdiden başladı. Bu dönemde de yüzde 100 doluluk bekliyoruz'' diye konuştu. 
     Abant'a tatile gelen tatilciler, karla kaplı Abant Gölü'nün çevresinde fayton ve atlara binerek göl turu yaptılar. Bazı tatilciler ise kayak özlemlerini tahta kızaklarla kayarak giderdiler. 
     





</TEXT>
</DOC>
