<DOC>
<DOCNO> 103299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yasam/yas03.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu asansörle uzay su yolu’na dönecek 
</HEADLINE>
<TEXT>

Amerikalı bilim adamları, uzaya 100 bin kilometrelik bir asansör yapacak. Böylece dünyadan düğmeye basan biri 7.5 gün sonra fezaya varacak... 
     DIŞ HABERLER SERVİSİ 

     ABD’li bilim adamları, şu an için bir bilimkurgu filminin "uçuk" fantezisi gibi görünse de, uzaya 100 bin kilometre uzunluğunda bir asansör inşa etmeyi planlıyor. 
     ABD’nin Seattle kentinde 12 - 13 Ağustos’ta yapılan "Birinci Uluslararası Uzay Asansörü Konferansı"na katılan birçok bilim adamı, şirket ve yatırımcı, ABD Havacılık ve Uzay Dairesi’nin de NASA destek verdiği bu uçuk’ projeyi hayata geçirmek için kolları sıvadı. 
     Merkezi Seattle’da bulunan "High Lift Systems" şirketinin yakından ilgilendiği proje, Dünya’dan uzaya "pratik bir şekilde" insan ve uzay istasyonu parçaları gibi yükler taşınmasını öngörüyor. 
     
Elektrikle çalışacak      10 milyar dolara mal olması beklenen ve "dikey bir tren yolu" olarak tasvir edilen asansör, yerküreden uzaya uzanan 100 bin kilometrelik dev bir "halat" üzerinde hareket edecek. 
     Uzaya uzanan halat üzerinde ise elektrikle çalışan taşıyıcılar, yukarı ve aşağı hareket edip nakliyat yapacak. Asansörle yeryüzünden uzaydaki istasyona gitmek ise 7.5 gün sürecek. 
     



 YAŞAM 






















</TEXT>
</DOC>
