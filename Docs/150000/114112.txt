<DOC>
<DOCNO> 114112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/21/ekonomi/eko10.html </URL>
<DATE> 2002/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Finans guruları İstanbul’da      Marmara Üniversitesi Almanca İşletme ve İşletme Enformatiği Bölümleri’nin geleneksel olarak düzenlediği Information Management sempozyumuna bu yıl Deutsche Bank AG Yönetim Kurulu Üyesi Dr. Tessen Von Hydebreck, finans uzmanı Prof. Dr. Jörg Beatge ve MAN Türkiye Yönetim Kurulu Üyesi Norbert Otto Mask katılacak. 25 Ekim’de düzenlenecek sempozyumda risk yönetimi ve kriz ortamında finansal yönetim, özsermayenin düzenlenmesi konularında bilgiler verilecek. 
     
Akmerkez’de akrobat show      Uluslararası show dünyasının en önemli isimlerini getirerek ziyaretçilerin hoşca vakit geçirmelerini sağlayan Akmerkez, 15 Ekim - 3 Kasım tarihleri arasında yeni gösteriler sunmaya hazırlanıyor. Periyodik olarak gerçekleştirilecek showlar arasında Fransa’dan getiren trombolin üzerinde yerçekimini hiçe sayan dans ve akrobasi gösterileri yer alıyor. 
     
Microsoft sınavları Türkiye’de      Kullanıcıların Microsoft Office programlarıyla ilgili becerilerini ölçmek için tasarlanan MOUS Microsoft Office User Specialist programı, artık Türkiye’de de yapılacak. Bebim Microsoft Yetkili Teknik Eğitim Merkezi’nde gerçekleştirilecek sınavlar sonucunda başarılı olan katılımcılar uluslararası geçerliliği olan MOUS sertifikaları alacak. Uzmanlık sertifikası niteliği taşıyan MOUS, iş bulma ve verimlilik konularında işe yarıyor. 
     
Lojistikte tabular yıkılıyor      TNT Cargotech Lojistik Genel Müdürü Yaşar Büyükçetin, Perakende Günleri’nde renkli sunumuyla Türkiye’de lojistiğe bakış açısını değiştirdi. Büyükçetin’in doğanın özündeki lojistiği ve lojistiğin tarihçesini anlattığı sunumu katılımcılardan büyük ilgi gördü. Büyükçetin, etkinliğin ikinci gününde ana oturumda gerçekleştirilen Lojistikte tabuların yıkılması’ başlıklı sunumunda katılımcılara lojistik kavramının mantığını ve tarihçesini anlattı. Büyükçetin, lojistiğin günümüzde tedarik zinciri üzerindeki şirketlerin ortak dili haline geldiğini ifade etti. 
     



 EKONOMİ 















</TEXT>
</DOC>
