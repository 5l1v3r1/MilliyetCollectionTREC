<DOC>
<DOCNO> 124901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/spor/spo02.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz noktayı koydu 
</HEADLINE>
<TEXT>

Fenerbahçe’nin hocası, Ortega’ya kendisinin izin verdiğini, Stevic’in de sakatlığı yüzünden ısınmadığını söyledi, "Benim olduğum yerde kendi başına hareket etmek kimsenin haddine değil" diye konuştu 
     Cevap gecikmedi 
     FENERBAHÇE Teknik Direktörü Oğuz Çetin, Göztepe maçı sonrası kendisine yöneltilen eleştirilere cevap verdi. Çetin, Stevic’in boynundan bir sakatlığı olduğunu, ancak Yugoslav futbolcuya ihtiyaç duyabileceği düşüncesiyle maç kadrosuna dahil ettiğini belirtti, "Maç içinde ısınmasını ben istemedim. Konu bilinmediği için yanlış yorumlandı" açıklamasını yaptı. 
     
     Perşembe dönecek 
     STEVİC’İN geldiği ilk günden itibaren gerek maçlarda, gerekse antrenmanlarda hep katılımcı olduğunu söyleyen Oğuz Çetin, "Benim olduğum yerde hiçbir futbolcunun kendi başına hareket etmesi haddine değildir" dedi. Çetin, Ortega’ya ülkesine gitmesi için kendisinin izin verdiğini kaydetti, "Ciddi bir sakatlığı var. Doktoruna tedavi olacak, perşembe günü dönecek" diye konuştu. 
     
Lorant taş attı      MEHMET DEMİRCAN 

     GEÇTİĞİMİZ hafta görevden alınan Werner Lorant, Oğuz Çetinli Fenerbahçe için ilginç bir yorum yaptı. Alman çalıştırıcı, Göztepe beraberliği ile ilgili, " "Artık Fenerbahçe’nin hocası ben değilim. O yüzden fazla bir şey söylemek istemiyorum. Ancak benim dönemimde Fenerbahçe kendi seyircisi önünde sadece iki kez berabere kaldı. Fakat benim takımım hep gol atmıştır. Herhalde ne demek istediğimi anladınız" ifadesini kullandı. 
     
Guilherme’ye yakın takip      SANTRFOR arayışlarını sürdüren ve ilk isim olarak Brezilya’nın Corinthias takımında oynayan Guilherme’yi düşünen Fenerbahçe yönetimi, bu oyuncuyu yakın takibe aldı. Guilherme’yi izlemek için Brezilya’ya giden alt yapı antrenörü Özcan Kızıltan, Corinthias’ın play - off’ta Santos ile oynadığı maçta golcü oyuncuyu büyüteç altına aldı. 
     KIZILTAN’IN getireceği rapora göre bu transfere yön verecek olan yönetimin, Arjantinli Garce’yi de kiralık olarak renklerine katacağı belirtildi. Bu arada sezon başından bu yana bekleneni bir türlü veremeyen ve gözden düşen Revivo da kendisine takım bulması halinde gönderilecek. Rapajc’e de ayrılmak istemesi halinde kolaylık sağlanacak. 
     
Provokasyon var Atilla Kıyat, Göztepe maçı sonrası seyircinin tepkisini doğru bulmadığını ifade etti, "Yürekten değil, kızgınlığın getirdiği bir davranıştı" dedi 
     Yönetim güçlü’ 
     SARI - Lacivertli kulübün basın sözcüsü Atilla Kıyat, Göztepe maçı sonrası yönetimi istifaya davet eden Fenerbahçe taraftarının tepkisini birikime bağladı. Kıyat, "Ne yazık ki, seyirciyi camianın içinden provoke edenler var. Göztepe maçına gelinceye kadar kamuoyundaki açıklamalarla bu ortam hazırlandı. Yönetim olarak, teknik kadro olarak dayanıklıyız, güçlüyüz. Bu tepkileri göğüsleyecek durumdayız" diye konuştu. 
     
     Destek zamanı’ 
     OĞUZ Çetin ile açtıkları yeni sayfanın galibiyetle başlamamasına üzüldüklerini söyleyen Kıyat, "Taraftarımız Konya ve Diyarbakır maçlarındaki olumsuz sonuçlar nedeniyle kırgındı. Maç öncesi yönetime, teknik kadroya ve oyunculara destek veren tribünlerin, maç bitiminde tepki koyması, bana göre yürekten değil, kızgınlığın getirdiği bir davranıştı. Şu an bölünme zamanı değil, takıma destek zamanıdır" dedi. 
     
     Sabırlı olalım’ 
     SAVUNMANIN başarılı ismi Mustafa Doğan ise taraftarları sabırlı olmaya çağırdı. Tecrübeli oyuncu, "Seyircimiz daha objektif davranıp, uzun vadeli düşünmeli. İyi günler çok uzakta değil. Sezonun ikinci yarısı ile birlikte, bütün beklentileri karşılayacağız. Göztepe maçında top gol olmayı istemedi. Çok kötü oynamadık. En azından hırsımız, isteğimiz ve mücadelemiz vardı" ifadesini kullandı. n YALÇIN TÜRK 
     
Fenerbahçe günlüğü      Kimseye yaranamadı 
     MUSTAFA Denizli döneminde umduğunu bulamayan, Lorant ile fazla anlaşamayan Ceyhun son olarak Oğuz Çetin’den de uyarı aldı. Çetin, Göztepe maçında seyircilerle tartışan Ceyhun’dan daha dikkatli olmasını istedi. Tecrübeli oyuncunun ise sezon sonunda gitmeyi düşündüğü öğrenildi. 
     
     Rüştü kaleye 
     SAKATLIĞI nedeniyle uzun bir süredir tedavi gören Rüştü’nün Trabzonspor maçında kaleye geçeceği belirtildi. Ligin ikinci yarısına hazırlanan milli kaleci, yeni hocası Oğuz Çetin’in isteği üzerine bu hafta ciddi bir çalışma programı uygulayacak ve Trabzon maçında kaleyi koruyacak. 
     
     Önce küfür sonra tebrik 
     GÖZTEPE maçı sonrası seyircinin büyük tepkisini toplayan ve büyük bir moral çöküntü ile sahadan ayrılan Fenerbahçeli futbolculara Oğuz Çetin ile Sadettin Saran sahip çıktı. Çetin ve Saran soyunda odasında oyuncuları tek tek kutladılar, "Çok iyi mücadele ettiniz. Üzülmeyin" dediler. 
     
     Yönetime yasak geldi 
     FUTBOL Şube Sorumlusu Sadettin Saran, maç öncesi ve sonrasında yönetim kurulunun soyunda odasına gelmesini yasakladı. Oyuncularla sadece kendisinin ilgileneceğini kaydeden Saran’ın bu kararına Başkan Aziz Yıldırım’ın destek verdiği öğrenildi. 
     



 SPOR 



























</TEXT>
</DOC>
