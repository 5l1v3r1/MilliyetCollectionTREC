<DOC>
<DOCNO> 103474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/siyaset/siy07.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuzlar’dan 6’sı gitti, 3’ü kaldı 
</HEADLINE>
<TEXT>

Ayrılanlar CHP’ dedi 
     ANKARA Milliyet 

     "Ecevitler’in öncülüğünde Ecevit’siz DSP" diye harekete geçen ve solda güç birliğinin öncülüğünü Başbakan Ecevit’in üstlenmesini isteyen DSP’li "Dokuzlar", dün dağıldı. Ali Arabacı, Ahmet Arkan, Uluç Gürkan, Emin Karaa, Sadık Kırbaş ve Ertuğrul Kumcuoğlu DSP’den istifa ederken, soldaki güç birliğinin çatısı olarak CHP’yi işaret etti. Tahir Köse, Cengiz Güleç ve Bayram Fırat Dayanıklı ise DSP’de kalmayı tercih etti. Muhalif grubun imza attığı "Ulusa Sesleniş" başlıklı bildiriyi okuyan Karaa, şunları söyledi "Olağanüstü kurultay çağrılarımıza olumlu yanıt alamadık. Önerilerimiz zamanında kabul görseydi DSP dağılma sürecine girmeyecek, merkez soldaki güç birliği daha kolay gerçekleşecekti. DSP’nin merkez soldaki güç birliğinde yerini almayacağı kesinleşti." 
     



 SİYASET 





















</TEXT>
</DOC>
