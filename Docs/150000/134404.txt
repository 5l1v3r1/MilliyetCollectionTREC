<DOC>
<DOCNO> 134404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/01/guncel/gun10.html </URL>
<DATE> 2003/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepeli Zafer ablasına ilik verdi 
</HEADLINE>
<TEXT>

     MURAT ARABACI İzmir 

     Süper Lig’in ilk yarısında 7 gol atan Göztepeli futbolcu Zafer Biryol 26 , İstanbul Çapa Tıp Fakültesi Hastanesi’nde kan kanseri tedavisi gören ablası Neşe Ergül 35 için ilik verdi. Ergül’e ilik nakli bir iki hafta içinde yapılacak. Göztepe’nin Antalya kampını 12 gün önce tamamlamasının ardından İstanbul’a giden Biryol, şöyle konuştu "Evli ve iki çocuk annesi olan ablam, beş aydır hastanede. Doktorlar, ilik nakline karar verdi. Kontrollerde ablam Filiz, ağabeyim Engin ve benim ilik verebileceğimiz tespit edildi. Doktorlar sporcu olduğum için benden ilik almayı uygun buldu. İliğin gerekli değerlere ulaşması için bir süre beklenmesi gerekiyormuş. Ameliyat bir iki hafta içinde gerçekleştirilecek." 
     



 GÜNCEL 




















</TEXT>
</DOC>
