<DOC>
<DOCNO> 120338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/spor/spo06.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SİHİRBAZ EMRE 
</HEADLINE>
<TEXT>

Trapattoni’nin ipten döndüğünü söyleyen Çizme basını, Milli Takımımız’ın yıldızını göklere çıkardı. Medya, "İtalya’yı Vieri’nin golü kurtardı" dedi 
     Corriere dello Sport 
     "VIERI, Trap’ı kurtardı ama İtalya can sıktı" başlığını kullanan gazete, Emre Belözoğlu için şu yorumu yaptı, "Gerçekten güzel ve seçme bir gol attı. Takımının en iyisi, dripling yapıyor, sprinte kalkıyor. Sahada kendisini göstermek isteğiyle herşeyi yapıyor. Küçük sihirbaz, Milan ile yapılacak derbi maça hazır." Gazete ayrıca Nihat’ı birçok kulübün istediğine de dikkat çekti. 
     
     La Gazzetta dello Sport 
     TÜRKİYE karşısında beraberlik golünü atan Vieri’ye teşekkür eden gazete, "Bizi Vieri düşünüyor" yorumunu manşetine taşıdı. İtalya Milli Takımı’nın uzun süredir devam eden kötü oyundan kendisini bir türlü kurtaramadığını vurgulayan gazete, haberde teknik direktör Giovanni Trapattoni’nin yalnızca beraberlikle biraz olsun nefes alabildiğini ama kendini kurtaramadığını belirtti. 
     
     Tutto Sport 
     İTALYA’NIN en çok satan spor gazetelerinden Tutto Sport ise "Trap’ın sonu yok" başlığını kullandı. 62 yaşındaki İtalyan teknik adamdan memnun kalmayan gazete, dünkü haberleriyle de eleştirilerini devam ettirdi. Sahanın en iyisi olarak Emre’yi gösteren gazete, Türk Milli Takımı için, "Güzel, dinamik ve organize. İtalya’dan bir adım, belki de 2 adım daha ileride" yorumunu getirdi. 
     



 SPOR 




























</TEXT>
</DOC>
