<DOC>
<DOCNO> 120381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/son/sondun03.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya'da gösterilerde ölü sayısı 50'ye yükseldi 
</HEADLINE>
<TEXT>

     Nijerya'nın kuzeyindeki Kaduna kentinde çıkan şiddet olaylarında ölenlerin sayısının 50'ye yükseldiği, çok sayıda da yaralı olduğu bildirildi. 
     Nijerya Kızılhaç Başkanı Emmanuel Ijewere, cumartesi günü bir gazetede çıkan ve ''Hz. Muhammed yaşasaydı Dünya Güzellik Yarışması'na katılacak güzellerden birini karısı olarak seçebilirdi'' şeklindeki makeleden sonra, Kaduna'da dün başlayan olaylarda 50'den fazla kişinin bıçaklanarak ya da yakılarak öldürüldüğünü, 200'ü ağır yüzlerce kişinin yaralandığını söyledi. 
     İjewere, gösterilere katılanların en az 4 kiliseyi de yıktıklarını ifade ederek, cesetlerin Kızılhaç çalışanları ve gönüllüler tarafından morglara kaldırıldığını, bazı cesetlerin ise göstericilerin engel olması nedeniyle evlerden alınamadığını kaydetti. 
     Nijerya'da 7 Aralık'ta düzenlenecek Dünya Güzellik Yarışması'ndan önce cumartesi günü ThisDay adlı gazetede çıkan ve Hz. Muhammed'in güzellerden birini karısı olarak seçebileceği yönündeki makeleden sonra Kadune kentinde tansiyonun artmış, dün sabah makeleyi yayınlayan gazetenin bürosunun yakılmasıyla olaylar başlamış, bugün de doruk noktasına ulaşmıştı. 
     Yetkililer, şehirde gece sokağa çıkma yasağı ilan etmişlerdi. 
     Bu arada, Nijerya'daki İslami kuruluşlarla Müslüman liderler, Dünya Güzellik Yarışması'nın iptal edilmesini istedi. 
     





</TEXT>
</DOC>
