<DOC>
<DOCNO> 136428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/12/yazar/guclu.html </URL>
<DATE> 2003/02/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Karnelerin de eski gücü yok 
</HEADLINE>
<TEXT>

     Sanki bu noktada da bir yanlışlık yapıyoruz. Zayıf dolu karnelere karşı daha toleranslı mı davranıyoruz yoksa hemen her konudaki duyarsızlığımız bu konuda da doruğa mı çıktı Belli değil. 
     Duyarsızlık biraz daha ağır basıyor gibi. Eskiden veliler, yarıyıl tatillerinde harıl harıl hızlandırılmış kurs ya da zayıf derslerin telafisi için özel öğretmen ararlardı. Bu karne döneminde ne arayan oldu, ne de soran. 
     Son yıllarda sınıf geçmenin kolaylaştırılması mı velileri bu noktaya getirdi bilinmez. Ama gerçek olan bir şey varsa öğrenci de, anne babalar da artık karnedeki zayıfları umursamıyor. 
     Fazla uzağa gitmeden kendinize bakın. Bizim dönemimizdeki karne günleri ile şimdikiler aynı mı Eskiden öğrencilere kabahat bulunurdu. Şimdi öğretmenlere serzenişte bulunuyoruz. Çocuklar tüm gün okulda, neden daha fazla ilgilenmiyorlar diye. 
     Ayrıca deli saçması sınav sistemleri yüzünden okullar öylesine ikinci plana itildi ki önemli olan karne değil, deneme sınavlarında alınan puanlar oldu. Karnesinde beş zayıfı olan çocuğuna kızmayan veli, deneme sınavında Türkiye ortalamasının altında kalındığında ya da tercih edilen okulların puanına yaklaşılamadığında paniğe kapılıyor. 
     Aslında veliler de haksız sayılmazlar. Özellikle ilköğretimde okul başarısının hiç önemi yok. Önemli olan sınavda alınan puan. Bu yüzden de eğer illa da iyi bir okul isteniyorsa tüm ağırlık dershaneye ya da özel derslere veriliyor. 
     
Kitap okusunlar      Çocuklarınızı yarıyıl tatilinde ders çalışmaya zorlamasanız da mutlaka kitap ve gazete okumaya zorlamalısınız. Hatta bunu bir alışkanlık haline getirmek için elinizden geleni yapmalısınız. 
     Televizyon ve internet yüzünden artık kitap okunmuyor. Oysa okul içi eğitimde de, giriş sınavlarında da en belirleyici etken süratle okuyabilme ve okuduğunu kavrayabilme yeteneği. 
     Anadolu liseleri, kolejler, fen liseleri ve üniversiteye girişte çok okuyanların okumayanlara göre daha başarılı oldukları defalarca kanıtlanmış bir gerçek. Bu yüzden bayram, seyran demeden çocuklarınıza fazladan birkaç kitap daha okutmanız, haydi biraz daha ders çalış demekten, hem daha yumuşak bir söylem hem de daha yararlı. 
     Nasıl kitaplar sorusunu duyar gibi oluyorum. Bu konuda da inisiyatifi kendilerine bırakmalısınız. 
     Kararlılığınızı ilettikten sonra seçimi kendilerinin yapacağını, eğer bunu yapmazlar ise sizin seçtiklerinizi okumak zorunda kalacaklarını net bir şekilde anlatırsanız eminim ortak noktada buluşabileceksiniz. 
     Özetin özeti Çocuklarınızı seviyorsanız, bir şekilde onlara okumayı sevdirmelisiniz. Yoksa işleri çok zor .. 
     
     







Stratejiler çatışıyor 


"Deliye her gün bayram" 


Üzerimize düşen her şeyi yapacağız’ dedik 


Karnelerin de eski gücü yok 


Neden tedirginiz 


Barışa bir umut daha 


Erkan Mumcu’dan Metin Akpınar’a... 


Okullara bakan fotoğrafı neden Ankara’da var da İzmir’de yok 


Buenos Aires İnsanlığa yeniden inanmak 


Yarım kilo çay için Suriye’ye geçiyorlar 


</TEXT>
</DOC>
