<DOC>
<DOCNO> 111923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/09/guncel/gun09.html </URL>
<DATE> 2002/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız öğrenciye dar pantolon yasak 
</HEADLINE>
<TEXT>

     ANKARA Milliyet 

     Milli Eğitim Bakanı Necdet Tekin bugün kız öğrencilerin de pantolan giyebilmelerini sağlayan yönetmelik değişikliğini kamuoyuna açıklayacak. Yönetmeliğe göre, kız öğrenciler, kot cinsi ve aşırı dar pantolon giyemeyecek. 
     Tekin’in açıklayacağı yönetmeliği göre kız öğrenciler, 657 sayılı kanuna tabi kadın kamu personeline geçtiğimiz aylarda KESK’in başlattığı eylem sonucunda tanınan pantolon giyme izninde olduğu gibi belli özelliklere sahip pantolonlar giyilebilecek. Erkek öğrencilerde olduğu gibi sadece okul yönetimince belirlenen renklerde kumaş pantolon giyebilecek olan kız öğrenciler, giyimlerinde Kılık - Kıyafet Yönetmeliği hükümlerine de bağlı kalacak. 
     Okul forması olarak giyilecek pantolonlarda da okul yönetimleri, lacivert, gri, siyah gibi koyu renkleri tercih edecek. İsteyen kız öğrenciler de, önceden olduğu gibi uygun nitelikteki çoraplarla etek ve elbise biçimindeki formalarını giyebilecek. 
     



 GÜNCEL 












</TEXT>
</DOC>
