<DOC>
<DOCNO> 118451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/12/son/soneko16.html </URL>
<DATE> 2002/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 48.23 oldu... 
</HEADLINE>
<TEXT>

     Hazine'nin bugün yapılan 84 gün vadeli referans bono ihalesinde, bileşik faiz yüzde 48.23 oldu. 
     Bono ihalesine 1 katrilyon 903.7 trilyon liralık teklif gelirken, ihalede 1 katrilyon 474 trilyon liralık nominal satış gerçekleşti. 
     İhaledeki net satış tutarı ise öngörüldüğü gibi 1 katrilyon 346 trilyon lira olarak gerçekleşti. Referans bono ihalesinde, basit faiz yüzde 41.20 olarak gerçekleşti. 
     İhraç tarihi 13 Kasım Çarşamba olarak belirlenen bononun geri ödemesi tarihi 5 Şubat 2003 olarak belirlendi. 
     Söz konusu referans bono ihalesinde oluşan faiz, 12 Şubat 2003 tarihli değişken faizli devlet tahvillerinin kupon hesaplamasında dikkate alınacak ve kupon süreleri 91 gün olması nedeniyle kupon ödemesinde dikkate alınacak faizi belirlemek amacıyla, ihalede 84 gün için oluşan dönem faizi 91 güne çekilecek. 
     Ayrıca, 14 Mayıs 2003 tarihinde yapılacak olan kupon ödemesi için dikkate alınacak olan 3 aylık referans bono ihalesi 98 günlük yapılacağından, aynı yöntemle faiz 91 gün için belirlenecek. 
     Hazine en son 5 Kasım tarihinde, biri 133 gün vadeli, diğeri 238 gün vadeli olmak üzere iki bono ihalesi birden düzenlemişti. 
     133 gün vadeli bono ihalesine toplam 2 katrilyon 775.3 trilyon liralık teklif gelirken, ihalede nominal 2 katrilyon 552.8 trilyon liralık satış gerçekleşmişti. 
     Net satış miktarı da 2 katrilyon 180.2 trilyon lira olan ihalede gerçekleşen bileşik faiz yüzde 54.00, basit faiz de yüzde 46.77 olarak belirlenmişti. 
     238 gün vadeli ikinci bono ihalesine ise toplam 3 katrilyon 116.9 trilyon liralık teklif gelirken nominal 1 katrilyon 492.5 trilyon liralık satış gerçekleşmişti. 
     Net satış miktarı 1 katrilyon 113.6 trilyon lira olan ihalede, bileşik faiz yüzde 56.50, basit faiz ise yüzde 52.03 olmuştu. 
     Hazine, Kasım ayında toplam 9 katrilyon 482 trilyon lira iç borç servisi yerine getirecek. 
     
     DÖNEM FAİZİ 9,51 

     Referans bono ihalesinde, 84 günlük dönem faizinin 9,51 olarak gerçekleşti. 
     Hazine Müsteşarlığı, 12 şubat 2003 tarihli değişken faizli Devlet Tahvillerinin kupon hesaplanmasında dikkate alınacak 91 günlük faiz oranın ise 10.34 olarak belirlendiğini açıkladı. 
     Buna göre söz konusu tarihte geçerli olan kupon oranı, yüzde 2 spread ile beraber yüzde 12,34 olacak. 
     





</TEXT>
</DOC>
