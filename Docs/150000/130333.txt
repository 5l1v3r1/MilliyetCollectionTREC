<DOC>
<DOCNO> 130333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/sondun04.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Los Angeles'ta 5 bin kişi savaşı protesto etti... 
</HEADLINE>
<TEXT>

     ABD'nin Los Angeles kentinde, ünlü aktör Martin Sheen'in de katıldığı gösteride, yaklaşık 5 bin kişi olası Irak savaşını protesto etti. 
     Siyasi içerikli Amerikan dizisi ''The West Wing''de bir ABD başkanını canlandıran Martin Sheen, gösteride yaptığı konuşmada, ''Dünyaya vatansever Amerikalılar olduğumuzu, ancak Irak'a karşı savaştan yana olmadığımızı söylemek istiyoruz'' dedi. 
     ''Petrol için kan dökülmesin'' ve ''Bush'u durdurun'' sloganları atan göstericiler, eylemlerini Guns'N'Roses grubunun gitaristi Slash ve Jackson Browne gibi sanatçıların parçaları eşliğinde sürdürdü. 
     Martin Sheen, Kim Basinger, Matt Damon ve Samuel Jackson'ın da aralarında bulunduğu çok sayıda ünlü, geçen ay ABD Başkanı George Bush'tan, Irak'a karşı savaşa girmemesini istemişti. 
     





</TEXT>
</DOC>
