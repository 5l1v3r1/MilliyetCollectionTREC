<DOC>
<DOCNO> 137993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sonspo09.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Basketbol Ligi'nde Efes Pilsen, liderliğini sürdürdü... 
</HEADLINE>
<TEXT>

     Türkiye Basketbol Ligi'nde 17. hafta maçları sonunda Efes Pilsen, liderliğini sürdürdü. 
     Lider Efes Pilsen, çok zorlu geçen karşılaşmanın ardından İstanbul Tekelspor'u yenerek, üstüste 16. galibiyetini aldı. İstanbul ekibi, 33 puan ve averajla liderliğini sürdürdü. 
     Aynı puana sahip 2. sırada yer alan Ülkerspor, Fenerbahçe karşısında farklı skorla galip gelerek, zirveden kopmadı. 
     Galatasaray, ilk yarıda olduğu gibi Pınar Karşıyaka'ya yenilerek üstüste 2. maçını kaybetti ve uzun bir aradan sonra averajla 4.'lüğe indi. Son 7 maçın 6'sını kazanan Türk Telekomspor ise averajla 3. sıraya yükseldi. 
     Ankara derbisinde karşı karşıya gelen Ankara Büyük Kolej-TED Kolejliler maçında ise gülen taraf Ankara Büyük Kolej oldu. Bu sonuçla TED Kolejliler'in ligde kalma umudu biraz daha azalırken, Ankara Büyük Kolej ise ligde üstüste 4. maçından da galibiyetle ayrılmış oldu. 
     





</TEXT>
</DOC>
