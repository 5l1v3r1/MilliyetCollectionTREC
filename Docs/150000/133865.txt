<DOC>
<DOCNO> 133865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/son/soneko05.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo Borsası dibe vurdu... 
</HEADLINE>
<TEXT>

     ABD'nin, Irak'a müdahaleye yöneldiğinin görülmesinin olumsuz etkisiyle, Tokyo menkul kıymetler borsası endeksi, bugünkü kapanışta yaklaşık son 20 yılın en düşük düzeyine indi. 
     Tokyo borsasında Nikkei Endeksi, bugün 194.31 puan yüzde 2.28 kayıpla son 20 yılın en düşük düzeyine 8,331.08 puana yaklaştı. Endeks, 14 Kasım'da 8,303.39 puana inip, son 20 yılın en düşük düzeyinden kapanmıştı. 
     ABD Başkanı George W. Bush'un ''Ulusa Sesleniş'' konuşmasında, Irak'a karşı eyleme geçme sinyalini vermesi, Tokyo borsasında düşüşe neden oldu. 
     Irak'a müdahalenin, global mali piyasalarda ''alt-üst'' oluşlara yol açacağından endişeli yatırımcılar, otomotiv şirketleri Honda ve Toyota dahil, ihracata dayalı sektörlerdeki şirketlerin hisse senetlerini elden çıkardı. 
     Yetersiz kar açıklaması nedeniyle Fujitsu'nun yanı sıra önde gelen teknoloji şirketleri Kyocera, NEC, Sony ve Toshiba'nın da hisse senetleri değer kaybetti. 
     Tokyo döviz borsasının bugünkü kapanışında dolar, düne göre 0.76 yen değer kaybederek 118.08 yene geriledi. Dolar, New York'da dün gece 118.67 yenden kapanmıştı. 
     Borsada euro 128.29 yenden 128.30 yene ve 1.0796 dolardan 1.0875 dolara çıktı. 
     





</TEXT>
</DOC>
