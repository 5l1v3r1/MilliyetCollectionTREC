<DOC>
<DOCNO> 129042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/sondun04.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Texas'ta silahlı ev baskını 6 ölü... 
</HEADLINE>
<TEXT>

     ABD'nin Texas eyaletine bağlı Edinburg kentinde bir evi basan silahlı saldırganların evdeki 6 kişiyi öldürdükleri bildirildi. 
     Polis yetkilileri, 4-5 kişi oldukları tahmin edilen saldırganların, büyük ihtimalle uyuşturucu ve silah bulmak amacıyla girdikleri evde, ikisi kardeş 6 kişiyi öldürdüklerini belirttiler. 
     Öldürülen kardeşlerin annelerini elektrik kablosuyla bağlayan saldırganların kadının yüzünü zorla duvara çevirdikten sonra oğullarından birini yanıbaşında öldürdüklerini kaydeden polis yetkilileri, öldürülen diğer 5 kişinin cesetlerinin evin ayrı bir bölümünde bulunduğunu ifade ettiler. 
     Saldırganlar evden gittikten sonra bağlarından kurtulan kadının polis çağırdığı ve polis görevlilerine saldırganların birinin üstünde 'polis' yazılı bir kıyafet bulunduğunu söylediği belirtildi. 
     Polis yetkilileri olayla ilgili henüz bir tutuklama yapılmadığını kaydettiler. 
     





</TEXT>
</DOC>
