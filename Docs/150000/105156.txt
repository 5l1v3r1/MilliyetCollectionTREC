<DOC>
<DOCNO> 105156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur14.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın ilk karı yağdı... 
</HEADLINE>
<TEXT>

     Ardahan'ın Posof İlçesi yakınlarında Ilgar Dağı eteklerine kar yağdı. 
     A.A muhabirinin edindiği bilgiye göre, Ilgar Dağı'ndaki Posof-Damal karayolunun 30. kilometresine mevsimin ilk karı yağdı. 
     İl Encümen Üyeleri ve Emniyet Müdürü İsmet Taşhan ile birlikte incelemelerde bulunmak üzere Posof'a giden Ardahan Valisi Mustafa Yiğit, dönüşünde, sözkonusu bölgede karla karşılaşınca şaşkınlığını gizleyemedi. 
     Vali Yiğit, bu mevsimde kar yağmasının ilginç olduğunu belirterek, Antalya'da yaşayanların buna duysalar bile inanamayacaklarını söyledi. 
     ''İşte biz bu şartlar altında görev yapıyoruz'' diyen Yiğit, kış mevsimi yaklaştığında bu yolun yine kapanacağını ve tekrar açılması için çaba sarfedileceğini kaydetti. 
     Vali Yiğit ve beraberindekiler, yeşil örtü üzerinde değişik bir görüntü oluşturan kar üzerinde fotoğraf çektirtiler. 
     





</TEXT>
</DOC>
