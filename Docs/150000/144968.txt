<DOC>
<DOCNO> 144968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/24/son/sondun09.html </URL>
<DATE> 2003/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Reuters "ABD askerleri Nasıriye dışına saplanıp kaldı" 
</HEADLINE>
<TEXT>

     Amerikan deniz piyadelerinin, Bağdat'a ulaşmak için aşmak zorunda oldukları ikinci yol olan Nasıriye kenti dışında hala bekledikleri bildirildi. 
     Askerlerle birlikte olan Reuters muhabiri Sean Maguire, deniz piyadelerinin bulundukları yere saplanıp kaldıklarını, Fırat üzerindeki Nasıriye köprülerinden savaşarak geçmek ya da şehrin etrafından dolaşmak konusunda kararsız kaldıklarını söyledi. 
     Ancak Maguire, kent çevresinin aşılması zor bir yol olduğunu, bu köprülere ihtiyaç duyduklarını belirtti. 
     Maguire, ''Nasıriye'yi uzaktan görebiliyoruz, ancak hareket edemiyoruz. Komutanlar, ne yapmamız gerektiğini düşünüyorlar. Birlikte olduğumuz tüm alay buraya saplanıp kaldı'' dedi. 
     Nasıriye'de dün meydana gelen çatışmalarda 25 Amerikan ve İngiliz askerinin öldürüldüğü açıklanmıştı. 
     




</TEXT>
</DOC>
