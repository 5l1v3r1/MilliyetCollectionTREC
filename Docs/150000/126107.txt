<DOC>
<DOCNO> 126107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/ekonomi/aeko.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda esnek çalışma 
</HEADLINE>
<TEXT>

Kamu personel reformunda tam gün istihdam gerekmeyen alanlarda esnek çalışmaya geçilmesi, Kamu Personeli Seçme Sınavı kapsamına özerk kurulların da alınması üzerinde duruluyor 
     SEÇKİN ÜREY Ankara 

     Kamu personel rejimi değişiklikleri için üç ayrı ekip kuruldu. Kamuda tam gün istihdam gerekmeyen alanlarda esnek çalışma modeline geçilmesi, üzerinde durulduğu öğrenildi. 
     Başbakan Yardımcısı Mehmet Ali Şahin’e bağlı Devlet Personel Başkanlığı’nda bir ekip personel rejiminin AB’ye uyum, ikincisi, kadro sadeleştirmesi üçüncüsü ise mevcut sistemin çerçevesi bozulmadan yapılabilecek reformları saptıyor. Üç ekip 10 gün içerisinde üç ayrı yasa taslağı sunacak. 
     Personel reformunu hazırlamak için kurulan üç ekip 10 gün içerisinde üç ayrı yasa taslağı sunacak. Taslak çalışmalarında, Avrupa Birliği’nin AB kamu personeliyle ilgili halen yürüttüğü çalışmalara paralel gidecek. Bu amaçla AB Komisyonu’nun ilgili birimiyle önümüzdeki günlerde görüş alış verişi için temas kurulacak. Ekip çalışmaları sonradan birleştirilerek ortak bir tasla oluşturulacak. 
     
     İçinden çıkılamaz hale geldi’ 
     Yetkililer, kamu personel rejiminin yıllarca yapılan düzenlemeler ve değişiklikler nedeniyle içinden çıkılamaz bir duruma düştüğünü söyledi. 
     Kamuda tam gün istihdamına gerek olmayan çalışanların bulunduğunu dile getiren bir yetkili, "Bazı görevlerde tanımları nedeniyle tam gün çalışmaya gerek yok. Bu nedenle belirlencek bazı görevlerde bulunan personel için esnek çalışma modeli üzerinde duruyoruz" diye konuştu. 
     Ayrıca memuriyette derece yükseltmesi ve terfiler için yapılan sınavlarda da bazı kurumların sınavlarının ÖSYM tarafından yapılması için hazırlıklar yapıldığ bildirildi. 
     
Özerk kurullara sınav      Kamu Personeli Seçmi Sınavı’nın KPSS kapsamının genişletilmesi için de çalışma yapıldığı belirtilirken, sınavın kapsamının özerk kurullar ve kapsam dışı bulunan KİT’leri de içermesi yönünde hazırlık yapıldığı öğrenildi. Uzmanlık isteyen alanlarda çalışan özerk kurullar, mevcut uygulamada kendi personellerini uzmanlık değerlendirmesine göre kendileri alıyorlar. Yeni uygulamada ise bu kurullara personel alımında merkezi memur alım sınavının geçerli olması öngörülüyor. 
     
Memur ücret zammı komisyonu toplanıyor      ANKARA Milliyet 

     Kamu çalışanlarının 2003 yılı ücret zamlarının belirlenmesi için hükümet harekete geçti. Bu çerçevede 57’inci hükümet döneminde oluşturulan alt komisyon gelecek hafta toplanacak. 
     Başbakan Yardımcısı Mehmet Ali Şahin ile görüşmesinden sonra açıklamalarda bulunan Kamu - Sen Başkanı Bircan Akyıldız, "57’nci hükümetin kurduğu ve kamu çalışanlarının 2003 yılı bütçesinde yer alacak rakamların belirlenmesi için kamu kuruluşları ve çalışanların temsilcilerinden oluşacak altkomisyonun çalışmaya başlaması konusundaki ısrarımızı yineledik. Sayın Şahin, bu komisyonun önümüzdeki hafta ilk toplantısını yapacağı müjdesini verdi" diye konuştu. 
     
     Sosyal yardım olabilir’ 
     Yüzdelik artışların kamu çalışanlarının beklentilerine yanıt vermediğini kaydeden Akyıldız, "Asgari geçim hadlerinin esas alındığı bir ücret sisteminin" geliştirilmesi gereğini vurguladıklarını belirterek, "Ama geçiş süreci içerisinde sosyal yardımlarda iyileştirme yapılarak ilk 6 ay için yüzde 20, ikinci 6 ay için de yüzde 20’lik bir artış gerçekleştirilmesini istiyoruz. Sayın Bakan’ın olumlu tavırları bizi cesaretlendirdi" dedi. 
     
     Zorunlu’ya ödeme planı 
     Zorunlu tasarruf kesintilerinin ödenmesine ilişkin çelişkili açıklamalar yapıldığını, çalışanların kafalarının karıştırıldığını ilettiklerini kaydeden Bircan Akyıldız, "Tasarruf kesintilerinde çalışanların temsilcileri ile birlikte ödeme planı hazırlanacağı izlenimi edindim" diye konuştu. 
     



 EKONOMİ 
















</TEXT>
</DOC>
