<DOC>
<DOCNO> 137946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/soneko18.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TBB Başkanı Arslantürk Fındık verimi ve kalitesi düşüyor... 
</HEADLINE>
<TEXT>

     Trabzon Ticaret Borsası TTB Yönetim Kurulu Başkanı Sebahattin Arslantürk, arazilerin bölünmesinin, fındığı geçim kaynağı olmaktan çıkardığını söyledi. 
     Arslantürk, yaptığı açıklamada, geleneksel fındık üretim bölgesi olan Ordu, Giresun ve Trabzon'da üretim alanlarının miras yoluyla bölünerek, çiftçilik şekliyle üretimin ortadan kaktığını belirtti. 
     Söz konusu yerlerde, fındık üretenlerin yüzde 80'inin 1 ile 10 dönüm arasında araziye sahip olduklarını ifade eden Arslantürk, şöyle devam etti 
     ''Bu kadar araziden alınan ürünün bir aileyi geçindirmesi mümkün değildir. Bu nedenle arazi sahiplerinin büyük bölümü sadece fındık toplama mevsiminde tarımı hatırlamaktadırlar. Bu durum, fındık verimini ve kalitesini de düşürmektedir. Yörede bir dönümden alınan fındık miktarı yer yer 60-70 kiloya kadar düşmektedir. Oysa diğer üretici ülkelerde bu miktar 3 katına kadar çıkmaktadır.'' Türkiye'de tarımın yeniden yapılandırması ve özellikle tarım alanlarının bölünmüşlüğünün ortadan kaldırılması gerektiğini dile getiren Arslantürk, şunları söyledi 
     ''AB üyesi ülkelerde, ABD'de var olan sistem Türkiye'de uygulanabilir. Arazilerin bölünmesi yerine belirli dönemler hak sahiplerine tahsis edilerek üretim yapılmalıdır. Tek başına 700 milyon dolara yakın döviz kazandıran bir üründe bile sağlıklı ve uzun vadeli politikalar izleyemeyen Türkiye'de çiftçi ortadan kalktı, üreticiler ise adeta köy bekçileri durumuna getirildi. Tarım ek gelir kaynağı olarak görülmeye başladı.'' 
     





</TEXT>
</DOC>
