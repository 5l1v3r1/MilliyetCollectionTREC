<DOC>
<DOCNO> 103619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/23/son/sontur22.html </URL>
<DATE> 2002/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet bakanı Ünlü "Kararımı Pazartesi günü vereceğim" 
</HEADLINE>
<TEXT>

     Devlet Bakanı Fikret Ünlü, politikada geleceği hakkındaki kararını 26 Ağustos Pazartesi günü vereceğini açıkladı. 
     Bakan Ünlü, Ataköy Olimpiyatevi'nde katıldığı İstanbul Olimpiyat Oyunları Hazırlık ve Düzenleme Kurulu toplantısı sonrasında, medya mensuplarının son günlerde yaşanan politik gelişmeler ve kendisinin nasıl bir yol çizeceğine ilişkin sorularını yanıtladı. 
     Bu tür sorularla heryerde karşılaştığını ve bunun kendisini rahatsız ettiğini ifade eden Bakan Ünlü, ''Politik geleceğim hakkındaki kararımı pazartesi günü vereceğim'' dedi. 
     Ünlü, ''DSP'den ayrılarak CHP'ye geçmeyi düşünüp düşünmediği'' yönündeki soruları cevaplamaktan kaçınırken, eski Devlet Bakanı Kemal Derviş ile zaman zaman görüştüğünü de doğruladı. 
     Fikret Ünlü ayrıca, kendisinin Türk sporu için çalıştığını ve çalışmalarını sürdüreceğini de sözlerine ekledi. 
     





</TEXT>
</DOC>
