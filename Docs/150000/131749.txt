<DOC>
<DOCNO> 131749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/19/siyaset/siy04.html </URL>
<DATE> 2003/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Generalden öfke Kanımız yerde kalmadı. 12 leş aldık 
</HEADLINE>
<TEXT>

     MEHMET BÜYÜKARI Konya DHA 

     Diyarbakır Lice’de teröristlerce şehit edilen bordo bereli Uzman Çavuş İrfan Yayla 33 dün memleketi Ilgın’da 3 bin kişinin katıldığı törenle gözyaşları arasında toprağa verildi. Şehit uzman çavuşun ailesine başsağlığı dileyen Garnizon Komutanı Tümgeneral Ali Nihat Özeyranlı, "Hepimizin başı sağ olsun. Merak etmeyin. Kanımız yerde kalmadı. 12 leş aldık" dedi. Anne Güllü Yayla, baba evine getirilen oğlunun yüzünü son kez görmek istedi. Askeri yetkililer de bu isteği olumlu karşılayarak tabutu açtı. Yayla’nın "Canım yavrum. Sana verdiğim sözü tutuyorum. Bak hiç ağlamıyorum, ağlamayacağım" sözleri, herkesi duygulandırdı. Baba Veysel Yayla ve kız kardeşi Fadime Ünlü ise törende baygınlık geçirdi. Yayla’nın eşi Mihriban Yayla da, çocukları Veysel 7 ile Aybüke’ye 3.5 sarılarak ağladı. Küçük Veysel’in Ankara Sincan’daki okuluna devam edebilmesi için askeri yetkililerin girişimde bulundukları belirtildi. 
     



 SİYASET 














</TEXT>
</DOC>
