<DOC>
<DOCNO> 114971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/25/siyaset/siy06.html </URL>
<DATE> 2002/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj kalkmalı veya yüzde 3’e inmeli’ 
</HEADLINE>
<TEXT>

Araştırmacı Erdem, son anket sonuçlarını açıkladı AKP yüzde 30, CHP yüzde 20’lerde 
     M. AKİF ERDEM İstanbul 

     Araştırmacı Tarhan Erdem, "Ülke barajı kaldırılmalı veya yüzde üçe çekilmeli. Baraj demokrasiyi her yönüyle etkilemekte ve yeni siyasi oluşumları engellemektedir" dedi. 
     Boğaziçi Üniversitesi İşletme ve Ekonomi Kulübü’nün düzenlediği toplantıda konuşan Erdem, seçim sonuçlarına dair yapılan anketlerin seçmeni etkilediğine dair bilimsel bir veri olmadığını söyledi. 
     Erdem, son anket sonuçlarına göre AKP’nin yüzde 30, CHP’nin yüzde 20’lerle barajı aştığını, GP ve DYP’nin barajın hemen altında ve üstünde olduklarını, MHP ve DEHAP’ın ise barajın altında ancak barajı geçme potansiyeli taşıdıklarını kaydetti. Baraja karşı olduğunu da belirten Erdem, "Ülke barajı kaldırılmalı veya yüzde 3’e çekilmeli. Baraj demokrasiyi her yönüyle etkilemekte ve yeni siyasi oluşumları engellemektedir" diye konuştu. 
     Erdem, hangi partiye oy vereceği sorusuna "Ben partilerden en az kötü olanına oy vereceğim. Yani ehvenişer olanını seçeceğim" yanıtını verdi. 
     



 SİYASET 


















</TEXT>
</DOC>
