<DOC>
<DOCNO> 125737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/20/ekonomi/aeko.html </URL>
<DATE> 2002/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmayan vergiyi getirdiler sonra kaldırdılar, bir de indirdik’ diye övündüler... 
</HEADLINE>
<TEXT>

Mali milat ile ilgili tasarının görüşmelerinde, 2001’de zaten kalkmış olduğu halde, AKP’liler, Hayat standardını ve halkın sırtından 600 trilyonluk vergi yükünü kaldırma şerefi ait’ dediler 
     ANKARA Mİlliyet 

     Mali milat ve nereden buldun düzenlemesini kaldıran yasa, Meclis Genel Kurulu’nda kabul edildi. Görüşmeler, hükümetin hayat standartı’ gafını geri almak üzere yaptığı girişimler nedeniyle ilginç gelişmelere sahne oldu. Plan Bütçe Komisyonu’ndaki görüşmelerde tasarıya hayat standardını son anda koyan AKP’liler, Meclis’te "Hayat standardını kaldırıyoruz" diye övünmeye kalkınca, CHP’li üyelerin sert eleştirileri ile karşılaştılar. 
     Komisyon görüşmelerinde tasarıya hayat standardını CHP’li üyelerin itirazına rağmen koyan AKP’liler, Meclis görüşmelerinde, 1998 yılında yasa ile kaldırılan, sonra tekrar sadece iki yıl için getirildiği için 2001 sonunda zaten kalkmış olan hayat standardı uygulamasını kaldırarak vergi indirimi sağladıklarını savundular. 
     
     Vergi yükünü kaldırdık’ 
     Kendisi de Maliye’de uzun yıllar bürokratlık yapan AKP Milletvekili Nurettin Canikli, "Bu şeref AKP’ye nasip oldu. Bu kelle vergisi, deli dumrul vergisidir. Halk bu zulümü kimin kaldırdığını görecek. 650 trilyon liralık vergi yükünü halkın üzerinden kaldırıyoruz. 20 yıldır yapılamayanı AKP yaptı" dedi. 
     AKP’lilerin, Meclis’te olmayan bir yasayı kaldırmakla övünmesine tepki gösteren CHP Grup Başkan Vekili Mustafa Özyürek, "Hayat standardı 2001 sonu itibariyle zaten kalktı. Bunu yeniden uygulamak istediniz. Tepki gelince de vazgeçtiniz. Olmayan bir yasayı kaldırmanın şerefi nerede Nereden buldun sorusunu sormak ayıp mı 2003 sonuna herkese gelirin kaynağını soralım. Kimsenin yatında katında gözümüz yok. 5 yıldızlı otellerde havaya dolar atanlardan vergi alınmayacak, halkın ekmeğine KDV oranları yükseltilecek. Kayıt dışı trenine binerek salim bir istasyona çıkan ülke olmamıştır" dedi. 
     

</TEXT>
</DOC>
