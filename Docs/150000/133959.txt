<DOC>
<DOCNO> 133959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/dunya/dun02.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Büyükelçisi Loğoğlu, USA Today’a konuştu 
</HEADLINE>
<TEXT>
Savaş artık kaçınılmaz 
Türkiye’nin Washington Büyükelçisi Faruk Loğoğlu, savaşın sonbahara kalmayacağı görüşünde. 
     Türkiye’nin Washington Büyükelçisi Faruk Loğoğlu, USA Today gazetesine verdiği demeçte, Irak Devlet Başkanı Saddam Hüseyin’in, silahsızlanma yükümlülüklerine uymaktaki isteksizliğini sürdürmesi halinde Irak savaşını "kaçınılmaz" olarak gördüğünü bildirdi. Loğoğlu’nun verdiği demeç, "Türk büyükelçi savaşın kaçınılmaz olduğunu söyledi" başlığıyla yayımlandı. 
     Gazetede yer alan habere göre Büyükelçi Loğoğlu, savaşın şubat ayından sonraki birkaç ay içinde başlayabileceği, ancak sonbahara kalmayacağı öngörüsünde bulundu. 
     Iraklıların, neler yaptıklarını kanıtlamak, göstermek için yeterince fırsata sahip olduklarını ancak şu ana kadar bir şey yapmadıklarını ifade eden Loğoğlu, "Bundan sonra yapacaklar mı Benim tahminim muhtemelen hayır" şeklinde konuştu. 



 DÜNYA 












</TEXT>
</DOC>
