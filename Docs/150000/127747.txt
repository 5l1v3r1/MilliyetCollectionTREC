<DOC>
<DOCNO> 127747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun12.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidel Castro iki hafta sonra ortaya çıktı... 
</HEADLINE>
<TEXT>

     Sol bacağında böcek ısırığının yol açtığı enfeksiyon nedeniyle iki haftadır gözlerden uzak olan Küba Devlet Başkanı Fidel Castro, dün gece ortaya çıktı. 
     Geleneksel yeşil üniformasıyla, yeni bir kitabın Ulusal Kütüphane'deki tanıtımına katılan Castro'nun görüntüleri televizyonda yayınlandı. 
     Tek başına yürüyerek, görünürde hiçbir rahatsızlık çekmeden bir toplantı odasına giren Castro 76 , ön sırada oturarak tanıtımı izledi. 
     Meclis'e 21 Aralık'ta gönderdiği mektupta, bacağındaki rahatsızlık nedeniyle toplantıya katılamayacağını yazan, ancak rahatsızlığının ne olduğunu belirtmeyen Castro, 25 Aralık'ta Komünist Parti'nin yayın organı Granma'da yayınlanan ikinci mektubunda, sol bacağında bir böcek ısırığından dolayı oluşan ciddi enfeksiyon nedeniyle doktorların kendisine dinlenmesini tavsiye ettiklerini belirtmişti. 
     Fidel Castro'nun yaklaşık 44 yıllık iktidar döneminde böylece ilk kez bir rahatsızlığından dolayı halkın önüne çıkmadığı belirtiliyor. 
     





</TEXT>
</DOC>
