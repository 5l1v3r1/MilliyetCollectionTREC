<DOC>
<DOCNO> 140418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/ekonomi/eko08.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkerenin reddi dünya petrol fiyatlarını düşürdü 
</HEADLINE>
<TEXT>

     EKONOMİ SERVİSİ 

     Yabancı askerlerin ülkeye girişi, Türk askerlerinin yurtdışına çıkışına izin verecek tezkerenin TBMM tarafından kabul edilmemesi, Irak lideri Saddam Hüseyin’in Birleşmiş Milletler Denetçileri Başkanı Hanx Blix ile Irak’ın sahip olduğu füzelerin yok edilmesi üzerinde anlaşması ve haftasonunda 10 füzeyi yok etmesi ham petrol fiyatlarında düşüşe neden oldu. Londra borsasında 51 cent değer kaybeden ham petrol 32.30 dolara kadar düşerken New York’ta işlem gören Nymex hafif petorlünün fiyatı da varil başına 99 centlik değer kaybıyla 35.61 dolara indi. 
     İşlemciler özellikle ABD’nin savaş planlarının değişeceğini ve bu nedenle de Amerikan askerlerinin Irak’a girme tarihinin ertelenebileceğini belirtiyorlar. 
     Öte yandan bazı analistler ise Türk parlamentosunun kararı nedeniyle savaş riskinin bir miktar azaldığını kaydediyor. Bu arada altın fiyatları da değer yitirdi ve Londra’da bir ons altın 348 dolardan işlem gördü. 
     



 EKONOMİ 




















</TEXT>
</DOC>
