<DOC>
<DOCNO> 101925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/ekonomi/eko05.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Hiçbir partinin arkasında olmayız 
</HEADLINE>
<TEXT>

Derviş’in destek istediği TOBB Başkanı, siyasete atılacak işadamlarına destek olacaklarını belirterek "Ancak, hiçbir partinin organizasyonunda olmayız" dedi 
     ANKARA Milliyet 

     Türkiye Odalar ve Borsalar Birliği TOBB Başkanı Rifat Hisarcıklıoğlu, "TOBB olarak hiçbir siyasi partinin ne dizaynında, ne organizasyonunda, ne arkasında, ne önünde olmamız mümkün değil" dedi. 
     Devlet eski Bakanı Kemal Derviş’in makamında ziyaret ettiği TOBB Başkanı Hisarcıklıoğlu, Derviş’in bakanlığı döneminde olumlu çalışmalar yaptıklarını belirterek, "Bundan sonraki hayatında da başarılar diliyorum" diye konuştu. Hisarcıklıoğlu, görüşmede Derviş’e, TOBB olarak kesinlikle siyasetin içerisinde yönlendirici olarak yer almayacaklarını açık ve net bir biçimde söylediğini bildirdi. Hisarcıklıoğlu, şöyle dedi 
     
     Destek partiye değil işadamına 
     "Kendisine şunu söyledim. Oda ve borsa başkanlarımız ile iş aleminde siyasetin içinde aktif olarak rol almak isteyenler var. Bu aktif olarak rol almak isteyenlerin Türkiye’nin kalkınması ve gelişmesinde nasıl iş hayatında başarılı olan insanlar varsa, siyasette de parmağını taşın altında ve üretimin içinde, bu sıkıntıları çeken insanların muhakkak siyasetin içinde aktif olarak rol almasını desteklediğimi, kim, hangi görüşte, kim Türkiye’nin daha mutluluğa ulaşabileceği nokta varsa, o noktalarda bizim destek olduğumuzu söyledim. Ama kesinlikle kurum olarak, TOBB olarak hiçbir siyasi partinin ne dizaynında, ne organizasyonunda, ne arkasında, ne önünde olmamız mümkün değil." 
     



 EKONOMİ 


















</TEXT>
</DOC>
