<DOC>
<DOCNO> 118948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/15/ekonomi/eko05.html </URL>
<DATE> 2002/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP kazandı, para gelmeye başladı’ 
</HEADLINE>
<TEXT>

Özel Finans Kurumları Birliği Başkanı Fehmi Akın, seçim sonrası ilk haftada kurumlara 10 milyon dolar para girdiğini söyledi 
     EKONOMİ SERVİSİ 

     Mali miladı kaldırma sözü veren AKP, tek başına iktidar olma şansını elde edince yastık altındaki dövizler özel finans kurumlarına ÖFK akmaya başladı. ÖFK’lar Birliği Başkanı Fehmi Akın, 3 Kasım seçiminden sonraki haftada ÖFK’lara 10 milyon dolar fon girişi olduğunu belirterek, "AKP’nin kamuoyunda nereden buldun’ diye adlandırılan mali miladın kaldırılacağı yolundaki vaadi, tasarruf sahibini çok etkiledi. Mali milat konusunda güven sağlandıkça yastık altından gelecek tasarruflar daha da artacaktır" dedi. 
     ÖFK’lara fon akışının hızlanarak sürdüğünü belirten Akın, İhlas Finans kapatılmadan önce ÖFK’lardaki toplam mevduatın 3 milyar dolar düzeyinde olduğuna dikkat çekti. 
     Akın, şöyle konuştu 
     "Şu anda ise 1.8 milyar dolar seviyesinde. Bu miktarın yıl sonuna kadar 2 milyar dolara çıkmasını, gelecek yıl da 3 milyar doları bulmasını bekliyoruz. Mali milat kaldırıldığı zaman faizsiz kazancı tercih eden tasarruf akışı daha da hızlanacak. Eğer cesaretli davranılıp eskiden olduğu gibi hamiline hesaplar’ın önü açılırsa, sisteme daha da fazla tasarrufun geleceğine inanıyorum" dedi. 
     



 EKONOMİ 























</TEXT>
</DOC>
