<DOC>
<DOCNO> 129534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/soneko38.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 4.19 oranında artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 154.45 puan artarak 10,161.21 puandan kapandı. 
     Hisse senetleri, ikinci seansta ortalama yüzde 1.54 oranında değer kazandı. 
     İlk seanstaki 2.90 puanlık artış dikkate alındığında, borsa endeksi, günün tamamında 408.35 puan yükseldi. Hisse senetlerindeki günlük artış ise yüzde 4.19 oldu. 
     İkinci seansa durgun bir başlangıç yapan piyasa 9,900-9,950 aralığında bir süre bekledikten sonra, artan alımlarla 10,100 puan seviyesine kadar toparlandı. Gelen son dakika alımlarıyla endeks bugünkü en yüksek seviyeden kapanış yaptı. 
     Uzmanlar, piyasada belirgin bir tepki hareketi gözlendiğini ifade ederek, alışların yarın da devam edebileceğini ancak piyasada daha çok bir dengeleme çabasının ağırlık kazanacağını savunuyorlar. 
     
     ENDEKSİN SEYRİ 

     Endeks seansa, 3.55 puan azalışla 10,003.21 puan seviyesinde başladı. İlk yarıyı 76.69 puan artıda 10,083.45 puandan geçen Endeks, günü seans içinde gördüğü en yüksek değer olan 10,161.21 puandan tamamladı. 
     Kapanışta mali endeks 211.13 puan artışla 12,611.98 puana, sanayi endeksi 162.18 puan artışla 9,736.56 puana, hizmetler endeksi 68.98 puan artışla 6,730.14 puana yükseldi. 
     Böylece ilk seansa göre mali grup hisseler ortalama yüzde 1.70, sanayi endeksi ortalama 1.69, hizmetler grubu hisseler de yüzde 1.04 değer kazandılar. 
     İşlem gören toplam 291 hisse senedinden 174'ü değer kazanırken, 40 hisse senedi değer yitirdi. 77 hissenin fiyatında ise değişiklik olmadı. 
     Seansta, 200 trilyon 523 milyar 880 milyon liralık işlem hacmi kaydedildi. İki seanstaki işlem hacmi toplamı da, 359 trilyon 802 milyar 279 milyon lira olarak belirlendi. 
     İş Bankası C, Tüpraş, Akbank, Garanti Bankası ve Turkcell en yoğun işlem gören hisse senetleri oldu. 
     

     
</TEXT>
</DOC>
