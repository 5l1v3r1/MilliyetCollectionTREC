<DOC>
<DOCNO> 119532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/18/son/soneko11.html </URL>
<DATE> 2002/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yeni Bakan'ları bekliyor... 
</HEADLINE>
<TEXT>

     Cumhurbaşkanı Ahmet Necdet Sezer'in, Abdullah Gül'ü hükümeti kurmakla görevlendirmesinin ardından, kilit bakanlıklara kimlerin atanacağı Borsa'da dikkatle izleniyor. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, yaptığı değerlendirmede, hükümeti kurmakla görevlendirilen Abdullah Gül'ün, ''iş çevreleri ve para piyasalarının beklediği isim olduğunu'' ifade ederek, ''İlk etapta döviz kurları üzerinde geri çekilmeyle onay aldı'' dedi. 
     Yüksel, şöyle konuştu 
     ''Bu haftanın ilk günlerinde kilit bakanların isimlerinin belirlenmesi, Kopenhag zirvesi için çalışmaların başlatılması ve IMF görüşmeleri için kalan yapısal reformların tamamlanması yukarı hareketi güçlendirecektir. Bunun yanı sıra alternatif piyasalarda faiz ve dövizde başlayan geri çekilme, endekste yükselişi beraberinde getirecektir. 
     14,500-15,000 aralığındaki satıcılı bölgenin kırılması, geçen hafta da belirttiğimiz gibi 1,1 cent hedefinin üzerinde 1,13-1,15 cente kadar köpük hareketi beraberinde getirebilir.'' 
     Yüksel, piyasada, ''Abdullah Gül'ün başbakanlığa seçilmesi ve AK Parti'nin AB ile ekonomi konularında hızlı adımlar atacağı görüntüsünün devamı ile bu hafta, yukarı yönlü bir endeks hareketi beklendiğini'' kaydetti. 
     





</TEXT>
</DOC>
