<DOC>
<DOCNO> 145700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/son/sondun37.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kongresinin 23 milletvekilinden Bush'a Türkiye mektubu 
</HEADLINE>
<TEXT>

     ABD kongresinin 23 üyesi, ABD Başkanı George Bush'a bir mektup yazarak, Türkiye başta olmak üzere Irak'ın komşularının, Kuzey Irak'a girmesine karşı olduklarını bildirdi. 
     Mektupta, Kuzey Irak'taki bölgesel Kürt yönetiminin, Türkiye gibi bölgesel güçlerin askeri müdahalesine şiddetle karşı olduğu belirtilerek, askeri müdahale için uygunsuz bahaneler ortaya atıldığı iddia edildi. Mektupta, Amerikan sivil-askeri personelinin, uluslararası ve yerel kuruluşlar ile hükümet dışı kuruluşların gerekli insani yardımı sağlamaya gücünün yeteceği savunuldu. Ayrıca mektupta, 1991 yılından beri koalisyon güçlerinin desteğiyle Irak'taki bölgesel Kürt yönetiminin, başarıyla kendini yönettiği, bunun sonucunda da 12 yıl önceki mülteci akınının ortaya çıkmayacağı öne sürüldü. 
     Bir komşu ülkenin Kuzey Irak'a girmesinin, başka ülkeleri de cesaretlendireceği ve bu durumun da Irak lideri Saddam Hüseyin'i silahsızlandırmaya yönelik Amerikan çabasına zarar vereceği savunulan mektupta, "böyle bir durum, Amerikan güçleri kuzeyden cephe açmaya çalışırken, kolayca Irak'ın bu bölgesini istikrarsızlaştırabilir. 
     Mektupta imzası bulunan milletvekillerinin birçoğunun, kongredeki Rum, Ermeni ve Kürt lobisinin üyeleri olduğu görüldü. 
     




</TEXT>
</DOC>
