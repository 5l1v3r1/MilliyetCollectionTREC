<DOC>
<DOCNO> 133785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/29/siyaset/siy03.html </URL>
<DATE> 2003/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır ABD tazminat ödemeli 
</HEADLINE>
<TEXT>

     ANKARA Milliyet 

     Irak’a operasyon düzenlemekte kararlı olan ABD’ye, "Teslim olmuş Irak’ta neyin savaşını vereceksiniz " diyen Başbakan Yardımcısı Ertuğrul Yalçınbayır, bu kez Türkiye’nin savaşa kesinlikle katılmaması gerektiğini söyledi. Yalçınbayır, "Türkiye’nin savaşa girmesi dünyaya hizmet değildir. Bu savaşlarda bir koyup beş almak hedef değildir. Barışa hizmet etmek daha önemli bir sermaye" dedi. 
     ABD’nin, kusurlu sorumluluk içinde her türlü tazminatı karşılaması gerektiğini de dile getiren Yalçınbayır, "Bu savaş, ABD’nin bize tazminat ödemesini gerektirir. Bu tehdidin bu kadar uzun sürmesi dahi ABD’nin tazminatını zorunlu kılar. Bu bir korkunun, telaşın, bedelidir. Türkiye’nin barışçı girişimlerini paraya çevirmek niyetinde değiliz. Savaşa girmeyi parayla ölçmek gibi bir ahlaki düşüklük içinde olamayız. Barışı bozan bedelini ödemelidir" diye konuştu. 
     
     



 SİYASET 












</TEXT>
</DOC>
