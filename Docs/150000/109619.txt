<DOC>
<DOCNO> 109619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/siyaset/siy09.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’e semt pazarında çıkıştılar 
</HEADLINE>
<TEXT>
Pislenmeyin, Dışişleri’ne dönün’ 
     EYÜP KELEBEK Eskişehir 

     Eskişehir’de partisinin il binasının açılışını yapan YTP Genel Başkanı İsmail Cem, Vişnelik Semt Pazarı’nı gezerek halkla sohbet etti. Pazarcı esnafının, emeklilerin ve gençlerin sorunlarını dinleyen Cem, kendisinin 30 yıldan beri bir kavga verdiğini, bu nedenle ayrı bir parti kurduğunu söyledi. Pazarda bir kadın Cem’e "Siz beyefendi birisiniz. Pislenmeyin, Dışişleri Bakanlığı’na dönün" derken, başka bir kadın da "İnatlaşmayın CHP’ye gidin, o zaman oyum size" dedi. Cem, bir esnafın "Arayış içindeyiz. Nereye, kime oy vereceğimizi bilmiyoruz" demesi üzerine, "Beni Dışişleri’nde gördünüz. Beğenirsiniz, beğenmezsiniz. Ama Dışişleri Bakanıyken yaptığımı Türkiye bütününde yapacağım" karşılığını verdi. 
     



 SİYASET 


















</TEXT>
</DOC>
