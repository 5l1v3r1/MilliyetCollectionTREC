<DOC>
<DOCNO> 130741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun27.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralyalı doktor "ölüm makinesini" savundu 
</HEADLINE>
<TEXT>

     Avustralyalı doktor Philip Nitschke, ötanaziye için geliştirdiği ''ölüm makinesini'' savundu. 
     ABD'nin San Diego kentinde Hemlock isimli kuruluşun ötanazi konusundaki toplantısına katılan Nitschke, Avustralya gümrük yetkililerinin cihaza el koymalarını eleştirdi ve ABD'de yeni bir cihaz imal edebileceğini söyledi. 
     El koyulan makinenin 11 bin dolara malolduğunu kaydeden Nitschke, seri üretim halinde makinenin 100 dolara malolacağını belirtti. 
     Nitschke, makineyi kullanacakların, karbon monoksit gazı soluyarak, 1 dakika içinde kendinden geçtiğini ve yarım saat ila 1 saat içinde ölebildiklerini söyledi. 
     ABD'de umutsuz hastaların ölümüne yardımcı olduğu için ''ölüm meleği'' olarak adlandırılan Dr. Jack Kevorkian'ın kahraman olduğunu ifade eden Nitschke, çaresiz durumdaki insanların ölümlerine karar verme hakkının bulunduğunu savundu. 
     Nitschke ayrıca, kendisini cadı ilan eden California Yaşam Koalisyonu'nu protesto ettiğini belirtti. 
     





</TEXT>
</DOC>
