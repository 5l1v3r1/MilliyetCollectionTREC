<DOC>
<DOCNO> 122232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/02/yasam/yas01.html </URL>
<DATE> 2002/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbi defileye dayanamadı 
</HEADLINE>
<TEXT>

Huzurevinden arkadaşlarıyla Noel Baba Defilesi’ne çıkmaya hazırlanan 75 yaşındaki Melek Işıktepe, provalarda kalbine yenildi... 
     GÖKSEL YAPAR AHMET AY DHA 

     Antalya Huzurevi’nde kalan 75 yaşındaki Melek Işıktepe, 6 Aralık’ta yapılacak Noel Baba Defilesi’nin provasında kalp krizi geçirerek öldü. Noel Baba Vakfı’nın Dünya Barışına Çağrı Etkinlikleri kapsamında "Barış Yolunda Üçüncü Kuşak Defilesi"nde podyuma çıkmaya hazırlanan Antalya Huzurevi sakinleri, prova için F Ajans’a gitti. 
     
     Oruçluydu... 
     Gençlerle podyuma çıkacak 8 huzurevi sakini, kıyafetlerini seçmek için alt kata indi. Oruç tutan ve tansiyonu düşük olduğu öğrenilen Işıktepe ise kıyafetlerini giyerken fenalaştı. Yere yığılan Işıktepe, hemen hastaneye kaldırıldı. Kalp krizi geçirdiği belirlenen ve elektroşok uygulanan Işıktepe, önceki geceyarısı yaşamını yitirdi. Huzurevindeki arkadaşlarıysa, "Nasıl oldu anlayamadık. Daha önce kalp şikayeti yoktu" dedi. 
     



 YAŞAM 













</TEXT>
</DOC>
