<DOC>
<DOCNO> 123461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/spor/spo03.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN ÇILDIRDI 
</HEADLINE>
<TEXT>

Galatasaraylı yıldız oyuncu hakem Müftüoğlu’nun üzerine yürüdü. Soyunma odasına giderken küfür eden Nouma’ya da saldırmaya kalkan Hasan Şaş güçlükle tutuldu 
     Penaltı isyanı 
     BEŞİKTAŞ ile oynanan dünkü maçta Hasan Şaş adeta çıldırdı, önce hakemin, daha sonra da Pascal Nouma’nın üzerine yürüdü. 59. dakikada Zago tarafından düşürüldüğünü ve pozisyonun penaltı olması gerektiğini söyleyerek, hakem Kuddusi Müftüoğlu’na saldıran yıldız oyuncu, karşılaşma sonrasında da soyunma odasına giderken hakemlerin peşine düştü. Ona Vedat ile Bülent de eşlik etti. 
     
     Küfür kızdırdı 
     HASAN Şaş’ı kaleci antrenörü Eser Özaltındere ve kulüp yetkilileri engellemeye çalıştı. İki görevli, Hasan’ı kollarından tutup, soyunma odasına götürürken, bu kez formasını seyircilere atıp, soyunma tüneline doğru koşan Nouma’nın "Fuck you" demesi üzerine yıldız oyuncu yanındakileri birer birer yere sererek, Pascal’ın arkasından koştu. Ancak araya girenler ortamı yatıştırdı. 
     
Beşiktaş hakemi değiştirdi Yönetici Burak Elmas, Beşiktaş’ın baskısıyla Orhan Erdemir yerine Müftüoğlu’nun görev aldığını söyledi 
     SARI - Kırmızılı takımın Futbol Şube Sorumlusu Burak Elmas, maç sonrası ilginç bir iddia ortaya attı. Elmas, hafta başında derbi için MHK’nin Orhan Erdemir’e görev verdiğini ancak Beşiktaş’ın araya girerek bu atamayı engellediğini belirterek, "Baskı sonucu hakem bir anda Kuddusi Müftüoğlu oldu. Durumu geç öğrendik, müdahale edemedik. Demek bu işler böyle yürüyormuş" dedi. Beşiktaş 2. Başkanı Hüsnü Güreli ise "Böyle bir şey kesinlikle yok" yanıtını verdi. 
     
O ADAMCAĞIZIN YAPTIĞI ORTADAFatih Terim, Mircea Lucescu ile karşılaştırılmasına tepki gösterdi, "Dışarıda - içeride kimin neler yaptığı belli" diye konuştu 
     ERHAN TELLİ 

     Terim sert çıktı 
     GALATASARAY Teknik Direktörü Fatih Terim, Beşiktaş yenilgisinin ardından ilginç açıklamalar yaptı. Sürekli Lucescu ile kıyaslanmasının doğru olmayacağını başarılı teknik adam, "Dışarıda - içeride herkesin yaptığı işler ortada. O adamcağızın yaptığı belli, benim yaptığım belli" dedi. Başarılı hoca, karşılaşma öncesinde futbolculardından kendisi için değil, Galatasaray için oynamalarını istediğini de vurguladı. 
     
     Hakemi tebrik ettim’ 
     MAÇ sonrasında hakemin yanına gittiği anda küfür etmediğini açıklayan Galatasaray Teknik Direktörü, "Sadece kendisini tebrik ettim Ona Erman ağabeyiniz size gereken notu verir dedim" ifadesini kullandı. Daha sonra Lig TV’ye bağlanarak yorumcu Erman Toroğlu ile tartışan Terim, Toroğlu’nun eleştirilerinin futbol içinde kalmasını isteyip, hiçbir zaman kayıplar için bahane yaratmadığını vurguladı. 
     
     Çok iyi oynadık’ 
     FATİH Terim, sezonun en iyi futbolunu oynadıklarını dile getirdi. Başarılı hoca, "Hatta ikinci yarı rüzgar bizim aleyhimize iken, beşe yakın pozisyon bulduk. Ama başarılı olamadık. Kaybettik, Beşiktaş’ı tebrik ederiz" dedi. Sarı - Kırmızılı ekibin çalıştırıcısı, Lucescu’nun "Biraz da şansla kazandık" sözü hatırlatılması üzerine, "Biraz da doğru. İbrahim sağ ayağıyla gol atıyor" diye yorum yaptı. 
     
Galatasaraylı, Luce’yi unutmadıCim - Bom taraftarı, eski teknik direktörüne büyük ilgi gösterdi. Rumen hoca, alkış aldı, "I love you" yazılı pankartlar tribünleri kapladı 
     GÜNLERDİR Fatih Terim ile Lucescu’nun rekabetine sahne olacağını konuşulan derbide Fair - Play ruhu ön plana çıktı. Sarı - Kırmızılı tribünler, eski hocaları, Lucescu’yu Ali Sami Yen’de krallar gibi karşıladı. Beklentilerin aksine Rumen hocayı alkış yağmuruna tutan tribünler, "I Love You" pankartı açtı. Luce de Galatasaraylı tribünlerin bu ilgisini alkışlarla karşılık verdi. 
     TERİM de sürekli kıyaslandığı Lucescu’ya büyük yakınlık gösterdi. Tecrübeli teknik adam, sahaya çıkar çıkmaz soluğu Rumen hocanın yanında aldı. Lucescu ile öpüştükten sonra, kısa bir süre dertleşti, daha sonra yerine geçti. Ancak, kapalı tribünün "Terim-Luce el ele, hep beraber tribüne" tezahüratı, gerçekleşmedi. Öte yandan Berkant, Lucescu’nun yanına gelerek başarı diledi. 
     



 SPOR 







































</TEXT>
</DOC>
