<DOC>
<DOCNO> 148894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo22.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya hüzünlü ve gururlu... 
</HEADLINE>
<TEXT>

     Türkiye Kupası yarı final maçında Trabzonspor'a 3-0 yenilerek elenen Malatyaspor'da üzüntü hakim. 
     Kulüp basın sözcüsü Ali Cengiz, Malatyaspor'un, tarihinde ilk kez finale yükselme şansını yakalamak için sahaya çıktığını belirterek, istedikleri oyunu sahaya yansıtamadıklarını söyledi. 
     Finale yükselemedikleri için üzgün olduklarını ifade eden Cengiz, şöyle konuştu 
     ''Bizi yalnız bırakmayan taraftarlarımıza galibiyet ve finale yükselmeyi hediye etmeyi amaçlamıştık. Ancak bunu başaramadık. Artık bunu unutup hafta sonunda Beşiktaş ile yapacağımız lig maçını düşünmek zorundayız. Ligin üst sıralarında yer almamız için bu maç büyük önem taşıyor. Ligde Gençlerbirliği'ne, ardından kupa maçında da Trabzonspor'a yenilerek taraftarlarımızı üzdük. Beşiktaş maçından galibiyetle ayrılarak, bu üzüntüyü unutturmak istiyoruz.'' 
     





</TEXT>
</DOC>
