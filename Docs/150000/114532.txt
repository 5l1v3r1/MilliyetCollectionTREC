<DOC>
<DOCNO> 114532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/23/ekonomi/aeko.html </URL>
<DATE> 2002/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Renault, Megane II ile 20 yeni pazara girecek 
</HEADLINE>
<TEXT>

Oyak - Renault Genel Müdürü Dominique Correze, yeni Megane Sedan ile birlikte ihracat yapılan ülke sayısını 55’ten 75’e çıkaracaklarını söyledi 
     EKONOMİ SERVİSİ 

     Oyak - Renault Genel Müdürü Dominique Correze, "Nisan 2003’te üretimine başlayacağımız yeni Megane Sedan ile ihracat yaptığımız ülke sayısını 55’ten 75’e çıkaracağız" dedi. 
     Renault Mais Genel Müdürü İbrahim Aybar ile birlikte bir sohbet toplantısı düzenleyen Correze, yeni Megane Sedan hakkında bilgi verdi. Bu yıl üretimlerinin 2001’i de aşarak 100 bin adedi geçeceğini anlatan Correze, Clio Symbol’ün yanı sıra motor ve parça ihracatının da sürdüğünü bildirdi. Correze, "Rusya’ya da ihracat başlattık. Geçen yıl ihracat ciromuz 740 milyon euroydu. Bu yıl da aynı seviyeye doğru gidiyor" dedi. 
     
     Pazar lideriyiz 
     Megane II Sedan projesi kapsamında 150 milyon doların üstünde yatırım yapmakta olduklarını söyleyen Correze, "Otomotivde üretim lokomotife benzer. Harekete başlayınca duramaz. Yatırımları durdurmamız da söz konusu olamazdı. Toyota’nın genel müdürü ile yaptığım bir görüşmede, bana onların da Türkiye’de ciddi yatırım projeleri olduğunu söyledi" dedi. Bu yıl pazarda en yakın rakiplerinden 7 - 8 puan arayla ve yüzde 20 pazar payı ile birinci olacaklarını belirten İbrahim Aybar da Otomotiv Distribütörleri Derneği olarak siyasi parti liderlerine 13 konuda ortak görüşleri ilettiklerini ve bunların çözümlerine parti programlarında yer verilmesini istediklerini söyledi. 
     İstikrarlı bir büyüme beklediklerini belirten Aybar, dünyada çeşitli ülkelerde uygulanan ve başarılı olan, eski araçların trafikten çekilerek, vergi teşviği ile yenilenmesinin de yer aldığını kaydetti. Aybar, "Türkiye’de otomobil h l lüks olarak görülüyor. Bunun hangi mantıkla açıklanacağını bilemiyorum" dedi. 
     
Böyle gitmez iç pazar açılmalı’      Türkiye’nin geleceğine iyimserlikle baktıklarını belirten Correze "Durumumuzdan da memnunuz. K rımızın yüzde 90’ını ihracattan elde ediyoruz. Ancak tabi böyle devam edemez. İç pazarın da bir an önce açılması şart" dedi. 
     150 milyon dolar yatırımla üretimine başlanacak Megane II’nin ihracat potansiyelini artıracağını kaydeden Correze, 2003 Nisan’ında üretimine başlacakları otomobilin eylülde piyasada olacağını söyledi. 
     
     Yüzde 63 yerli 
     Yeni modelin yerlilik oranının yüzde 63’ler seviyesinde olacağını kaydeden Correze, "Yerlileşme oranı artıkça bu işi üstlenen yan sanayi sadece bize satış yapmıyor, diğer ülkelere de ihracat yapabiliyor. Bu da çok önemli" dedi. 
     Dominique Correze, Meksika’da Nissan’a parça ihraç etmeye başladıklarını ve bu ülkede üretilen bazı modellerde parçalarının kullanıldığını bunun da kaliteli üretimle başardıklarını kaydetti. 
     



 EKONOMİ 



















</TEXT>
</DOC>
