<DOC>
<DOCNO> 120316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/22/siyaset/siy01.html </URL>
<DATE> 2002/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Babam başörtüsünü uzlaşmayla çözecek 
</HEADLINE>
<TEXT>

"Türban yasağı haksızlık, başbakanlık da Tayyip Amca’nın hakkı" diyen Gül’ün, babasından "halk" olarak bir de isteği var Ekonomiyi düzelt... 
     PINAR AKTAŞ İstanbul 

     Başbakan Abdullah Gül’ün oğlu Ahmet Münir Gül 19 , Milliyet’e konuştu. Başbakanlığın "Tayyip Amca" diye hitap ettiği Recep Tayyip Erdoğan’ın hakkı olduğunu söyleyen Gül, babasının "başörtüsü" sorununu da uzlaşmayla çözeceği inancında. 
     
UĞURA İNANMIYOR      Ankara Tevfik Fikret Lisesi’ni bitirdikten sonra Sabancı Üniversitesi Mühendislik Fakültesi’ne giren Gül, bilgisayar mühendisi olmak istiyor. Birinci sınıfta okuyan ve uğura inanmayan Gül, en son seçimden birkaç gün önce gördüğü babasının başbakan olmasını beklediğini vurgulayarak, "Erdoğan, AKP’nin başkanı. Bir şiir okudu diye siyasi yasaklı oldu ve başbakan olamadı. Onun hakkıydı. Herkes ona oy verdi" dedi. Gül’ün türban sorununa bakış açısı da babasıyla aynı "Başörtüsü yasağını haksızlık olarak gör-düm. İnsan giyiminden dolayı üniversiteye alınmıyor. Uzlaşmacı şekilde çözecekler. Kavgayla olmaz. Mini etekli bir kız da rahat dolaşabilir. Herkes nasıl isterse..." 
     AKP için seçimden önce "Islamic Party" diye bahseden Economist ve Newsweek gibi dergilerden artık olumlu mesajlar geldiğini belirten Gül, Erdoğan ve babasının AB konusundaki adımlarını ve Avrupa gezilerini olumlu buluyor ve beğeniyor... Gül’ün babasından "halk olarak" istedikleri de var 
     "Halk öncelikle ekonominin düzelmesini istiyor. Herkes önce açım’ der, karnını doyurmak ister. AB sorunu ve bazı insan hakları sorunları var. Halk olarak biz bunların çözülmesini istiyoruz. Babam da inşallah yapar." 
     
BABAM YUMURTA KIRAR      "Babanızı tarif eder misiniz " sorusuna ise Gül, "Babam, boş vakti olduğunda kardeşimin, eskiden benim de kahvaltımızı hazırlar, okula gönderirdi. Kahvaltıda yumurta kırardı. Şefkatlidir" yanıtını verdi. 
     



 SİYASET 

















</TEXT>
</DOC>
