<DOC>
<DOCNO> 100878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/09/siyaset/siy06.html </URL>
<DATE> 2002/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye kundaklanıyor’ 
</HEADLINE>
<TEXT>

ANAP’la yol ayrımına gelen Erkan Mumcu, Tüm partilerde siyaset yapabilirim’ dedi 
     ANKARA Milliyet 

     Partisiyle yol ayrımına gelen ANAP Isparta Milletvekili Erkan Mumcu, siyasete devam edip etmeme konusunda karar aşamasında olduğunu, tüm partilerde siyaset yapabileceğini söyledi. Mumcu, Türkiye’de "orta oyunu, tuluat" oynandığını, Türkiye’nin göz göre göre kundaklandığını savunarak, "Türkiye’nin önüne kabul senaryosu konuluyor. Saatli bomba ayarları yapılıyor. Türkiye’de yangın var. Türkiye’deki kundaklanmaya seyirci kalamayız" dedi. 
     Seçimin baskısıyla ANAP’ın kendi çizgisinden başka çizgiye götürülme eğiliminde olduğunu ifade eden Mumcu, siyasete devam edip etmeme kararını seçmenleriyle birlikte alacağını, siyasete devam ederse tüm partilerde siyaset yapabileceğini dile getirdi. Mumcu, "Siyasi istikbal kaygısı taşımıyorum. Doğruları söylemek boynumun borcu" diye konuştu. 
     
     Komplo kuruldu 
     Seçimi engelleme çabaları olduğunu, Türkiye demokrasisine karşı komplo kurulduğunu iddia eden Mumcu, sözlerini şöyle sürdürdü "Siyasete girdiğim günden beri gördüğüm gerçekleri hesapsız, kitapsız söylüyorum. Komplo sahipleri başarısız oldukça hırçınlaşıyorlar." 
     



 SİYASET 


















</TEXT>
</DOC>
