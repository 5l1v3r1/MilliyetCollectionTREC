<DOC>
<DOCNO> 107558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/14/yasam/yas11.html </URL>
<DATE> 2002/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüste adam öldürdüler 
</HEADLINE>
<TEXT>

     İSMAİL POLAT İstanbul 

     Ümraniye’de, minibüste silahlı saldırıya uğrayan Mahmut Koç, hayatını kaybetti. Birlik Mahallesi’nde "Mahallenin Miroğlu’su" olarak tanınan Koç 38 , Ihlamurkuyu durağından, Ihlamurkuyu - Parseller minibüsüne bindi. Koç, bir sonraki durakta binenler arasında bulunan bir kişi tarafından tabancayla kurşun yağmuruna tutuldu. Uzun boylu ve siyah giysili olduğu belirlenen saldırgan, yaya olarak kaçtı. Aynı araçla Ihlamurkuyu Merkez Polikliniği’ne getirilen Koç’un öldüğünün belirlenmesi üzerine, cesedi Adli Tıp Kurumu’na gönderildi. Olay yerinde yapılan incelemede 18 boş kovan bulundu. Saldırganın çift tabanca kullanmış olabileceği belirtildi. Koç’un, cinayet suçu nedeniyle cezaevine girdiği, 5 ay önce tahliye olduğu bildirildi. Çevre sakinleri, bir organize suç grubunun bölgede haraç topladığını, Koç’un da bazı kişilere engel olduğunu söyledi. 
     



 YAŞAM 




















</TEXT>
</DOC>
