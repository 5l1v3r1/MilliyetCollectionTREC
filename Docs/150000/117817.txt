<DOC>
<DOCNO> 117817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/son/sonspo09.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe taraftarlarından, Canaydın'a teşekkür... 
</HEADLINE>
<TEXT>

     Fenerbahçe'nin, ezeli rakibi Galatasaray'ı 6-0 gibi tarihi bir farkla yenmesinin yankıları sürüyor. 
     Derbi maçtaki davranışlarından dolayı kendi taraftarlarının büyük tepkisini çeken Galatasaray Kulübü Başkanı Özhan Canaydın'a sarı-lacivertli taraftarlar teşekkür etti. Fenerbahçeli taraftarlar açıklamalarında, tribüne zarar veren sarı-kırmızılı taraftarları da kınadı. 
     Fenerbahçeli taraftarların internet sitesi ''www.antu.com''da yapılan ''Teşekkürler Canaydın'' başlıklı açıklamada, şöyle denildi 
     ''6-0 kazanarak tarihe yazdırdığımız Galatasaray derbisinde, attığımız her golü alkışlayarak centilmenliğini kanıtlayan Galatasaray Kulübü Başkanı Sayın Özhan Canaydın'ı, fair-play dolu bu davranışından ötürü kutluyoruz. Stadımıza misafir olarak gelip, tuvaletler ve koltuklara zarar veren Galatasaray taraftarını kınıyor ve bundan sonra centilmen başkanlarını örnek alacaklarını umuyoruz.'' 

     
</TEXT>
</DOC>
