<DOC>
<DOCNO> 111751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/08/spor/spo08.html </URL>
<DATE> 2002/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın bağış 
</HEADLINE>
<TEXT>

     ŞENOL Güneş, devlet tarafından kendisine verilecek olan 600 adet Cumhuriyet Altını’nı hayır kurumlarına bağışlayacağını açıkladı. Prim konusunun sürekli speküle edildiğini belirten Güneş, "Bu işler söylenmez. Ancak örnek olması için bu kez söylüyorum. Halkın sevgisi gönlümüzü doldurdu. Elazığ ve İzmir’de gördüğüm sevgiyi hiçbir zaman unutamam" dedi. 
     TEKNİK Direktör Şenol Güneş’in bu hareketi karşısında, yardımcıları Ünal Karaman ve Mehmet Kulaksızloğlu da aynı yolu izleyeceklerini söyledi. Karaman, "Bu bir ekip olayıdır. Hocamızın kararı bizim için de geçerli" derken, futbolcuların büyük bir bölümü de,"Ortak bir karar alınması halinde bize verilecek altınları bağışlarız" ifadelerini kullandılar. 
     
Millilere plaket      PROFESYONEL Futbolcular Derneği’nin geleneksel balosu dün görkemli bir şekilde yapıldı. Polat Otel’de düzenlenen baloya spor ve iş dünyasının ünlü isimlerinin de aralarında bulunduğu yaklaşık 600 kişi katıldı. Gecede Dünya Kupası’nda üçüncü olan A Milli Takımın futbolcuları ve teknik heyetinin yanısıra UEFA şampiyonluğunu ülkemize getiren Galatasaray’ın Teknik Direktörü Fatih Terim ile Coşkun Özarı’ya birer plaket verildi. Fotoğraflar Ufuk Tuncaelli 
     



 SPOR 




























</TEXT>
</DOC>
