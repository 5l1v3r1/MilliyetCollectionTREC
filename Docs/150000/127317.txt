<DOC>
<DOCNO> 127317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur20.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta casuslar savaşı.. 
</HEADLINE>
<TEXT>

     Amerika olası Irak operasyonuna destek için Türkiye'nin kapısını aşındırıyor. 
     TSK de görüşmeler sürerken gerekli önlemleri alıyor. 
     Sınırda alınan önlemlere ek olarak ileri hava timleri de Kuzey Irak'a geçtiler. Timler, koordinat belirleme ve hava operasyonu sonrasında hedeflerin durumunu belirlemek gibi önemli görevler yapıyor. 
     Kuzey Irak'ta çeşitli ülkelerin istihbarat elemanları da cirit atıyor. 
     ABD askeri uzmanları bölgede keşif yapıyor, Amerikan keşif timleri özellikle birliklerin konuşlandırılacakları yerleri belriliyor. 
     Bölgenin etnik yapısı, güvenlik durumu ve su kaynaklarıyla ilgili raporlar hazırlıyorlar. 
     İngiliz, Fransız ve İran istihbaratçılarının da bölgede olduğu belirtiliyor. 
     Daha önce de misyoner kılığında bölgede cirit atan çeşitli ülkelere ait istihbaratçıların sayısında önemli bir artış oldu. 
     Türk Silahlı Kuvvetleri ise istihbarat sorununu Özel Kuvvetler Komutanlığı aracılığıyla yürütüyor. Özel Kuvvetler Komutanlığı personeli, bugüne dek katıldıkları operasyonların birikimi ve uzun süredir bölgede oldukları için Kuzey Irak'ta güçlü bir denetim kurmuş durumdalar. 
     Amerikan istihbar çalışmalarında ise daha önce iltica eden 500 peşmerge de yeralıyor. Bir süre önce Suriye ve Ürdün üzerinden Kuzey Irak'a getirilen peşmergeler Amerika için istihbarat çalışması yapıyor 
     





</TEXT>
</DOC>
