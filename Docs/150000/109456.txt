<DOC>
<DOCNO> 109456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/yazar/asik.html </URL>
<DATE> 2002/09/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Komünistler 
</HEADLINE>
<TEXT>

     Hemen her gün gazete köşelerinde ya da televizyonlarda aynı haberi görüyoruz 
     "Afiş asan TKP’liler gözaltına alındı",öBildiri dağıtan TKP’liler gözaltına alındı" 
     Peki neden hep TKP’liler Ve hangi gerekçeyle 
     Partinin Ankara İl Yöneticisi gerekçeleri anlatıyor 
     - Geçen gün Ankara Eryaman’da gazete satışı yapan üyelerimiz gözaltına alındı, gerekçesi gürültü yaparak etrafı rahatsız etmek 
     Yine Ankara’da bir grup üyemiz, üzerlerinde, "Paranın saltanatı varsa halkın da TKP’si var" yazılı önlükler olduğu için gözaltına alındı. Bunun da gerekçesi Siyasi Partiler Yasası’nın yasakladığı üniforma giymek suçu 
     Bildiri dağıtan, afiş yapıştıran üyelerimiz gözaltına alınıyor, gerekçesi bildiride, afişte suç var mı yok mu, ona bakacağız 
     Çankaya İlçe binamıza pankart astık, hemen çevik kuvvet geldi, indirmeye kalktı. 
     AB’ye uyum yasaları çıktı... Anayasa değişti.. Ama kafalar değişmiyor. İktidar güçleri h l komünizmle savaşıyor... Geçmişe göre şu farkla ki... Halk dürüst ve yurtsever olanların hangi tarafta yer aldığını artık biliyor... 
     
     Zafer kazanan 
şansa asla inanmaz. 
Nitzche 

Papa’nın mesajı      Papa’nın Dışişleri Bakanı Piskopos JeanLouis Tauran, "L’Avvenire" gazetesine verdiği demeçte ABD’nin Irak saldırısına karşı çıkıyor. Irak sorunu "Birleşmiş Milletler çerçevesinde çözümlenmelidir, "diyor. Irak’ta sivil halkın geleceğinin düşünülmesi gerektiğini söyleyen Piskopos, "Bir savaş bütün insanlığın yenilgisi olacaktır" diye konuşuyor. İngiliz Anglikan Kilisesi de haftalardır aynı yönde açıklamalar yapıyor. 
     Bizim Diyanet İşleri din kardeşleri için bir şeyler söylemeyi düşünmez mi 
     
     Kişinin duyguları bildikleri ile ters orantılıdır ne kadar az bilirsen o kadar çok kafan kızar. 
B.Russel 

Konyalı yürüyor...      Bugün başlayacak metal teknolojileri fuarında tanıştığımız makine ithalatçısı Turgut Yütmen Türkiye’de en yoğun makine yatırımı yapan ilin artık ne Gaziantep ne Bursa olduğunu... Konya’nın bu alanda birinciliği ele geçirdiğini anlattı... Turgut Yütmen, Konya’yı överken 
     - Üstelik adamlar yabancı ülkelerdeki işçi akrabalarını temsilci gibi kullanarak kendilerine ihracat alanları açıyorlar, hayret verici bir hamle içinde Konya diye ekledi... 
     
Fuar açılıyor...      Dünyanın en büyük fabrikası İstanbul Yeşilköy’de kuruldu... 
     Bugün açılıyor... 
     CNR Fuar Merkezi’nde bugün açılacak "metal teknolojileri fuarı" ndan söz ediyoruz... 
     Dünyanın hiçbir, fabrikasında bu kadar çok makine üstelik her biri teknolojinin en son ürünü bir arada yer almıyor. 
     CNR Fuar Merkezi’ni yöneten Ceyda Erem Hanımefendi, dokuz yıl önce aynı fuarın bin metrekare alan üzerinde kurulduğunu bugün ise 23 bin metrekare yer işgal ettiğini anlattı. 
     Dünyanın dört bir yanından gelen alıcılar bugünden itibaren beş gün süreyle fuarı arşınlayacak. Sayın Ceyda Erem’in anlatımıyla yapılacak satışlar ve iş bağlantıları bize, Türkiye’nin ekonomik krizi atlatıp atlatamadığı konusunda da fikir verecek... 
     
     Kimi zaman bir tuvalet açılışı ya da moda defilesinde dört beş bakana birden rastlarsınız... Bugün açılacak metal teknolojileri fuarına tek bir bakan gelmiyor. Yapılan daveti her biri "Bugün Bakanlar Kurulu var" gerekçesiyle reddetmiş. Oysa Türkiye açısından bu olay Bakanlar toplantısından daha önemli. 
     Aslında fuarcılık Türkiye’de h l anlaşılamamış, ıskalanmış bir sektör. 
     Almanya’ya yalnızca fuarcılıktan yılda 25 milyar dolar giriyor... 
     Türkiye’ye giren para bunun onda biri bile değil... Türkiye’nin bedavacı turist peşinde koşmayı bırakıp Kongre ve Fuar turizmini geliştirmeye yönelmesi gerekiyor... Ne var ki Ankara bu tür teknik konuların farkında değil... 
     Sanayi ve Ticaret Bakanlığı’nın Fuarcılık bölümünde bugün sadece üç kişi çalışıyor. Üstelik bir internet bağlantıları bile yok... 
     İstanbul’un bir köşesinde sessiz sedasız bu önemli fuarı gerçekleştirenleri kutluyoruz... Türkiye’den habersiz Türkiye için çalışanlar her zaman var olsun... 
     
N zım görseydi      BBP Kahramanmaraş Milletvekili Edip Özbaş, İzmir’e N zım Hikmet heykelinin dikilmesini protesto eden bir basın açıklaması yaptı dün. 
     Saydık... Bir sayfalık açıklamada en az 15 Türkçe hatası vardı... N zım’ın onu okumayanlara cezası mı ola 
     
     







İran’da kesilen parmaklar 


Sinematografik harika günler 


Komünistler 


İzgi’den destek 


Daha çok batmak yerine sandığın yolunu tutun 


400 ve 4 dönemeci 


Trafik terörüne kim dur diyecek 


Yaşasın büyüyoruz galiba 


Sadakat, aşk ve kişilik 


AB bunu da engel sayacak mı 


Sandık korkusuna bağlı demokrasi aşkı 


Sezen Aksu’yla Avrupa turu 


Görüşmek üzere... 


Gitmek, yine... 


Kıtırımız da yabancılara gitti 


</TEXT>
</DOC>
