<DOC>
<DOCNO> 121309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/son/sondun06.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da yüzlerce Faslı sokaklarda... 
</HEADLINE>
<TEXT>

     Belçika'nın Anvers kentinde 27 yaşındaki bir Faslının, 66 yaşındaki bir Belçikalı tarafından öldürülmesinin ardından çıkan olaylar büyüyor. 
     Polis, katilin yakalandığını açıklarken, çoğunluğu gençlerden oluşan yüzlerce Faslı, Anvers sokaklarında eylemler başlattılar. Polis birimlerine saldıran Faslılar, cadde ve sokaklardaki çok sayıda taşıt ile mağaza vitrinlerine de büyük hasar verdiler. 
     Olaylar sırasında yaralananlar olduğu, bazı kişilerin hastaneye kaldırıldığı açıklandı. 
     Faslıların, bölgedeki bir camide toplanmaya başladıkları, din görevlilerin ortamı yatıştırmak için çaba harcadıkları gözlemleniyor. 
     Polis, bu gece bir basın toplantısı düzenleyerek cinayet ve cinayetten sonra çıkan olaylar hakkında bilgi vereceğini duyurdu. 
     





</TEXT>
</DOC>
