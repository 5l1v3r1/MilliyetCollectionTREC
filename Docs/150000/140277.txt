<DOC>
<DOCNO> 140277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/sondun24.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşam kalitesi en yüksek kent yine Zürih.. 
</HEADLINE>
<TEXT>

     Dünya çapında 215 kenti kapsayan bir araştırmada, yaşam kalitesi açısından en yaşanılır kent olarak, geçen yıl olduğu gibi bu yıl da Zürih İsviçre seçildi. 
     İngiltere'deki Mercer Human Resource Consulting şirketi tarafından yapılan araştırmada, toplam 215 kent, siyasi ve ekonomik durumları, güvenlik, sağlık, çevre ve alışveriş olanakları gibi 39 ayrı kriter üzerinden değerlendirildi. 
     Araştırmaya göre, en yaşanılır kentler listesinde 2. sırayı Viyana Avusturya ve Vancouver Kanada paylaşırken, 3. ve 4. sırada Cenevre İsviçre ve Sydney Avustralya yer aldı. 
     Listedeki 5. sırayı Almanya'dan Münih ve Frankfurt ile Kopenhag Danimarka , Auckland Yeni Zelanda ve Bern İsviçre paylaştı. 
     Son 20 sırada yer alan şehirlerden 17'si Afrika kıtasında. Irak'ın başkenti Bağdat 213., Kongo Cumhuriyeti'nin başkenti Brazzaville 214. ve Orta Afrika Cumhuriyeti'nin başkenti Bangui 215. sırayla son üç kent oldular. 
     





</TEXT>
</DOC>
