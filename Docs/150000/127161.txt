<DOC>
<DOCNO> 127161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/siyaset/siy05.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa aynen iade 
</HEADLINE>
<TEXT>

CHP desteğini sürdürdü, vetolu yasa yine Köşk’e gitti 
     AKP lideri Erdoğan’a milletvekilliği ve Başbakanlık yolunu açan, Cumhurbaşkanı’nca, "kişisel" olduğu gerekçesiyle Meclis’e geri gönderilen Anayasa değişikliği paketi, "aynen" kabul edildi. Değişiklikle, milletvekili seçilme yeterliliğini düzenleyen 76. maddedeki, "ideolojik ve anarşik eylemler" ifadesi "terör eylemleri" diye değiştirildi, Erdoğan’ın işlediği suç, seçilmesine engel olmaktan çıkarıldı. Bu madde 46 ret’e karşı 444 oyla kabul edildi. Ara seçimi düzenleyen 78. maddeye, mevcut durumlara ek olarak, "bir ilin ya da seçim çevresinin tüm üyeliklerinin boşalması halinde de 90 gün içinde seçim yapılması" hükmü eklendi. Böylece, Erdoğan’a Siirt’te bir aksilik olması halinde bir ili boşaltarak ara seçim yaptırma yolu açılıyor. Madde 44’e karşı 442 oyla kabul edildi. Yapılan seçim yasası değişikliklerinin bir yıl içindeki seçimlerde uygulanmayacağına ilişkin hükümden bu dönem yapılacak ilk ara seçimler muaf tutulacak. Bu maddede 46 ret, 434 kabul çıktı. Anayasa paketinin tümü, 44 ret oyuna karşı 437 kabul oyuyla aynen geçti. 
     



 SİYASET 














</TEXT>
</DOC>
