<DOC>
<DOCNO> 136871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/spor/spo01.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Pascal Nouma Çek bekliyor 
</HEADLINE>
<TEXT>

İstanbul maçında dinlenecek olan Fransız yıldız, Slavia Prag karşılaşmasına hazırlanıyor 
     Riske edilmeyecek 
     LİGİN ilk yarısında İstanbulspor ile oynanan maçta kırmızı kart görerek tepki çeken Nouma’ya, rövanşta forma istemesine karşın kulübe yolu gözüktü. Mircea Lucescu’nun hafif sakatlığı bulunan Fransız golcüyü riske etmek istemediği ve Slavia Prag maçı öncesinde dinlendireceği ifade edildi. Nouma, oynamak için ısrar etmesine karşın hocasından istediği yanıtı bulamadı. 
     
     UEFA’da lazımsın’ 
     İKİLİ arasında yapılan özel görüşme sırasında Lucescu’nun tecrübeli oyuncudan Slavia Prag maçına hazırlanmasını istediği öğrenildi. Rumen teknik adamın, "UEFA Kupası bizim için çok önemli. Sana bu maçta çok ihtiyacım olacak. Ligi değil, UEFA sınavını düşün. Sakatlanmanı istemiyorum. Turu geçebilmek için bu tür tedbirleri almak zorundayız" dediği vurgulandı. 
     
En güzel bayram      BEŞİKTAŞ’TA yönetim ve futbolcular, kulüp binasında üyelerle bir araya gelerek bayramlaştılar. Törene yönetimden Hüsnü Güreli, Hüseyin Mican, İsmail Önal, Cem Bilge, Mete Düren, İbrahim Altınsay, menajer Sinan Engin, takım kaptanları Tayfur Havutçu ve Sergen Yalçın katıldı. Sergen, "Hedeflerimiz belli. Yakaladığımız bu şansı yitirmek istemiyoruz" diye konuştu. 
     
Giunti’ye şans doğdu      Tümer’in yerine 
     İSTANBULSPOR engelini de aşıp, zirve yarışında kayıpsız yoluna devam etmek isteyen Beşiktaş’ta gözler yeni transfer Giunti’ye çevrildi. İlk kez Kocaelispor maçında forma giyip bir de gol atan İtalyan futbolcunun, sakatlanan Tümer’in yerine on birde şans bulması gündeme geldi. Lucescu’nun maç günü Giuinti ile Yasin arasında bir tercih yapacağı vurgulandı. 
     
     Kapılar kapandı 
     YOĞUN bir tempoda İstanbulspor sınavına hazırlanan Siyah - Beyazlı takım dün yaptığı tek idmanla çalışmalarını sürdürdü. Basına kapalı gerçekleştirilen antrenmanda Lucescu’nun taktiksel hazırlıklara ağırlık verdiği ifade edildi. Rumen hocanın savunma oyuncularıyla da özel olarak ilgilendiği ve rakibin kontrataklarına karşı dikkatli olmalarını istediği dile getirildi. 
     
Cordoba kadro dışı      TEKNİK Direktör Lucescu, Meksika milli maçı için hafta başında ülkesine giden Kolombiyalı file bekçisi Cordoba’yı İstanbulspor karşılaşmasının kamp kadrosuna almadı. Rumen hoca Polonya Milli Takımı’nda forma giyen Kaan Dobra’yı da UEFA Kupası’ndaki Slavia Prag maçını düşünerek dinlendirmeye karar verdi. 
     



 SPOR 
























</TEXT>
</DOC>
