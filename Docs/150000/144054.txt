<DOC>
<DOCNO> 144054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/dunya/dun02.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Küçük Bush suç işledi ..’ 
</HEADLINE>
<TEXT>

     ABD bombardımanının ardından Irak televizyonunda halka seslenen Saddam, "Küçük Bush, insanlığa karşı suç işledi" dedi. ABD’lilerin, Irak’a saldırının ilk aşamasında Iraklı yetkililerin hedef alındığını ve vurulduğunu açıklamalarının ardından televizyona çıkarak hayatta olduğunu gösteren Saddam, "Zafer Iraklıların olacaktır" diye konuştu. "Irak’ın, yönetiminin ve halkının şeytan istilacılar karşısında ayakta kalacağına ve karşı taraf sabrını kaybedinceye kadar savaşacağımıza dair söz veriyorum" diyen Saddam konuşmasını, "Kılıçlarınızı çekin. Irak ve cihat çok yaşa, işgalcileri yeneceğiz" diyerek bitirdi. 
     



 DÜNYA 













</TEXT>
</DOC>
