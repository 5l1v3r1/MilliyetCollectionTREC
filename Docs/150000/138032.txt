<DOC>
<DOCNO> 138032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/20/son/sontur08.html </URL>
<DATE> 2003/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynana gazabı... Gelinini bıçaklayıp 5. kattan attı... 
</HEADLINE>
<TEXT>

     Konya'da bir kaynana tartıştığı gelinini önce bıçakla yaraladı daha sonra da 5. kattan attığı iddia edildi. 
     Edinilen bilgiye göre, Fatih Mahallesi'nde Ulutepe Sokak Tuğba Apartmanı 5. katta oturan Fatma Y. 55 , henüz bilinmeyen nedenle gelini Şerife Y. ile tartıştı. 
     Tartışmanın kavgaya dönüşmesinin ardından kaynana Fatma Y, gelini Şerife Y'yi kolundan ve boynundan ekmek bıçağı ile yaraladı. 
     Arbedeye dönüşen gelin kaynana kavgası, farkında olmadan geldikleri balkonda devam ederken gelin Şerife Y, kaynana Fatma Y'nin itmesi sonucu 5. kattan düştü. 
     Vücudunun çeşitli yerlerinde kırıklar oluşan ve ağır yaralı olarak Konya Numune Hastanesi'ne kaldırılan Şerife Y, yapılan ilk müdahalenin ardından Selçuk Üniversitesi Meram Tıp Fakültesi'nde tedavi altına alındı. 
     Yetkililer, soruşturmanın devam ettiğini bildirdiler. 
     





</TEXT>
</DOC>
