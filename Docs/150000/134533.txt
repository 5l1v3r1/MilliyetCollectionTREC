<DOC>
<DOCNO> 134533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/02/guncel/gun05.html </URL>
<DATE> 2003/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut’u, anıları bırakıp gidemem 
</HEADLINE>
<TEXT>

Aykut Barka’nın ölümünün üzerinden bir yıl geçti. "Ben yalnızken ağlıyorum" diyen eşi Sherry Barka, ülkesi İngiltere’ye dönmeyeceğini söylüyor 
     ÜMRAN AVCI İstanbul 

     İstanbul Teknik Üniversitesi İTÜ Avrasya Yer Bilimleri Enstitüsü Öğretim Üyesi Aykut Barka’nın ölümünün üzerinden bir yıl geçti. Ancak zaman eşi Sherry Barka’nın acılarını dindiremedi. 
     İki çocuk annesi Sherry Barka, 20 yıllık eşi Aykut Barka’nın ölümünden sonra hep sustu. Çocukları Dağcan 12 ve Isobelle’le 10 birlikte basından hep uzak durdu. Ta ki, Aykut Barka’nın birinci ölüm yıldönümüne kadar... 
     Duygularını anlatan Sherry Barka, İngiltere’ye, ülkesine dönüp dönmeyeceği sorumuza net ve kararlı yanıt veriyor 
     
     ARTIK BURADAYIM 
     "Dönmeyeceğim. Aykut’un mezarı buradayken gidemem. İngiltere’ye dönersem onu terk etmiş, yalnız başına bırakmış sayarım kendimi. Üstelik Dağcan doğduktan üç ay sonra Türkiye’ye yerleştik. Isobelle burada doğdu. Türkiye’nin dört bir yanında anılarımız var. Bu anıları bırakıp gidemem. Üstelik Aykut’un ailesi benim de ailem. Ailemi bırakmam söz konusu değil." 
     "Aykut’un ruhu benimle ve depremle ilgili yapılan çalışmalarda" diyen Sherry Barka, "Toplum içinde sağlam durmaya çalışıyorum. Oysa yalnız kaldığımda gözyaşı döküyorum" diye konuşuyor. 
     



 GÜNCEL 




















</TEXT>
</DOC>
