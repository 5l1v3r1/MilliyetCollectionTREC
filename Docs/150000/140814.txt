<DOC>
<DOCNO> 140814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/son/sonspo08.html </URL>
<DATE> 2003/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'da hedef 3 puan... 
</HEADLINE>
<TEXT>

     Diyarbakırspor Teknik Direktörü Ümit Kayıhan, Bursaspor maçından galibiyet beklediklerini söyledi. 
     Ümit Kayıhan, hafta sonunda sahalarında yapacakları Bursaspor maçında dikkatli olacaklarını belirterek, ligin son 10 sırasında bulunan takımların tüm maçlarda sahaya kazanmak için çıktığını bildirdi. 
     Her takımın da maçlardan galip gelebileceğini, kendilerinin de Bursaspor maçına 3 puan için çıkacağını ifade eden Kayıhan, şöyle konuştu 
     ''Bizim bu maçta tek avantajımız saha ve seyircidir. Bu avantajımızı da en iyi şekilde kullanacağız. Bursaspor maçından galibiyet bekliyorum. 
     Samsunspor maçında aldığımız yenilgi bizi üzdü. Oysa bu maçta çok iyi oyun sergilemiştik. Ama iyi futbol her zaman skoru belirlemiyor. Bursaspor da diğer takımlar gibi çıkış arıyor. İyi bir oyun sergileyerek mutlu sona ulaşacağız. Şu anda kadroda sakat ve cezalı futbolcu bulunmuyor.'' 
     





</TEXT>
</DOC>
