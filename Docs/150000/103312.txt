<DOC>
<DOCNO> 103312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yazar/asik.html </URL>
<DATE> 2002/08/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Aslı Petrum... 
</HEADLINE>
<TEXT>

     Arkadaşımız Özgen Acar, Bodrum’un adıyla ilgili etimolojik bilgi göndermiş... Tatlı tatlı okuyalım... 
     ...Kent, ilk kez, bugün Bodrum Kalesi’nin bulunduğu noktada kurulduğunda adı "rüzg rlı" anlamına gelen "Zephyra"’dır. Daha sonraki yüzyıllarda kent büyüyünce "Halikarnassus" olur. Bodrum Kalesi, Haçlıların yaptığı son kale olup Aziz Petros’a adanmıştır. Bu kalenin yapımına katkıda bulunanlara "cennete gitme" vaat edilmiştir. Dolayısıyla kale adını Aziz Petros’tan aldığı için "Aziz Petrum Saint Petrum " olarak tanımlanmıştır. Türkçe’de "Pönin geleneksel olarak "B"’ye dönüşmesi gibi "Petrum" da zamanla "Bodrum" olur. 
     Bodrum’un ünlü "çökertme"sine konu olan Bitez Yalısı da bu yöre ile Bodrum arasındaki "Pedessa" antik kentinden adını alır. Burada da "P" zamanla "B" olduğu için "Pedessa", "Bitez"e dönüşmüştür. Hangi akla hizmet ise bu köyün adı "Ağaçlı Köyü" olarak değiştirilmiştir. Çökertme türküsündeki "Burası Aspat değil Halilim Bitez Yalısı" sözlerini acaba kim "Burası Aspat değil Halilim Ağaçlı Yalısı" diye söylüyor 
     Anadolu’nun köklerini tarihten kopartma yanılgısı son 40 yılda İçişleri Bakanlığı’nda moda oldu binlerce yıllık binlerce köy, dağ, ova, nehir adı değiştirildi, yine de değiştirilmek isteniyor Bütün renkleri kireçle boyayıp tek renge dönüştürme tutkusu sürüyor... 
     
     Kemal Derviş genç işadamlarını CHP’ye götürecekmiş. 
     İşsiz gençleri getirebilse parti o zaman oy patlaması yapar... 
     Haldun Ertem 

     
Ecevit’in başarısı...      Cumhuriyet tarihinin en başarısız hükümeti hangisidir Güvenilir bir kuruluş olan "www.ekohaber.net"e göre, halen görevde olan Ecevit - Bahçeli - Yılmaz Hükümeti... 
     İkinci Dünya Savaşı dönemini de kapsayan İnönü Hükümeti, 1938 - 50 arasında ortalama yüzde 1.2 büyüme sağlamıştı. 
     Üçlü koalisyon yılda ortalama yüzde 3 küçülme kaydetti. 
     Şu anda dünyanın en hızlı küçülen 4 ülkesinden biriyiz. 
     Vitrine sosyal demokrat lider koyarsanız halk ona aldanıyor, ülke daha kolay soyuluyor. IMF bunun tadını aldı. Yeni sosyal demokrat oluşum arıyor... 
     
Çeteleşmiş siyaset      Gözümüze raftaki bir dosya ilişiyor.. TÜSİAD’ın "Yeni bir seçim ve siyasi partiler yasası" üzerine geçen yıl yaptırdığı inceleme... Son 3 yılda pek çok kuruluş bu konuda araştırma yaptırdı... Rapor hazırladılar. Televizyonda tartışmalar izledik. Bütün partiler bu iki yasanın değiştirilmesinde hemfikirdi. Tabii görünüşte... İş bu yasaları çıkartmaya gelince yan çizdiler. Çeteleşmiş siyaset sınıfı, bir kez daha halktan kopuk, her türlü vurguna, soyguna koltuk karşılığı göz yumacak bir parlamento oluşturacak... 
     
Irak yakında...      Amerika’nın Irak’a saldırı planları üzerinde tartışmalar hatta kavgalar yoğunlaşıyor. En başta Amerika’da sayısız yazar ve düşünür W. Bush’u yolundan çevirmeye çalışıyor. Bush’un Irak’a saldırması için inandırıcı bir gerekçe h l bulunamadı. Ancak savaşı durdurmaya çalışanlar yığınla mantıklı sebep ortaya koyuyorlar... 

</TEXT>
</DOC>
