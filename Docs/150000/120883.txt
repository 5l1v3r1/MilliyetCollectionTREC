<DOC>
<DOCNO> 120883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/25/yazar/temelkuran.html </URL>
<DATE> 2002/11/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hayatın muhalif tadı Mekke Cola 
</HEADLINE>
<TEXT>

İslam dünyasındaki isyana bakıp, "Biz yapamıyoruz. Adamlar yapıyor" cümlesinin bilhassa solda git gide bir İslam dünyası "hayranlığına" dönüşmesi, hatta bugünlerde AKP meselesinde bu hayranlığın yüksek seslerle telaffuz edilmesi bir akıl tutulması tehlikesi içermez mi Düşünelim bakalım... 
     Ziyade olsun Mekke Cola çıktı Sloganı da "Aptalca içme Dava için iç ". Zira Tunus asıllı Fransız girişimcinin amacı, bilhassa Ramazan’da, Müslüman’ın kutsal sofrada Coca Cola veya Pepsi içerek, silahını İslam dünyasına doğrultmuş Batı kapitalizmi’ne verilen desteği ortadan kaldırmak ve parasal akışı Müslümanlar yararına geri döndürmek. Bu sebeple Mekke Cola’dan elde edilecek gelirin yüzde 10’unun Gazze ve Batı Şeria’daki hayır işlerine harcanacağı söyleniyor. Zaten şişenin üzerinde Filistin bayrağının renkleri olan kırmızı, yeşil ve beyazdan oluşan bir etiket var. 
     Nedir bu şimdi 
     Şudur... 
     
     Anlamların gaspı... 
     İnsanları aynılaştıran, böylece kişileri aynı zevkleri olan tüketicilere ve dolayısıyla kapitalizmin kolay açılan kumbaraları’na dönüştüren sistemi durmadan yeniden üreten bir ideolojik aygıt olan Cola’nın sisteme karşı olanlar tarafından "gaspı" ve bu aygıtın içeriğinin muhalifler tarafından yeniden üretilerek sisteme karşı bir muhalefet aracı olarak kullanılması Mekke Cola’nın anlamı budur 
     Mekke Cola’yı üretenler sistemin yöntemini kullanmıştır. Tıpkı sistemin de kendine karşı olan anlamları, aygıtları, cümleleri alıp kendi hizmetinde kullanmak için yeniden üretmesi, içeriğini değiştirmesi gibi... Tıpkı "devrim" sözcüğünün yeni deterjanların tanıtımı için "Temizlikte devrim" olarak kullanılması gibi. Şimdi muhalefet sisteme bunu yapıyor. Küreselleşme karşıtları doğal olarak "mektup arkadaşlığı" yöntemiyle yapamayacakları için internet üzerinden örgütleniyor. Sistem her yanımızı, en dibimizi sardığı için, "sistem dışında" bir alan kalmadığı için, muhalefet sistemin göbeğinde, sistemin araçlarıyla yapılıyor. 
     
     Mekke Cola muhalif midir 
     Mekke Cola vakasında da böyle bir "muhalif" niyet var gibi görünüyor. Ama Mekke Cola hakikaten muhalif mi acaba Bir kere "Biz Cola kadar yaygın ama Cola olmayan bir tat üretemiyoruz" diye başlayan bir yenilgi metnini içermiyor mu Mekke Cola İkinci soru daha zor 
     Bu ve benzeri çıkışlar, "büyük isyanın" İslam dünyasından geleceğini mi gösteriyor 
     Mekke Cola, 11 Eylül’den sonra ABD’nin ve diğer "efendilerin" dünya politikasına karşı en kendinden emin, en ne dediği anlaşılan muhalefeti üreten İslam dünyasının son "olayı". Hiçbir sol hareket bu denli kitleselleşen bir cevap veremedi -diyelim ki Afganistan’a yapılan saldırıya... Müslümanlar’ın yarattığı kadar büyük bir "dava" yaratamadı. "İkiz kulelerdeki insanlar için üzüleceğiz, ama’ demeden üzüleceğiz" adlı eseri veya benzerlerini terennüm etti dünya solu. "Bizim yıllardır insanlarımız ölüyor, onlar için üzüldünüz mü " diyen, bunu diyebilen -belki de eşyanın doğası gereği İslam dünyası oldu. 
     Ama soruyu tekrar etmek lazım Bu, İslamın isyanını "mümkün olan" tek isyan mı yapar "Biz yapamıyoruz. Adamlar yapıyor" cümlesinin bilhassa Sol’da gitgide bir İslam dünyası "hayranlığına" dönüşmesi, hatta AKP meselesinde bu hayranlığın yüksek seslerle telaffuz edilmesi bir akıl tutulması tehlikesi içermez mi Bugünlerde köşe yazıları Recep Tayyip Erdoğan’ı tebrik ederek başlarken, bunlar üzerine düşünmek lazım. 
     
     Mühim not Orson Welles yaşasaydı Türkiye ile gurur duyardı. Zira cuma günkü "Kış Kadınlar" yazısında "I know what it is to be young" şarkısını ona değil de Frank Sinatra’ya söylettim diye onlarca e - mail geldi, kıyamet koptu. Benim canım Frank’a söyletmek isteyemez mi mesela Yine de okuyucuları bu hassasiyetlerinden dolayı tebrik eder, Orson abiye selam ederim 
     
     







Yargı ve hukuk 


Azıcık daha derine doğru 


Dokunulmazlık 


Annan’ın açtığı kapıdan... 


Dikkat, dikkat dikkat 


Dalkavuklar ölmez yağdanlıklar tükenmez 


DYP’de liderlik yarışı 


Hayatın muhalif tadı Mekke Cola 


AKP’yi yarattığı beklenti vurabilir 


Yeniden borçlanmadan iş yapmak imk nsız... 


</TEXT>
</DOC>
