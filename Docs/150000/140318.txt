<DOC>
<DOCNO> 140318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/03/son/soneko35.html </URL>
<DATE> 2003/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Ali Babacan Niyet mektubu ile ilgili çalışmalar sürüyor 
</HEADLINE>
<TEXT>

     Devlet Bakanı Ali Babacan, ''İlk niyet mektubuna ilişkin çalışmalar devam ediyor. Öğleden sonra yine bir toplantı yapacağız'' dedi. 
     Babacan, Bilkent Oteli'nde, İngiltere Hazine Bakanı Paul Boateng onuruna öğle yemeği verdi. 
     Bakan Babacan, toplantıya girerken yaptığı açıklamada, Türkiye ile İngiltere arasında ekonomik işbirliğinin artırılması konusunda önemli görüşmeler olduğunu ve görüşmelerin devam edeceğini bildirdi. 
     Babacan, kamu ve özel sektör işbirliği ile ilgili seminerde, konuk Bakan ile birer konuşma yapacaklarını ifade etti. 
     Çalışmaların daha çok kamu yatırımlarının özel sektör eli ile yapılmasına yönelik olduğunu anlatan Babacan, İngiltere'de bunun çok güzel örneklerinin bulunduğunu, bu örneklerden yararlanmak istediklerini söyledi. 
     Babacan, kamu ve özel sektör işbirliğini artırmayı istediklerini de kaydetti. 

     
</TEXT>
</DOC>
