<DOC>
<DOCNO> 120571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/spor/yaksoy.html </URL>
<DATE> 2002/11/23/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Paradoks 
</HEADLINE>
<TEXT>

     Türkçe tam karşılığını bulmak için sözlüğe baktım. Hani biliyordum ama, uzun zamandır kullanmadığım yabancı bir kelimeydi. Türk Futbol Milli Takımı’nı İtalya karşısında seyrederken nedense aklıma bu kelime geldi. Ve o zaman bu kelimenin Türkçe tam karşılığını bulmak zorunluluğunu duydum. Paradoks kelimesinin Türkçe karşılığı tezat idi. 
     Son günlerde Türk Milli Takımı’nın çekirdeğini teşkil eden büyük takımlar ve onların büyük isimleri hep dökülüyorlardı. İtalya maçından evvel istemesek de şuuraltımızda bir korku vardı. İtalya karşısında içlerinde lejyonerler de olsa bu oyuncuların kapasiteleri tartışılabilirdi. Dünyü üçüncüsü unvanımıza zarar gelebilirdi. Doğru söyleyin sizde de bu korku yok muydu Ama hiç de öyle olmadı. Bu korkumuz anlamsızdı. İtalya’da olanlar Türkiye’de olanlarla tam bir tezattı. Bir paradokstu. Ortaya hiç umulmadık bir aktivide, arzu ve gösteri çıktı. Bir devre olsa bile... Kısa zamanlı bu paradoksun orijini ne olabilirdi. Hiç düşündünüz mü Kore ve Japonya’daki maçları da karşılaştırırsak karşımıza Türk Milli Takımı teknik direktörünün buradaki rolü ön plana çıkmaktadır. Kanımızca o, bir takımı motive etmeyi çok iyi bilmektedir. Ve paradoksun da orijini buradadır. 
     



 SPOR 




























</TEXT>
</DOC>
