<DOC>
<DOCNO> 110457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/ekonomi/eko06.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye alınmazsak ekonomi newline sarsılmaz’ 
</HEADLINE>
<TEXT>

     Uluslararası Para Fonu IMF ve Dünya Bankası toplantıları için Washington’da bulunan Devlet Bakanı Masum Türker, Türkiye’nin AB’ye kabul edilmemesinin ekonomiyi olumsuz etkilemeyeceğini söyledi. 
     Stratejik ve Uluslararası Etüdler Merkezi CSIS adlı kuruluşta bir konuşma yapan Türker, "Türkiye’nin AB’ye muhtemel üyeliği doğu ile batı arasındaki diyalog ve işbirliği sürecini güçlendirecektir. Türkiye’nin bu önemli köprü rolünü AB üyesi ülkelerin de takdir edeceğini umuyoruz" dedi. 
     Türker, "AB, Türkiye’ye tarih vermezse bunun ekonomik etkileri ne olur " yönündeki bir soruya karşılık, "AB’ye kabul edilmezsek, bunun ekonomiye olumsuz etkisi olacağını düşünmüyorum" dedi. 
     Dün ABD Hazine Bakanı Paul O’Neill ile de görüşen Türker, O’Neill’ın, Türk ekonomisindeki mevcut gidişten memnun olduğunu ifade ettiğini bildirdi. 
     



 EKONOMİ 



















</TEXT>
</DOC>
