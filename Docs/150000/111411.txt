<DOC>
<DOCNO> 111411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/06/spor/bbas.html </URL>
<DATE> 2002/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İZMİR'İN EFESİ 89-80 
</HEADLINE>
<TEXT>

Pınar Karşıyaka, ilk haftanın önemli buluşmasında geçen yılın şampiyonu Efes Pilsen’i devirdi, Basketbol Birinci Ligi’ne sürpriz bir galibiyetle "merhaba" dedi 
     LİGDE son şampiyon Lacivert - Beyazlılar, 2002 - 2003 sezonunun ilk sınavında İzmir temsilcisi Pınar Karşıyaka karşısında tutunamadılar. Dışişleri Bakanı ve Başbakan Yardımcısı Şükrü Sina Gürel’in de izlediği karşılaşmada Pınar Karşıyaka, özellikle yeni ABD’li oyuncusu Jefferson’ın olağanüstü oyunuyla güçlü rakibini devirmeyi başardı. 
     EFES, rakibinin etkili alan savunmasını geçmekte zorluk çekti. İlk yarısı 41 - 41 berabere kapanan maçta, Kambala’nın pota altındaki gayretiyle oyundan kopmayan Lacivert - Beyazlı takım karşısında Pınar Karşıyaka, son periyodda farkı bir ara 11 sayıya kadar çıkardı. Maçtan da 9 sayı farkla galip ayrılıp, sezonun ilk büyük sürprizine imzasını attı. 
     
     Maçın karnesi 
     HAKEMLER Tolga Şahin, Ufuk Akyüz 
     PINAR KARŞIYAKA Buğra 6 6, Ufuk 7 15, Jefferson 9 31, Louis 6 7, Nihat 5 2, Thornton 6 2, Burak 7 11, Kaan 4 , Hüseyin 6 11, Cüneyt 5 , Orbay 6 4 
     EFES PİLSEN Brown 6 7, Granger 6 10, Kerem 5 3, Kaya 5 5, Kambala 8 30, Ender 4 4, Ömer 4 3, Asım 5 6, Alper 5 4, Golemac 5 8 
     1. PERİYOT 20 - 16 E.Pilsen , 2. PERİYOT 41 - 41, 3. PERİYOT 60 - 59 P.Karşıyaka , MAÇ SKORU 89 - 80 P.Karşıyaka 
     BEŞ FAUL Granger 35.00 , Hüseyin 37.44 
     
Ülker geç açıldı 86-69      TURUNCU - Yeşilliler, İzmir temsilcisi Göztepe karşısında ilk yarıda bocaladı, ikinci yarıda toparlandı ve özellikle son çeyrekteki etkili oyunuyla farklı galibiyete ulaştı. Ülkerspor’da Booker 18, Blair 15 ve Serkan da 14 sayı ile en skorer isimler olurken, Haluk da 8 sayı, 10 asist ve 5 ribaund ile maça imzasını attı. 
     Maçın karnesi 
     HAKEMLER Mehmet Keseratar, Fatih Arslantürk 
     ÜLKERSPOR Serkan 7 14, Booker 7 18, Zaza 5 , Goljoviç 5 3, Harun 6 11, Blair 7 15, Tutku 5 3, Kerem 5 5, Praskevicius 6 9, Haluk Yıldırım 8 8 
     GÖZTEPE Bora 7 19, Fırat 6 11, Emre 4 , Koray 3 , Ali 3 , Yılmaz 5 4, Çağlar 4 2, Nosse 7 16, Ali Benli 7 17 
     1. PERİYOT 20 - 17 Ülkerspor , 2. PERİYOT 39 - 35 Göztepe , 3. PERİYOT 61 - 57 Ülkerspor , MAÇ SKORU 86 - 69 Ülkerspor 
     
Büyük Kolej 69 - Beşiktaş 76      SİYAH-Beyazlılar, Büyük Kolej’i Ankara’da rahat yendi, lige galibiyetle start verdi. Baştan sona üstün bir oyun ortaya koyan Beşiktaş, Faruk ve İnanç’ın skorer oyunuyla galibiyeti buldu. 
     
Türk Telekom 70 - TED Kolejliler 81      ANKARA derbisinde gülen taraf T.Telekom’u sürpriz bir şekilde yenen TED Kolejliler oldu. İkinci yarının başlarından itibaren üstünlüğü ele alan Kolejliler, savunmada ve hücumda etkili bir oyun ortaya koydular. 
     
     



 SPOR 





























</TEXT>
</DOC>
