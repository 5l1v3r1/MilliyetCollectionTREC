<DOC>
<DOCNO> 145485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/26/son/sondun41.html </URL>
<DATE> 2003/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak muhalefetinden halka, Saddam'a karşı ayaklanma çağrısı 
</HEADLINE>
<TEXT>

     Irak rejimine muhalif Şii grup Irak İslam Devrimi Yüksek Konseyi'nden IİDYK bir yetkili, Irak muhalefetinin, Iraklıları ''Saddam Hüseyin'e karşı ayaklanmaya hazırlanmaya çağırdığını'' söyledi. 
     Muhsin Hakim adlı IİDYK yetkilisi, Irak muhalefeti ortak yönetiminin, Erbil yakınlarındaki Selahaddin kentinde dün gece yapılan toplantısının ardından konuyla ilgili bir bildiri yayımladığını belirtti. 
     Hakim'e göre, bildiride, Irak halkına, Irak lideri Saddam Hüseyin'e karşı ayaklanma hazırlığında bulunması, orduya da muhalefet saflarına katılması çağrısında bulunuldu. 
     Bildiride, koalisyon güçleri ve uluslararası topluluktan, ''Saddam Hüseyin'in devrilmesinin ardından ortak yönetimin yürürlüğe koyacağı geçiş hükümeti ve parlamentosunu tanımasının'' istendiği de belirtildi. 
     




</TEXT>
</DOC>
