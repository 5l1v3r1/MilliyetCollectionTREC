<DOC>
<DOCNO> 114333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/22/guncel/gun11.html </URL>
<DATE> 2002/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ın komşuları İsveç’te 
</HEADLINE>
<TEXT>
İran, sınırlarında göç istemiyor 
     YILDIZ YAZICIOĞLU Ankara 

     İsviçre’nin başkenti Cenevre’de bir araya gelen Irak ve komşu ülkelerin Kızılay ve Kızılaç temsilcileri olası Irak operasyonu sonuçlarını tartıştı. Türkiye Kızılay Derneği Genel Başkanı Ertan Gönen, Cenevre’de 16 - 17 Ekim’de yaptıkları toplantıyı değerlendirdi. 
     Gönen, Türkiye olarak özellikle Birleşmiş Milletler’in sınırlara yığılacak göçmenlerle ilgili yardım miktarını ve desteğini öğrenmek istediklerini belirterek, "Bu konuda toplantıya katılan ülke temsilcileri uzlaşma sağladı ve BM’nin maddi desteği istenecek" dedi. İran temsilcisine diplomatik uyarıda bulunulduğunu da kaydeden Gönen, İran’ın göç edeceklere sınırlarını kapatma gibi bir hakkı bulunamayacağını İran Kızılayı’nın temsilcisine anlattıklarını aktardı. Türkiye’nin kendi sınırlarına olacak göçe karşı çadırkent kurulması gibi her türlü hazırlığı yaptığını vurgulayan Gönen, ancak İran’ın sınırlarını kapatarak Irak’a komşu diğer ülkelerin göç yükünü ağırlaştırmak hakkına sahip olmadığını söyledi. 
     



 GÜNCEL 




















</TEXT>
</DOC>
