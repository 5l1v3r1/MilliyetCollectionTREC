<DOC>
<DOCNO> 135166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/05/spor/spo03.html </URL>
<DATE> 2003/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Moral ve umut 
</HEADLINE>
<TEXT>

Yeni transferlere ve futbolculara güvendiğini belirten Terim, "İkinci yarıda hem iyi oynayıp, hem de kazanmak için uğraşacağız" diye konuştu 
     ERHAN TELLİ 

     En iyisini yaptık’ 
     FATİH Terim futbolcularına moral, taraftara umut aşıladı. Yetenekli olmalarına rağmen adapte olamayan bazı isimleri gönderdiğine dikkat çeken Terim, "Hava toplarındaki üstünlük için Lukunku’yu aldık. 10 numaramızı dolduracak, herkesin yeteneğini bildiği Revivo’yu transfer ettik. Xavier gibi dünya çapında bir savunmacı getirdik. Suat Usta, Volkan ve Aykut gibi gençleri alıp geleceği düşündük. Bu şartlar altında en iyi transferleri yaptık" dedi. 
     
     Farkı kapayacağız’ 
     KADROSUNDAN memnun olduğunu, takım içindeki arkadaşlık havasının her geçen gün iyiye gittiğini söyleyen Fatih hoca, ikinci yarıda aradaki puan farkını kapatıp, öne geçebilmek için uğraşacaklarını ifade etti. Terim, "Galatasaray’ın hesabı her zaman, her yerde kazanmaktır. Çekişmeli bir lig yaşayacağımıza inanıyorum. Hem iyi top oynayıp, hem de kazanacağız" derken, futbolcularla diyaloğunun çok iyi olduğunu vurguladı. 
     
Kaybetme lüksü yok’      ASLAN’IN kalesini başarıyla koruyan Mondragon, ligin ikinci yarısına gerçekçi yaklaştı, Galatasaray’ın bundan sonra puan kaybetme lüksünün olmadığını söyledi. Rüştü ve Cordoba’yı öven Kolombiyalı file bekçisi, "Önemli olan kişisel çekişme değil, takımın şampiyon olması" ifadesini kullandı. Arif ise forvette yaşanan rekabetin bir takım için çok önemli olduğunu vurguladı. 
     
Aslan taktik değiştirdi      Hasan-Ümit Karan çıkmadı 
     CİM-BOM’DA ikinci yarıda taktik 4-3-3 olacak. Yeni futbolcuların transferi sonrasında, takıma en çok uyacak sistemin bu olduğunu düşünen Sarı - Kırmızılı ekibin teknik direktörü Fatih Terim, dünkü antrenmanda takımı bu taktik üzerinde çalıştırdı. Hafif sakatlığı bulunan Hasan Şaş ile Ümit Karan antrenmana çıkmadı. Hakan Ünsal ise doktor eşliğinde idman yaptı. 
     
     Xavier defansın ortasında 
     FATİH Terim, dünkü çalışmada sağ ve sol bekte yine Ümit Davala ile Ergün’ü kullanırken, savunmanın ortasında Bülent Korkmaz - Xavier ikilisini denedi. Orta alanı Batista, Ayhan ve Berkant üçlüsüyle kurgulamayı düşünen Galatasaray Teknik Direktörü, en çok forvet üzerinde duruyor. Fatih hoca Revivo, Lukunku ve Arif ile rakibi yıkmayı hedefliyor. 
     
Christian’da sorun çözüldü      ÜLKESİNE dönerek Galatasaray’da oynamayacağını açıklayan Christian için ödenen para geri alındı. Brezilyalı futbolcunun gidişi sonrasında zarara uğradığını söyleyen Sarı - Kırmızılılar, Bordoeux’dan ödediği 300 bin doları istemişti. Bu konuda FIFA’yı da bilgilendiren Cim - Bom Yönetimi, ödediği 600 bin doların yarısı olan parayı dün tahsil etti. 
     
Çizme’ye göre Hasan bitti      İTALYA yine Hasan Şaş transferiyle çalkalanıyor. Çizme basını, Türkiye’de çıkan haberleri kaynak göstererek, Sarı - Kırmızılı futbolcunun Inter ile ön sözleşme imzaladığını yazdı. Corriere dello Sport gazetesi, "Inter - Hasan Şaş imzaladı" başlığını kullanırken, Başkan Moratti’nin üç ay önce anlaşma yaptığını ifade etti. Haberde ayrıca Terim’in onu cezalandırmak için çok az oynattığı yorumu yapıldı. 
     LA Gazzetta dello Sport Gazetesi ise, "Inter daha fazla Türkleşiyor Hasan Şaş yakınlaşıyor. Yeni isim Okan Koç ama pahalı" başlığını kullanarak, Sarı - Kırmızılı oyuncunun 2 milyon dolarlık teklifi kabul etmemesinin, gelme ihtimalini kuvvetlendirdiğine dikkat çekti. Ayrıca Real Madrid’ten Solari’yi alamamasının ardından, sol kanada en uygun isim olarak Hasan Şaş’ın görüldüğü belirtildi. 
     



 SPOR 
























</TEXT>
</DOC>
