<DOC>
<DOCNO> 107933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sonspo22.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Ahmet Ayık'a vize vermiyor... 
</HEADLINE>
<TEXT>

     Rusya, başkent Moskova'da yapılacak Dünya Grekoromen Güreş Şampiyonası öncesi yine aynı kentte gerçekleştirilecek FILA Genel Kurulu'na katılması gereken Güreş Federasyonu eski Başkanı Ahmet Ayık'a vize vermedi. 
     FILA Yönetim Kurulu Üyesi olan Ahmet Ayık, milli takım kafilesiyle birlikte vize için Rusya'nın Ankara Büyükelçiliği'ne başvurdu, ancak Rus yetkililer herhangi bir açıklama yapmaksızın Ayık'a vize vermediler. 
     Ahmet Ayık'ın vize alabilmesi için, eski milletvekili, ünlü Rus güreşçi Aleksander Karalin'in de çaba harcadığı bildirildi. 
     Ayık, Rafi Martinetti başkanlığındaki FILA'nın tek listeyle genel kurula gideceğini ve 6 üyenin yenileneceğini belirterek, ''Rusya'ya giderek oyumu kullanmak çok önemli'' dedi. 
     Rusya, daha önce de federasyon başkanlığı yaptığı dönemde Ahmet Ayık'a Avrupa Grekoromen Güreş Şampiyonası için vize vermemişti. 
     





</TEXT>
</DOC>
