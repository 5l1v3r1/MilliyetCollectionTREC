<DOC>
<DOCNO> 106740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/10/son/sondun22.html </URL>
<DATE> 2002/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
DİTİB Genel Başkanı "Şiddet ve terörün her türünü lanetliyoruz" 
</HEADLINE>
<TEXT>

     Diyanet İşleri Türk İslam Birliği DİTİB Genel Başkanı Mahmut Gürgür, her tür şiddet ve terörü kınadıklarını belirtti. 
     Gürgür, 11 Eylül'ün yıldönümü nedeniyle yaptığı yazılı açıklamada, ''Şiddet ve terörün her türünü lanetliyoruz. Şiddet ve törer, bir insanlık sorunu olmaya devam ediyor. Bu vahşet, masum insanların canını alıyor, toplumların huzurunu kaçırıyor'' dedi. 
     Hiçbir gerekçenin terörü ve şiddeti haklı kılamayacağı, 11 Eylül'de yaşanan vahşetin insanlıkla bağdaştırılmasının mümkün olmadığı belirtilen açıklamada, şunlar kaydedildi 
     ''Terörü dinle ilişkilendirmek fevkalade yanlıştır. Terörün, dini ve milliyeti olmaz. Sebebi ne olursa olsun ve kimden gelirse gelsin, terörün her türlüsü başlı başına mücadele edilmesi gereken bir insanlık sorunu ve insanlık ayıbıdır.'' Şiddet ve terör hareketlerinin tüm semavi dinler tarafından yasaklandığına işaret edilen açıklamada, ''İslam, bir insanın hayatına son vermeyi tüm insanlığı yok etmekle eşdeğer tutar ve bir kişiyi kurtarmayı da bütün insanlara hayat vermek olarak kabul eder'' denildi. 
     ''Bütün insanlık bir ailedir'' ifadesine yer verilen açıklamada, bu ailenin huzuru ve mutluluğu için yaşantıların sevgi ve hoşgörü üzerine kurulması, barış için de çabaların artırılarak sürdürülmesi gerektiği vurgulandı. 
     





</TEXT>
</DOC>
