<DOC>
<DOCNO> 144695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yazar/altan.html </URL>
<DATE> 2003/03/23/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Rap rap rap, hooop güm... 
</HEADLINE>
<TEXT>

     - Sıradan baba - oğul’larla, baba - oğul Başkan Bush’lar arasında ne fark vardır 
     Hoca’nın gözleri azıcık dalar gibi olmuş 
     - Sıradan baba - oğul’lar aleminde, demiş barış zamanında oğullar babalarını gömer savaş zamanında da, babalar oğullarını... 
     - Ya peki, baba - oğul Başkan Bush’lar 
     Onlar ise her zaman başkalarını gömerler. 
     
     Saddam Hüseyin, Amerikan askerleri Bağdat’ı işgal ederlerse diye saraylarından birisinin korusundaki ağaçlar arasına, ağaç kılığında girip saklanma talimleri yapıyormuş. 
     Ağaç kılığında, gecesi gündüzüyle bir süre öyle hiç kıpırdamadan duruyormuş. 
     Uykusuzluğa falan dayanıyormuş ama, bir gece bir sıçan girmiş, kök biçimindeki paçalarından içeri... 
     Meğer sıçan, oradan buradan aparttığı şeyleri saklayacak bir delik arıyormuş... 
     Ve deliği bulmuş da... 
     Ama Saddam, hiç kıpırdamadan yiğitçe durmuş yine... 
     
     2. Dünya Savaşı sırasında - hangi taraftan oldukları bilinmeyen - düşman askerleri, bir kasabayı işgal etmişler. 
     Kasabada bir yağmadır başlamış. 
     Bir manga asker de, bir eve dalmış. Evde bir büyükanne ile torunu iki genç kız ve anneleri varmış... 
     Askerler önce genç kızları sürüklemişler odalara, sonra annelerini... 
     Derken birkaçı büyükanneyi de sürüklemeye davranmış. 
     Kızı 
     - Yapmayın, demiş kızlarımın, benim defalarca geçtiniz ırzıma. Hiç değilse dokunmayın o zavallı ihtiyar kadına... 
     Büyükanne, kahramanca bir eda ile 
     - Kızım dur, demiş bu bir savaş... Hepimiz birlikte paylaşmalıyız başımıza ne gelirse... 
     
     2. Dünya Savaşı sırasında, kuzey İtalya kasabalarından birinde, Mussolini jandarmalarının arayıp durduğu gizli bir direnişçi genç, aşık olduğu bir köylü kızıyla evlenmek için, kasabanın halden anlayan papazına başvurmuş. 
     Papaz da gençleri, sessiz sedasız evlendirmiş. 
     Ancak gençlerin, birlikte yatacakları güvenceli bir yerleri bile yokmuş. 
     Papaz 
     - Haydi bu gece kilisede yatın, demiş. 
     Ve o gece büyük bir bombardıman olmuş kasabaya. Kilisenin bile damının yarısı çökmüş, duvarları çatlamış. 
     Sabah erkenden papaz kiliseye koşmuş. Bakmış ki genç evliler mışıl mışıl uyuyorlar. Sarsarak zor bela uyandırmış gizli direnişçi yeni damadı... 
     Delikanlı gözlerini ovuştura ovuştura doğrularak, etrafına şöyle bir bakındığında, bir de ne görsün kilisenin duvarları çatlamış, damın yarısı çökmüş, İsa’nın heykeli yere devrilmiş. Hemen papazın ellerine sarılmış 
     - Affedin papaz efendi, demiş bilmeden yaptığımız ziyanı, yavaş yavaş öderim, hiç merak etmeyin siz... 
     
     Paris’te ünlü Zafer Anıtı. Anıtın altında yanıp duran meşalemsi alevler... 
     Çocuk sorar babasına 
     - Baba, neden yanıyor bu ateş 
     - Meçhul bir asker yatıyor onun altında da, ondan. 
     - Kimsenin tanımadığı bir asker mi 
     - Evet, kimsenin tanımadığı... 
     - Peki, öyleyse neden öldürmüşler onu 
     Sahi niye öldürmüşler ki ve hala öldürmeye kalkıyorlar ki, tanımadıkları onca insanı 
     İşte soru bu... 
     "To be, or not to be." 
     Vaktiyle Şinasi Nahit’in dediği gibi 
     - Yok dibi... 
     
     







Rap rap rap, hooop güm... 


Çevir kazı... 


Kuzey Irak sorunu 


Ya dehşet dehşeti getirirse 


O 3 oy var ya .. 


Umurunuzda mı 


Cumhuriyetçi Gençlik Platformu 


Kıssadan hisse... 


Bu nasıl insanlık 


Irak petrolüyle duş alırken halkı kaybetmek 


Eğlence bitti 


Sizi oyalıyorlar 


Ekonomide şok ve dehşet’ yaşamak istemiyorsak 


Havadan Sudan 


Türkiye ABD ile iyi olmak zorunda mı 


</TEXT>
</DOC>
