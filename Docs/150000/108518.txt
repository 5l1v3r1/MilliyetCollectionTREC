<DOC>
<DOCNO> 108518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sonspo07.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Kayıhan, Diyarbakırspor kadrosunda küçültmeye gidiyor... 
</HEADLINE>
<TEXT>

     Diyarbakırspor'un yeni teknik direktörü Ümit Kayıhan, herkesin herkesi yenebildiği ligde, kendilerinin de herkesi yenebilecek güçte olduklarını söyledi. 
     Diyarbakırspor Ali Gaffar Okkan Tesisleri'nde bir basın toplantısı düzenleyen Kayıhan, kendisinin Diyarbakırspor'da ikinci görev alışı olduğunu belirtti. 
     Daha önce İkinci Futbol Ligi'nde şampiyonluğu kaçıran ve şimdi birinci Süper Lig'de mücadele eden Diyarbakırspor'da görev yapmaktan büyük bir mutluluk duyduğunu ifade eden Kayıhan, şöyle dedi 
     ''Buraya iyi şeyler yapmaya geldik. Diyarbakırspor'un büyük bir potansiyeli var. Kaliteli bir kadrosu ve Türkiye'nin her tarafında büyük bir taraftar kitlesi var. Böyle bir takımda başarı çıtasını yükseltmek bizim için çok daha kolay olacaktır. Tabiki kısa süre zarfından herşeyi değiştirmek çok zor. Herşeyi anında değiştiremeyiz. Bunun için bize zaman gereklidir. Bu zamanı da en kısa sürede geçip Diyarbakırspor'u iyi yerlere getirmek görevimizdir.'' -''HERKESİ YENEBİLECEK GÜÇTEYİZ''- Kayıhan, şuanda Bursaspor hazırlıklarını sürdürdüklerini belirterek, önlerinde zor maçların olduğunu bildiklerini söyledi. 
     Zorun arkasında olacaklarını ve üstesinden geleceklerine inandığını belirten Kayıhan, şöyle devam etti 
     ''Yeni kurulan bir takımda birden bire başarıyı yakalamak çok zor. Diyarbakırspor taraftarını çok iyi tanıyorum. Başarıyı çok kısa sürede isteyen ve başarısızlığa asla boyun eğmeyen bir taraftarımız var. Ama, onlar da biraz sabretmeledirler. Ligin daha başındayız, lig devam ediyor. 
     İki puanımız var ve bu kötü bir puan değil. Herkesin herkesi yenebildiği bu ligde, biz de herkesi yenebilecek güçteyiz. Çok çalışacağız, tatil yapmayacağız, bizim tatilimiz Mayıs ayında olacak.'' -''KADRO OLARAK EN 8 TAKIMDAN BİRİYİZ''- Kayıhan, alınan futbolcuların tümünün birbirinden değerli olduğunu belirterek, yalnız bu sayının fazla olduğunu bildirdi. 
     En büyük problemlerinden birinin çok fazla futbolcuyla idman yapmak olduğunu ifade eden Kayıhan, konuşmasını şöyle sürdürdü 
     ''30 tane futbolcumuz var. Bir profesyonel takım 30 kişiyle hiç çalışamaz. Onun için bu değerli kadroda belki üzülen olacak ama, en kısa sürede bu kadroyu 25 kişiye indireceğiz. Bunun yanı sıra şu anda bir transfer sözkonusu değil. Zaten ocak ayına kadar transfer kapandı. Ancak, devre arası ihtiyaç duyduğumuz takdirde yönetim kurulu ile birlikte bunu değerlendirebiliriz.'' Gazetecilerin, ''Gönderilecek futbolcuları kaza geçiren Sakaryaspor'a vermeyi düşünürmüsünüz '' sorusuna kulüp basın sözcüsü İsmail Bedirhanoğlu da, daha önce de bir iki futbolcu için böyle bir tasarruf yapmayı düşündüklerini belirterek, teknik direktörle de bu konuyu görüştüklerini ve en kısa zamanda bunu sonuçlandıracaklarını bildirdi. 
     





</TEXT>
</DOC>
