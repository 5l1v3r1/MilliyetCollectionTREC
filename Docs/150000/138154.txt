<DOC>
<DOCNO> 138154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/yazar/uras.html </URL>
<DATE> 2003/02/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Yaşadık .. ABD bizi maaşa bağlıyor 
</HEADLINE>
<TEXT>

     Bu haber, Türkiye’nin bundan sonraki yaşam biçiminin ne olacağını, basit çizgilerle anlatıyor. Bundan böyle, Türkiye’de üretim yapılmayacak. Yapılamayacak. ABD bizi maaşa bağlayacak, ABD’nin maaşlısı olarak yaşamımızı sürdüreceğiz. 
     Irak savaşı dolayısıyla sadece Mersin Limanı kullanım dışı kalmıyor ki... Doğu ve Güneydoğu Anadolu’da belli bölgeler, ABD askeri operasyon sahası haline geliyor. Buralarda hayvan otlatılamayacak, buğday yetiştirilemeyecek. Demek ki, hayvanını otlatamayanlar ile buğday yetiştiremeyenler de, ABD tarafından maaşa bağlanacak. 
     Gelelim, ülkenin batı yanına... Ankara’ya. Ankara, kamu finansman açığını kapatmak için ABD’den hibe bekliyor. Kredi bekliyor. Ankara bu paralar ile ne yapacak Maaş ödeyecek, ücret ödeyecek. Demek ki, dolaylı olarak, bundan böyle kamu çalışanlarını da ABD maaşa bağlamış oluyor. 
     Dahası var. ABD’den daha önce alınan askeri malzemelerle ilgili borçların silinmesi, askeri amaçlarla kullanılmak üzere malzeme ve para yardımı almamız söz konusu. Demek ki, silah konusunda da ABD’ye bağlanacağız. Kendi uçağını kendin yap, kendi gemini kendin yap, kendi silahını kendin yap gibi zahmetler bizim için söz konusu olmayacak. 
     Biraz daha batıya doğru yaklaşalım. Irak savaşı nedeniyle, yabancı turist gelmeyecek. Ama, dertlenmeye gerek yok. Boş kalan turistik tesislerde ABD askeri personeli kalacak. Turizmcileri de ABD maaşa bağlayacak. Bundan sonra turizmcilerin, turist bulacağız, turiste yaranacağız diye çaba göstermelerine gerek yok. 
     Sonra, efendime söyleyeyim... Hani ihracata dönük üretim yapanlar var ya... Irak savaşı nedeniyle onların da iş kaybı söz konusu olabilir diye, endişe vardı. Balıkçıları maaşa bağlayan ABD herhalde ihracata dönük üretim yapanlara da bir kolaylık düşünmüştür. Onları da maaşa bağlar. 
     Zaten üretim denen şey, çok güç. Sabah kalkacaksın. Akşama kadar çalışacaksın. Üreteceksin. Sonra onu satacaksın. Bu kadar tek dökmeye ne gerek var Biz zaten üretimden hoşlanmayan bir milletiz. Osmanlı döneminde de üretmiyorduk. Cumhuriyet döneminde de kişi başı üretimi, kişi başı katma değeri, kişi başı geliri 3 bin doların üstüne çıkaramamış bir milletiz. Üretemediğimiz, ürettiğimizden fazla tükettiğimiz için, bugüne kadar el kesesinden yedik. El kesesinden yedikçe, borçlar ödenemez hale geldi. Bundan sonra borç bulmamız da güç. İyisi mi, ABD bizi toptan maaşa bağlasın, rahat edelim. 
     Tabii ki, bizi toptan maaşa bağlayan ABD’nin de, ufak tefek istekleri olacak. Onları da, "uzatmadan ve kıvırtmadan" yerine getiririz, olur biter. 
     
     







En büyük devrim 


Tavlada düşeş kimin, gele kimin 


Turizmde durum 


Ankara Barzani’den rahatsız... 


Her şey hesap kitap meselesi 


5 kara soru 


Gül’den Bush’a şik yet mektubu... 


YÖK’te dağ fare doğurdu 1 


Verilen yardımın anlamı 


Türkiye "evet" derse... 


Ver parayı çal düdüğü 


Taşeronluk 


Yeni süpergüç dünya kamuoyu 


Ne korkunç şey sevmek 


Yaşadık .. ABD bizi maaşa bağlıyor 


</TEXT>
</DOC>
