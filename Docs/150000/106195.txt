<DOC>
<DOCNO> 106195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/07/magazin/amag.html </URL>
<DATE> 2002/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah gözyaşı dökmesinler’ 
</HEADLINE>
<TEXT>

Fahrettin Aslan, "Maksim’in Laila’ olmasına üzüldük" diyenlere kızdı Assolist hanımlar ağlayacaklarına astronomik rakamlar istemeselerdi 
     YAŞAR ÇAKMAK 

     Gazinocular Kralı Fahrettin Aslan, Maksim Gazinosu’nun bu kış gözde eğlence mekanı Laila’ya dönüştürmesine üzülen şarkıcılara tepki göstererek "Timsah gözyaşı dökmesinler" dedi. 
     
Muazzez Abacı, Sibel Can, Emel Sayın ve Nükhet Duru gibi Maksim’de sahne alan isimler, mekanın Laila olmasıyla üzdüldüklerini açıkladılar... Ve siz kızdınız, neden 
     Neden olacak Yıllarca bunların kaprislerini çektim. Solist hanımefendiler Maksim’de sahne almak için astronomik rakamlar istiyorlardı. Bense gazinoyu ayakta tutabilmek için onlara, dükkanı kurtaracak’ rakamlar önerip veriyordum. Çünkü bu dükkan onlar için vitrindi. Ama şimdi beni, o vitrini kapatmak zorunda bıraktılar. 
     
Maksim’in Laila olmasının sebebi şarkıcıların sahne almak için istedikleri yüksek ücretler mi 
     Tabii ki. Öyle rakamlar istiyorlar ki, dükkanın günlük açılışı 10 milyarın üzerine çıkıyor. Yüksek maliyet, sonuçta müşteriye yansıyor. Kişi başı fiyat yüksek olunca da gazinonun müşterisi azalıyor. Timsah gözyaşı dökeceklerine, fiyatlarını aşağı çekseler böyle mi olurdu 
     
     Az para isteselerdi’ 
Fiyat düşünce gazinoların eskisi gibi dolacağına inanıyor musunuz 
     Evet. Ben zaten Maksim’i tamamen kapatmak istemiyorum. Şarkıcılar, gazinoların yaşamasını istiyorsa, fiyatlarını indirsin. Gazinolar hep bu yüzden kapandı. Şefik Öztek Maksim’i daha önce de Laila’ yapmak için benden istedi. Başka teklifler de geldi. "Hayır" dedim, direndim. Ama çıkarmak istediklerim yüksek fiyatta direnince, yapacak başka bir şey kalmadı. Geçen sene Sibel Can’la Maksim’i açacaktım, söz verdi ama çıkmadı. Açılışı Seda Sayan’la yapıp, Petek Dinçöz’le kapattım. Bir tek o dönemde biraz yüzüm güldü. Para kazanmayan gazinoyu daha ne kadar açık tutabilirdim Maksim’e gelip, program açamamak, içeriyi bomboş görmek de benim ağrıma gidiyordu. 
     
Yüzsüzler listesinden çıktı      EKONOMİ SERVİSİ 

     Maliye’nin vergi borcu nedeniyle ismini yüzsüzler listesine koyduğu Fahrettin Aslan, 213 milyar liralık vergi borcunu yatırarak, yüzsüzler listesinden çıktı. Adının yüzsüzler listesinde yer almasından hemen sonra İstanbul Defterdarı Kadir Boy ile görüşen Fahrettin Aslan, "Mahkemesi devam eden vergi borçlarını sonucu beklemeden öde" önerisini aldı. Bu uyarı üzerine borcunu yatıran Aslan, mahkeme lehinde sonuçlanırsa, vergi olarak ödediği parayı geri alacak. 
     
Maksim, Laila olunca ne demişlerdi      Muazzez Abacı 
     "Beni dinleyenlerimle buluşturan bir müesseseydi. Yüreğim burkuldu." 
     
     Nükhet Duru 
     "Doğru dürüst sanat müziği verilmiyordu. Son zamanlarda eskisi gibi değildi." 
     
     Sibel Can 
     "Maksim’in Laila olması beni üzdü. Sanat hayatımda çok önemli bir mekandı." 
     
     Emel Sayın 
     "Zamana karşı konu-lamıyor. Türk müziği küçük bir lokalde az kişiye hitap edecek." 
     



 MAGAZİN 










</TEXT>
</DOC>
