<DOC>
<DOCNO> 147901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/06/son/sondun34.html </URL>
<DATE> 2003/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat ve Basra'da şiddetli çatışmalar.. 
</HEADLINE>
<TEXT>

     Irak'ın başkenti Bağdat ile Basra kentinde şiddetli çatışmalar oluyor. 
     Bağdat'ın güneydoğu kesiminde bulunan ve Dicle nehri üzerinde kurulu bir köprüyü ele geçirmeye çalışan ABD Deniz Piyadeleri, saldırıya geçtiler. 
     Çatışma bölgesinde bulunan Reuters muhabirinin bildirdiğine göre Deniz Piyadeleri top ve tank ateşi ile destekleniyor. 
     Akşam saatlerinde Bağdat'ın doğu ve güneydoğu kesimleri ile merkezi kesimlerinden de çok güçlü topçu ateşi sesleri duyuldu. 
     Irak da yaptığı açıklamada, kentin dış kesimlerinde bulunan ABD öncülüğündeki güçlere karşı sabah saatlerinde 5 füze ateşlediğini bildirdi. 
     Irak televizyonunda yapılan askeri açıklamada, ''Fırat nehrinin orta kesimlerinde'' bulunan koalisyon güçlerine karşı da füzeler atıldığı kaydedildi. 
     Öte yandan, İngiliz güçlerinin Basra kentine güney yönünden saldırıya geçtikleri ve kentin eski yerleşim biriminin bulunduğu bölümüne girmek üzere oldukları kaydedildi. 
     





</TEXT>
</DOC>
