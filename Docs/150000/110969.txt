<DOC>
<DOCNO> 110969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/soneko13.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 83 puanlık düşüşle noktaladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 83.32 puan düşüşle 1. seansı 8,917.86 puandan tamamladı. 
     Seçim sonrası ve Irak tedirginliğinin etkisine bağlanan kısmi satışlar sonucunda, 1. seansta hisse senetlerinin ortalama değer kaybı yüzde 0.93 olarak gerçekleşti. 
     Haftanın dördüncü iş gününe 26.50 puan düşüşle 8,974.68 puan seviyesinde başlayan endeks, seansın ilk yarısını 54.43 puan aşağıda 8,946.75 puandan geçti. Endeksin gördüğü en düşük seviye 8,808.63 puan olurken, dünkü kapanış seviyesi olan 9,001.18 puanın üstüne çıkılamadı. 
     Seans kapanışında mali endeks 91.85 puan düşüşle 10,733.17 puana, sanayi endeksi 64.93 puan düşüşle 8,655.74 puana ve hizmetler endeksi de 69.65 puan düşüşle 6,214.47 puana geriledi. 
     Böylece önceki kapanışa göre mali grup hisseler ortalama yüzde 0.85, sanayi grubu hisseler ortalama yüzde 0.74 oranında ve hizmet grubu hisseler 1.11 oranında değer yitirdi. 
     1. seansta işlem gören toplam 282 hisse senedinden 111'i değer yitirirken, 73 hisse senedi değer kazandı. 98 hissenin fiyatında ise değişiklik olmadı. 
     Seansta, 78 trilyon 504 milyar 233 milyon liralık işlem hacmi oluştu. 
     Birinci seansta Petrol Ofisi, Hürriyet, Erdemir, Sabancı Holding ve Doğan holding en yoğun işlem gören hisseler oldu. 
     





</TEXT>
</DOC>
