<DOC>
<DOCNO> 125314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/guncel/gun11.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Kemal AB haklı 
</HEADLINE>
<TEXT>

     İHSAN DÖRTKARDEŞ DHA 

     Yazar Yaşar Kemal, Avrupa Birliği’nin, Türkiye’yi üyelik konusunda bekletmesinin haklı olduğunu, Türk demokrasisinde eksiklikler bulunduğunu söyledi. İtalya’da yayımlanan La Repubblica gazetesine demeç veren Yaşar Kemal, Sultan 2. Mahmut döneminden bu yana Türklerin Avrupa’ya girmek istediğini vurgularken, "Bu, Osmanlı İmparatorluğu’nun fikriydi. Daha sonra birçok nedenle engellendi" dedi. Yaşar Kemal, belirlenen tarihe kadar Türkiye’nin demokrasisini düzelteceğini, hatta bu tarihten önce sonuca ulaşacağını kaydederek, Türkiye’de Kürtlerin haklarına saygı gösterilmediğini ileri sürdü. Yaşar Kemal, sadece Kürtçe öğreten kursların açılmasına izin verilmesinin yeterli olmayacağını, Kürtçe eğitim verilmesi gerektiğini de savunarak, "Ankara’nın Kürtlerin haklarına saygılı olması gerekir" dedi. 
     



 GÜNCEL 



















</TEXT>
</DOC>
