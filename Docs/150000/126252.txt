<DOC>
<DOCNO> 126252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/23/dunya/tur.html </URL>
<DATE> 2002/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Fransız gazeteci tank kurbanı 
     DIŞ HABERLER SERVİSİ 

     Fransa’nın en iyi televizyon gazetecileri arasında gösterilen Patrick Bourrat, Kuveyt’te düzenlenen Amerikan askeri tatbikatı sırasında, kameramanının hayatını kurtarmaya çalışırken bir tankın kendisine çarpması sonucu öldü. Fransız TF1 televizyonu için çalışan Bourrat, önceki gün çöldeki tatbikatı izlediği sırada, kendisine yaklaşan tankı görmeyen kameramanını kurtarmak için, bulunduğu araçtan atlayıp kendini tankın önüne attı. Kameramanı kenara itmeyi başaran Bourrat, ABD ordusuna ait Abrams tankının kendisine çarpmasından kurtulamadı. Hızla çarptığı 48 yaşındaki Bourrat’yı beş metre havaya fırlatan tank, gazetecinin dört kaburga kemiğinin kırılmasına neden oldu. Hastaneye kaldırılan Bourrat’nın dalağının parçalandığı ve bir böbreğinin zedelendiği belirtilirken, yapılan ameliyatın ardından meydana gelen kanama nedeniyle dün öldüğü açıklandı. 
     Bir dönem Kudüs ve Moskova’da muhabirlik yapan Bourrat, Doğu Timor, Kosova, Çeçenistan ve Lübnan’daki çatışmaları da takip etmişti. 
     



 DÜNYA 











</TEXT>
</DOC>
