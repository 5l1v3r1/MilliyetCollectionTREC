<DOC>
<DOCNO> 132283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/ekonomi/eko07.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli George Soros’lar yolda 
</HEADLINE>
<TEXT>

     Sermaye Piyasası Kurulu SPK yaptığı yeni düzenlemeyle portföy yönetim şirketlerinin sermayelerinin en az yüzde 50’sinin banka, aracı kurum ve sigorta şirketine ait olması şartını kaldırdı. Düzenlemeyle gerçek kişilerin portföy yönetim şirketi kurmasının yolu açılırken, şahısların yatırım fonu kurabilmesi kanun değişikliği gerektirdiğinden şimdilik mümkün değil. Portföy yönetim şirketinin, kuruluş izni başvurularının SPK tarafından değerlendirilebilmesi için, "Anonim ortaklık şeklinde kurulması ve ödenmiş sermayesinin 1.5 trilyon liradan az olmaması" şartları aranacak. Portföy getirilerinin hesaplanması ise standartlaştırılıyor. Portföyün reel getirisinin ortaya konulabilmesi amacıyla getirinin portföyde yer alan varlıkları temsil eden karşılaştırma ölçütü ile birlikte sunulması zorunlu tutuluyor. 
     



 EKONOMİ 























</TEXT>
</DOC>
