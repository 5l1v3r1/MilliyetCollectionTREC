<DOC>
<DOCNO> 109352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur02.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK ret kararlarının gerekçesini açıkladı 
</HEADLINE>
<TEXT>

     Yüksek Seçim Kurulu YSK , AK Parti Genel Başkanı Recep Tayyip Erdoğan, kapatılan RP'nin Genel Başkanı Necmettin Erbakan, eski HADEP Genel Başkanı Murat Bozlak ve eski Sosyalist Demokrasi Partisi Genel Başkanı Akın Birdal'ın milletvekili adaylıklarının ret gerekçelerini açıkladı. 
     YSK'nın, Erdoğan'ın milletvekili adaylığının reddine ilişkin kararının gerekçesinde, Erdoğan'ın seçilmeye engel mahkumiyeti bulunduğundan aday olamayacağına, bu nedenle milletvekili geçici aday listesinden çıkartılmasına oy çokluğuyla karar verildiği kaydedildi. 
     Erbakan ile ilgili ret gerekçesinde de "Cezasının infazı ertelenen Erbakan hakkındaki cezanın ortadan kaldırılabilmesi için erteleme tarihinden itibaren 3 yıllık sürenin geçmesi zorunlu bulunmaktadır" denildi. 
     Murat Bozlak'ın milletvekili adaylığının reddine ilişkin gerekçede, Bozlak'ın, Terörle Mücadele Yasası'na muhalefet suçundan 1 yıl hapis cezasına mahkum edildiği, memnu hakların iadesiyle ilgili kararın da henüz kesinleşmediği belirtildi. 
     Akın Birdal'ın da TCK'nın 312 2. maddesinden 1 yıl hapis, Terörle Mücadele Yasası'nın 8 1. maddesinden de 1 yıl hapis cezasına mahkum edildiği belirtilen gerekçede, Birdal hakkındaki memnu hakların iadesi kararlarının da henüz kesinleşmediği kaydedildi. 
     





</TEXT>
</DOC>
