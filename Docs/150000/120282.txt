<DOC>
<DOCNO> 120282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/21/son/sontur31.html </URL>
<DATE> 2002/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de yasak ilişki cinayeti... 
</HEADLINE>
<TEXT>

     Mardin'de, yasak ilişki yaşadıkları öne sürülen ve taşlı sopalı saldırıya uğrayan çiftten erkek öldü, yaralanan hamile kadın ise bebeğini kaybetti. 
     Mardin'in Yalım Beldesi'nde, evli olan Halil Açıl'ın 55 , bir süre önce Ş.A. 35 ile ilişkiye girdiğini öğrenen Ş.A.'nın aile fertlerinin, çiftin yaşadığı eve baskın düzenlediği, baskın sırasında Açıl ve Ş.A'nın evden kaçtığı bildirildi. 
     Aile fertlerince takip edilerek, boş bir arazide kıstırılarak taşlı ve bıçaklı saldırıya uğrayan Açıl, olay yerinde ölürken, ağır yaralanan Ş.A, Diyarbakır Dicle Üniversitesi Tıp Fakültesi Hastanesi'ne kaldırıldı. 
     Bu arada, Ş.A'nın saldırıda, 4 aylık bebeğini de kaybettiği belirtildi. 
     Mardin Emniyet Müdürü Orhan Kaya, olaya karıştıkları belirtilen Rıdvan Allak, Zülfikar Allak ile Emrullah Allak'ın yakalanarak gözaltına alındığını, firari 2 kişinin daha yakalanmasına çalışıldığını bildirdi. 
     





</TEXT>
</DOC>
