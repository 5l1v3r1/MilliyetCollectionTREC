<DOC>
<DOCNO> 100661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/spor/spo05.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öp başkanının elini 
</HEADLINE>
<TEXT>

Ekonomik krizle birlikte Avrupa’nın bir çok ünlü ekibi, zengin başkanlarının sayesinde kapanmaktan kurtuldu. Sadece İtalyan futbolu geçen sezon 702 milyon dolar zarar etti 
     MEHMET DEMİRCAN 

     Ağır darbe 
     DÜNYA’YI sarmaya başlayan ekonomik kriz geçen sezon özellikle İtalyan takımlarına ağır bir darbe indirdi. Sezonu 702 milyon dolar zararla kapatan Çizme ekipleri Başkanlarının yaptıkları katkılar sayesinde küme düşmekten kurtuldular. İtalyan Futbol Federasyonu’nun ödemeleri lisans vermek için "borçsuzluk" şartını getirmesiyle birlikte, AS Roma ve Lazio’nun borçlarını son anda kulüp başkanları Sensi ve Cragnotti ödedi. 
     
     Hepsi eziliyor 
     İTALYA krizi 22 milyon dolarlık borcunu ödeyemeyen Fiorentina’nın dördüncü kümeye düşürülmesi ile atlattı. Ancak İspanya, İngiltere, Avusturya, İsviçre ve Portekiz’de de ünlü takımlar büyük borçların altından kalkmaya çalışıyor. Transfer döneminde sadece M.United 45 milyon dolarla Rio Ferdinand’ı alabildi. Interli Ronaldo, Recoba ve Vieri maaşlarında indirim yaparken, İngiliz takımı Watford, sahasını satarak iflastan kurtuldu. 
     
     İTALYA LİGİ 

</TEXT>
</DOC>
