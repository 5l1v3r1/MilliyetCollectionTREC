<DOC>
<DOCNO> 138099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/21/siyaset/siy02.html </URL>
<DATE> 2003/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye KKTC mahkumiyeti 
</HEADLINE>
<TEXT>

Ahmet Cavit An adlı KKTC vatandaşının Türk ordusunu "işgal gücü" olarak tanım davanın siyasi boyutu verilen tazminat cezasının önüne geçen bir boyuta geçen 
     GÜVEN ÖZALP Brüksel 

     Avrupa İnsan Hakları Mahkemesi AİHM , dün bir KKTC vatandaşının Türkiye’ye yönelik olarak açtığı davada Ankara’nın Avrupa İnsan Hakları Sözleşmesi’ni AİHS ihlal ettiğine karar verdi. Ahmet Cavit An adlı KKTC vatandaşının Türk ordusunu "işgal gücü" olarak tanımladığı davanın siyasi boyutu verilen tazminat cezasının önüne geçen bir boyuta sahip. "Bağımsız ve Federal Bir Kıbrıs Devleti İçin Hareket" adı taşıyan ve KKTC vatandaşlarıyla Rumların ilişkilerini geliştirmeyi amaçlayan bir derneğin koordinatörü olan An tarafından açılan davada AİHM’nin verdiği karar, "Loizidou ruhu"nu yansıtıyor. Mahkeme An’ın, KKTC yetkililerinin kendisinin Yeşil Hat’ın güneyine geçmesine izin vermediği iddiasıyla açtığı davada, Türkiye’yi dernekleşme özgürlüğünü düzenleyen 11. maddeyi ve ulusal makamlara başvuru hakkını düzenleyen 13. maddeyi ihlal etmekten toplam 19 bin 715 euro tazminat ödemeye mahkum etti. Ancak karar tazminattan çok Türkiye’nin Kıbrıs tezlerine darbe vuran niteliği nedeniyle dikkat çekiyor. Türkiye, sürekli olarak KKTC’nin egemen olduğu ve verilen kararlarda Türkiye’nin değil KKTC’nin söz sahibi olduğunu savunuyor. Oysa Mahkeme’nin verdiği kararda, KKTC’nin uyguladığı politika ve KKTC yetkililerinin eylemlerinde Türkiye’nin tam kontrolü ve sorumluluğu bulunduğu sonucuna varılıyor. Mahekeme bu sonuca özellikle KKTC’de bulunan Türk askeri gücüyle bağlantı kurarak varıyor. Kararın, Birleşmiş Milletler’de BM çözüme yönelik sürecin devam ettiği ve Avrupa Birliği AB tarafından verilen son tarihine yaklaşılırken verilmiş olması dikkat çekiyor. Türkiye’nin bu kararı kısa vadede uygulama olasılığı oldukça düşük görülüyor. 
     
Karpaz Türk yönetimine      Birleşmiş Milletler BM Genel Sekreteri Kofi Annan’ın Ada’ya yapacağı ziyaret sırasında sunması beklenen gözden geçirilmiş üçüncü planın içeriğine ilişkin yanıtlarını vermeleri için Kıbrıs’taki iki tarafa bir haftalık süre tanınacağı öne sürüldü. Fileleftheros gazetesi, üçüncü planın nihai olacağını savunarak, planda Kıbrıs Türk tarafı için bolca şefkat ve Karpaz’daki Rumlara özel statü verileceğini yazdı. Haberde, "parça" devletler yerine "oluşturucu" devletli Kıbrıs ifadesinin kullanıldığına işaret edilerek, planın özde "kabul et ya da reddet" prensibiyle sunulacağını, BM’nin bu mantığının planda yapılacak değişikliklerin sınırlı olması gereğine dayandığını belirtti. 
     Rum basınına göre, yeni planda Karpaz Türk idaresi altında kalacak, ancak daha fazla Rum’un Rum idaresine verilecek topraklara dönebilmesi için başka bir Türk bölgesi Rum tarafına verilecek. Ayrıca Karpaz’da yaşayan Rumlara özel statü verilecek ve güvenlikten BM sorumlu olacak. 
     Rum Politis gazetesi, yeni Annan planının Karpaz için 1975’te nüfus mübadelesi konusunda imzalanan 3. Viyana Sözleşmesi temelinde olacak özel bir statü öngördüğünü yazdı. Bu durumda, Karpaz kökenli Rumlar bir çeşit otonomi hakkına sahip olarak geri dönebilecekler. Böylece Karpaz Kıbrıs Türk bölgesi içinde yer alacak, yerel düzeyde özerk idareye sahip olacak ve güvenliğini BM Barış Gücü sağlayacak. 
     
     Değişiklikler ise şunlar 
     "1- Karpaz haritadan çıkartılıyor ve yerine, aynı sayıda Rum’un Rum idaresi altında geri dönmesini sağlayacak başka bir bölge konuyor. 
     2- Rum göçmenlerin Kıbrıs Türk idaresi altındaki topraklara geri dönmeye başlama zamanları değiştiriliyor ve moratoryum 4 yıldan 6 yıla çıkarılıyor. 
     3- Türk idaresi altına geri dönecek olan Rumlardan, Kıbrıs Türk devletinin senatosunun oluşturulmasına yönelik seçimlerde oy kullanma hakkı ellerinden alınıyor. 
     4- Türkiye’den Ada’ya 1974 sonrası gelen Türklerden Ada’da kalacak olanların sayısı 50 bine çıkartılıyor." 
     
Papadopulos’a ABD yasağı...      HAKAN ŞANLITÜRK Ankara 

     Kıbrıs görüşmeleriyle ilgili ANAP Başkanlık Divanı’na bilgi veren Müsteşar Uğur Ziyal başkanlığındaki Dışişleri bürokratları, Güney Kıbrıs Rum Kesimi liderliğine seçilen Tasos Papadopulos’un ABD’ye giriş yasağının bulunduğunu söyledi. Bürokratlar Rum lider için, "Nikos Sampson’un, EOKA’nın adamı. Hakkında para aklama iddiaları ve ABD’ye giriş yasağı var. Bizde ciddi kaygı uyandırmakta" dedi. 
     



 SİYASET 
















</TEXT>
</DOC>
