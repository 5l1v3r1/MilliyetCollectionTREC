<DOC>
<DOCNO> 122008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/30/son/sontur23.html </URL>
<DATE> 2002/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara esrar içirip tecavüz etmiş... 
</HEADLINE>
<TEXT>

     Antalya'nın Alanya İlçesi'nde, ''fiili livata ve esrar içmek, esrar bulundurmak'' suçlarından 2 ayrı sabıkası bulunan Ramazan Eren, 2 çocuğa esrar içirdikten sonra tecavüz ettiği iddiasıyla tutuklandı. 
     1 hafta önce bir internet kafede tanıştığı 15 yaşındaki M.O ve 17 yaşındaki A.M. ile samimiyet kuran Ramazan Eren, çocuklara ''sigara'' diyerek esrar maddesi ikram etti. Sigara sandıkları esrarı içen çocukları, kalmakta olduğu Neslihan Pansiyon'a götüren Ramazan Eren, pansiyonda çocuklara bir kez daha, sigara görünümde sarılmış esrar maddesi içirdi. Ramazan Eren, esrar maddesinin etkisiyle uyuyakalan erkek çocuklara tecavüz etti. 
     Uyandıklarında başlarına geleni fark eden çocuklardan A.M. utandığı için 1 haftadan beri evine gitmezken, M.O.'da ise birkaç gün önce sağlık problemleri başgösterdi. M.O.'nun, durumu ailesine açıklamasından sonra, diğer çocuk da bulundu ve aileler polise başvurdu. 
     Şikayet üzerine bu sabah Neslihan Pansiyon'a giden polis, Ramazan Eren'i gözaltına alarak sorguladı. Polis yetkilileri, Ramazan Eren'in suçunu itiraf ettiğini bildirdiler. 
     Sorgusu tamamlanan Ramazan Eren, akşam saatlerinde Adliye'ye sevk edilerek, Nöbetçi Cumhuriyet Savcısı Mehmet Ekiz'e ifade verdi. Cumhuriyet Savcısı'na da itirafta bulunduğu öğrenilen Ramazan Eren, Savcı Mehmet Ekiz tarafından tutuklanması talebiyle nöbetçi mahkemeye sevk edildi. Nöbetçi mahkeme de Ramazan Eren'i tutuklayarak, Alanya Kapalı Cezaevi'ne gönderdi. 
     Ramazan Eren'in, daha önce ''esrar içmek ve bulundurmak'' suçundan mahkum olduğu ve Alanya Cezaevi'nde yattığı, bir süre sonra ise Antalya'da ''fiili livata'' suçundan bir kez daha mahkum edilerek, Antalya E Tipi Cezaevi'nde kaldığı öğrenildi. 
     





</TEXT>
</DOC>
