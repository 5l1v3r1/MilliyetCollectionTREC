<DOC>
<DOCNO> 125404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/18/son/soneko17.html </URL>
<DATE> 2002/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seans... 
</HEADLINE>
<TEXT>

     Irak'a olası askeri operasyon tedirginliğine bağlı olarak son iki günde yaşanan sert düşüşlerin ardından, piyasada hafif tepki ve toparlanma yaşanıyor. 
     İMKB Ulusal-100 Endeksi, önceki kapanışa göre 25.30 puan kayıpla 1. seansı 11,485.71 puandan tamamladı. Hisse senetlerinin ortalama değer kaybı, yüzde 0.22 olarak gerçekleşti. 
     Endeks, 1. Seansa 31.54 puan düşüşle 11,479.47 puan seviyesinde başladı. Endeks, seansın ilk yarısını 3.75 puan kayıpla 11,507.26 puandan geçti. 
     Endeks, seansta en düşük 11,293.23 puana kadar gerilerken, en yüksek 11,619.59 puanı gördü. Uzmanlar, sabah açılıştan sonra gelen ilk satış dalgasında 11,250 puan desteğinin çalıştığını ve bu satışların ardından toparlanma hareketinin geldiğini söylüyorlar. 
     Seans kapanışında mali endeks 38.15 puan artışla 14,352.77 puana yükseldi, sanayi endeksi 104.02 puan kayıpla 11,011.50 puana, hizmetler endeksi 11.49 puan kayıpla 7,433.24 puana geriledi. 
     Böylece önceki kapanışa göre mali grup hisseler ortalama yüzde 0.27 oranında değer kazandı, sanayi grubu hisseler ortalama yüzde 0.94, hizmetler grubu hisseler de ortalama yüzde 0.15 oranında değer yitirdi. 
     İşlem gören toplam 281 hisse senedinden 163'ü değer kaybederken, 57 hisse senedi değer kazandı. 61 hissenin fiyatında ise değişiklik olmadı. 
     Seansta, 291 trilyon 765 milyar 21 milyon liralık işlem hacmi oluştu. 
     İş Bankası C , Garanti Bankası, Yapı Kredi Bankası, Doğan Holding ve İhlas Holding en yoğun işlem gören hisseler oldu. 
     Uzmanlar, gün içinde toparlanmanın devam etmesini beklediklerini, ancak bu hareketin kalıcı olmayacağını vurguluyorlar. 
     Bugün saat 15 30'da Çankaya Köşkü'nde toplanacak olan Dış Politika Zirvesi'nden gelecek açıklamaların önemli olacağını belirtiliyor. 
     

     
</TEXT>
</DOC>
