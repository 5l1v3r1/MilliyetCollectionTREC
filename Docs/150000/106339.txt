<DOC>
<DOCNO> 106339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/spor/aspo.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonası elemelerine müthiş başladık, Slovakya’yı üç golle uğurladık 
</HEADLINE>
<TEXT>
Zafer işin BULUNMAZ EŞİN 3 - 0 
Dünya üçüncüsü Ay-Yıldızlı ekibimiz adına yakışır bir futbolla, rakibini çok kolay geçti, ilk defa birlikte oynayan Serhat - Arif ikilisi süperdi 
     A Milli Takım, Dünya Kupası üçüncülüğünden sonra Avrupa Şampiyonası grup elemelerine süper başladı. Ay - Yıldızlı ekip, Slovakya karşısında adına yakışır bir oyun ortaya koydu. Sayısız gol pozisyonuna giren, kontrolü sürekli elinde tutan millilerimiz 14. dakikada Serhat ile öne geçti. Devrenin sonlarına doğru Arif farkı ikiye çıkardı. 
     İKİNCİ yarıda da Slovakya kalesini ablukaya alan Ay - Yıldızlı ekip, 65. dakikada maçın yıldızı Arif ile iyice rahatladı. Kalan dakikalarda iki takım da karşılıklı fırsatlar yakaladı. Millilerimiz özellikle son vuruşlarda etkisiz kalırken, rakibin tehlikeli girişimlerini ise kaleci Rüştü başarıyla önlemesini bildi. 
     
Maçın adamı ARİF      Futbol hayatının baharını yaşıyor. Slovakya karşısında da yıldızlaştı, galibiyeti hazırlayan adamdı. Rakip savunmayı hallaç pamuğu gibi attı, her tehlikede onun adı vardı. Sahada basmadık yer bırakmadı, tüm enerjisini, tüm zekasını harcadı. Serhat’a ilk golü hazırladı, diğerlerini kendi imzaladı. Arif dün gecenin gerçek kahramanıydı. 
     
İngiltere berabere      2004 Avrupa Şampiyonası eleme grubunda A Milli Takımımız’ın rakibi olan İngiltere, dün gece özel maçta Portekiz ile 1 - 1 berabere kaldı. Birmingham’daki mücadelede ilk kez milli formayı giyen Alan Smith ile 40. dakikada öne geçen İngiltere, 79’da Costinha’nın golüne engel olamadı. Bu arada Şenol Güneş, bugün Menajer Can Çobanoğlu ile birlikte Liechtestein’a gidecek. Güneş, grubumuzda Liechtenstein’ın Makedonya ile oynayacağı maçı mercek altına alacak. 
     
7. GRUP PUAN DURUMU TAKIMLAR O G B M A Y P Türkiye 1 1 0 0 3 0 3 İngiltere 0 0 0 0 0 0 0 Makedonya 0 0 0 0 0 0 0 Liechtenstein 0 0 0 0 0 0 0 Slovakya 1 0 0 1 0 3 0      
     8 Eylül Liechtenstein - Makedonya, 12 Ekim Slovakya - İngiltere, Makedonya - Türkiye. 
     
NOTLAR      Milli maçta derbi kavgası 
     ALİ Sami Yen Stadı’nda oynanan karşılaşmanın ikinci yarısında kapalı tribünde bulunan bir grup taraftar, "Kadıköy Fener’e mezar olacak" diye tempo tuttu. Bu tezahürata diğer tribünler ıslıkla yanıt verdi. Karşılaşmanın son 20 dakikasında kapalı tribünde bu sloganlar yüzünden tartışmalar çıktığı gözlendi. 
     
     Ulusoy sinirlendi 
     FUTBOL Federasyonu Başkanı, maçta tribünlerde yer yer boşluklar görülmesine sitem etti. İkinci yarının son bölümünde taraftarlar arasında çıkan tartışmaya da tepki gösteren Haluk Ulusoy, "İlk kez böyle bir şeyle karşılaşıyorum. Ayıp ettiler. Bu takım hepimizin. Çok üzüldüm" diye konuştu. 
     
     Şanssız Serhat 
     FORVETTE Arif ile birlikte Hakan Şükür ve İlhan Mansız’ı aratmayan Serhat, dün ilk kez resmi bir maçta forma giymenin mutluluğunu yaşadı. Maçtan sonra sakatlığı nükseden genç oyuncunun adalesinde yırtık olabileceği bildirildi. 
     
     Beşiktaşlı yok 
     ŞENOL Güneş, sakat Ergün’ün çıkarılmasından sonra 21’e inen kadrodan iyileşmeyen Hasan Şaş, Tayfur ve kaleci Zafer’i de çıkarıp, listeyi 18’e indirdi. Tayfur’un tribüne çıkmasıyla takımda Beşiktaş’tan hiçbir futbolcu görev yapmamış oldu. 
     
     Emre’ye armağan 
     INTER’DE forma giyen Milli Takımımız’ın genç yıldızı Emre Belözoğlu dün çifte mutluluk yaşadı. Milliler, galibiyeti otelde pasta keserek 23. doğum gününü kutladıkları Emre’ye armağan ettiler. 
     
     İngilizler tribünde 
     AVRUPA Şampiyonası elemelerindeki zorlu rakibimiz İngiltere’nin iki görevlisi de maçı takip etti. Futbol Federasyonu’nda istatistikçi olarak görev yapan Ken Brown ve Bob Smith sürekli rapor tuttu. 
     
     Japonlar’dan destek 
     SLOVAKYA maçında İlhan Mansız ve Hasan Şaş tişörtleriyle göze çarpan 20 kadar Japon taraftar da ekibimize destek verdi. Birçok ülkeyle birlikte Japon TV’sinin de naklen yayınladığı karşılaşmada 30’u yabancı, toplam 275 basın mensubu görev yaptı. 
     
     Özdemir’den tepki 
     SİYASETE atılan Milli Takımlar Sorumlusu Selami Özdemir, yönetim kurulu üyesi Levent Kızıl’ın açıklamalarına sert tepki gösterdi. Özdemir, "Hiçbir zaman Milli Takım’ı siyasete alet etmedim, ettirmem de. Bugüne kadar Başkan’dan habersiz hiçbir şey yapmadım" dedi. 
     
Maçın hakemi Nieto başarılıydı      İSPANYOL hakem, tecrübesini de devreye soktu ve çok başarılı bir yönetim çıkardı. Genelde kart kullanmasını çok seven Nieto, bu yüzden çok eleştiri toplamıştı. Ama dünkü maçın genel gidişatı onu bu alışkanlığından alıkoydu. Pozisyonlara yakındı, bütün kararları da doğruydu. Ayağına kramp girmesi nedeniyle son on dakikayı sakat sakat tamamladı. 
     
     İstatistik 
YILDIRAY Topla buluşma 39 İsabetli pas 28 Hatalı pas 2 Top kaybı 6 Şut 1 Yapılan faul 4      



 SPOR 





























</TEXT>
</DOC>
