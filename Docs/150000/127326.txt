<DOC>
<DOCNO> 127326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sontur29.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pusuya yatan avcının feci ölümü... 
</HEADLINE>
<TEXT>

     Çanakkale'nin Gelibolu İlçesi'ne bağlı Evreşe Beldesi'nde, ördek avına çıkan avcı, pusuda beklerken ısınmak için yaktığı ateşi söndürmeden uykuya dalınca yanarak öldü. 
     Dün gece, ördek avlamak için çeltik tarlalarının bulunduğu bölgeye giden Süleyman Durmaz 36 , avcılar arasında güme tabir edilen ve çevresi çalılıkla çevrili yerde pusuya yattı. 
     Gecenin ilerleyen saatlerinde havanın iyice soğuması üzerine ateş yakan Durmaz, bir süre sonra uykuya daldı. Ateşin çalılara sıçramasını fark edemeyen Durmaz, pusunun içinde yanarak can verdi. 
     Durmaz'ın yanmış cesedi, bölgede gezen jandarma tarafından bulundu. 
     





</TEXT>
</DOC>
