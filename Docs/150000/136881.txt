<DOC>
<DOCNO> 136881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/yasam/ayas.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk engel tanımadı 
</HEADLINE>
<TEXT>

14 Şubat’ın protestolarla karşılandığı ülkelerde bile Sevgililer Günü kutlandı ülkemizdeki kor yürekli şıklar’ ise hava koşullarına aldırmadan biraradaydı 
     GÜLAY FIRAT-ESRA ALUS 

     Sevgililer Günü’nü kutlayan tek Müslüman ülke Türkiye’de, her türlü zorlu hava koşuluna rağmen 14 Şubat coşkusu yaşandı. Bu sevgi dolu gün’ İstanbul’da da lüks otellerde, meydanlarda, caddelerde düzenlenen çeşitli etkinliklerle kutlandı... 
     Kar yağışı ve dondurucu soğuğa aldırmayan aşıklardan 2.5 yıllık evli Kadir-Sibel Sığınmış çifti ile 7 yıldır evli olan Havva Erdal Gamsız Çifti de kendilerini Çırağan Sarayı’nın 30 derece sıcaklığındaki havuzuna attılar. 
     Beyoğlu Belediyesi’nin düzenlediği kutlama ise Tünel Meydanı’nda, Balık Ayhan konseriyle başladı. Etkinliğe katılan çok sayıda kişi Balık Ayhan ve grubu eşliğinde İstiklal Caddesi’nden Taksim Meydanı’na yürüdü. 
     
     Sevgi için yürüdüler 
     Bu sırada vatandaşlara şeker ve kırmızı kalplerin de arasında bulunduğu küçük hediyeler dağıtıldı. Belediye Başkanı Kadir Topbaş, amaçlarının nice sevdalara ev sahipliği yapan Beyoğlu’nda, eskiyen bazı değerleri hatırlatmak olduğunu söyledi. 
     
Avrupalı aşığa Türk çiçeği      Tüm dünyada sevginin dile geldiği 14 Şubat Sevgililer Günü’nde milyonlarca Avrupalı ve Rus, sevgisini Türk çiçeğiyle anlattı. Sevgililer Günü için İngiltere, Hollanda, Romanya, Bulgaristan, Rusya ve Ukrayna’ya 20 milyon dal kesme çiçek ihraç edildi. Kesme Çiçek İhracatçılar Birliği Başkanı Lütfü Göbüş şöyle konuştu "Antalya’da toplam 3400 dönüm üzerinde üretilen kesme çiçek ihracından, 1 milyon 700 bin dolar gelir sağlandı. Avrupa’da karanfile daha çok talep var. Avrupa ülkelerine değişik renklerde karanfi l de ihraç ettik. Ruslar ise ağırlıklı olarak gerbera istedi." SELMA KUNAR Antalya DHA 
     
Aşkını kazıttığı başına yazdırdı      FEVZİ KIZILKOYUN DHA 

     Sevgilisi tarafından terk edilen işsiz genç Çağlar Kara 20 , saçını kazıtıp kafasına gül resmi çizdirerek I love you Seni seviyorum yazdırıp sokaklarda dolaştı. 
     
Aşırı dincilerden olaylı kutlama’      DIŞ HABERLER 

     Ortadoğu ve Asya’da, Hindu ve Müslüman aşırı dinciler "Bir Hıristiyan geleneği" dedikleri Sevgililer Günü’nü terör estirerek protesto ettiler. Gün’nün Hinduizm’de yeri olmadığını savunan aşırı dinci Hindular, Delhi’de dükkanların camlarını kırıp malları parçaladı. Bombay’da ise çok sayıda polis, günün barış içinde geçmesi için görevdeydi. İran’da ise Sevgililer Günü’yle ilgili hediyelik eşya satan dükkanlar bu kez bu günün "İslam’la ilgisi olmadığı" gerekçesiyle kapatıldı Pakistan’da da protesto amaçlı gösteriler vardı. 
     
Çin’de en gözde sevgi hediyesi grip ilacı      DIŞ HABERLER 

     Beş kişinin ölümüne yol açan virüs Çin’de, Sevgililer Günü’nde hediye olarak çiçek ya da çikolata yerine grip ilacına talebi artırdı. Ülkenin geleneksel bitki özlü grip ilacı "Banlangen" ve kaynatılınca havadaki mikropları öldürdüğü söylenen sirke satışlarında artış yaşandı. Sevgiliye, bir kutu Banlangen almanın, "Senden hoşlanıyorum", 10 kutu almanın "Kalbimdesin", 77 kutu almanın ise "Benimle evlen" anlamını taşıdığı ifade edildi. Çinliler, bin kutu grip ilacının ise, "ölümüne sevda" ifadesi olduğunu düşünüyor. 
     



 YAŞAM 

















</TEXT>
</DOC>
