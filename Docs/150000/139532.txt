<DOC>
<DOCNO> 139532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur31.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Genel Merkezi önünde açıklama yapmak istenler gözaltında 
</HEADLINE>
<TEXT>

     AK Parti Genel Merkezi önünde basın açıklaması yapmak isteyen ''Temel Hak ve Özgürlükler Derneği'' üyesi 18 kişi, polis tarafından gözaltına alındı. 
     Dernek üyeleri, saat 15.00'de AK Parti Genel Merkezi'nin üzerinde bulunduğu caddeye gelerek, ABD'nin Irak'a olası operasyonunu protesto eden ve ölüm oruçlarının durdurulması talebini içeren sloganlar attılar. 
     Sloganlar eşliğinde AK Parti Genel Merkezi'nin yakınına kadar yürüyen grup, burada basın açıklaması yapmak istedi. Burada çevik kuvvet tarafından önü kesilen gruba, polis yetkilileri tarafından gösterinin kanunsuz olduğu iletilerek dağılmaları istendi. 
     Grubun parti önünde basın açıklaması yapmakta ısrarlı davranması üzerine, polis 18 kişiyi gözaltına alarak, Çankaya Merkez Karakolu'na götürdü. 
     





</TEXT>
</DOC>
