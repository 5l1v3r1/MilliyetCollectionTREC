<DOC>
<DOCNO> 144137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/21/yasam/yas10.html </URL>
<DATE> 2003/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanları köpekler yedi 
</HEADLINE>
<TEXT>

     KEREM PULGAT Konya DHA 

     Konya’da Türk-İslam tarihinde önemli yeri olan 8 Anadolu Selçuklu sultanının mezarının bulunduğu türbenin onarımı sırasında, sultanların kemiklerinin torbalara doldurulduğu ve bazı kemikleri köpeklerin yediği ortaya çıktı. Vakıflar Bölge Müdürlüğü olayı örtbas etti. Alaaddin Tepesi’ndeki türbe 10 yıl önce Vakıflar Bölge Müdürlüğü’nce onarıma alındı. Sandukaları açan görevliler, sultanların kemiklerini torbalara koyarak bir kenara bıraktı. Çalışma sırasında türbe kapısı ve havalandırma deliklerini açık bırakan görevlilerin olmadığı sırada içeri giren köpekler, torbaları parçalayıp kemiklerin bir kısmını yedi. Bölge Müdürlüğü, olayı gizledi. 
     



 YAŞAM 


















</TEXT>
</DOC>
