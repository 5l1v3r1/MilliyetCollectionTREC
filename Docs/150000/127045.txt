<DOC>
<DOCNO> 127045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo01.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Juventus, Ankaragücü'nden Hüseyin'i izliyor... 
</HEADLINE>
<TEXT>

     İtalyan spor basınında yer alan haberlerde, FC Juventus kulübünün, Ankaragücü'nün forvet oyuncusu Hüseyin Kartal'ı transfer etmek için yakından izlediği iddia edildi. 
     Hüseyin'in, İtalya-Türkiye Ümit Milli takımları arasında geçtiğimiz kasım ayında yapılan maçta başarılı bir oyun sergilediğini yazan İl Nuovo gazetesi, 21 yaşındaki genç futbolcunun, Avrupa'da yaşıtları arasında ön plana çıktığını kaydetti. 
     Transfer iddialarında ayrıca, Juventus'un ocak ayında başlayacak ara transferde Barcelona'da oynayan Hollandalı Kluivert'i almak istediği, bunun için de İspanyol kulübüne Salas ile takasın önerildiği ifade edildi. 
     Juventus'un ocak ayında Perugia'da oynayan Manuele Blasi'yi alacağına kesin gözüyle bakılırken, AC Parma'da oynayan Aimo Diana'nın da transfer listesinde yer aldığı öne sürüldü. 
     Bu arada, Emre ve Okan'ın forma giydiği FC İnter kulübünün Udinese'nin golcü futbolcusu Roberto Muzzi'yi almak istediği, SS Lazio'da oynayan defans oyuncusu Stam'ın da AC Milan'a gideceği iddialar arasında yer alıyor. 
     Öte yandan, İtalyan 1. ve 2. liglerinde transfer iddialarında ön plana çıkan genç futbolcular şu şekilde sıralandı 
     Modena'dan Massimiliano Sculli 21 , Bologna'dan Alessandro Frara 20 , Piacenza'dan Enzo Maresca 22 , Perugia'dan Fabrizio Miccoli 21 , Triestina'dan Andrea Gentile 22 , Domenico Maietta 20 , Sampdoria'dan Andrea Gasbarroni 21 ve Ternana'dan Tomas Guzman 20 . 

     
</TEXT>
</DOC>
