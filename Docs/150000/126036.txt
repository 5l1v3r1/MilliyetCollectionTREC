<DOC>
<DOCNO> 126036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yasam/ayas.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yengeçler bir an önce yatırım yapmalı 
</HEADLINE>
<TEXT>

Yılın ilk yarısında şans Yengeçlerden yana... Ancak ikinci dönemde işler bir hayli değişiyor zorlanmalar başlıyor. Doğru dönemde, doğru davranan Yengeçler zarardan kurtuluyor... 
     2003'te sizi neler bekliyor - 4 

     R. HAKAN KIRKOĞLU 

     YENGEÇ 22 Haziran - 22 Temmuz 
     Tanımlayan Kelimeler 
     Duygusal, sevecen, sezgisel, hayal gücü geniş, anaç, koruyucu ve sempatik 
     - Değişken, kötümser, aşırı duygusal, alıngan, aşırı bağlı... 
     Yönetici Gezegeni Ay 
     Elementi Su Niteliği Öncü 
     Vücutta karşı geldiği bölge Göğüsler, yemek borusu ve mide. 
     Rengi Gümüşi gri, mavi tonları 
     Metali Gümüş Taşı İnci 
     
     ŞANSLI ALANLAR 
     Yılın ilk yarısında parasal rahatlama sürüyor... İş hayatında ve özel konularda yeni kazanç yolları sağlamanız hiç de zor olmayacak. Zira Jüpiter’in konumu bolluk getiriyor. Bu dönemde kaynaklarınızı daha çok gelir getiren alanlarda değerlendirmelisiniz. Yılın ikinci yarısında ise kendinizi ifade edebileceğiniz, yeni şeyler öğrenebileceğiniz fırsatlar ortaya çıkacak. Eğitim hayatındaki Yengeçler için verimli bir dönem var. Entelektüel faaliyetleriniz de canlanacak. 
     
     ZORLANMA ALANLARI 
     2003’ün ikinci yarısında hesaplarınızı iyi yapmanız ve sorumluluklarınıza sahip çıkmanız gerekiyor. Satürn gezegeni burcunuza 2.5 yıllığına yerleşmekte. Bu gezegen ancak üstünde iyice düşünülmüş, çalışılmış konuları destekler ve ödüllendirir. Bu bakımdan artan sorumluluklar yüzünden iyimserliğinizi korumanızı ve dikkatli olmanızı öneriyoruz. Satürn sizi yapıcı olmaya ve aşırı duygusallıktan uzak kalmaya çağırıyor. Önceliklerinizi iyi belirlemeli ve tamamlanması gereken işlere ağırlık vermelisiniz. İş ve ailevi konularda kısıtlayıcı koşullar sizi biraz üzebilir 
     
     YENGEÇ KADINI İÇİN AŞK... 
     Bu yıl ilişkiler alanında yüksek enerjiler yok ama yılın ikinci yarısında ilişkilere daha ciddi bir gözle bakmanız gerekecek. Satürn’ün burcunuza geçecek olması, ilişkilerde sorumlulukların artmasına da neden olacak. Dağınık devam eden ilişkilerde ciddileşme ve toparlanma söz konusu... Bu arada Venüs’ün olumlu açıları da 27 Mart-21 Nisan, 4-29 Temmuz, 9 Ekim-2 Kasım arasında aşkta romantizmi artırıyor. Bununla birlikte 21 Nisan-16 Mayıs, 15 Eylül-9 Kasım dönemlerinde ilişkilerde daha dengeli olmalısınız. 
     
     
</TEXT>
</DOC>
