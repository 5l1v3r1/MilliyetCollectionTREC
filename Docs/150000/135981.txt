<DOC>
<DOCNO> 135981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/09/ekonomi/eko02.html </URL>
<DATE> 2003/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
YASED, TÜSİAD’dan daha önemli bir rol oynayacak 
</HEADLINE>
<TEXT>

     AÇIK KOYU SOHBETLER EYLEM TÜRK 

     Yabancı Sermaye Derneği’nin YASED 25 Şubat’ta yapılacak seçimli genel kuruluna başkanlık için hazırlanan Ernst Young’ın Yönetim Kurulu Başkanı Şaban Erdikler, "YASED’deki birikimim, başkan olmak için girişimde bulunma zamanı olduğunu hatırlattı bana. Destek aldığımı görünce aday oldum. 25 Şubat’taki genel kurulumuzda üyelerimiz teveccüh gösterirse başkan olacağım" dedi. Erdikler, yeni dönemde YASED’in oynayacağı rolün Türk Sanayicileri ve İşadamları Derneği’nden TÜSİAD daha önemli olacağını belirtti. Türkiye’nin normal şartlarda her yıl 10 milyar dolar yabancı sermaye çekmesi gerektiğini anlatan Erdikler, "Yabancı sermaye gelmiyor. 2002 rakamları henüz açıklanmadı ama 600 milyon doların üzerinde bir rakam çıkmayacak" dedi. 
     
YASED yeni dönemde nasıl bir misyon üstlenecek 
     Yeni dönemde YASED’in oynayacağı rol TÜSİAD’dan daha önemli olabilir diye düşünüyorum. Çünkü Türkiye’nin içinden bulunduğu ortamdan çıkması için yabancı sermayeye ihtiyacı var. Yabancı sermayenin karşılaştığı sorunların halledilmesi için de YASED’in yapacağı çok iş var. Bu nedenle YASED’in üstlendiği misyon TÜSİAD’ın üstlendiği misyondan daha önemli olacak. 
     
Yeni dönemdeki projeleriniz neler 
     Öncelikle derneğin profesyonel kadrosunu genişletmeyi düşünüyorum. Genişlemiş kadroyla birlikte yabancı sermayeye dönük araştırmalar, raporlar hazırlayacağız. Üyeler arasında bilgi iletişimini artırmayı düşünüyoruz. Yabancı sermayenin Türkiye’nin ekonomik gelişmesine katkısını ortaya çıkarmak konusunda beraber çözüm üreteceğiz. Yabancı sermayenin önündeki engeller, vergiler, fikri mülkiyet hakları gibi çok geniş bir yelpazede dernek çok önemli çalışmalarda bulunacak. 
     
Devletle ortak projeleriniz olacak mı 
     Yabancı sermaye kanununda bir tanıtım ajansının kurulması konusu gündemde. Kurulacak ajansa YASED olarak biz de destek vereceğiz. Dünyada yabancı sermaye trendine bakıldığında bütün ülkelerin izlediği bir yol var. Önce ülkenin genel şartları iyileştiriliyor. Sonra tanıtım ajansı kuruluyor ve hedef ülkeler belirlenerek yatırım olanakları anlatılıyor. 
     
Ernst Young’ın açıkladığı birleşmeler ve satın almalar raporunda yabancı sermaye ile yapılan evliliklerin sayısının da az olduğu görülüyor... 
     Evet. Yabancı sermaye birleşme yoluyla da Türkiye’ye gelmiyor. Dünyada 1.3 trilyon dolar yabancı sermaye yatırımı varsa bunun yüzde 85’i, birleşme ve satın almalar yoluyla gerçekleşmiş. Türkiye’de ise 2002 yılında 54 tane birleşme olmuş, ve 1 milyar doların altında kalmış. Ya Türk şirketleri birleşmeye hazır değil ya da yabancı sermayeli şirketler Türkiye’de birleşecek şirket bulamıyorlar. 
     
Birleşmeler açısından önümüzdeki dönemi nasıl görüyorsunuz 
     Türkiye’de belli başlı konular var. Bunlar, enflasyon, kayıtdışı ekonomi ve psikolojik faktörler. Psikolojik faktörlerin başında ortağa sıcak bakılmaması geliyor. Bu sorunlar halledilmeden anlamlı ve büyük birleşme ile satın almalar görmek mümkün değil. Ayrıca mevzuatımız da birleşmeler konusunda hazır değil. Bölünme konusu kurumlar vergisi kanununda yeralıyor ama ticaret kanununda yeralmıyor. 
     
Enron’un batışıyla bağımsız denetim şirketleri uzun süre tartışıldı. Şu anda gelinen nokta nedir 
     Tartışmalar yaşandıktan sonra çeşitli ülkeler mevzuatlarına, bağımsız denetim şirketlerinin hangi faaliyette bulunup bulunmayacağı konusunda yeni kararlar koydu. SPK da tebliğ çıkardı. Bunlar aslında bağımsız denetim mesleğinin sahip olduğu itibarı yeniden kazanması için yürütülen faaliyetler. Bana göre yerinde faaliyetler. 
     
Yabancı sermayeye İrlanda modeli      Yabancı sermaye çekmek için tanıtım amacıyla kurulan ajansların çok başarılı olduğunu belirten Erdikler, bu konuda İrlanda örneğine dikkat çekiyor Çok başarılı örnekler var. Mesela İrlanda. İrlanda’nın milli geliri 85 milyar dolar. Bir o kadar yabancı sermaye yatırımı alıyor. Buradaki başarının İrlanda tanıtım ajansına ait olduğu herkes tarafından kabul edilmiş durumda. 
     
Peki, Türkiye bu konuda İrlanda’yı mı model alacak 
     İrlanda tanıtım ajansının iki tane fonksiyonu var. Birincisi tanıtım işlerini yürütmek diğeri de yabancı sermaye işlemlerini yürüten daire gibi çalışmak. Bu faaliyetlerin ayrı ayrı bünyelerde yürütülmesi konusunda tartışmalar yaşandı. Türkiye’de kurulacak tanıtım ajansının da ayrı yapılarda örgütlenmesi öngürülüyor. YASED gibi örgütlerde Türkiye çok fazla bürokrasiye boğulmuş ülke olduğu için, ajansın aynı çatı altında iki ayrı departman şeklinde örgütlenmesinin daha yerinde olacağını düşünüyor. 
     
Ajansın özel bütçesi olacak mı 
     Yıllık 2 - 2.5 milyon dolar gibi bütçe rakamlarından sözediliyor. Burada önce proje geliştirmek lazım. Bu projeyi de hedef ülkelere gidip anlatmak lazım. Şu anda her ülke Türkiye için hedef durumunda. Türkiye yabancı sermaye yatırım endeksinde geriye doğru gidiyor. 
     
Yılda 10 milyar dolar çekebiliriz’Yabancı sermaye Türkiye’ye 2002’de ne kadarlık yatırım yaptı 
     Türkiye’ye yabancı sermaye gelmiyor. 2002 rakamları henüz açıklanmadı ama 600 milyon doların üzerinde bir rakam çıkmayacak muhtemelen. Bir malın satılması için önce o malın ortaya çıkması lazım. Türkiye son iki üç yıllık bir döneme bakıldığında yabancı sermaye yatırımı için uygun değildi. Türkiye’nin normal ekonomik işleyiş içinde her yıl 10 milyar dolar yabancı sermaye çekebiliyor olması lazım. Yerli yatırımcı başka ülkelerde yatırım arayışına girmişse, yabancı yatırımcıların Türkiye’ye gelmekte çok fazla ısrarcı olmayacağını kabul etmek lazım. 
     



 EKONOMİ 




















</TEXT>
</DOC>
