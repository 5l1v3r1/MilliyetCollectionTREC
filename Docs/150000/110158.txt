<DOC>
<DOCNO> 110158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/29/son/sondun04.html </URL>
<DATE> 2002/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
''Grease'' efsanesi geri dönüyor... 
</HEADLINE>
<TEXT>

     Gençliğin 1970'li yıllarda efsanesi haline gelen ''Grease'', 24 yıl aradan sonra geri dönüyor. Filmin başrolündeki John Travolta ile Olivia Newton John, yapımın üçüncüsü için yeniden birlikte kamera karşısına geçeceklerini açıkladı. 
     Internetteki ''peoplenews'' sitesinin haberine göre, iki ünlü yıldız, ''Grease-3'' için biraraya geliyor. Danny John Travolta ile Sandy'yi Olivia Newton John yetişkinlik döneminde buluşturan filmde, tanınmış ikiliye ''Rizzo'' rolünü oynayan Stockard Channing de yeniden eşlik edecek. 
     Film için tekrar kamera arkasına geçmeye hazırlanan yönetmen Randal Kleiser, filmin arkasındaki ekibi yeniden buluşturmaktan mutluluk duyduklarını belirterek, ''Film, başroldeki karakterlerin o günden bugüne ne yaptıklarını anlatacak. Sanıyorum ki bu filmin hayranlarını mutlu edeceğiz'' açıklamasında bulundu. 
     ''Grease'' serisinin ilki 1978 yılında çevrilmiş ve dünyanın dört bir yanında yaklaşık 340 milyon dolar gişe hasılatı elde etmişti. Dünyanın en çok hasılat yapan filmleri arasında yer alan yapım, müzikal tarihinin başyapıtları arasındaki yerini koruyor. 
     





</TEXT>
</DOC>
