<DOC>
<DOCNO> 101600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/13/son/sondun12.html </URL>
<DATE> 2002/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Güney Kore'ye borcunu silahla ödeyecek. 
</HEADLINE>
<TEXT>

     Rusya'nın, Güney Kore'ye Sovyetler Birliği döneminden kalma borcunu silahla ödeyeceği bildirildi. 
     Güney Kore Savunma Bakanlığı yetkilileri, Moskova'nın en az 1.95 milyar dolar olan borcu karşılığında tank, taarruz gemileri ve diğer askeri teçhizat almak için Rusya ile gelecek ay anlaşma imzalanabileceğini belirtti. 
     Bakanlıktan bir yetkili, Rusya'nın henüz miktarın tamamını onaylamadığını, tam miktarın belirlenmesi için Maliye Bakanlığı'nın borcun faizini de hesaplaması gerektiğini söyledi. 
     Yetkili, Güney Kore'nin, silahların toplam tutarının yarısı olan 267 milyon doları nakit olarak ödeyerek, kalanını borcun bir bölümüne saymayı planladığını ifade etti. 
     Güney Kore, 1991'de Rusya'nın pazar ekonomisine geçişine yardım etmek için Sovyetler Birliği'ne kredi vermişti. 
     Seul yönetimi, Sovyetler Birliği ile diplomatik ilişkilerini, SSCB yıkılmadan bir yıl önce 1990'de yeniden kurmuştu. 
     





</TEXT>
</DOC>
