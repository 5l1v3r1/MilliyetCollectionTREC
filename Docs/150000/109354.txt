<DOC>
<DOCNO> 109354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sontur04.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisle boğuşan cinayet zanlısı ölü ele geçti... 
</HEADLINE>
<TEXT>

     Bayrampaşa'da bir kişiyi öldürdükten sonra kendisini yakalamaya çalışan polisi bıçakla yaraladığı öne sürülen zanlı, ölü ele geçirildi. 
     Tuna Caddesi İncirlik Parkı'nda henüz belirlenemeyen bir nedenle tartıştığı Mithat Toksa'yı boğazından bıçaklayarak öldüren Serkan Dikbaş 22 , olay yerinden geçen polis memuru Ali Vural'ı görünce kaçmaya başladı. 
     Cezaevinden bir süre önce çıktığı belirtilen Dikbaş, Fulyalı Caddesi'nde kendisini yakalayan polis memuru Vural'a direndi. 
     Bu sırada çıkan boğuşmada polis memurunu bıçakla elinden yaralayan Dikbaş, Ali Vural'ın açtığı ateş sonucu öldü. 
     Vural olaydan sonra kaldırıldığı Haseki Eğitim ve Araştırma Hastanesi'nde ayakta tedavi görürken, Dikbaş ile Toksa'nın cesetleri ise Sağmalcılar Devlet Hastanesi morguna kaldırıldı. 
     Olayla ilgili başlatılan soruşturma sürüyor. 
     





</TEXT>
</DOC>
