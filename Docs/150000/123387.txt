<DOC>
<DOCNO> 123387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/08/son/sontur25.html </URL>
<DATE> 2002/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara ve Avşa adalarına ulaşım yapılamıyor... 
</HEADLINE>
<TEXT>

     Türkiye'yi kuzeyden başlayarak etkisi altına alan soğuk ve yağışlı hava, deniz ulaşımını etkiliyor. 
     Elverişsiz hava koşulları nedeniyle Balıkesir'e bağlı tatil beldelerinden Avşa ve Marmara adaları ile İstanbul arasında deniz ulaşımı yapılamıyor. 
     Avşa adası'ndan saat 12.00'de hareket eden Türkiye Deniz İşletmeleri'ne ait ''Mavi Marmara'' adlı yolcu gemisi, denizdeki fırtına nedeniyle kısa süre sonra Avşa Limanı'na geri dönmek zorunda kaldı. 
     Yolcu gemisinin bugünkü seferinin iptal edildiği, hava koşullarının düzelmesi halinde yarın gerçekleştirilebileceği bildirildi. 
     Avşa ve Marmara adaları ile İstanbul arasındaki deniz ulaşımının yapılamaması nedeniyle bayram tatilini bu adalarda geçiren pek çok kişi, tatillerini zorunlu olarak uzatmak durumunda kaldı. 
     





</TEXT>
</DOC>
