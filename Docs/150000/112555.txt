<DOC>
<DOCNO> 112555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/yazar/cemal.html </URL>
<DATE> 2002/10/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Bey’de hayra alamet olmayan 
</HEADLINE>
<TEXT>

     Tayyip Erdoğan’ın kendisi ve kadroları ne kadar yeterli Başta ekonomi olmak üzere Türkiye’nin temel sorunlarıyla ne kadar başa çıkabilirler 
     Bir başka deyişle 
     Ne kadar hazırlıklı AKP 
     Soru işaretleri zaten vardı. Ama bunlar 3 Kasım yaklaşırken azalmıyor, artıyor. 
     İyiye işaret değil bu. 
     Türkiye’de belirsizliğin seçimlerden sonra da devam etmesine yol açabilecek bir durum. Eğer böyle giderse, bundan özellikle ekonominin olumsuz etkilenmesi yakın ihtimaldir. 
     Tayyip Erdoğan’la takımının ekonomi bilgisi pek parlak değil. Bu malum. Ve AKP lideri konuştukça, kuşkular büyüyor. Bazı konuların nezaket derecesini bilemiyor. Neyi, nasıl söyleyeceğini de kestiremiyor. 
     Örneğin, iç borçlar konusundaki son açıklamaları kendisindeki bilgi ve üslup açığını gözler önüne serdi. Seçim araştırmalarında hep birinci çıkan bir partinin lideri böyle konuşunca, bir anda borsa düştü, faiz ve dolar yükseldi. 
     AKP yarın hükümet olsa, piyasalarda, durun bakalım, ne yapacaklar ’ bekleyişine, belirsizliğine yol açmaz mı bu durum 
     Bu arada Tayyip Erdoğan’ın, bankalarına daha önce el konulmuş bazı bankacılarla yaptığı görüşmenin kamuoyuna yansıması üzerine takındığı tutum da, hakkındaki soru işaretlerini çoğalttı. Basına çatması, bankasına el konanları bir yana bırakıp Kemal Derviş’i eleştirmesi tuhaftı. Kasıtlı değilse, bilgisizliğin ürünüydü. 
     Bir de o külhanlık var. 
     Tayyip Erdoğan belki bu tavrın halkta sempati yarattığını sanıyor. Ben aynı kanıda değilim. Bu havası, ciddi insanların gözünde güvenilirliği törpüler. Ve ülkeyi yönetmeye soyunmuş bir liderin eksi hanesine kırık olarak yazılır o kadar... 
     Bir başka konu var 
     Yolsuzluk davaları... 
     İstanbul Büyükşehir Belediye Başkanlığı dönemiyle ilgili davalarda Tayyip Erdoğan’la birlikte bazı çalışma arkadaşları da yargılanıyor. AKP lideri, bu arkadaşlarının hepsini seçilecek yerlerden milletvekili adayı yapmış durumda. 
     Akla hemen dokunulmazlık zırhı geliyor. Yani sanık durumundaki bu arkadaşlar, milletvekili seçilecek ve mahkemeden kurtulacaklar Bu sorulunca arkadaşlarına güvendiğini’ söylüyor Tayyip Erdoğan. 
     Oysa bilmesi gerekir 
     Kendi kişisel güveni ayrı, yargı ayrıdır. Eğer arkadaşlarına gerçekten güveniyorsa, o zaman yapacağı tek şey var CHP’nin yaptığını yapmak. 
     Yani AKP olarak, "Milletvekili dokunulmazlığının adi suçlara kalkan olmasını önlemek ve dokunulmazlığı sadece düşünce ve ifade özgürlüğüyle sınırlamak" için Anayasa’nın 83 ve 100. maddelerinin değiştirilmesini vakit geçirmeden istemek... 
     Bunu yapabilir mi Tayyip Erdoğan 
     Yaparsa inandırıcılık kazanır. 
     Dürüstlük söyleminin anlamı olur. 
     Tayyip Erdoğan’ın bir başka tehlikeli eğilimi basınla ilgili. Neyin haber olup neyin haber olamayacağı konusunda fazla ahkam kesmek, basına göz dağı vermeye kalkışmak siyaset adamları açısından hiçbir zaman hayra alamet olmamıştır. 
     AKP lideri için de olmaz. 
     Son bir not 
     Tayyip Erdoğan’ın tarzında, meydan okumalarında, miting konuşmalarında sanki iktidar şımarıklığı’nın ilk sinyalleri geliyor. 
     Bilmem yanılıyor muyum 
     Biraz erken değil mi 
     
     







Attil İlhan ve Yaşar Kemal 


Stockholm’e doğru... 


Özel eleştirme... 


Allah utandırsın 


Tayyip Bey’de hayra alamet olmayan 


Şeytan Ayetleri 2 mi 


Havadan sudan... 


Paran varsa kolay doktor da olursun, mühendis ve hukukçu da 


"Koşullu tarih" olabilir mi 


Seni bir serçenin gözyaşı kadar sevdim 


Bazı Avrupalılar 


Projesiz particilik 


Kriz sonrasi üniversite tercihleri 


Kendimizi aldatmayalım 


Hem KDV hem ÖTV 


</TEXT>
</DOC>
