<DOC>
<DOCNO> 115945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/30/son/sondun22.html </URL>
<DATE> 2002/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasmussen Çeçen Kongresi'nde terörist yok 
</HEADLINE>
<TEXT>

     Danimarka Başbakanı Anders Fogh Rasmussen, Rusya'nın suçlamalarını reddederek, başkent Kopenhag'da düzenlenen Dünya Çeçen Kongresi'ne katılanların terörist olmadığını söyledi. 
     Rasmussen, ülkesinin topraklarında teröristleri kabul etmeyeceğini belirterek "Zaten ulusal polis ve istihbarat servisleri gibi uzman makamlar, teröristlerin kongreden yararlanmamalarını sağladı" dedi. 
     Rasmussen, Rusya'nın tanımadığı Çeçenistan Devlet Başkanı Aslan Mashadov'un temsilcisi Ahmed Zakayev'in tutuklanmasını kısaca yorumlarken "Danimarka polisi kurallara göre hareket etmiş ve herhangi bir başka talep gibi Rusya'nın tutuklama talebini değerlendirmiş, sınırdışı edilmesi konusunda ise bir tavır takınmamıştır" diye konuştu. 
     





</TEXT>
</DOC>
