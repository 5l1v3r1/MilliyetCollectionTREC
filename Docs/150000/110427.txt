<DOC>
<DOCNO> 110427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sontur37.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Van'da su boruları kevgir'e döndü... 
</HEADLINE>
<TEXT>

     Van'ın Muradiye ilçesi'ndeki içme suyu şebeke borularının, bir ay içinde 55 kez patladığı öğrenildi. 
     Muradiye Belediye Başkanı Nafiz Mehmetağaoğlu, içme suyu şebekesi ana borularının bir ayda 55 kez patladığını belirterek, ''Boruları onarmadan diğer yerdeki borularda patlamalar meydana geliyor. Ekiplerimiz bazı yerlere yetişemiyor'' dedi. 
     İçme suyu probleminin yıllardır çözüme kavuşturulamadığından yakınan Mehmetağaoğlu, şöyle devam etti 
     ''Geçtiğimiz yıllarda su kaynaklarının yetersiz olması nedeniyle ilçenin içme suyu ihtiyacını karşılayamıyorduk. Daha sonra ortaya çıkarılan yeni su kaynaklarını borularla şebekeye ekledik. Şimdi borulara çok fazla su girişi olması nedeniyle patlamalar meydana gelmektedir. Bu nedenle bazı mahallelerimize su ulaşmamaktadır.'' Boruların eski olması nedeniyle sık sık meydana gelen patlamaların onarım maliyetinin yüksek olduğunu ifade eden Mehmetağaoğlu, ilçenin içme suyu sorununun tamamen ortadan kalkması için bütün imkanları kullanacaklarını sözlerine ekledi. 
     





</TEXT>
</DOC>
