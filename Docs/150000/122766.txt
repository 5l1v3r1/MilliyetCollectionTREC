<DOC>
<DOCNO> 122766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/05/guncel/gun07.html </URL>
<DATE> 2002/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatile değil, annenize gidin 
</HEADLINE>
<TEXT>

Diyanet’ten anlamlı mesaj 
     ANKARA Milliyet 

     Diyanet İşleri Başkanı Mehmet Nuri Yılmaz, Ramazan Bayramı mesajında aile ziyaretlerine önem verilmesi gerektiğinin altını çizdi. Yılmaz, son yıllarda bayramlaşma yerine tatilin tercih edildiği, akrabalık bağlarının zayıfladığını belirterek, "Tatile değil, annenize gidin" mesajı verdi. Menfaatin öne çıktığı günlerde bayramın daha da önem kazandığına işaret eden Yılmaz, "Milli ve manevi değerlerimizin zayıflatılmaya çalışıldığı bir zamanda, bayram sabahı camilere koşarak, zengin - fakir yan yana namaz kılarak, birlik ve beraberliğimizi fiiliyata dökmeliyiz" dedi. 
     
     KENETLENELİM’ 
     Herkesi cumhuriyete sahip çıkmaya da çağıran Yılmaz, "Huzurumuzun bozulmasına yönelik iç ve dış mihrakların faaliyetlerine karşı uyanık olmalıyız" uyarısında bulundu. Yılmaz, sözlerini şöyle sürdürdü "Dini bayramlarımızın ilkini idrak ettiğimiz şu günlerde bağımsızlığımıza, cumhuriyetimize hep birlikte sahip çıkmalıyız. Devlet - millet el ele vererek, tüm kurum ve kuruluşlarımızla, milli birlik ve beraberliğimiz etrafında kenetlenmeliyiz. Ay yıldızlı bayrağımızın gölgesinde vatan bütünlüğümüzün, birlik ve dirliğimizin ilelebet devam etmesi için azimle çalışmalıyız." 
     



 GÜNCEL 

















</TEXT>
</DOC>
