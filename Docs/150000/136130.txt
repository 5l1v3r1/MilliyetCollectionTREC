<DOC>
<DOCNO> 136130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/magazin/mag01.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ece de dönerci çıktı 
</HEADLINE>
<TEXT>

"Döner kesen manken defileme çıkamaz" diyen Yıldırım Mayruk, aynı gerekçeyle Ece Gürsel’i kadro dışı bıraktı 
     YAŞAR ÇAKMAK 

     TÜM açıklamalarında "Döner kesen manken benim podyumuma çıkamaz" diyen Yıldırım Mayruk, Tokyo’da düzenlenecek olan Türkiye Resmi Yılı’ kutlamaları kapsamındaki defilesinin kadrosunu değiştirdiğini belirtti. Daha önce Irmak Atuk, Çağla Kubat, Sema Şimşek, Pınar Tezcan, Tanya, Sedef Avcı, Ece Gürsel, Zeliha Çal ve Tuğba Karaca’yı defilesine çıkaracağını söyleyen Mayruk, son anda Ece Gürsel’i kadro dışı bıraktığını açıkladı. Ve onun yerine Ebru Güzel’in podyuma çıkacağını söyledi. 
     MAYRUK’UN ortağı Barbaros Şansal "Ece’nin dönerci açılışları da dahil olmak üzere çok sayıda tanıtıma katıldığını öğrendik. Ayrıca özel hayatı ile çıkan haberler de bizi tedirgin etti. İyi bir manken ama biz kusursuz çalışan bir kuruluşuz" dedi. Ece Gürsel ise şunları söyledi "Bana Dışişleri Bakanlığı’nda kadro fazlalığı olduğunu ve bu yüzden de gidemeyeceğimi bildirdiler. Ama yerime Ebru Güzel’in götürüleceğini bilmiyordum. Ben öyle dönerci, sucukçu açılışlarına katılmadım, bana haksızlık yapılıyor." 
     



 MAGAZİN 













</TEXT>
</DOC>
