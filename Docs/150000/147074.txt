<DOC>
<DOCNO> 147074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/son/sonspo22.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay Elazığspor maçı, Fenerbahçe maçından daha zor... 
</HEADLINE>
<TEXT>

     Altay Kulübü Başkanı Ahmet Taşpınar, Elazığspor karşılaşmasının kendileri için Fenerbahçe maçından daha zor geçeceğini söyledi. 
     Ahmet Taşpınar, yaptığı açıklamada, Elazığspor'un puan cetvelinin alt sıralarında yer almasına karşın, ligin iyi futbol oynayan ekiplerinden biri olduğunu kaydetti. 
     Taşpınar, şöyle konuştu 
     ''Her iki ekibin de şiddetle puana ihtiyacı var. Bizim de onların da kazanmaktan başka şansı yok. Bizim için bu karşılaşma Fenerbahçe maçından daha zor geçecek. Taraftarlarımızın 90 dakika boyunca sabırlı bir biçimde takımlarına destek olmalarını istiyoruz.'' Futbol Federasyonu'nun, İngiltere'ye özel uçakla konuk götürmesine ilişkin eleştirilere katılmadığını da kaydeden Taşpınar, ''Futbol Federasyonu özerk bir kurumdur. Eğer bir sorun varsa bunu genel kurulunda çözer. 'Bu kadar kaynak nasıl yaratıldı' diye sormuyorlar da 'özel uçak İngiltere'ye götürüldü' diye hesap soruyorlar. Eleştirilere kesinlikle katılmıyoruz'' diye konuştu. 
     





</TEXT>
</DOC>
