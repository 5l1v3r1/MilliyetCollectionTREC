<DOC>
<DOCNO> 114740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/24/ekonomi/eko03.html </URL>
<DATE> 2002/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın kızlar direksiyonu beylere bıraktı 
</HEADLINE>
<TEXT>

Dedeleri Kamil Koç’un arabasıyla poz veren ailenin bayan üyeleri yönetimi profesyonellere devretti. 
     EKONOMİ SERVİSİ 

     Kurulduğu günden beri aile şirketi olarak yönetilen ve son 10 yıldır yönetim kurulunda ailenin kadınları bulunan Kamil Koç’ta yönetim kadrosuna profesyoneller getirildi. 
     Kamil Koç’un 1926’da kurulan Kamil Koç Otobüsleri Yönetim Kurulu Başkanı Sena Kaleli kurumsallaşma kararı almalarının kolay olmadığını belirterek, "Haksız rekabetin bol olduğu erkek egemen bir sektörde, Bu hanımların aramızda ne işi var’ lafını çok işittik" dedi. Sektörde Altın Kızlar’ olarak da adlandırıldıklarını söyleyen Kamil Koç’un torunu Kaleli, "Duygusallıktan kaçıp kendi performansımızı sorgulayarak erken teşhis yaptık. Ve bu erken teşhis sonucu tedavi kararı aldık" diye konuştu. Haziran ayında genel müdürlük görevini Kaleli’den devralan Aydın Aker de kurumsallaşmayla, yolcu sayısında yüzde 40 artış ve yüzde 30 - 40 tasarruf öngördüklerini kaydetti. Aker bu yıl 30 - 35 trilyon ciro hedeflediklerini söyledi. Toplantıda Kamil Koç’un yeni amblem ve logosu da tanıtıldı. 
     
     Ben bu işin Sezen Aksu’suyum’ 
     Şirketin genel müdürlük ve bölge müdürlükleri profesyonel yöneticilere devredilirken, ailenin beş bayanı yönetim kurulundaki görevlerini sürdürüyor. 19 yaşında hostes olarak başladığı Kamil Koç’ta 1992’den beri yönetim kurulu başkanlığı ve genel müdürlük görevlerini yürüten Sena Kaleli, "Ben bu işin Sezen Aksu’suyum. Birikimimi bu şirkete vermeye devam edeceğim" dedi. 
     



 EKONOMİ 



















</TEXT>
</DOC>
