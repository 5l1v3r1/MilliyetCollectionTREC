<DOC>
<DOCNO> 102740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sonspo06.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da galibiyet sevinci. 
</HEADLINE>
<TEXT>

     Samsunspor'da, Bursaspor galibiyetinin sevinci yaşaanırken, kulüp futbol şubesi sorumlusu Suat Çalık, ''İlk galibiyetimiz muhteşem taraftarımıza armağan olsun'' dedi. 
     Bursaspor karşısında taraftarların da desteğini alarak çok iyi bir oyun ortaya koyduklarını, bunun sonucunda da sahadan galibiyetle ayrıldıklarını belirten Suat Çalık, şunları söyledi 
     ''Geçen sezon çok kötü günler geçirdik. O kadrodan birçok oyuncumuzu da kaybederek, ancak genç ve yetenekli oyuncular transfer yaparak lige başladık. İlk maçımızda Galatasaray gibi güçlü bir ekibe yenildik. Buna rağmen moralimizi bozmayarak Bursaspor maçına hazırlandık. Muhteşem taraftarımızın önünde güzel de bir futbol ortaya koyarak sahadan galibiyetle ayrılmasını bildik. Bunda en büyük etken hiç kuşkusuz taraftarımız ve bu galibiyeti onlara armağan ediyoruz.'' Çalık, yabancı futbolcu arayışlarını da sürdürdüklerini kaydederek, ''Acelemiz yok. Genç, yetenekli, gelecek vaad eden ve maddi açıdan da kesemize uygun futbolcular arıyoruz. Bu yüzden ince eleyip sık dokuyoruz. Bazı futbolcularla görüşmelerimiz sürüyor. Yabancı futbolcu konusunda hata yapmak istemiyoruz'' dedi. 
     





</TEXT>
</DOC>
