<DOC>
<DOCNO> 144702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/yazar/pulur.html </URL>
<DATE> 2003/03/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     "Hicivlerinde, kimi hedef aldığını niçin açıkça yazmıyorsun " 
     Şair cevap vermiş 
     "Bütün alçaklara uygulansın, numarasız gözlük gibi kullanılsın, diye." 
     Kıssadan hisse... 
     Bize de, sık sık bu soruyu sorarlar da... 
     
     ADAMIN biri sapıkmış, günah çıkartmak için papaza gitmiş anlatmış 
     "Ama papaz efendi ben bu işte kazandığım parayı fakir, fukaraya, kimsesiz çocuklara veriyorum " 
     Papaz, düşünmüş taşınmış 
     "Günahın sevabına denk geliyor, yediğin yanına kar kalıyor " 
     Kıssadan hisse... 
     Söyler misiniz, Amerika’yla bunca pazarlıktan sonra, bizimkilerin karı ne 
     
     TALEYRAND, Fransız İhtilali’nin Dışişleri Bakanı ve her devrin adamı, Fouche de onun gibi her devrin polis müdürü... 
     Bir gün, ikisini kol kola girmiş, yürüdüklerini gören biri dayanamamış 
     "İhanetle, hıyanet, birbirlerine yaslanmış, gidiyorlar " 
     Kıssadan hisse... 
     Savaş başladığından bu yana, siz hiç televizyona bakmadınız mı, ihanetle hıyaneti karşı karşıya oturmuş, ahkam keserken görmediniz mi 
     Hem de çifter çifter 
     
     PAŞA hazretlerinin, pek aptal, geri zekalı bir oğlu varmış, babası, oğluna, bir şeyler okutup öğretsin diye avuç dolusu para döküp, bir "hoca" tutmuş... 
     Arada sırada "hoca"’ya soruyormuş 
     "Bizim oğlanın durumu nasıl " 
     "İyi efendim, iyi, çok şey öğreniyor " 
     Paşa bir gün oğlunu sınamak istemiş, "hoca"’ya haber yollamış 
     "Oğlanla akşam konağa gelsin, eş, dost oğlanı görsün " 
     Yemek yenmiş, sohbet başlamış, laf avcılıktan açılmış, herkes bir şey anlatırken, paşanın oğlu damdan düşer gibi ortaya bir laf atmış 
     "Bir ok attım kebap oldu " 
     Herkes birbirine, paşa da "hoca"ya bakmış 
     "Ne diyor bu " diye... 
     Hoca, izah etmiş 
     "Efendim mahdumunuz, bir ok attım kebap oldu buyurdular, anlatayım... Kendisiyle birlikte ava gitmiştik, mahdum beyin önüne bir tavşan çıktı, hemen nişan aldı, attı, ok tavşanı delip geçti, bir kayaya isabet etti, taştan kıvılcım çıktı, otlar, ağaçlar tutuştu, tavşan da kebap oldu... Bunu anlatmak istediler, anlaşılmayacak ne var " 
     Herkes lahavle çekmiş, sohbet devam etmiş, derken "mahdum bey" bir inci daha saçmış 
     "Bir ok attım, aşure oldu " 
     Hoca dayanamamış, eğilmiş 
     "Ulan, ben şimdi dağ başında tencereyi, şekeri, buğdayı, arpayı, inciri, nohutu, nereden bulayım da sana aşure pişireyim " 
     Kıssadan hisse... 
     Bizim hariciyecileri "hoca"nın yerine koyun, acemi politikacılar da "mahdum bey" olsun, bu adamlara dış politikayı nasıl anlatacaklar 
     Allah kolaylık versin 
     
     







Rap rap rap, hooop güm... 


Çevir kazı... 


Kuzey Irak sorunu 


Ya dehşet dehşeti getirirse 


O 3 oy var ya .. 


Umurunuzda mı 


Cumhuriyetçi Gençlik Platformu 


Kıssadan hisse... 


Bu nasıl insanlık 


Irak petrolüyle duş alırken halkı kaybetmek 


Eğlence bitti 


Sizi oyalıyorlar 


Ekonomide şok ve dehşet’ yaşamak istemiyorsak 


Havadan Sudan 


Türkiye ABD ile iyi olmak zorunda mı 


</TEXT>
</DOC>
