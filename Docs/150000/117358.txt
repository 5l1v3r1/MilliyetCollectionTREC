<DOC>
<DOCNO> 117358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/06/son/sondun23.html </URL>
<DATE> 2002/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın AP'ye demeci "Irak sorununa barışçı çözüm istiyoruz" 
</HEADLINE>
<TEXT>

     Adalet ve Kalkınma Partisi AK Parti Genel Başkanı Recep Tayyip Erdoğan, Irak sorununa barışçı çözüm bulunmasını istediklerini bildirdi. 
     Erdoğan, Associated Press ajansına verdiği demeçte, ''Irak sorununun barışçı yolla çözülmesinin en tercih edilen sonuç olacağını'' söyledi. 
     Erdoğan, ''Kan, gözyaşı ve ölüm istemiyoruz'' dedi. 
     ABD tarafından, Irak ve kitle imha silahları yüzünden çıkan gerginliklerin barışçı yolla çözülebileceğine dair mesajlar aldığını belirten Erdoğan, ''bu konuda olumlu gelişmeler bulunduğunu'' kaydetti. 
     Tayyip Erdoğan, BM'nin Irak'a karşı operasyonu onaylaması halinde Türkiye'nin üslerinin kullanılmasına izin verip vermeyeceği sorusunu, ''Belirsiz sonuçlar hakkında konuşmayı uygun bulmuyorum. BM'den ne gibi bir sonuç çıkacağını bilmiyoruz'' şeklinde cevapladı. 
     





</TEXT>
</DOC>
