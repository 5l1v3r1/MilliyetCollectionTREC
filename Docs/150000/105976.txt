<DOC>
<DOCNO> 105976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/06/guncel/gun02.html </URL>
<DATE> 2002/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle rezillik olmaz ’ 
</HEADLINE>
<TEXT>

Yaz okulundaki skandala el atan Bakan Tekin, Gereken yapılacak’ dedi 
     Gazetemizde "Yaz okulunda skandal" başlığıyla verdiğimiz haberin ardından, veliler, özel okul yetkilileri, Milli Eğitim Bakanlığı ile ilgili birimler, Kadın ve Aileden Sorumlu Devlet Bakanlığı başta olmak üzere birçok kesim, çocukların bu hale sokulmasına tepki gösterdi. Milli Eğitim Bakanı Necdet Tekin de, hemen harekete geçti. "Öncelikle Milliyet Gazetesi’ni kutluyor ve bu rezaleti ortaya çıkardığı için teşekkür ediyorum" diyen Tekin, şöyle konuştu 
     
     BU BİZE DERS OLDU’ 
     "Bakanlığımızdan kurs adı altında izin almışlar. İnternet yoluyla, öğrenci topluyorlar. Yaşananlar çok çirkin. Böyle rezillik olamaz. Nedim Uzun, altı ay süreyle görevlendirilmiş, bu bize bildirilmiş. Kayıt üzerindeki bilgileri doğru, sertifikası doğru ancak, detayları bilmiyorduk." Müfettişleri görevlendirdiğini kaydeden Bakan Tekin, "Gereken önlemler, acilen alınacaktır. Yönetmelik açık, İngilizce eğitim verebilir, ama bunların hepsi Milli Eğitim Bakanlığı’nın düşüncesi ve disiplini içindedir. Bu durumu kimse kabul edemez. Bu bize ders olmuştur. Böyle çirkin bir olay olmuştur, her olayın müeyyidesi vardır. Böyle bir rezilliğe asla izin vermeyiz. Gereği yapılacaktır." 
     



 GÜNCEL 




















</TEXT>
</DOC>
