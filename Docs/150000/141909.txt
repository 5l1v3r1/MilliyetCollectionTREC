<DOC>
<DOCNO> 141909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/11/guncel/gun90.html </URL>
<DATE> 2003/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     Doğa ve kitaplar onları görebilen gözlere aittir... 
Ralph Waldo Emerson 

Havadan - Sudan 1      Allah’ın çölünün ortasındasındır, ya da Afrika’nın balta girmemiş ormanlarındasındır, medeniyet dediğin tek dişi kalmış canavar çoooook uzaktadır sana, kaderine küser, oturursun sessizce. Öyle bir şey de yok ortada. Hani ev ararken "çok merkezi yerde, çarşıpazar iki adım" denen türden bir ülkede yaşıyoruz ki yok böyle bir konum. 
     Bu ülkede 
     Yazları yaz, kışları da kış gibi yaşanır... 
     Senenin 300 günü yapış yapış bir hava, tropik sıcaklar ve de sağanak yağmurlarla delirecek gibi olmayız... 
     Ya da senenin her günü karın buzun üstünde yaşayıp "oğlum, bazı ülkelerde sıcaktan bunalıp şikayet ediyorlar biliyor musun " "aman babaaa, olur mu öyle şey, sen de bizi yiyorsun"öşeklinde konuşmalar yapmayız... 
     "Fırtına" hızlı futbolcunun lakabı, "Hortum" bahçe sulamaya yarayan uzun lastik cisim, "Tayfun" bir futbolcu ismi bu memlekette... 
     Gelip oramızı buramızı sokan acayip mahlukatlar, çekirge sürüsü baskınları, hortum gibi yılanlar yok... 
     Denize giriyoruz, girdiğimiz gibi tek parça çıkabiliyoruz. Gayet normal değil mi Neden Çünkü insan yiyen piranha yok, köpekbalığı yok, zehirli balık yok, yok oğlu yok... 
     Canın yazın karlı dağ mi çekti, hay hay... Yok "kışın bir uzansam da, güneşlensem" mi dediniz Lafı olmaz, buyurunuz... 
     Meyveyi sebzeyi son yıllarda biraz değişse de taneyle değil, kiloyla, karpuz-kavunu dilimle değil bütün olarak alabiliyoruz hala Çünkü hepsi bol bol yetişiyor bu topraklarda... 
     
     Eeee, nereye geleceğiz buradan Hiçbir yere tabii ki Bu imkan ve ortamla gelememişiz bunca yıl, bundan sonra mı geleceğiz Onca yıl sel basmış, hiçbir şey yapılmadığı için gelmiş öteki sene bir daha basmış. Onca yıl binlerce kişi depremde ölmüş, tıpkı şimdi olduğu gibi, 3 sene sonra unutulmuş olanlar, yine insanlar ölmüş. 
     "Bunlara çözüm bulunsa, tedbir alınsa..." demekten öteye gidilememiş... 
     "Ne konuşalım be ağbi, Havadan - Sudan işte..." diye küçümsememeli şu doğanın nimetlerini. Çünkü orada çok önemli ayrıntılar gizli. Ona da yarın değiniriz artık... 
     
     
     
     
     Takmaz Hoca... 
     "Hocam sen benim sözümü takmıyon galiba " 
</TEXT>
</DOC>
