<DOC>
<DOCNO> 118139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/dunya/dun01.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askeri Kuveyt’e 
</HEADLINE>
<TEXT>

     Irak’a yönelik olası bir harekat çerçevesinde, ilk İngiliz askeri birliğinin bu ay sonuna kadar Kuveyt’teki üslere varacağı belirtildi. 
     Saddam Hüseyin’in silah denetçilerinin Irak’a dönmesi için BM ile işbirliği yapmayı reddetmesi halinde, Irak’a saldırı başlayacağını ve bu öncü birliğin ilk saldırılarda rol oynayacağını yazan İngiliz The Sunday Times gazetesi, 7. Zırhlı Birlikler’e mensup 15 - 20 bin civarındaki askerin Körfez’de beklemede tutulacağını iddia etti. 
     "Çöl Fareleri" adı verilen bu grubun ABD Başkanı George Bush ve İngiltere Başbakanı Tony Blair’in savaş için düğmeye basmalarından sonra 3 hafta içinde harekat başlatabilecek şekilde hazırlandıklarını belirten gazete, "Bu birliğin hazırlıkları BM silah müfettişlerinin muhtemel teftişleriyle aynı zamana denk gelecek" diye yazdı. 
     



 DÜNYA 










</TEXT>
</DOC>
