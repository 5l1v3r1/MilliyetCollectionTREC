<DOC>
<DOCNO> 112763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/14/dunya/dun01.html </URL>
<DATE> 2002/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina seçimine kadın damgası 
</HEADLINE>
<TEXT>

Yunanistan’daki yerel seçimler Atina’nın belediye başkanlığı ve valiliği için kadın ve erkek adayların kıyasıya çekişmesine sahne oldu 
     ATİNA Milliyet 

     Yunanistan dün tarihinin en ilginç seçimlerinden birine sahne oldu. Yunanlıların kayıtlı oldukları seçim sandıklarına gitmelerine gerek kalmadan evlerine en yakın sandıkta ve kimlik kartı göstererek oy kullandığı yerel seçimlerde, Yunanlılar üç süper vali, 54 vali, 901 belediye başkanı ve 132 muhtarı belirlemek için oy kullandı. 
     Başkent Atina’nın belediye başkanlığı için ana muhalefet partisi Yeni Demokrasi’nin adayı, eski başbakanlardan Konstantinos Miçotakis’in kızı Dora Bakoyanis ile PASOK’un adayı eski AB Komisyonu üyesi Hristos Papuçis kozlarını paylaştı. Dora Bakoyanis anketlerde favori görünüyordu. 
     Seçim sistemi, ilk turda bir adayın yüzde 50 artı 1 oy almasını, bu sağlanamadığında, seçimlerin önümüzdeki pazar günü en fazla oyu alan iki aday arasında tekrarlanmasını öngörüyor. 
     Atina ve Pire’yi de içine alan "süpervalilik" seçimindeyse PASOK’un adayı Fofi Yenimata, Yeni Demokrasi Partisi adayı gazeteci Alekos Canetakos’un önünde görünüyordu. 
     



 DÜNYA 











</TEXT>
</DOC>
