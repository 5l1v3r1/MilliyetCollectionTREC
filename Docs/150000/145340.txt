<DOC>
<DOCNO> 145340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/25/son/sontur08.html </URL>
<DATE> 2003/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rostock adlı gemi, Mersin limanına lojistik malzeme boşaltıyor 
</HEADLINE>
<TEXT>

     TBMM'nin 6 Şubat 2003 tarihinde verdiği izin çerçevesinde, ''yerinde hazırlık'' faaliyetleri kapsamında Mersin Limanı'na gece giriş yapan ''Rostock'' adlı gemi, lojistik malzemeden oluşan yükünü boşaltmaya başladı. 
     Gece yarısı Mersin Limanı'na giriş yapan 156 metre boyunda 5 bin grostonluk konteyner gemisi ''Rostoc'', 9 numaralı rıhtıma yanaştırıldı. 
     Üsler için askeri lojistik ve destek ile insani yardım malzemeleri taşıdığı bildirilen geminin 64 konteynerden oluşan yükünün boşaltılması işlemine başlandı. 
     Bu arada, 10 numaralı rıhtımda bulunan ''Pasifik Lınk'' adlı gemideki konteynerlerden 20'sinin de yine ABD'ye ait olduğu ifade ediliyor. 
     Mersin Limanı'na 4 Mart'ta da aynı kapsamda, Bahama bandıralı 6 bin 310 grostonluk konteyner gemisi ''Cec Meridian'' giriş yapmış, işlemlerde yaşanan sorunlar nedeniyle 3 günlük bekleyişinin ardından 4. gün yükünü boşaltmıştı. 
     




</TEXT>
</DOC>
