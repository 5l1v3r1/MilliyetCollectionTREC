<DOC>
<DOCNO> 116870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/04/yazar/cemal.html </URL>
<DATE> 2002/11/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Seçmen darbeyi fena vurdu 
</HEADLINE>
<TEXT>

     Seçim sandığıdır demokrasiyi yaşatan. Neyin olup neyin olamayacağını en sonunda halkın oyu belirler. Ve millet iradesine saygıyla işler, gerçeklik kazanır demokrasi. 
     İkinci bir yolu yoktur. 
     Ve Türkiye bu demokrasi sınavını dün bir kez daha geçti. Sonuçları saygıyla karşılıyor, ülkemize hayırlı olmasını diliyorum. 
     Sürpriz yok 
     Seçim sonuçları herhalde kimse için şaşırtıcı olmadı. 
     Şöyle özetlenebilir 
     1 Tayyip Erdoğan’ın Adalet ve Kalkınma Partisi, yani AKP seçimleri tek başına kazandı. Parlamentoda tek başına hükümet kurabilecek milletvekili çoğunluğunu elde etti. Hatta Anayasa’yı tek başına değiştirecek bir çoğunluğa, 367’ye yaklaştı. 
     2 CHP, anamuhalefet partisi koltuğuna oturdu. 
     3 Türkiye 1950 seçimlerinden bu yana ilk kez iki partiden oluşan bir parlamentoya sahip oldu. Böylece, siyaset sahnesinde uzun yıllardır yakınma konusu olan bölünmüşlük, parçalanmışlık sorunu seçim sandığında çözüldü. 
     4 Ancak boşa giden oylar, yani parlamentoda temsil edilmeyen seçmenlerin oranı yüzde 45’e ulaştı. 1999 genel seçimlerinde bu oran yüzde 20’nin biraz altındaydı. 
     Bu büyük bir adaletsizliktir. 
     Meşruiyet tartışmalarına ve istikrarsızlığa yol açabilecek bu adaletsizlik elbette seçim sisteminden kaynaklanıyor. Bunun baş sorumluları ise dün yüzde 10 baraja takılan siyasal parti liderleridir. Bunca yıl Seçim Yasası’sını değiştirmeye yanaşmayanlar, şimdi bu sistemin altında kalmış oldular. 
     5 Seçmen, beklendiği gibi, eskiler’e, özellikle iktidar partilerine ölümcül bir darbe vurdu. Seçim sandığında tasfiye’dir bunun anlamı. 
     1999’da yüzde 22 oyu olan Ecevit’in DSP’si yüzde 2’ye, ANAP 13’ten 5’e, MHP 18’den 8 - 8.5’a indi. 2001 yılı Şubat ayında tarihinin en büyük ekonomik krizini yaşayan Türkiye’de halk, uğradığı olağanüstü yıkımın intikamını seçim sandığında oyuyla almış oldu. 
     Bunun adı demokrasi değil mi .. 
     6 Yalnız iktidardakiler değil, muhalefetteki eskiler de sandıkta umduğunu bulamadı. 1999’da yüzde 13 oy alan DYP bu satırlar yazıldığı saatlerde yüzde 10’un altında seyrediyordu. Erbakan Hoca’yla Recai Kutan’ın Saadet Partisi ise ancak yüzde 2.5 civarında kaldı. Oysa bu parti, daha doğrusu Fazilet 1999’da yüzde 16 oy almıştı. 
     7 Halkta özellikle son iki yıldır gitgide şiddetlenen bir tepki vardı. Bu tepkiyi iki sözcükle tarif etmek mümkündü 
     Yoksulluk ve hortum... 
     Nereye gitseniz, büyüyen aş ve iş sorunuyla, rüşvetten, yolsuzluktan, yani halkın diliyle hortumlama’dan yakınılıyordu. Mevcut siyasetçiler, partiler yerden yere vuruluyor, "Eskilerden bıktık, yeni isteriz " sesleri her yerde duyuluyordu. 
     Halk yeni partiler, yeni liderler bekliyordu. Kendi kirini kendi temizlemeyen siyaset kurumundan illallah demişti. Halkın bu yeni çağrısı birçok kulaklarda gereken yankıyı yapmadı. Mevcutlar kendilerini yenileyip, yeni lider, yeni program ve söylemle halkın karşısına çıkamadılar. 
     Tayyip Erdoğan kazandı. 
     CHP de anamuhalefet oldu. 
     Geçen seçimde oyu yüzde 8’di Baykal’ın CHP’sinin. Yüzde 11 - 12’lik artış kaydetti oylarında. Tabii bir başarı. Ama daha fazlası olamaz mıydı 
     8 Tek başına AKP istikrar demek mi 
     Bu bakımdan, Tayyip Erdoğan’ın dün gece yapmış olduğu ilk açıklamalar olumlu. Gerek Avrupa Birliği gerek ekonomi konusunda dengeleri sarsabilecek bir tutum almış değil. Cumhurbaşkanı Sezer’le ilişkilere soğukkanlı ve ilkeli bir yaklaşım sergilemiş bulunuyor. 
     Bu arada, Tayyip Erdoğan’ın bir yandan demokratik hak ve özgürlükler, öte yandan laiklik ile ilgili sözleri de dikkat çekiciydi. "Atatürk’ün dediği gibi hakimiyet kayıtsız şartsız milletindir" ya da "Laiklik, Anayasa’da yer aldığı gibi uygulanacaktır" cümlelerinin altını da çizmekte yarar var. 
     9 Koalisyon hükümetlerinden kurtuluyoruz. 1980’li yılların ANAP hükümetlerinden beri bir parti tek başına ilk kez iktidar oluyor. Türkiye’nin önünde fazla geniş olmayan, bayağı dar bir yol var. Ekonomi ve IMF, Avrupa Birliği ve Kıbrıs, Irak ve ABD gibi son derece köşeli konu ya da sorunlarımız var. Tekneyi sarsmadan, doğrultuyu bozmadan yürümek gerekiyor. 
     10 Zafer sarhoşluğundan uzak durmaları dileğiyle Tayyip Erdoğan’la AKP’yi kutluyor, seçim sonuçlarının Türkiye’ye hayırlı olmasını bir kez daha temenni ediyorum. 
     Son söz 
     Seçim araştırmaları genellikle yanılmadı. 
     
     







AKP’nin ateşle imtihanı 


Müfettah Hanım’ın hünnapları 


Ecevit İntihar ettik 


Seçmen darbeyi fena vurdu 


Demokrasinin dili sandık 


AKP iktidarına ABD’den bakışlar 


Ne geceydi ama .. 


Belirsizlikler kalktı 


Türkiye için yeni bir şans 


Stratejiyi biz belirleriz, özerk kurullar uygular’ 


Görünen köye kılavuz aradık 


AKP’nin zaferi 


Dünyayı renkli çocuklar kurtaracak 


Yadsınan gerçeklerle yüzleşme zamanı... 


Halk aş ve iş için bekleyecek 


</TEXT>
</DOC>
