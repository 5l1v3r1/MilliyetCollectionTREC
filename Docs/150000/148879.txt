<DOC>
<DOCNO> 148879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/10/son/sonspo07.html </URL>
<DATE> 2003/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... USH CSKA Moskova ve Siena "Dörtlü Final"i garantiledi 
</HEADLINE>
<TEXT>

     Basketbolda Erkekler Avrupa Ligi'nin 2. turunda D ve E gruplarında 5. hafta maçları tamamlandı. 
     5. hafta maçlarının ardından D Grubu'nda Rusya'nın USH CSKA Moskova ve E Grubu'nda da Türk antrenör Ergin Ataman'ın çalıştırdığı ve milli basketbolcu Mirsad Türkcan'ın forma giydiği İtalya'nın Montepaschi Siena takımları, grup birinciliğini ve ''Dörtlü Final''e kalmayı garantilediler. 
     Geçen sezon tarihinde ilk kez Ergin Ataman yönetiminde Avrupa Raimundo Saporta Kupası'nı kazanan Montepaschi Siena, bu sezon da tarihinde ilk kez bu kupada ''Dörtlü Final''e kalma başarısını gösterdi. 
     D Grubu'nda birincilik için mücadele veren 2. durumdaki Türk temsilcisi Efes Pilsen, deplasmanda USH CSKA Moskova'ya yenilerek ''Dörtlü Final'' şansını yitirirken, E Grubu'nda ise Ülkerspor, Yunan rakibi geçen sezonun şampiyonu Panathinaikos BSA Atina'ya farklı skorla üstünlük sağlayarak, hem ilk yarıdaki yenilginin rövanşını aldı, hem de 2. turdaki ilk galibiyetini elde etti. 
     Bu 2 grupta 5. hafta maçlarında alınan sonuçlar ve puan durumları şöyle 
     D GRUBU 
USH CSKA Moskova Rusya -Efes Pilsen Türkiye 66-54 
Unicaja Malaga İspanya -KK Cibona VIP Zagreb Hırvatistan 95-87 
E GRUBU 
Ülkerspor Türkiye -Panathinaikos BSA Atina Yunanistan 92-73 
Montepaschi Siena İtalya -Skipper Bologna İtalya 64-68 

     





</TEXT>
</DOC>
