<DOC>
<DOCNO> 107311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/magazin/mag01.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatrocu, yazar, sinemacı ve artık patron 
</HEADLINE>
<TEXT>
Kebapçım var ama kebapçı değilim ...’ 
Yılmaz Erdoğan, Adana’dan transfer ustalarıyla açtığı Yazı Kebap’la, mide sektörüne’ de el attı... 
     ABDULLAH MALKOÇ 

     YILMAZ Erdoğan, tiyatro, sinema, yazarlık, yapımcılık derken sonunda bir de kebapçı sahibi oldu. Erdoğan’ın Gürkan Ateş’le ortak olduğu Etiler Alkent Sitesi’ndeki Yazı Kebap’ın açılışını İstanbul Büyükşehir Belediye Başkanı Ali Müfit Gürtuna yaptı. Birçok tanınmış ismin katıldığı açılışta "Kebap salonu açtım ama kebapçı değilim. Bu işten hiç anlamam" diyen Erdoğan, kebap ustalarını ise ortağı Ateş’in Adana’dan bulup getirdiğini söyledi. 
     
     Yeni film çekecek 
     ŞİMDİLİK kebap salonları zinciri kurmayı planlamadıklarını da sözlerine ekleyen Erdoğan, şu sıralar Beşiktaş Kültür Merkezi kadrosuyla sahneye konacak, kendisinin de yer alacağı yeni tiyatro oyununu yazmakla uğraştığını söyledi. Yılmaz Erdoğan, 2003 yazında çekeceği bir de film projesi bulunduğunu belirterek, "Film bitene kadar televizyon ekranlarında olmayacağım. Ama BKM ekibinin yeni bir projeyle ekranda olma durumu var" dedi. 
     



 MAGAZİN 














</TEXT>
</DOC>
