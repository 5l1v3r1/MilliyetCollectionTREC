<DOC>
<DOCNO> 110455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/ekonomi/eko05.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlendik, şimdi de ailece maça gideceğiz 
</HEADLINE>
<TEXT>

Türk reklam şirketi Statü ile Belçikalı Newton 21 birleştiler. Ortaklar, birleşmeyi Galatasaray ve Belçika takımı Brugge maçı ile kutlayacaklar 
     BARIŞ ERGİN 

     Avrupa’nın önde gelen reklam ajanslarından Belçikalı Newton 21 ile Türk şirketi Statü Reklam Ajansı birleşti. Belçika Bölgesel Ticaret Bakanı Didier Gosuin’in katıldığı birleşme töreninden sonra, Statü’yü temsilen Ajans Başkanı Burak Duruman ve Kemal Gürkaynak, Newton 21’iden Belçika Başkanı Claude Pasque ve Avrupa Başkanı Alain Mahaux, Birleşme heyecanı kadar yarın bugün yapılacak Galatasaray - Brugge maçı da bizi heyecanlandırıyor’ dediler. 
     
     Arabic’ sanıyorduk 
     11 ülkede faaliyet gösteren Newton 21’in Avrupa Başkanı Alain Mahaux, Türkiye’nin AB’ye kısa vadede gireceğine yüzde 200 emin olduklarını belirttikten sonra "Türkiye bizim için hem şimdi hem de geçmişte çok önemli bir ülkeydi. Çünkü çok büyük, çok gelişmiş bir pazar. Biz AB’de güçlü olmak istediğimiz için Türkiye AB’ye girmeden bu pazara girmek istiyoruz. Geç kalmak istemiyoruz" dedi. 
     Türkiye’ye ilk olarak iki yıl önce geldiğini belirten Mahaux, "Geçmişteki bilgilerimize oranla Türkiye’nin daha modern ve vizyonu daha batılı olan bir ülke olduğunu gördük. Daha önce Türkiye’nin daha Arap tarzı arabic bir yer olduğunu düşünüyorduk" dedi. 
     
     Azınlıklara özel reklam 
     Yatırım kararında ortaklık yaptıkları insanlar’ın da önemli olduğunu belirten Mahaux, Burak Duruman ve Kemal Gürkaynak ile de çok müspet bir kimya yakaladıklarını’ açıkladı. 
     Statü Başkanı Duruman AB’de yaşayan tüm etnik azınlıklar konusunda Newton 21’e destek olacaklarını açıkladı. Duruman "Özellikle Almanya’da Türk azınlığın ile İspanyollar ve Afrikalılar’ın potansiyelini biz tanıttık onlara ve reklam ihraç ettik. Artık Avrupalı bir firma olarak bu hizmetleri sunacağız. Ayrıca onların Türkiye’deki müşterilerine hizmet verecegiz ve bilgi birikiminden yararlanacağız" dedi. 
     



 EKONOMİ 



















</TEXT>
</DOC>
