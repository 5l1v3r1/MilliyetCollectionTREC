<DOC>
<DOCNO> 115182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/26/siyaset/siy12.html </URL>
<DATE> 2002/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar el öptü oyları istedi 
</HEADLINE>
<TEXT>

     YÜKSEL BALCI Beydağ DHA 

     DYP’nin İzmir 2. bölge 1. sıra milletvekili adayı Mehmet Ali Bayar, ziyaret ettiği Beydağ ilçesinde büyükleri ellerinden, küçükleri gözlerinden öperek yüzlerce kişiyle kucaklaştı. Bayar, pazaryerini gezerek esnafla tek tek tokalaşırken, DSP’lilerin kullandığı ve parti bayraklarıyla süslü bir kahvehaneye de girip DSP’lilerle çay içti. Bayar, DYP ilçe merkezinde de, "Ankara, Türkiye’yi sadakaya mahk m etti. Zengin kaynakların fakir bekçisi haline getirdiler. Ürün para etmiyor. Çiftçi icralık. Süt sudan ucuz. Ama biz emekçinin hakkını vereceğiz" dedi. Bir elektrik faturasını gösteren Bayar, "Tacettin Uysal adlı bir vatandaşımız 146 bin 85 liralık elektrik kullanmış, 4 milyon 900 bin lira fatura ödemiş. Bu uygulama dünyanın hiçbir yerinde yok. Güç bedeli uygulamasını mutlaka kaldıracağız" diye konuştu. 
     



 SİYASET 






















</TEXT>
</DOC>
