<DOC>
<DOCNO> 101308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/11/son/sonspo03.html </URL>
<DATE> 2002/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın yedekleri çalıştı... 
</HEADLINE>
<TEXT>

     Beşiktaş'ta, dün yapılan Bursaspor maçında forma giymeyen ve sonradan oyuna giren futbolcular bugün antrenman yaptı. 
     Teknik direktör Mircea Lucescu'nun yer almadığı idmanda siyah-beyazlı futbolcular, antrenör Feyyaz Uçar yönetiminde BJK Nevzat Demir Tesisleri'nde çalıştı. 
     Önce kondisyon çalışması yapan futbolcular, daha sonra yarım alanda çift kale maç yaptı. Bursaspor maçında son 20 dakikada oyuna giren Sergen Yalçın ise koşu yapmakla yetindi. 
     Siyah-beyazlılar, Kocaelispor ile 17 Ağustos Cumartesi günü yapacakları lig maçının hazırlıklarına, yarın akşamki antrenmanla başlayacak. 
     Bu arada Bursaspor maçında sol baldırından sakatlanan Pancu'nun tedavisi de sürüyor. Kulüp iletişim komitesi başkanı Mete Düren, Pancu'nun bugün kontrolleri altında olduğunu belirterek, ''Eğer ağrıları yarın da sürerse MR çektireceğiz. Sakatlığının durumu yarın kesinlik kazanır'' dedi. 
     





</TEXT>
</DOC>
