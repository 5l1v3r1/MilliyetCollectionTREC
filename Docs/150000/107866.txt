<DOC>
<DOCNO> 107866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/16/son/sondun06.html </URL>
<DATE> 2002/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Başbakanı "Avrupa'da sağ akımı durdurduk" 
</HEADLINE>
<TEXT>

     İsveç Başbakanı, Sosyal Demokratların lideri Goran Persson, partisinin seçim zaferini ilan etti ve seçim sonuçlarının partisi ile ittifakları eski komünistler olan Sol Parti ve Yeşiller için büyük başarı olduğunu söyledi. 
     Persson, yaptığı açıklamada, ''Evet. Biz seçimleri kazandık'' dedi. 
     Oyların yüzde 85'inin sayıldığı ve sol-Yeşiller ittifakının merkez sağ blok karşısında yüzde 10 farkla önde gittiği sıralarda elindeki kırmızı gül demetini sallayan Persson, açıklamasında, sonuçları ''müthiş bir başarı'' olarak değerlendirerek, partisi Sosyal Demokratların Avrupa'daki muhafazakar akımı durdurduğunu belirtti. 
     Persson, Almanya'da yapılacak genel seçimlerde de aynı sonucu ümit ettiğini belirterek, ''Gelecek hafta Alman arkadaşlarımız bizi izleyecek'' dedi. 
     Oyların yaklaşık yüzde 90'ının sayıldığı seçimlerin resmi sonuçlarına göre, üç partili sol ittifak oyların .2'sini alırkan, Ilımlı Parti liderliğindeki 4 partili merkez sağ bloğu ise yüzde 43.2'sini elde etti. 
     İsveç parlamentosunda 349 sandalye bulunuyor. 
     





</TEXT>
</DOC>
