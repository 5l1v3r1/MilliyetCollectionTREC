<DOC>
<DOCNO> 148214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/08/guncel/gun05.html </URL>
<DATE> 2003/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimyasal Ali bilmecesi 
</HEADLINE>
<TEXT>

İngiliz yetkililer, Basra’da Kimyasal Ali’nin cesedini bulduklarını açıkladı. Ancak ABD’liler, "Elimizde bu yönde bir bilgi yok" dedi 
     DIŞ HABERLER SERVİSİ 

     İngiliz yetkililer, 1988’de Halepçe’de Kürtlere karşı kimyasal gaz saldırısı emrini verdiği için "Kimyasal Ali" diye tanınan General Ali Hasan El Mecid’in cesedinin bulunduğunu açıkladı. ABD’li yetkililerse, bu konuda ellerinde doğrulanmış bilgi olmadığını belirtti. İngiliz Binbaşı Andrew Jackson, AP’ye yaptığı açıklamada, Irak lideri Saddam Hüseyin’in yeğeni olan "Kimyasal Ali"nin, Irak’ın ikinci büyük kenti Basra’da ölü bulunduğunu söyledi. 
     
     SADDAM’IN YEĞENİ 
     Jackson, "Kimyasal Ali"nin cesedinin, koruması ve Basra istihbarat şefinin cesetleriyle beraber bulunduğunu belirtti. Ancak ABD Merkez Komutanlığı, "Kimyasal Ali"nin Basra’daki evine düzenlenen hava saldırısında öldüğünü doğrulamadı. Katar’daki kararg hta basın toplantısı düzenleyen Komutanlık Sözcüsü Tuğgeneral Vincent Brooks, "Kimyasal Ali olarak bahsedilen kişiyle ilgili doğrulanmış bir haberimiz yok" dedi. Kimyasal Ali, ülkenin güneyinin savunmasından sorumluydu. 
     


GÜNCEL 




















</TEXT>
</DOC>
