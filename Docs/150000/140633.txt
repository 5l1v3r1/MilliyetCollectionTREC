<DOC>
<DOCNO> 140633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/04/son/sontur28.html </URL>
<DATE> 2003/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ''Türkiye Irak'taki gelişmelerde söz sahibi olmalıdır'' 
</HEADLINE>
<TEXT>

     AK Parti Genel Başkanı Recep Tayyip Erdoğan, Türkiye'nin bölgedeki konumu nedeniyle Irak'taki gelişmeler konusunda söz sahibi olması gerektiğini belirterek, ''Türkiye'nin bütün bu gelişmelere duyarsız kalması mümkün değildir'' dedi. 
     Erdoğan, İstanbul'a hareketinden önce Esenboğa Havalimanı'nda basın mensuplarının sorularını yanıtladı. 
     Erdoğan, ''Bugünkü konuşmanızda, Türkiye'nin Irak konusunda söz sahibi olacağını söylediniz. Bu konudaki alternatifiniz nedir Yönteminiz ne olacak '' sorusuna, ''Türkiye bölgedeki konumu nedeniyle Irak'taki gelişmeler konusunda söz sahibi olmalıdır. Türkiye'nin bütün bu gelişmelere duyarsız kalması mümkün değildir'' yanıtını verdi. 
     ''Yetki tezkeresi seçimden hemen sonra gelecek diyebilir miyiz '' sorusu üzerine de Erdoğan, ''Şu anda öyle net bir kararımız yok. AK Parti'nin yetkili kurullarında gelişmeleri değerlendireceğiz. Tabii içerideki ve dışarıdaki farklı gelişmelere göre adım atacağız'' diye konuştu. 
     Erdoğan, Kuzey Irak'ta Türk bayrağının yakılması konusundaki görüşünü soran bir gazeteciye de ''Bu konudaki değerlendirmeyi konuşmamda yaptım zaten'' karşılığını verdi. 
     ''MYK toplantısı sonrasında herşeyin bir bedeli vardır açıklamasını yaptınız. Ekonomik paket de barışın bedeli mi '' sorusunu ise Erdoğan şöyle yanıtladı 
     ''Barış da olsa herhangi bir müdahale de olsa tarihte nasıl olduysa bugün de beraber karşılayacağız. Madem ki belli bazı alternatifler var, bunlar zaten bugünün getirdiği şeyler değil. Türkiye'deki ekonomik dengesizliklerin rehabilitasyonu olmuştur. Bu da bununla çakışmıştır.'' 
     
</TEXT>
</DOC>
