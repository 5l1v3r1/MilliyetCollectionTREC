<DOC>
<DOCNO> 124300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/guncel/gun10.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu dava bitmez 
</HEADLINE>
<TEXT>

Eski DİSK Başkanı Türkler’in ölümüyle ilgili 22 yıldır süren dava, bu kez de 56 çuval dolusu dosya yüzünden ertelendi 
     BÜLENT ÖZDEMİR İstanbul 

     22 yıl önce öldürülen eski DİSK Genel Başkanı Kemal Türkler’in yılan hik yesine’ dönen davası, bu kez de 12 Eylül sonrası görülen MHP ana davasına ilişkin 56 çuval dolusu dosyanın incelenmesi için ertelendi. Bakırköy 2. Ağır Ceza Mahkemesi’ndeki duruşmaya, Türkler’i öldürdüğü öne sürülen ve hakkında müebbet hapis cezası istenen tutuklu sanık Ünal Osmanağaoğlu getirildi. Duruşmaya, Türkler’in eşi Sabahat Türkler de katıldı. Mahkeme Başkanı, Ankara 5. Ağır Ceza Mahkemesi’nden istenen 56 çuval dolusu dosya ve eklerin geldiğini belirterek, yılbaşından sonra duruşmalara verilecek ara sırasında incelenmesine karar verdi. 
     
     10 günde incelenecek 
     Mahkeme her iki tarafın avukatlarının da dosyalarda inceleme yapabileceğini kararlaştırdı. Dosyaların incelenmesinin yaklaşık 10 gün süreceğini kaydeden mahkeme heyeti, duruşmayı erteledi. 
     Bakırköy Cumhuriyet Başsavcılığı’nca hazırlanan iddianamede, Türkler’in, 22 Temmuz 1980 tarihinde evinin önünde otomobiline binmek üzereyken Ünal Osmanağaoğlu ile arkadaşları Aydın Eryılmaz, Abdülsamet Karakuş ve İsmet Koçak tarafından öldürüldüğü, koruma polisi Ali Bilsev’in de yaralandığı öne sürülüyor. 
     
     Ölüme sebebiyetten 
     Osmanağaoğlu’nun suç ortakları hakkında Ankara Sıkıyönetim Komutanlığı Askeri Mahkemesi’nde kamu davası açıldı. İstanbul’da sıkıyönetimin kalkması nedeniyle sanık hakkındaki dosyanın ayrılarak, genel hükümler uyarınca suç yeri sorumluluk alanı olarak Bakırköy Ağır Ceza Mahkemesi’ne gönderildiği belirtildi. İddianamede, sanığın, TCK’nın 149 2. maddesi uyarınca Ahaliyi ayaklandırarak birbirini öldürmeye sebebiyet vermek’ suçundan idam cezasına çarptırılması talep ediliyordu. TCK’nın 149 2. maddesi, son düzenlemeyle müebbet ağır hapis cezasını öngörüyor. 
     



 GÜNCEL 
























</TEXT>
</DOC>
