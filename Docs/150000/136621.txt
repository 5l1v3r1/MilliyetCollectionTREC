<DOC>
<DOCNO> 136621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sontur25.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Gül Ankara'ya gitti... 
</HEADLINE>
<TEXT>

     Başbakan Abdullah Gül, Kurban Bayramı tatili için geldiği İzmir'den Ankara'ya hareket etti. 
     Başbakan Gül'ü, Adnan Menderes Havalimanı'ndan Antalya'ya atanan İzmir Valisi Alaaddin Yüksel ve eşi Emine Yüksel, İzmir Büyükşehir Belediye Başkanı Ahmet Piriştina, AK Parti İzmir milletvekilleri Nükhet Hotar, İsmail Katmerci, Emniyet Müdürü Halil Tataş, İl Jandarma Komutanı Kurmay Kıdemli Albay Mehmet Çörten, AK Parti İzmir İl Başkanı Ali Aşlık ile diğer ilgililer uğurladı. 
     Başbakan Gül ile eşi Hayrünisa, çocukları Ahmet, Mehmet ve Kübra'da ATA uçağı ile Ankara'ya döndü. 
     Başbakan Gül, uçağa bineceği sırada polis merasim mangası Başbakan'ı selamladı. Selamlama esnasında Gül'ün eşi Hayrünisa Gül, manganın önünden geçme konusunda tereddüt edince, Başbakan, eşinin elinden tutarak, yanında kalmasını sağladı. 
     





</TEXT>
</DOC>
