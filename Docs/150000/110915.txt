<DOC>
<DOCNO> 110915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/yasam/yas02.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdelen fobisine Zihni Sinir’ ilacı 
</HEADLINE>
<TEXT>

İsrailli bir şirket, tehlike anında gökdelenler kazasız belasız terk edilsin diye hava yastığı benzeri bir sistem geliştirdi 
     DIŞ HABERLER SERVİSİ 

     New York’taki ikiz kuleleri yerle bir eden saldırıların ardından, bina güvenliği konularına yoğunlaşan ABD’nin Washington kentinde dün, yüksek binalardan güvenli şekilde tahliyeyi sağlayacak bir sistemin tanıtımı yapıldı. 
     Merkezi İsrail’de olan "Advanced Evacuation System" AES İleri Tahliye Sistemleri isimli şirketin geliştirdiği kaçış düzeneği, ABD’de ofis çalışanlarının aralarındaki gökdelen fobisini bir nebze yenmesine yardımcı olabilir. 
     
     30 saniyede yerdesiniz 
     Tam açıldığında 50 metre uzunluğa erişebilen silindirik sistem, bir pencereye takılabiliyor. Yangın alarmı çalmaya başladığında, 30 saniye içinde yerleştirildiği pencereden yere kadar açılabilen kaçış silindiri aynı anda 10 - 15 kişinin tahliyesini sağlıyor. Silindirin içine giren kişi yere kat başına 
     1 saniyede inerek kendini kurtarabiliyor. Yani 28 katlık bir binanın en üst katından bir kişinin tahliyesi 28 saniyede gerçekleşiyor. 
     
     



 YAŞAM 




















</TEXT>
</DOC>
