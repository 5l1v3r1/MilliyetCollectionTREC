<DOC>
<DOCNO> 149531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sondun22.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Observer Irak'ta bulunan belgeler, hile yapıldığını gösteriyor 
</HEADLINE>
<TEXT>

     Irak'ın başkenti Bağdat'ta bulunan bazı belgelerin, BM silah denetçilerinin çalışmalarını boşa çıkarmak için, Iraklı yetkililere ilgili dosyaları ve bilgisayarları evlerine götürmeleri talimatı verildiğini ortaya çıkardığı iddia edildi. 
     İngiliz Observer gazetesinin haberinde, bir gazetecinin Irak istihbarat servisinin ofislerinde el yazısıyla yazılmış notlar bulduğu, bunlarda yetkililere 18 Kasım'da, BM uzmanlarıyla ilişkiler konusunda bilgi verildiği belirtildi. 
     Habere göre, notlarda, yetkililere BM silah denetçilerine yumuşak ve sakin davranmaları ve dikkatli bir şekilde konuşmaları talimatı veriliyor. 
     Yetkililerden ayrıca, BM uzmanlarına verecekleri yanıtları soruların sınırlarının ötesine taşırmamaları da isteniyor. 
     





</TEXT>
</DOC>
