<DOC>
<DOCNO> 138617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/23/son/sontur41.html </URL>
<DATE> 2003/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kofi Annan Kıbrıs için karar anıdır 
</HEADLINE>
<TEXT>

     BM Genel Sekreteri Kofi Annan, Kıbrıs'ın kendisi için en önemli sorunlardan birisi olduğunu belirtti ve ''Kıbrıs sorununu çözme çabalarında ileri bir noktaya ulaştık, şimdi Kıbrıs için karar anıdır'' dedi. 
     Kofi Annan, Esenboğa havaalanında düzenlediği basın toplantısında, Türkiye ile sadece Irak sorununu değil, ortak ilgi alanlarına ilişkin birçok konuyu ele alacaklarını kaydederek, Ankara'nın Yunanistan ve Kıbrıs'ı da kapsayan turunun ilk durağı olduğunu hatırlattı. 
     Annan, ''Şimdi bölge için kritik bir dönemdeyiz ve Türkiye önümüzdeki bu sorunları aşma konusunda merkezi bir role sahip'' diye konuştu. 
     ''AB'nin Kıbrıs da dahil olmak üzere, 10 yeni üyesi ile katılım anlaşmaları imzalamak üzere 16 Nisan'da biraraya geleceğini'' söyleyen Annan, ''anlaşmanın birleşmiş bir Kıbrıs adına imzalanmasını umduğunu'' kaydetti. 
     Annan, bunun AB'nin de tercihi olduğunu belirtti ve sözlerini şöyle sürdürdü 
     ''Bunun olabilmesi için Kıbrıslı Rumlar ve Kıbrıslı Türkler 30 Mart'taki ayrı ayrı referandumlarla kalıcı bir çözüm konusunda karar vermek zorundalar.'' Annan, adadaki iki tarafın liderlerini tarih, cesaret ve liderlik konularında cesaretlendirmek niyetinde olduğunu da belirtti. 
     





</TEXT>
</DOC>
