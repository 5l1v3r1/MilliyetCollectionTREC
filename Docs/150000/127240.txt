<DOC>
<DOCNO> 127240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/soneko17.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK'dan Pamukbank açıklaması... 
</HEADLINE>
<TEXT>

     Grup kredilerinin, Yapı ve Kredi bünyesinde ''İstanbul Yaklaşımı çerçevesinde yeniden yapılandırılmasının'' bankanın mali bünyesine katkı sağlayabilmesinin, grubun diğer borçlarının çözümlenmesine bağlı olduğu bildirildi. 
     BDDK açıklamasında, ''dolayısıyla, Grup ile Pamukbank TSMF arasında anlaşma sağlanamaması halinde, Grup firmalarının sağlıklı bir şekilde faaliyet göstermelerine imkan bulunmayacağı hususu, Yapı Kredi ile Grup temsilcilerine tebliğ edilmiştir'' denildi. 
     Bankacılık Düzenleme ve Denetleme Kurumu'ndan BDDK yapılan yazılı açıklamada, Pamukbank T.A.Ş'nin, Çukurova Grubu'ndan Grup olan alacaklarının tahsilinin temini ve Yapı ve Kredi Bankası A.Ş'nin mülkiyet sorununun çözümü için, BDDK'nın Tasarruf Mevduatı Sigorta Fonu TMSF ve Grup arasında görüşmeler yapıldığı hatırlatıldı. 
     Açıklamada, yapılan görüşmeler sırasında Grubun, Yapı ve Kredi nezdindeki borçlarının, İstanbul Yaklaşımı olarak bilinen çerçevede yeniden yapılandırılmasını, Grubun Pamukbank'a olan borçları ile görüşmelerde gündeme gelen diğer konuların yeniden yapılandırma sonrasında çözüme kavuşturulması amacıyla görüşmelerin sürdürülmesini talep ettiği kaydedildi. 
     Grubun bu talebinin değerlendirildiği vurgulanan açıklamada, daha sonra şu görüşlere yer verildi 
''26 Aralık 2002 tarihi itibariyle BDDK'nın konuya ilişkin kararına istinaden 
Grup kredilerinin Yapı ve Kredi bünyesinde İstanbul Yaklaşımı çerçevesinde yeniden yapılandırılmasının bankanın mali bünyesine olumlu katkı sağlayabilmesinin, grubun diğer borçlarının çözümlenmesine bağlı olduğu, dolayısıyla grup ile Pamukbank TMSF arasında anlaşma sağlanmaması halinde Grup firmalarının sağlıklı bir şekilde faaliyet göstermelerine imkan bulunmayacağı, Bu çerçevede, Grup ile Pamukbank TMSF'ye ve Pamukbank'a olan her türlü borcunun nakden veya ilgililer tarafından müştereken belirlenecek ve değerleme konusunda tecrübesi bulunan kuruluşlar tarafından yapılacak değerlemeler üzerinden, Grubun ortak olduğu şirketlerin hisse senetlerinin borca karşılık devredilmesi suretiyle ödenmesi, bakiye tutarın ise makul bir süre dahilinde ödenmesine ilişkin bir borç ödeme protokolü üzerinde Grup ve Pamukbank TMSF arasında 31.1.2003 tarihine kadar bir anlaşmaya varılması için görüşmelerin sürdürülmesi, bu süre dahilinde bir anlaşmaya varılmaması halinde Yapı ve Kredi liderliğinde Grup ile akdedilecek bir finansal yeniden yapılandırma sözleşmesinin sona erdirilmesi gerektiği hususları, Yapı ve Kredi ile Grup temsilcilerine tebliğ edilmiştir.'' 
     





</TEXT>
</DOC>
