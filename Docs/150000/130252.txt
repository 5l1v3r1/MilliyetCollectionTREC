<DOC>
<DOCNO> 130252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/dunya/adun.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşı Türkiye erteletti’ 
</HEADLINE>
<TEXT>

Türkiye’den yanıt alamayan ABD, savaşı ertelemek ile daha fazla asker kaybı anlamına gelen Kuzey Cephesi’nden vazgeçmek arasında bocalıyor 
Ankara’nın sonunda 80 bin askerin Türkiye’ye gelmesine izin vereceğine inanan yetkililer ise, bu durumda bile sevkiyatın haftalar alacağı görüşünde 
     DIŞ HABERLER SERVİSİ 

     Irak operasyonu için Türkiye’den kesin bir yanıt alamayan Bush yönetiminin, "savaşı ertelemek ile daha fazla ABD askeri kaybı anlamına gelen Kuzey Cephesi’nden vazgeçmek" arasında zor bir seçimle karşı karşıya kaldığı belirtildi. 
     ABD’nin en prestijli gazetelerinden The Washington Post’ta Michael Dobbs imzasıyla yer alan bir habere göre, geçen hafta boyunca ABD’nin anahtar rolü oynayan müttefikleri, Irak’taki silah denetçilerine işlerini tamamlamaları için zaman tanınması yönünde Bush yönetimine açık mesajlar gönderdi. 
     Bu nedenle daha önce beklendiği gibi harek tın şubat ayında başlaması ihtimali, Irak’ın Batı hükümetlerini ve kamuoyunu harekete geçirecek önemli bir yanlış adım atmaması durumunda savaş giderek azalmaya yüz tuttu. 
     
     Şubat zayıf ihtimal 
     Dobbs’a göre, şubatta savaş ihtimalinin zayıflamasında, sadece İngiltere ve Fransa gibi müttefiklerin, Irak’ın yanlış yaptığına dair kanıtlar ortaya konmasını istemesi değil, aynı zamanda Türkiye’nin Pentagon tarafından hazırlanan iki cepheli Kuzey - Güney eksenli savaş planını geciktirmesi de etkili oldu. 
     ABD yönetimindeki birçok yetkilinin, Türkiye’nin er ya da geç, ABD’nin Kuzey Irak’a saldırı hazırlıkları kapsamında 80 bin askerini ülkeye yerleştirmesi isteğine uyacağına inandığını belirten Washington Post, görüşmelerin tamamlanmasının ve askerlerin bölgeye gönderilmesinin haftalar alabileceğine dikkat çekti. 
     
     Zor seçim 
     Haberde, Ankara’dan kesin bir yanıt gelmemesinin, Bush yönetimini, "savaşı ertelemek ve daha fazla ABD askeri kaybı anlamına gelen Kuzey Cephesi’nden vazgeçmek" arasında zor bir seçimle karşı karşıya bıraktığı vurgulandı. 
     Anketlere göre Türk halkının ezici bir çoğunluğunun Irak’a karşı ABD liderliğinde bir savaşa karşı olduğu da anımsatılan haberde ABD Dışişleri Bakanı Colin Powell’ın, "Türk liderlerin kamuoyuyla, yeni hükümetle, yeni parlamentoyla ve AKP lideri Recep Tayyip Erdoğan kastedilerek henüz tam olarak başbakan olamayan beyefendiyle ilgilendiği", dolayısıyla Türkiye’nin "kendi hızında yol almak zorunda olduğu" şeklindeki sözlerine yer verildi. 
     
35 bin asker Körfez yolcusu      Halen Körfez bölgesinde 60 bin kişilik bir güç konuşlandıran ABD, bölgeye 35 bin kişilik yeni bir kuvvet daha gönderiyor. Gözlemciler, ABD’nin Irak’ta rejimi değiştirme operasyonunda 250 bin kişilik bir kuvvet kullanmayı planladığını ancak şimdiye kadar bölgeye yığılan gücün de böyle bir harek ta start verecek bir düzeye eriştiğini vurguluyorlar. Pentagon’dan yapılan açıklamada, ABD Savunma Bakanı Donald Rumsfeld’in, Körfez’deki askeri yığınak kapsamında, önceki gün 2 büyük donanma birliğini kapsayan geniş çaplı konuşlanma emrini imzaladığı belirtildi. 
     Şimdiye kadar Körfez’e gönderilen en büyük güç olarak gösterilen yeni birliklerin Irak’a karşı olası bir saldırıda öncü rolü üstleneceği yolunda yorumlar yapılıyor. 
     
     
     



 DÜNYA 













</TEXT>
</DOC>
