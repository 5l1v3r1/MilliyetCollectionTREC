<DOC>
<DOCNO> 142161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/12/yasam/yas03.html </URL>
<DATE> 2003/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırt ağrısından kurtulamıyoruz 
</HEADLINE>
<TEXT>

Dünya Sağlık Örgütü’nün yaptığı "Sağlık ve Sağlık Sistemleri Uygunluğu Araştırması"nda, Türk halkında en yaygın görülen hastalık sırt ağrısı ve bel fıtığı çıktı 
     İSTANBUL Milliyet 

     DÜNYA Sağlık Örgütü’nün WHO , 72 ülkeyle beraber gerçekleştirdiği araştırma kapsamında, Türkiye’de İstanbul, Antalya, Manisa, Trabzon, Yozgat ve Adıyaman’da 5 bin 207 kişi ile görüşüldü. Katılımcıların yüzde 42.6’sını kadınlar, yüzde 57.4’ünü erkekler oluşturdu. 
     KATILIMCILARIN yüzde 3.4’ü ilkokul terk, yüzde 25.7’si ilkokul, yüzde 10.8’i ortaokul, yüzde 40.5’i lise ve yüzde 19.6’sı da üniversite mezunu olduğu belirlendi. Yüzde 73.2’sinin ayda 500 milyon liradan az, yüzde 26.8’inin ise 500 milyon liradan fazla kazandığı tespit edildi. En yaygın görülen hastalıklar ise şöyle çıktı 
Sırt ağrısı ve bel fıtığı 19.3 Migren ve baş ağrısı 13.1 Romatizma 12.5 Gastrit ve ülser 10.6 Uyku sorunları 10.2      
     YAPILAN incelemede, düşük gelire sahip kişilerin daha fazla üzüntü, kaygı veya endişe yaşadıkları anlaşıldı. Ayrıca son bir yılda katılımcıların yüzde 3.6’sına depresyon tanısı konulduğu, yüzde 32.4’ünün günde 5 taneden fazla sigara içtiği, yüzde 1.3’ünün de alkol bağımlısı olduğu saptandı. 



 YAŞAM 
























</TEXT>
</DOC>
