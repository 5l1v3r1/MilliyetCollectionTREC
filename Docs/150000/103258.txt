<DOC>
<DOCNO> 103258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/magazin/yazdud.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arzum Onan kan davası kurbanı 
</HEADLINE>
<TEXT>

S Point inleyecek, İzmir’deki nostalji gecelerine yıldız yağacak, Pucci in’, Gazebo’da noodle günleri, Yeniköy’de keyifli bir mekan Socia, Zeynel... 
     Bir süredir can dostum İzzet yeni işler peşinde. Bendeniz ise Bodrum, Çeşme, Sakız Adası derken ara vermiştik haftalık yemeklerimize. Sonunda İzzet kış ile ilgili sürprizlerini bitirdi, bombayı sizlere ileteceğim. İzzet’in uzun süredir merak ettiği, Yeniköy’de bu yıl hizmete giren, kısa süre içinde de damak tadı olanların ve sosyetenin gözbebeği haline gelen Socia’da aldık soluğu. Çiseleyen yağmur altında ve Boğaz’a karşı keyifli bir yemek yedik. Bu arada işletme müdürü Cemile Küçükkuba "Şenay Hanım nihayet geldiniz. Gözlerimiz yollarda kaldı. 
     Ne zaman bize geleceksiniz diye bekliyorduk" dedi. Aslında iki kez bara içkiye gitmiştim ama yemek yeni kısmet oldu. Hafta arası ve yağmurlu olmasına rağmen her yer doluydu. Ben ve İzzet sushi manyağı olduğumuz için ortaya somon ve avocado handroll, kappa maki, green California söyledik. Aslında sushi hizmetlerini Mori veriyormuş. Hani şu 
     ünlü Mayadrom’da yeri olan 
     ve pek çok restorana da sushi dağıtan yer. Ben de İzzet de 
     pek fazla beğenmedik. İşi biraz fabrikasyona dökmüşler gibi geldi bize. Ben son zamanlarda Ninja ve Udonya’yı tercih ediyorum. Tabii zevkler tartışılmaz. Daha sonra İzzet ortaya roka yaprakları, naneli-domatesli risotto, taze baharatlarla marine edilmiş tortilla dilimleri, sebzeli pilav ve piliç şiş söyledi. Tatlı olarak da tulle sepet içinde taze çilek ile üç çeşit sorbeyi, limon aromalı parfeyi ve meyve kompostoyu kardeş payı yaparak yedik. Kötü tesadüf 
     o gün risotto, küçükken ishal olduğumuzda annelerimizin yaptığı lapadan farksızdı. Oysa İstanbul’un sayılı aşçılarından Carlo Bernardini hazırlıyormuş. Bunu öğrenince risottonun durumuna şaşırmadım desem yalan olur. Burak Balaban da mekanın mutfak şefi. Masaya o gece Engin Arıye baktı. Cemile Hanım gerçekten işinin ehli. Bir kere çok tatlı dilli ve tenkitlere açık. Sahipleri Bertan Gürcan, Serhan Gürkan ve Bora Mutlu. Aynı grubun Taksim’de gerçekten damak zevki olanlara uygun bir başka mekanı var ki yıkılıyor T-Square. Socia geniş bir mönüye sahip. Fiyatlar birinci sınıf restoranlarda olduğu gibi. Cemile Hanım o gece başlangıçlardan ton balığı carpaccio, patlıcan, kabak ve fesleğen ile verilen ılık mozzarella kule, sebze türlüsü ile sunulan füme peynirli tart önerdi. Ana yemeklerden de 10 çeşit baharatla sunulan naneli kabak, patlıcan salatası ile servis yapılan Pekin ördeği, ev yapımı ıspanaklı risotto, yine ev yapımı karides ve acılı domates sosu ile sunulan taglioni’yi çok methetti. Balık olarak da somon, levrek buğulama ve ızgara çipura mevcut. Socia’nın telefon numarası 0212 299 00 20. 
     
Pucci’de teras keyfine doyamazsınız      Efendim, uzun süredir gitmediğim mekanlardan biri Pucci. Buranın sahibi olan sevgili Emrah Hattat’ı çocukluğundan beri tanır ve severim. Personelini ve halkla ilişkilerini yürüten sevgili Aylin Kesir’i de öyle. Ailesi sanayici olmasına rağmen Emrah önce medya sektörüne el attı. Çok da başarılı oldu radyosu 
     Best FM iyi gidiyor. Ardından da Gümüşsuyu’nda Pucci’yi açtı. 
     Pucci, Londra’nın en ünlü İtalyan restoranlarından biridir. Neyse, kışın daha sık giderdim fakat buranın işletmecisi sevgili Cevat Tuksavul’un ölümünden sonra bir kez uğrayabildim. Mayıs sonunda açılan terasını görmemiştim. İstanbul’un gözde İtalyan restoranlarından olan Pucci’deki pizzaya bayılıyorum. Geçtiğimiz gün bir arkadaşımla buluşup gittik. Boğaz’ın o muhteşem manzarası karşısında ben karışık pizzamı yedim, arkadaşım deniz mahsulleri risottoyu götürdü. Fiyatları hayli makul olan 
     Pucci yazın da terasında bir 
     başka keyif sunuyor, bilesiniz. 
     Telefon numarası 0212 293 67 32. 
     
Prag’da her şey normal, Zeynel, S Point’de muhteşem parti      Efendim, doğumgünü kutlamalarım bitmedi. Eş-dostla ufak ufak yemeğe çıkmalar devam ediyor. Geçen gün de Seba Residance’daki komşularım Dijitürk Genel Müdür Yardımcısı Meltem Sayın, kızı Zeynep ve HSBC Ortaköy Şube Müdürü Filiz Yolaçan ile önce yemeğe ardından da Yeniköy’deki Zeynel Muhallebicisi’ne gittik. Sahibi Barış Bölükbaşı. Oğlu Cahit işleri yürütüyor. Pırıl pırıl bir dükkan. E tatlılarının lezzetini de bilmeyen yok sanırım. Sabah da kahvaltı vermeye başlamışlar. Fiyatlar acayip ucuz. Tüm sütlü tatlılar 1.750 bin lira. Dondurma çeşitleri seçiminize göre 1.250 bin-3.5 milyon arasında. Paket servisi var. Personel çok düzgün ve sıcak. Telefon numarası 0212 262 89 97. Eve girerken gecenin bir yarısında sevgili Sema Çelebi aradı. Heyecanlandım. Meğer oğlu Ali ile birlikte 23, 24, 25 Ağustos’da yazın en popüler partisini verecekmiş. Beni de davet etti ama biraz zor tabii. Sabaha kadar non stop eğlence... Dünyaca ünlü DJ’ler olacakmış Londra’dan Aruna, İbiza’dan Reto, Zürih’den Reator, Amsterdam’dan Elwin, Türkbükü’ndeki 
     S Point’de sizleri coşturacak. Telefon numarası 0252 377 52 88. Efendim, biliyorsunuz iki sene önce Prag’a gitmiş, hayran kalmıştım. Profesyonel rehber olan ve I’am Travelling’in ortağı Bora Sudoğan’ı tanımam büyük şans olmuştu benim için. Ardından sevgili Yayın Yönetmenim ve dostum Rifat Ababay da ailesiyle gitti, çok memnun kaldı. Fakat bildiğiniz üzere bir sel felaketi yaşandı. Ama öyle yazılıp çizilenler gibi Prag yıkılmadı, ayakta. Üstelik pırıl pırıl güneş, yemyeşil Mala Sarina tepelerine vururken masmavi Vltaya da sakin fakat biraz suçlu olarak Charles Köprüsü’nün altından akıp gidiyor. Vakit bulduğumda Prag’a yine gideceğim. Gerekli bilgi için Bora’yı aramaktan çekinmeyin. Telefon numarası 00420 224 233 617. 
     
İzmir’e yıldız yağıyor, starlar nostalji gecelerinde      İzmir Fuarı eskisi gibi değil. Çocukluğumun o canlı, eğlenceli, gazinoları, gece kulüpleri, lunaparkı olan fuarını çok özlüyorum. İzmir için fuar önemli bir gelir kaynağıydı. Şimdi Akasyalar, Manolya, Ekici-Över, Lunapark, Mogambo, Göl gibi gazinoların yerinde yeller esiyor. İzmir Fuarı, 71. yıla girerken Belediye Başkanı Ahmet Priştina ve İZFAŞ Genel Müdür Vekili Dilara Sürgü Ersözlü’ye göre anlamlı bir adım atıyor. İzmir Fuarı’nın siyah-beyaz’ yıllarıyla özdeşleşmiş, şarkıcı olarak ilk önemli çıkışlarını fuarda gerçekleştirmiş isimleri halka açık konserlerde İzmirlilerle buluşturuyor. Konser öncesi Bir Yudum İnsan’ adlı televizyon programının başarılı yapımcı ve sunucusu Nebil Özgentürk’ün ise o sanatçı ile ilgili yaptığı belgeselden kesitler sunuluyor. Kültürpark’daki Kaskatlı Havuz’da 
     26 Ağustos’da saat 21.30’da başlayacak olan Fuarda Nostalji Geceleri’ne kimler mi katılıyor Muazzez Abacı, Erkin Koray, Gönül Yazar, Moğollar... Zeki Müren’i Anma Gecesi’ne Gönül Yazar, Hüner Coşkuner, Coşkun Erdem ve ekibi, Erol Evgin, Emel Sayın, Leman Sam... Aşık Mahsuni’yi Anma Gecesi’ne ise Arif Sağ, Sebahat Akkiraz, Leman Sam, Hüseyin Turan, Ali Mahsuni... Barış Manço’yu Anma Gecesi’nin yıldızları Cahit Berkay, Yavuz Bingöl, Ayşegül Aldinç, Cem Karaca, Kurtalan Ekspres, Neşe Karaböcek, Nükhet Duru, Ali-Aysun Kocatepe, Müzeyyen Senar ve Feraye. Halit Kıvanç ve Erkan Yolaç ise bu özel gecelerin sunucuları... 
     
Murat Başoğlu’nun dönüşü, Noodle’ günleri      Çırağan’ın, manzarası ile ünlü Gazebo Restaurant’ında her öğlen konuklara Uzakdoğu usulü erişte yemekleri’ sunuluyor bir süredir. Yani noodle. 
     Taze pişirilen bu erişte günleri ne yazık ki yarın sona eriyor. Mönüde Tayland usulü beyaz erişteyle verilen yeşil körili balık, marine edilmiş tavukla sunulan karidesli erişte, yumurtalı uzun erişte, erişteli-yumurta laksa’ soslu-körili kızartılmış tofu’, Tayland usulü erişteli deniz mahsulleri sizleri bekliyor. Telefon numarası 0212 259 03 73. Efendim, 
     Murat Başoğlu’nu tanırsınız. Ekranın 
     ilk sabah şekerlerindendi. Pek çok şov programını başarıyla sundu, sonra da internet şirketi kurdu. Şimdilerde Murat aldığı teklifleri değerlendiriyor. Bu konuda da en büyük desteği, Panasonic-Tekofaks’ın Türkiye ortaklarından Reyhan-Ayhan Bermek’in kızları olan nişanlısı Hande’den alıyor. Murat Başoğlu 
     Arzum Onan ile oynadığı Zeybek Ateşi’ adlı dizinin çekimleri için Muğla’ya hareket etti. Yağmur Ajans’ın çektiği, 
     Veli Çelik’in yönettiği dizide Arzu ve Murat iki ağanın çocuklarını canlandırıyorlar. Ağaların arasında kan davası var ama çocukların birbirlerine aşık olması olayın boyutunu değiştiriyor. Zeybek Ateşi’ sayesinde uzun bir aradan sonra kamera karşısına geçecek olan eski manken Arzum Onan Aslantuğ da çok heyecanlı. Arzum kan davalarını çok 
     ilkel ve korkutucu buluyor. Evet efendim, bugünlük de bu kadar. Ah pardon, unutuyordum. Geçtiğimiz haftalarda benim yine çoğu kez satır arasında yazdığım haberler oluşturdu magazin gündemini. Hem de özel kanalların ana haber bültenlerinde, haftalık dergilerde, günlük gazetelerde ve eklerde yer aldı bu haberler. Birlikte gözden geçirmek ve Şenay Düdek farkını bir kez daha yaşamak istedim. Yanlış anlamayın kompleksim yok ama bazı şeylerin bilinmesinde de yarar var. 

</TEXT>
</DOC>
