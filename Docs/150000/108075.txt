<DOC>
<DOCNO> 108075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/son/sondun24.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, yeni Güvenlik Konseyi kararı için sıkıştırıyor 
</HEADLINE>
<TEXT>

     Irak'ın, dün BM silah denetçilerini 4 yıl aradan sonra kabul edeceğini açıklamasına karşın, ABD yeni bir BM Güvenlik Konseyi kararı için bastırıyor. 
     Güvenlik Konseyi'nin veto hakkı bulunan üyelerinden Rusya, BM'den yeni karar çıkmasına gerek olmadığını savunurken, ABD Dışişleri Bakanı Colin Powell, "yeni bir karar tasarısı için baskı yapacaklarını" söyleyerek, "Eğer Iraklılar ciddiyse, bir karar isterler" diye konuştu. 
     Amerikan yönetiminden üst düzey bir yetkili de, BM'nin Irak'tan 11 yıldır atmasını istediği adımları sıralayacak yeni bir BM kararı için Güvenlik Konseyi ve Amerikan Kongresi'ndeki ivmenin kaybedilmemesi gerektiğini kaydetti. 
     





</TEXT>
</DOC>
