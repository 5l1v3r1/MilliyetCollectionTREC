<DOC>
<DOCNO> 108471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/19/son/sondun24.html </URL>
<DATE> 2002/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da hükümet, Aır France'i Sonbaharda özelleştirecek 
</HEADLINE>
<TEXT>

     Fransa'da Jean-Pierre Raffarin hükümetinin, ulusal havayolu şirketi Air France'ı sonbaharda özelleştirmek istediği bildirildi. 
     Le Figaro gazetesi, ulusal havayolunun özelleştirilme biçimiyle ilgili çalışmaların henüz sürdürdüğünü belirtirken, hükümetin şu anda devletin elinde tuttuğu yüzde 54.4 oranındaki hisseyi yüzde 20'ye düşürmek istediğini yazdı. 
     Jean-Pierre Raffarin, genel seçimler öncesi özelleştirmeye ağırlık vereceği vaadinde bulunmuştu. Air France bünyesinde yapılması planlanan operasyon, Raffarin'in iktidarda gerçekleştirdiği ilk özelleştirme olacak. 
     Raffarin hükümeti, özelleştirmeden ilk beş yıl içinde 40 milyar euro kaynak sağlamayı planlıyor. 
     Öte yandan seçimlerden sonra muhalefete düşen Sosyalist Parti, bugün yaptığı açıklamada, Air France bünyesinde düşünülen özelleştirmeye karşı olduğunu açıkladı. 
     





</TEXT>
</DOC>
