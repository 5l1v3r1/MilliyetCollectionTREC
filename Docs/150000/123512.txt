<DOC>
<DOCNO> 123512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sondun14.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus basını ''D'estaing'e yanıtı Azra Akın verdi'' 
</HEADLINE>
<TEXT>

     Azra Akın'ın dünya güzellik kraliçesi seçilmesine yer veren Rus gazeteleri, Türk kızının zaferinin, ''Türkiye Avrupalı değildir'' diyen Avrupa Konsanviyonu Başkanı Valery Giscard d'Estaing'e de iyi bir yanıt olduğunu yazdı. 
     Rusya'da hafta sonunda çıkmayan gazeteler, bugünkü sayılarında, Azra Akın'ın dünya güzeli seçilmesine geniş yer verdiler. 
     Nezavisimaya gazetesi, şu yorumu yaptı 
     ''Yarışmanın sonucu siyasi açıdan da ilginç oldu. Akın'ın zaferi, Türkiye'nin AB üyesi olup olamayacağı tartışmalarının yapıldığı bir dönemde ülkesinin imajına iyi bir katkı oldu. Akın'ın zaferi, Valery Giscard d'Estaing'in skandal yaratan sözlerine yanıt oldu. Yarışmanın yapıldığı İngiltere'de şimdi bir espri konuşuluyor Eğer d'Estaing yarışmanın yapıldığı salonda bulunsaydı, Türkiye'nin AB'ye girmesi için olumlu bir tutum takınırdı.'' 
     
</TEXT>
</DOC>
