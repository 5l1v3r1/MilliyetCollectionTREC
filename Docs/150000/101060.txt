<DOC>
<DOCNO> 101060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/10/ekonomi/eko04.html </URL>
<DATE> 2002/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan gazeteleri takip edememiş ’ 
</HEADLINE>
<TEXT>

Başbakan Ecevit yazılı basını İş Güvencesi Yasası’nı duyurmamakla suçladı. Oysa dün tüm gazetelerin ekonomi sayfalarında haber geniş yer almıştı 
     DSP’nin, İş Güvencesi Yasası’nın gündeme gelmesi ve yasalaşması için çaba gösterdiğini, kendisi altı saat süren görüşmelerin tamamına katılırken, Meclis’e gelmeyen diğer parti liderlerinin istiyormuş gibi yaptığını’ söyleyen Başbakan Bülent Ecevit, basını da yasayı görmezden gelmekle eleştirdi. 
     
     Yer vermediler’ dedi 
     Ecevit, "Eğer DSP’nin gösterdiği bu çaba olmasaydı daha belki uzun süre İş Güvencesi Yasası yerini bulamayacaktı. Yazılı basının, bugünkü gazetelerin yasaya ne kadar az yer verdiği, bazılarının ise hiç yer vermediği görülüyor" dedi. 
     Basını iyi izlediği bilinen Başbakan’ın bu sözleri ile son zamanlarda özellikle yazılı basını takip edemediği ortaya çıkmış oldu. Sağlık ve Sosyal İşler Komisyonu’nda görüşülmesinden itibaren tasarı ile ilgili bütün gelişmeleri tüm gazeteler geniş yer vererek kamuoyuna duyurmuştu. 
     
     Partileri de eleştirdi 
     Ecevit, siyasi partilerin iş güvencesini istiyormuş gibi davrandıklarını ifade ederek, "Fakat dünkü toplantıda benden başka hiçbir partinin genel başkanı yoktu. Oysa işçilerin buna ne kadar önem verdiklerini biliyorlardı. Bu yasanın çıkmasını istemeyen çevrelerin büyük bir baskı altına aldığı belliydi" diye konuştu. 
     
Güvence seçim tavizidir’      Özel sektör temsilcisi 11 kuruluş TÜSİAD, TOBB, TİSK, TESK, TZOB, İKV, MÜSİAD, TÜGİAD, TİM, TÜSİAV ve İş Dünyası Platformu yaptıkları ortak açıklamada iş güvencesinin açık bir seçim tavizi’ olduğunu savundu. Açıklamada şöyle denildi "AB normlarına uygun çağdaş bir İş Kanunu getirilmeden, siyaseten ve adeta cımbızla çekilerek, yalnız İş Güvencesi Yasa Tasarısı’nı kanunlaştıran TBMM, Türk sanayiine büyük bir darbe indirdi." 
     



 EKONOMİ 



















</TEXT>
</DOC>
