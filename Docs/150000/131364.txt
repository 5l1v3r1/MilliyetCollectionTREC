<DOC>
<DOCNO> 131364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/magazin/amag.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kınalı Kar’ gerçek havasını buldu 
</HEADLINE>
<TEXT>

Reyting rekortmeni Kınalı Kar’ın çekimleri, Uludağ’da eksi 8 dereceye ve yoğun kara rağmen tam gaz sürüyor 
     ERDOĞAN PAÇİN Bursa DHA 

     KANAL D’nin reyting rekortmeni dizisi Kınalı Kar’ın 19. bölümünün çekimlerine Uludağ yolu ve Cumalıkızık köyünde devam edildi. 
     Yoğun kar yağışı altında ve eksi 8 dereceyi bulan dondurucu soğukta çalışan ekibin çekimleri, bu havaya rağmen gece geç saatlere kadar sürdü. Cumalıkızık’ta ise Mürşit Ağa Bağ Kahveci Yusuf ile Nihan Elmas Sumru bir araya geldi ve barışma sahnesi çekildi. 
     
     İki köy iyice bozuşuyor 
     Dizinin yönetmeni Taner Akvardar, "Hava soğuk ama biz hayatımızdan memnunuz. Dizide iki köyün arası iyice kızıştı" diye konuştu ve çalışmalarla ilgili de şu bilgileri verdi "Karlarla kaplı dağların arasında yer alan bir köyle ilgili dizi çekiyoruz. Şimdi kar nedeniyle gayet iyi görüntü alabiliyoruz. Dizide su ihtiyacını karşılayan bir dere var ve suyu kesiliyor. Önümüzdeki haftalarda seyircinin keyifle izleyeceği sahneleri çekiyoruz." 
     



 MAGAZİN 













</TEXT>
</DOC>
