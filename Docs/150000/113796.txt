<DOC>
<DOCNO> 113796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/19/guncel/gun11.html </URL>
<DATE> 2002/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel okullar büyük krizde 
</HEADLINE>
<TEXT>

Ekonomik kriz özel okulları da sarstı. Pek çok özel okulun öğrenci sayısı yüzde 8-50 azaldı 
     SİBEL KAHRAMAN İstanbul 

     Ekonomik krizin vurduğu velilerin, çocuklarını özel okullardan alıp devlet okullarına vermeye başlaması, özel okulları zor duruma soktu. Yeni başlangıç yapacak velilerin önümüzdeki yılları da hesaba katarak özel okulları düşünmediğini, bu yüzden de ilkokul birinci sınıf ile lise hazırlıkta öğrenci sayısının azaldığını belirten Doğan Koleji sahibi Cem Gülan, "Çocukları ara sınıfta olan veliler dişimi sıkar bir iki yılı bitiririm’ diye düşünüyor" dedi. 
     
     TASARRUF ŞART’ 
     Kültür Okulları Kurucusu Fahamettin Akıngüç de, ekonomik krizden etkilenen eğitim sektörünün bu krizi aşabilmesi için tasarrufun şart olduğunu, devletin de destek vermesi gerektiğini vurgulayarak, şunları söyledi "Öğrenci ücretlerini tespit ederken yüzde 7.5 ve yüzde 12.5 oranlarında öğrenci azalmasını öngörerek bütçe hazırladık. Ancak bizde bu azalma yüzde 1.9 oranında gerçekleşti." 
     
     İNDİRİM ARTTI’ 
     Avrupa Koleji Kurucusu Talip Özdemir ise ilk kademeye başlayan öğrenci sayısında düşme görüldüğünü dile getirerek, ekonomik kriz nedeniyle ödemelerde çeşitli kolaylıklara gidildiğini, indirim oranlarının artırıldığını söyledi. 
     



 GÜNCEL 


























</TEXT>
</DOC>
