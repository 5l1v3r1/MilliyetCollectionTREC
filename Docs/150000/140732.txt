<DOC>
<DOCNO> 140732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/05/yazar/pulur.html </URL>
<DATE> 2003/03/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hele Tayyip Erdoğan başbakan olsun... 
</HEADLINE>
<TEXT>

     "Al şu parayı, uzatma, bir an önce kararını ver " diyeceksin. 
     "Eğer bizi desteklemezsen, yani birlikte savaşa girmezsen, Kuzey Irak’taki Kürtlerle birlikte hareket ederiz" diyeceksin. 
     Kuzey Irak’taki Kürtler de, özel temsilcinin önünde, ağzını açıp gözlerini yumacaklar, Türkmenler yok sayılacak. 
     
     TÜRKİYE’deki kamuoyunu hiç dikkate almayacaksın, televizyonları, gazeteleri ve meydanları dolduran "savaş değil, barış " diyen binlerce insanı görmeyeceksin. 
     El altından "Ekonominiz çöker, dış kredi bulamazsınız, dolar bir günde 3.5 milyon liraya çıkar" diye haberler uçuracaksın. 
     "Ermeni soykırım tasarılarını düşün " diye tehdit edeceksin. 
     Hiçbir itibarı kalmamış tiplerin tabir Taha Kıvanç’ındır Washington’daki savaş lobisi nam ve hesabına yürüttükleri kampanyanın "Bu iş tamam " dolduruşuna geleceksin... 
     Sonra da "Ne oldu bu milletvekillerine " diye soracaksın... 
     Kim mi bunları yapıp, sonra soran 
     Amerika 
     Ya ne olacaktı, ya ne olmalıydı 
     
     ELBETTE, gazetelerde çıkan karikatürlerin hesabı, basın özgürlüğü olan ülkelerde, hükümetlerden sorulamayacağı için, Amerika’ya da sorulamaz. "Şu karikatürlerin çizilmesini önle " denilemez ama, her Türk gibi, milletvekilleri de, bizi bu kadar aşağılayan karikatürlere böyle tepki gösterirler. 
     Hele bir tanesi var ki 
     Bush, masanın üzerine dolarları yığmış, "Gönüllü Askerlik Şubesi" yazılı bez afişi asmış, en önde Tayyip Erdoğan, elindeki dilekçeyi gösteriyor, bir deste dolar alacak... 
     
     PEKi, bundan sonra ne olur, "ikinci tezkere" Meclis’e gelir mi gelmez mi, çıkar mı çıkmaz mı 
     Hele Tayyip Erdoğan Siirt milletvekili seçilip başbakan olsun, ne olacağını, neler olacağını o zaman görürüz. 
     
     ZATEN görmeye başladık 
     Tezkere kabul edilmeyince "Her şeyin bir alternatifi vardır ama her alternatifin de bir bedeli vardır" demeye getiren Tayyip Erdoğan’ın dediği çıktı, vergi yağdı, zam yağdı... 
     Vergileri açıklayan Maliye Bakanı Unakıtan da "Savaş değil, barış " diyenlerin faturasını kesti 
     "Barışın da maliyeti vardır " 
     Peki, şöyle bir mantık bizi nereye götürür 
     Madem bu vergiler, tezkere kabul edilmeyince Amerika’dan para gelmediği için konuyor, yarın ikinci tezkere kabul edilirse, vergiler ve zamlar geri alınacak mı 
     
     







Demirel’den uyarılar 


Kükredikçe tüyü dökülen bir aslana dönmeyelim 


Cüneyd Zapsu... 


Kraldan fazla kralcı olmak 


Asker neden rahatsız 


Türk B’ planı 


ABD çok uzatmayacak 


Kamuoyunun önemi 


ABD anladı, ya biz 


Kuzey Irak krizi... 


Irak’ta Kürt devleti.. Sadece bizim sorunumuz mu 


Hele Tayyip Erdoğan başbakan olsun... 


Neden kalkınmış tek Müslüman ülke yok 5 


Sevinçli bir telaş içindeydiniz 


Dolar, faiz, borsa’ üretimi unutturdu 


</TEXT>
</DOC>
