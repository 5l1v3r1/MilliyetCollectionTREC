<DOC>
<DOCNO> 130591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/13/son/sontur06.html </URL>
<DATE> 2003/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklerin parmak standartları belirlendi... 
</HEADLINE>
<TEXT>

     Türk Standartları Enstitüsü, Türk halkının standart parmak uzunluklarını saptadı. Resmi Gazete'de yayınlanan oranlara göre, Türk halkının işaret parmağı, en uzun 7 santim, orta parmağı ve yüzük parmağı 8 santim, serçe parmağı ve başparmağı ise 6.5 santim olarak belirlendi. 
     Sanayi ve Ticaret Bakanlığı'nın "Eldiven ve koçaklar- yalıtkan malzemeden-gerilim altında çalışma için-özellikler" tebliği Resmi Gazete'de yayımlandı. Tebliğ kapsamında, Türk Standartları Enstitüsü'nün, parmak ölçülerine ilişkin yaptığı araştırmaya da yer verildi. Araştırmada, Türk halkının parmaklarının uzunluğu ve genişliği ile avuç içinin çevresi ve genişliği, en kısadan uzuna doğru 4 kategoriye ayrıldı. 
     
     AYA GENİŞLİĞİ 12.5 SANTİM 
     Resmi Gazete'de yer alan verilere göre, Türk halkının standart aya avuç içi genişliği en az 9.5 santim ve 10 santim, en çok ise 11 santim ve 12.5 santim olarak belirlendi. Aya çevresi ise en kısa 21 santim, 23.5 santim ve en uzun 25.5 santim ve 28 santim olarak saptandı. 
     
     EN UZUN PARMAK 8.5 SANTİM 
     Resmi Gazete'de yer alan parmak ölçümlerine göre de Türk halkının en uzun parmağı 8.5 santim ölçüyle orta parmak olarak belirlendi. 
     Resmi Gazete'de yer alan Türk halkının TSE onaylı parmak uzunlukları, dört kategoride, en kısadan en uzuna göre şöyle 
     İşaret parmağı 6, 6.5, 7, 7 Orta parmak 7.5, 8, 8.5, 8.5 Yüzük parmağı 7, 7.5, 8, 8 Serçe parmak 5.5, 6, 6.5, 6.5 Başparmak 5.5, 6, 6.5, 6.5 Resmi Gazete'de, işaret parmağının ise orta parmaktan, en fazla 1.7 santim, en az 1.5 santim kısa olabileceğine de dikkat çekildi. 
     





</TEXT>
</DOC>
