<DOC>
<DOCNO> 121280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yasam/yas06.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de duyanları şaşırtan iddia 
</HEADLINE>
<TEXT>
72’lik atlet, 90 yaşında kadına tecavüze kalktı 
Yaşlı adamın tecavüze kalkışma bahanesi "Çok içtim ve ne yaptığımı bilmiyordum" 
     SERKAN ADAR İzmir DHA 

     İzmir’in Aliağa İlçesi’nde 72 yaşındaki veteran atlet Emin Kuyumcu, 90 yaşındaki A.Ö.’ye tecavüz girişiminde bulunduğu iddiasıyla tutuklandı. 
     Kuyumcu, İskele meydanındaki evinde yalnız yaşayan yaşlı kadının evine gitti. Yaşlı kadının çığlıklarını duyan iskeledeki balıkçılar, A.Ö.’nün kapısını açarak evine girdi. Kadını, Kuyumcu’dan kurtaran balıkçılar, zanlıyı polise teslim etti. 
     Kuyumcu, polise verdiği ifadede, Öğretmenevi’nde alkol aldığını ve ne yaptığını bilmediğini söyledi. Alkol kontrolünde 68 promil alkollü çıkan Kuyumcu, çıkarıldığı mahkemece Darp ve ırza tecavüze yeltenmek’ gerekçesiyle tutuklanarak cezaevine gönderildi. Olayın şokuna giren A.Ö’nün ise tecavüz girişimi nedeniyle kollarında ve yüzünde darp izleri oluştu. Yaşlı kadın "Beni hem de dövdü. Komşularım yetişmese öldürecekti" dedi. 
     Kuyumcu’nun, tecavüze yeltendiği A.Ö’nün süt kardeşinin damadı olduğu öğrenildi. 
     



 YAŞAM 























</TEXT>
</DOC>
