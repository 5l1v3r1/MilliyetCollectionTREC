<DOC>
<DOCNO> 114042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/20/yazar/sazak.html </URL>
<DATE> 2002/10/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Duyarlı Adalet Bakanı 
</HEADLINE>
<TEXT>

     Seçim nedeniyle görevini bırakan Adalet eski bakanı Hikmet Sami Türk’ün mesaisi’nin önemli bölümü gazeteciler aleyhinde dava açmakla geçmişti. 
     H. S. Türk, cezaevlerindeki adaletsizliklerle uğraşmak, işkenceye, gözaltında ölümlere karşı savcıları harekete geçirmek yerine bu olayları ortaya çıkaranların üzerine gitmiş, ölüm oruçları’na kayıtsız kalmış, TBMM İnsan Hakları Komisyonu eski Başkanı Sema Pişkinsüt hakkında dokunulmazlığının kaldırılması için tezkere yazmıştı. 
     Prof. Aysel Çelikel’in Adalet Bakanlığı’ndaki uygulamaları Kopenhag zirvesi öncesinde sergilenecek kararlılık’ açısından önemlidir. 
     Nitekim Manisalı gençler’ davasında zaman aşımına’ karşı gösterdiği duyarlılık Çelikel farkı’ şeklinde yorumlanabilir. 
     Ancak Adalet Bakanı’nın İşkence var ama sistematik değil’ sözleri daha önce sergilediği kararlı’ tutumuyla çelişen bir izlenim yaratmıştır. Çelikel, dünkü eleştirimiz üzerine aradı ve önlemleri anlattı. 
     Bakan Çelikel, Uluslararası Af Örgütü, Avrupa Konseyi İşkenceyi Önleme Komitesi ve Türkiye İnsan Hakları Derneği’yle sürekli iletişim halinde çalışıyormuş. 
     Yönetmelik çıkararak iki konuda iyileştirme sağlanmış 
     İşkence ve kötü muamele iddiası üzerine doktorun gözaltında ya da cezaevindeki kişiyle jandarma, polis olmadan muayene yapabilmesi. 
     Olağanüstü hal bölgesinde 40 güne kadar uzayan sorgulama süresinin, her 10 günde bir hakim ve doktor kontrolünde kesilerek, gözaltındaki kişinin durumunun izlenmesi. 
     CMUK’un on yıldır uygulanan sorguda avukat bulundurma’ zorunluğunun DGM’lere de yansıtılması yönünde hazırlanan yasa tasarısı Ecevit’in oluruyla bakanların imzasına açılmış ama aralıktaki Kopenhag zirvesine dek yasanın yeni Meclis’ten geçmesi zor. 
     Adalet Bakanı işkenceyle mücadeleye’ kararlı, kötü muameleye uğrayan herkesin bu durumu açıklaması gerektiğini söyledi. Çelikel kendisine ulaşan şikayetlerin tümünü inceletme sözü verdi. 
     F tipi cezaevlerine gelince... 
     Sincan’a gitmiş, siyasi tutuklularla görüşmüş, görevlilere her gün gazete aldırılması talimatını vermiş. Çelikel, Dostoyevski bile bulunan’ kütüphaneye günde bir saat gidileceğini, spor ve eğitimle birlikte yarım günün koğuş dışında geçirileceğini’ savunuyor. 
     Adalet Bakanı, baroların 3 kapı 3 kilit açılsın, 9 kişi bir araya gelsin’ önerisine İstesem de o kapıları açamam. Ben o çocuklara günde bir saat sohbet olanağı tanıyorum ama koğuş sistemine geri dönülemez. Terör suçluları için F tipi cezaevleri bir devlet sorunudur’ diyor. 
     İyi niyetli ama yetersiz bir adım. İçeridekiler bu koşulları kabul etmiyor. 17 kişi ölüm orucunu sürdürüyor. 
     Çelikel hiç olmazsa duyarlı Kuyu suyu yerine Sincan Cezaevi’ne temiz içme suyu bağlatmış. 
     
     







Türkiye İsveç, boş ver aldırma geç... 


Oyum yalancıya 


Tavşana kaç, tazıya tut 


Futbolun yükselen çıtası ve Türk olmak 


11’inci tablo 


Taşranın zaferi 


Özel okullar niye sinek avlıyor 


Gazetecinin dostu olmaz. Ne yazık ki gerçek bu.. 


Duyarlı Adalet Bakanı 


CHP’nin assolistleri koroda 


Töre böyle diyor ahbap 


Birine borcunuz var, diğerine yok 


Bizim kedi’ yıkarken mi ölecek, sıkarken mi 


Las Vegas alışveriş ve eğlence şehri olmuş 


Aria Akdeniz’e açıldı 


</TEXT>
</DOC>
