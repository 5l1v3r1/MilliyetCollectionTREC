<DOC>
<DOCNO> 108025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/17/yasam/ayas.html </URL>
<DATE> 2002/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev kadınının bile imajı olmalı’ 
</HEADLINE>
<TEXT>

Sadece ünlü simaların imaj peşinde olduğunu düşündük hep... Oysa ki imajı bir tür kişiyi, başkalarına doğru yansıtma’ olarak gören uzmanlar, evlenmek isteyen bir genç kızın bile imajını bulması gerektiği görüşünde 
     İmajınızı yenileyin - 1 
ŞÜKRAN PAKKAN 

     İş hayatımızda, sokaklarda, gece mek nlarında prototip halde dolaşan ya da özgün olmak adına tuhaflaşanlar bir yana, doğru bir imaj sahibi olup olduğu gibi algılanmak isteyenlere Mevlana’nın bir sözü ile başlamak en doğrusu "Ya olduğun gibi görün, ya da göründüğün gibi ol." 
     Günümüz, image-maker’ların imaj yaratıcılarının günü. Her ünlünün, saçından konuşmasına kadar pek çok konuda ne yapacağına karar veren bir yaratıcısı var. Hemen hepsi ekipler halinde çalışıyor. Bu ekipler, düzgün konuşma, saç ve makyaj uzmanları, giysi danışmanları, sosyologlar ve psikologlardan oluşuyor. İşin uzmanları, özgünlüğü süslüyor, sunum teknikleri geliştiriyor. 
     
     Nelere kadir... 
     Hatta Türk imaj yaratıcı’lardan İnci Beydeşman, 9 kişilik bir aileye bakmak zorunda kalan müşterisi olduğu bir oto elektrikçisine ücretsiz destek verdi. Sonuçta müşteriler, beyaz iş önlüğü giyen çalışanlarla pazarlıktan bile vazgeçti. Bir diğeri ünlü profesyonel iletişim danışmanı Özlem Çakır, Arabistan’daki bankaların 11 Eylül sonrası yıkılan imajlarını verdiği eğitimle düzeltti. 
     
     Kendinize bakın, baktırın 
     Siyasi ileşitimde ise durum pek parlak değil. İletişim profesörü Ünsal Oskay, sık sık siyasilerden yakınıyor, imaj yaratmak ve sürdürmek konusunda sınıfta kaldıklarını söylüyor. İmajın ciddi bir ileşitim dili olduğunu ancak Türkiye’de çok az başarılı örnek olduğunu vurgulayan Oskay’a katılan bir uzman daha var Ahmet Şerif İzgören... O da "Gördüğünüz hiçbir şey gerçek değil, imajlar dışında" diyor. Ona göre ne samimiyetine hayran olduğumuz Bill Clinton, ne de hangi marka kalem kullandığını bile bildiğimiz Özal gerçek... Peki nedir, üzerinde bu kadar kafa yorulan, modern dünyanın olmazsa olmazı imaj 
     Görüşleri ve yarattıkları imajlarla son 10 yılın gündemine damgasını vuran uzmanlar, fikir ve görüşlerini dizimiz için anlattı. Siz de uzmanların yardımıyla imaj yaratmayı öğrenin ve Tagore’un dediği gibi "Güneş olamazsanız, yıldız olun ama gökteki en parlak yıldız siz olun." 
     
Göze çarpmanın 10 önemli ipucuBazen gerçekten iyi olduğunuz halde istediklerinizi elde edemezsiniz. Bu durumda imajınızı sorgulayın, aşağıdaki önerilere kulak verin... 
     Kendinizi iyi sunun Profesyonel bir imaj tasarlayın, sürekli iyi giyinin, özenli olun. 
     İyi bilgilenin İnsanlar ve kurumlar hakkında önbilgi sahibi olun. 
     Gönüllü olun Bir iş toplantısında başkanlık edin, partilerde konuşun, insanların dikkatini çekmenizi sağlayacak gönüllü görevler üstlenin 
     Yazılı hale sokun Yaptıklarınızı yazılı kılın, raporlar tutun, çalışmalarınızı biriktirin. 
     Etkili bir çevre edinin Bağlantılarınızı kullanın, toplantılara gitmeyi ihmal etmeyin. 
     Güvenilir olun İşi yapabilecek gibi görünün, içinde bulunduğunuz kültürü, firmayı, çalışma biçimini iyi tanıyın. 
     Yeterliliklerinizi bilin Hangi konuda üstün, iyi ya da becerikli olduğunuzu saptayın. 
     İyi bir sunum yapın Tarzınızı geliştirin, gerekirse ilgili kurslara gidin. 
     
Nerede ne giyilir ’ Ona sorun      Eski manken Ebru Akel de klip yönetmeni olan ablası Deniz Akel ile imaj danışmanlığı yapıyor. Deniz Akel, beden dili ve diksiyon dersleri vermenin yanı sıra, bugüne kadar aralarında Kenan Doğulu, Yonca Evcimik, Ebru Gündeş, Ajda Pekkan, Emel Müftüoğlu gibi ünlülerin de bulunduğu isimlerin gardıroplarını hazırladı. Akel kardeşler, önümüzdeki günlerde açmaya hazırlandıkları wimaj.akel’ şirketiyle kişisel ve kurumsal imaj alanlarında Amerikan ve Fransız uzmanlarca desteklenmiş eğitimlerinde ünlülere danışmanlık yapacak. Ebru Akel, başta moda danışmanı olarak çalışacağı bu şirkette ünlülerin gardıroplarını hazırlayacak, nerede ne giyilmesi gerektiğini öğretecek. Deniz Akel, yeni şirkette beden dili ve diksiyon kurslarını bizzat vereceğini söyleyerek, "Sadece kişilere değil, şirketlere de nasıl bir yol izlemesi gerektiğini işin uzmanları tarafından anlatacağız" diyor. 
     
İşini iyi yapıp yükselemeyen insanlara şart      Profesyonel Yaşamda Kişisel İmaj kitabının yazarı İmaj ve Profesyonel İletişim Danışmanı Özlem Çakır’a göre, en iyi imaj, işin uzmanlarından önce kişinin kendisini tanıması ve doğru iletişim yollarını keşfetmesinden geçiyor. İşte, hangi imaj doğrudur, hangisi yanlıştır sorularına Çakır’ın verdiği cevaplar... 
     
İmaj nedir 
     İmaj kişilik demektir. Herkesin uyması gereken tek bir kalıp da değildir. Hepimizin bir imajı var. 
     
Bir kişi, imajının ve doğru algılandığının farkına nasıl varır 
     Bu, kişinin kendisini nasıl gördüğü ile ilgili. Kişinin bir imajı zaten var. Kişinin algılanışı ile istediği imajı birbirine paralel gidiyorsa bir rahatsızlık olmaz. Ama algılanır imajı ile ilgili bir problem varsa kişi kendisini iyi ifade edemiyor demektir. Profesyonel ve sosyal yaşamında birlikte olduğu kişilerle iletişiminde yanlış anlaşıyorsa, kendini sürekli yeniden ifade etmesi gerekiyorsa, sevilmiyor, güvenilmiyor, saygı gösterilmiyorsa yanlış imaja sahiptir. Kendini iyi ifade edememek, kişiliğini tanımayan insanlarda ortaya çıkar. 
     
İmajın yaşı ya da değişim dönemleri mi vardır 
     Profesyonel yaşamın bazı beklentileri var. Kişi bu beklentilere uyum sağlamadığını görebilir. Uyarılar alabilir. Yükselmesi gereken yerde yükselmiyor, başarılı bulunmuyor, iş görüşmelerinde tercih edilmiyordur örneğin... Yani işinizi iyi yapıyor ama yükselmiyorsanız, imaj sorununuz vardır. "Değiştirseniz iyi olur" deriz. 
     
Yenilenme sadece görüntü değişikliği midir 
     İmaj yenilemeyi daha çok görüntü ile ilgili kullanıyoruz. Kişi kendisine yakışanı bulma, kişisel tarzını ortaya koyma, kurumuna, yaşına, renk tonlamasına uygun, kendisine yakışan giysiler bulursa sorun yoktur tabii. Aynaya baktığında kendisini beğeniyorsa, kişisel güvenin ilk adımıdır. Başarılı kişiler kendisine özgüveni çok fazla olan kişidir. 
     
’İmaj yapıcılar’ ne yaparlar 
     Kişinin kendisinde fark etmediği özellikleri ortaya çıkarır. Kişiliğe ayna tutar. Kişinin çok güzel bir ses tonu olabilir, etkili konuşma dersi veririz. Giysi seçimini öğretiriz. Ya da beden dilini eğitiriz. 
     
İmaj yapıcılar sadece ünlüler için mi çalışır 
     Sokaktaki insan kendini geliştirmek istiyorsa, profesyonel bir ortamda çalışması gerekmez. Özgüvenini artırmak, hedeflerine ulaşmak istiyorsa bu gerekli. Çok iyi bir evlilik bile yapmak isterse kendisini iyi ifade etmesi gerekir. Bu ilişkileri farklı boyuta taşır. İlle de marka değil, derli toplu temiz ve uygun giyiniyorsa çok önemli. Bir gevrek satıcısının yüz ifadesinde sürekli bir tebessüm var, el, hareket ve mimiklerini pozitif yönde kullanıyorsa ne iş yaptığının değil, ne kadar iyi yaptığının da önemli olduğu görülür. Ev hanımı içinde eşiyle olan ilişkisini doğru yönde belirlemesini, üniversite öğrencisinin kendisini hayata hazırlamasını sağlar. 
     
İmaj sahibi olmak, neden sosyetik bir kavram olarak algılanıyor 
     Yanlış anlaşıldı. Sanatçılar ve politikacılara özgü bir şey değil bu. Halbuki herkesin imajı var. Hepimizde varolan bir şeyden bahsediyoruz. İmaj çok etkin bir pazarlama aracı. 
     
İmaj nasıl başarıya ulaşır 
     Kişinin hedef kitlesini çok iyi tanıması gerekli. Kişinin kendisini ne kadar iyi ifade ettiğine bağlı. Biz sizinle 100 gün çalışırız ama sizin motivasyonunuz düşükse, bir işe yaramaz. Kişinin iç imajının iyi olması gerekir. En önemlisi özgüven. Biz yoktan bir şey varetmiyoruz. 
     
Diyelim biri geliyor ve kişiliği ile uymayan bir imaja sahip olmak istiyor... 
     Kabul etmem. Çünkü iş ters teper, sızıntı yapan. Zaten sonuç başarısız olur. 
     
İmaj nedir      İmajı bir reklam olarak düşünün. İmajınız sizin resminiz ve durduk yerde imaj sahibi olamıyorsunuz İmaj, fiziksel ve kişisel özelliklerin karışımı. 
     Başkaları üzerinde bırakılan ilk izlenim’ olarak tanımlanabilecek kişisel imaj’ ise iletişimin kilit sayılabilecek unsuru. Peki neden önemli Önemli çünkü, çok yetenekli ve başarılı olabilirsiniz. Ancak, bunların algılanış tarzı terfi etmenizi bile engelleyebilir. Bu nedenle kişisel imajı doğru temeller üzerine kurarak, etkili bir kişisel tanıtım gerçekleştirmek zorunda kalabilirsiniz. 
     Uzmanlar, ilk izlenimlerin 30 saniye ile 4 dakika gibi kısa bir sürede oluştuğuna işaret ediyor. Yani, karşınızdakini etkilemek için çok kısa bir süreye sahipsiniz. 
     
     Samimi ve özgün olun 
     Sosyal psikolog Albert Mehrabian’ın yaptığı araştırmaya göre ilk izlenimin yüzde 55’ini görüntü ve beden dili, yüzde 38’ini konuşma ve ses tonu, yüzde 7’sini ise ne söylendiği belirliyor. Herkesin bilinçli seçilmiş ya da seçilmemiş belirli bir imajı var. Önemli olan bu imajın nasıl taşındığı. En başarılısı ise samimi, doğal, özgün ve zeki, tutarlı olan, örnek gösterilen imaj olarak tarif ediliyor. 
     Kişisel imaj, ne kadar özgün ve samimiyse kendinize olan güveniniz de o kadar yüksek oluyor. Kişisel imajı oluşturan öğeler ise şöyle sıralanıyor Görüntü, sözlü iletişim, sözsüz iletişim beden dili, mek n ve zaman kullanımı, giysiler, genel görüntü, renkler, çevre ve aksesuarlar , dinleme, sunum, karakter, karizma, özgüven, özsaygı, yeterlilikler, birikim, potansiyel, kişisel gelişim, deneyim, göze çarparlık, davranış ve tavırlar... 
     
     YARIN 

</TEXT>
</DOC>
