<DOC>
<DOCNO> 142784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/guncel/gun02.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’ten geçmezse bu hükümet biter 
</HEADLINE>
<TEXT>

İktidarın devamı için tezkerenin geçmesi gerektiğini söyleyen Demirel, "Türkiye, ABD’ye birlikte hareket etme sözü verdiyse tutmalıdır" diyor 
     ANKARA Milliyet 

     Dokuzuncu Cumhurbaşkanı Süleyman Demirel, Türkiye’nin Irak savaşında ABD’nin yanında yer almasının zorunlu olduğunu savundu. Siyasi, Ekonomik, Sosyal Araştırmalar ve Strateji Geliştirme Merkezi’nin SESAR dergisine açıklamalarda bulunan Demirel, ABD Savunma Bakan Yardımcısı Paul Wolfowitz’in Türkiye’yi ziyaretinde "Ya içinde ya da dışında olun. Dışında olursanız hava alırsınız. İçinde olursanız müzakere masasına oturursunuz" dediğini doğruladı. Demirel şöyle konuştu 
     
     15-16 İLDE GÖZLERİ VAR’ 
     "Türkiye ABD’ye, Irak’a bir harek t yapacaksanız sizinle oluruz’ dediyse, bunu yerine getirmeli. Halkım razı değil, Meclisim razı değil’ demek olmaz. İkinci kez tezkereyi geçiremezlerse, bunların iktidarı biter. Kürdistan haritası çizilmiştir, bu haritanın güney kısmı Kuzey Irak’tır, kuzey kısmı Türkiye’nin 15 - 16 ilidir. Esasen onlar da Güney Kürdistan devletini kuracağız’ diyor. Yarın bütün dünya Kuzey Kürdistan’ı da arayacaktır. Yani Güney Kürdistan ağacının dalları Türkiye olacaktır. 100 bin peşmerge var, Kuzey Irak’ta bu peşmergeleri ABD silahlandırmıştır. ABD bu peşmergeleri Irak’a karşı kullanacaksa, karşılığında da bir şey verecektir." 
     
     AMERİKA HAZIMSIZDIR’ 
     Süleyman Demirel, ABD ile ilgili olarak da ilginç açıklamalarda bulundu "Aslında Amerika, çok enteresan bir memlekettir, hazımsızdır. Bize elinden gelen kötülüğü yapar. Şimdi yapılacak iş, Recep Tayyip Erdoğan’ın bugün hükümeti kurmak için güvenoyunu beklemeden ikinci tezkereyi derhal Meclis’ten geçirmesidir. Savaşa girildikten sonra yapacak bir şeyin değeri yok. Ne İsa’ya yaranırsın, ne Musa’ya. PKK meselesi bugün ateşlenmez, ama yarın ateşlenir. Çekirdek Avrupa ile ABD bir araya yine gelir, biz açıkta kalırız." 
     



 GÜNCEL 

















</TEXT>
</DOC>
