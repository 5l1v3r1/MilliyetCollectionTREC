<DOC>
<DOCNO> 123985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo13.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Efes Pilsen, Alba Berlin takımıyla karşılaşacak... 
</HEADLINE>
<TEXT>

     Basketbol Erkekler Avrupa Ligi A Grubu'nda mücadele eden Efes Pilsen, 8. maçında yarın İstanbul'da Almanya'nın Alba Berlin takımıyla karşılaşacak. 
     Abdi İpekçi Spor Salonu'nda saat 19.00'da başlayacak maçı CİNE 5 şifresiz olarak naklen yayınlayacak. 
     Efes Pilsen, grubunda oynadığı 7 maçta 4 galibiyet, 3 yenilgi ile 3. sırada bulunurken, Alba Berlin ise 3 galibiyet, 4 yenilgi ile 6. sırada yer alıyor. 
     Efes Pilsen Antrenörü Oktay Mahmuti, seyirci desteğiyle maçtan galip ayrılacaklarına inandıklarını söyledi. 
     Mahmuti, ''Bizim için çok önem taşıyan bu karşılaşmayı kaybetmeye tahammülümüz yok. Şimdiye kadar evimizde oynadığımız bir karşılaşmadan galibiyetle ayrılabildik. Evimizdeki galibiyet sayısını yükseltmek, iddiamızı sürdürmek için seyircimizin desteğini arkamıza alarak bu karşılaşmadan galip ayrılacağımıza inanıyorum'' dedi. 
     





</TEXT>
</DOC>
