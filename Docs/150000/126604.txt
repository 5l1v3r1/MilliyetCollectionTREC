<DOC>
<DOCNO> 126604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/son/sonspo02.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig'in ilk yarısında kalecilerin karnesi... 
</HEADLINE>
<TEXT>

     Birinci Süper Futbol Ligi'nde, 18. hafta maçlarını da içeren ilk bölüm, 5 erteleme maçı dışında tamamlanırken, ligin bu bölümünde ''direklerarası''nda 31 kaleci görev yaptı. 
     18 takımlı Birinci Süper Futbol Ligi'nde 12 yabancı file bekçisi de karşılaşmalarda görev aldı. 12 yabancı kaleci ilk yarıda atılan 440 golden 198'ini yedi. 
     Ligin ilk bölümünde en az gol yiyen ekip Beşiktaş olurken, 16 maçta forma giyen Kolombiyalı Cordoba bu maçlarda kalesinde yalnızca 9 kez gol gördü. 1 maçta forma giyen Göksel ise gol yemedi. 
     Ligin ilk bölümünde yalnızca 6 file bekçisi, takımlarının yaptıkları tüm karşılaşmalarında 90'ar dakika görev yapabildi. 
     Trabzonspor'da Petkoviç, Galatasaray'da Mondragon, Malatyaspor'da Milosevski, Ankaragücü'nde Zafer, Adanaspor'da Murat Şahin ve Gaziantepspor'da da Ömer Çatkıç, takımlarının tüm maçlarında 90'ar dakika forma giymeyi başaran oyuncular oldu. 
     Samsunspor ise Shorunmu, Fevzi ve Murat'ı görevlendirerek kalesinde en çok isme yer veren takım oldu. 
     Birinci Süper Lig'de en çok gol yiyen ekip ise İzmir temsilcilerinden Altay oldu. Siyah-beyazlılarda bu dönemde kalede görev yapan Altay 23 ve Ramazan da kalesinde 16 gol gördü. 

     
</TEXT>
</DOC>
