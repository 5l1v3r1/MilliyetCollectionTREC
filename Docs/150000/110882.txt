<DOC>
<DOCNO> 110882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/siyaset/siy01.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidara gelirlerse ne yapacaklar 
</HEADLINE>
<TEXT>

Zor konulara farklı çözümSeçimlere 31 gün kala partilere IMF, Kıbrıs ve Irak konusundaki düşüncelerini sorduk. Partiler, Türkiye’nin yıllardır çözemediği bu temel meselelere farklı çözümler önerdiler 
IMF İLE İLİŞKİLER      DSP Kredi ihtiyacımız olduğu müddetçe IMF’yle ortak program sürdürülür. Denk bütçe düzenlemeleriyle zamanla IMF ve diğer kuruluşlara ihtiyaç kalmayacaktır. 
     DEHAP Halkı IMF cenderesinden, tutsaklığından kurtaracağız. 
     MHP Kalkınmasını tamamlamış, kendi kendine yeterli lider ülke konumuna gelinceye kadar bu tür karşılıklı ilişkiler yürütülmek durumundadır. 
     DYP IMF bir tüccardır. Kredi verip tahsilatını yapar. DYP iktidar olduğunda IMF ile yeniden masaya oturacak. DYP, millet için en iyisi neyse onu yapacak. 
     ANAP Yapacağımız uygulamalarla en kısa zamanda IMF yerine Türk ekonomistlerin yönettiği bir dönem başlayacak. 
     SP SP, IMF ile ilişkilerin bugünkü gibi olmasına karşıdır. SP iktidarında IMF’nin değil bizim programız uygulanacaktır. 
     TKP TKP, IMF ile sadece bir kez masaya oturacak ve o masaya da Bu memlekette sizin işiniz bitti’ demek için oturucak. 
     CHP IMF işini yapıyor, tahsildardır. Önemli olan kapısına gitmemektir. Türkiye’nin ekonomik programını kararlılıkla sürdürülecektir. 
     AKP IMF’yle ilişkiler işbirliği çerçevesinde yürütülecektir. Fakat bu kapalı kapılar ardında değil şeffaflık çerçevesinde cereyan edecek. 
     YTP IMF’yle ilişkilerde ince ayar yapılacak. İnsan unsuru ön plana çıkarılacak. Yatırımlar ve sosyal politikalarla desteklenecek. 
     
KIBRIS MESELESİ      DSP Kıbrıs Türkleri’nin güvenliğinin sağlanması ve korunması iki halkın egemenliğine ve eşitliğine dayalı, kalıcı ve hakça bir anlaşmayla çözülecek. 
     DEHAP Kıbrıs’ta iki halkın özgür iradesi çerçevesinde federatif sistemi düşünüyoruz. 
     MHP Kıbrıs’taki Türkler’in hür ve bağımsız yaşamasına, egemenlik haklarına katkıda bulunacak her türlü çözüme MHP taraftar olacaktır. 
     DYP hükümetin hiçbir aktivite ortaya çıkaran görüntüsü yok. Türkiye’ye sorulmadan Zürih ve Londra anlaşmaları varken bunları dışlayan anlaşmaya karşıyız. 
     ANAP Egemenlik hakları yitirilmemeli. Görüşmelerle iki toplumu bir arada yaşatacak olan bir yönetim olmalı. Mutlaka çözüm bulunmalı. 
     SP Kıbrıs Türk halkının güvenliğini garanti etmeyen hiçbir çözüm kabul edilemez. Helsinki’de Kıbrıs konusunun AB ile ilişkilendirilmesi yanlış olmuştur. 
     TKP Kıbrıslılar’ın kendi ülkelerinin kaderlerini kendilerinin tayin edilebilmesinin koşullarının yaratılması lazım. 
     CHP Kıbrıs’ta kazanılmış haklarının korunması, iki toplum arasındaki ilişkilerin kalıcı bir barışa dönüştürülmesi için gereken katkıyı sağlayacağız. 
     AKP Türkiye, bir yandan sorunun çözümü yolunda destek verirken diğer yandan AB’nin hukuki durumu gözönüne almasını sağlamalıdır. 
     YTP İki toplumun eşitliğinin kabul edileceği çözümler desteklenecek. Barışçı ve eşitlik temeline dayanmayan formüllere karşı çıkılacak. 
     
IRAK ÇIKMAZI      DSP Kürt devleti kurulması ve Ordumuzun K. Irak’a girmesi gibi bir gereksinim olmamalı. Türkiye’nin çıkarlarına ters düşebilecek davranışa tepki gösteririz. 
     DEHAP Savaşa karşıyız. Hem ABD’nin halkın üzerine bomba yağdırmasını, hem de Saddam rejimini kabul edemeyiz. 
     MHP MHP Irak’ın toprak bütünlüğünün korunmasından yanadır. Türkmen soydaşlarımızın güvenliği de Türkiye’nin hassasiyet göstereceği bir husustur. . 
     DYP Bir devlet kurulması aşamasında çalışmalar var. Bundan Türkiye haberdar edilmiyor. Bu hükümetin basiretsizliği Irak’ı bu konuma getirdi. 
     ANAP Irak’ın bugünkü yönetiminin Türkiye’ye bakışı dostane değil. Türkiye kendisini koruyacak tedbirler almalı. Irak bugün Türkiye için tehdittir. 
     SP SP ABD’nin Irak’a müdahalesine karşıdır. Türkiye’nin savaşa katılması şöyle dursun bu müdahale için topraklarını da kullandırmamalıdır. 
     TKP Kesinlikle Türkiye dışında kalmalı. Türkiye, adım adım bir komşu ülkeyle, Irak’la savaşın içine çekilmeye hazırlanıyor. 
     CHP Komşusu Irak’taki olası bir savaştan en fazla zararı Türkiye görecektir. Bölgede olası bir savaş Türkiye’yi sıkıntıya sokacaktır. 
     AKP Yakın komşumuz Irak’la ilgili belirsizlikten tedirginlik duymaktayız. Irak’ın toprak bütünlüğünün bozulmasına karşıyız. 
     YTP BM’nin siyasal sorunları barışçı yollarla çözüme kavuşturmasına destek verilecek. Bu yol denenmeden atılacak adımlar doğru değil. 
     



 SİYASET 
















</TEXT>
</DOC>
