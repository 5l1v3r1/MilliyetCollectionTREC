<DOC>
<DOCNO> 109482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/son/sondun14.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da oğlunu ölüme terk eden anne yargılanıyor... 
</HEADLINE>
<TEXT>

     Almanya'nın başkenti Berlin'de 2 yaşındaki oğlu Alişan Turan'ı evde yalnız bırakarak, açlık ve susuzluktan ölümüne sebep olan 22 yaşındaki Rus anne Veronika W.'nın yargılanmasına Berlin Eyalet Mahkemesi'nde başlandı. 
     İddianamede, annenin çocuğu, babasına benzediği ve fahişelik yapmasına engel olduğu gerekçesiyle öldürdüğü belirtiliyor. 
     Veronika W. yaptığı açıklamada, çok üzgün olduğunu, uyuşturucu kullandığını ve eve niçin dönmediğini kendisinin de bilmediğini söyledi. 
     Alişan Turan'ın cesedi, komşuların, evden gelen kokular üzerine polise başvurmalarıyla Ocak ayında bulunmuş, Veronika W. tutuklanmıştı. 
     





</TEXT>
</DOC>
