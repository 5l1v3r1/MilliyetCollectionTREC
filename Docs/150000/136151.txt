<DOC>
<DOCNO> 136151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/spor/spo05.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre’ye nazar değdi 3-0 
</HEADLINE>
<TEXT>

Inter, Reggina’yı 3-0 yendi. Ancak gollere damgasını vuran Vieri ve Emre sakatlanarak oyundan çıktı 
     İTALYA Ligi’nde zirve mücadelesi veren Inter’in, Reggina’yı sahasında 3-0 yendiği maçta Emre sakatlandı. Okan ile birlikte ilk onbirde sahaya çıkan ve Kallon’un gole çevirdiği penaltıyı yaptıran Emre, 63. dakikada sol ayağından sakatlanıp yerini Di Biagio’ya bıraktı. İlk golü atan Vieri de sakatlanarak oyundan alındı. Kulüp doktoru sakatlıkların derecesinin MR sonuçlarından sonra belli olacağını söyledi. 
     OKAN ise yine günün çalışkan isimlerinden biri oldu. Geçen hafta Torino’ya gol atan Okan’ın dün 40. dakikada kaleci Belardi’den dönen topunu Kallon ağlara yolladı. Vieri’nin sakatlanmasıyla şans bulan ve biri penaltıdan iki gol atan Kallon da maçın duraklama anlarında sakatlanmaktan kurtulamadı. Milan’ın rakip sahada Perugia’ya yenilmesiyle Inter, yeniden liderlik koltuğuna oturdu. 
     



 SPOR 






























</TEXT>
</DOC>
