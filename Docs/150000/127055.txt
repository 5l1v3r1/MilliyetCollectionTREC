<DOC>
<DOCNO> 127055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/26/son/sonspo11.html </URL>
<DATE> 2002/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da en hırçın futbolcu, 2 kırmızı 1 sarı kartla Emre... 
</HEADLINE>
<TEXT>

     Birinci Süper Futbol Ligi'nde 2002-2003 sezonunun 18 maçlık ilk bölümünde Galatasaray'da en hırçın futbolcu Emre Aşık oldu. 
     Sarı-kırmızılılarda, ilk dönemdeki maçlarda 2 kırmızı, 1 de sarı kart gören Emre, hırçın bir tablo çizerken, bu futbolcu kart cezası nedeniyle Kocaelispor, Göztepe, Adanaspor ve Trabzonspor maçlarında forma giyemedi. 
     Emre Aşık, geçen sezonun ilk yarısında da takımının en hırçın futbolcusu olurken, 16 maçta 1 kırmızı 4 sarı kart görmüştü. 
     Emre'nin dışında sarı-kırmızılı ekipte ligde bu sezon kırmızı kart gören futbolcu bulunmazken, Hasan 5, Batista 4, Vedat, Arif, Cihan ve Ümit Davala da 3'er sarı kart görerek hırçın futbolcular olarak dikkati çekti. 
     Galatasaray'da ayrıca Berkant, Ayhan ve Mondragon da 2'şer sarı kart gördü. 
     
     HASAN HIRÇINLAŞTI 

     Galatasaray'da Emre Aşık'ın ardından en hırçın ikinci futbolcu ise Hasan Şaş oldu. 
     Hasan, geçen sezonunun ilk yarısında yalnızca 1 sarı kart görmüşken, bu yıl 5 kez sarı kartla tanıştı ve cezası nedeniyle Trabzonspor maçında oynayamadı. 
     
     CENTİLMENLER 

     Galatasaray'da Ergün'ün yanısıra, Baliç, Sarr ve Almaguer de hiç kart görmeyerek, ''centilmenler'' listesine adlarını yazdırdı. 
     ''Cim Bom''da ayrıca, Pinto, Suat, Ayhan, Christian, Ümit Karan, Mehmet Polat, Bülent ve Hakan Ünsal ise 1'er sarı kart gördü. 
     
     KART DAĞILIMI 

     Galatasaray, 2002-2003 sezonundaki ilk 18 maçta, 2'si kırmızı, 35'ü sarı, toplam 37 kart gördü. 
     Sarı-kırmızılıların kart gören futbolcuları şöyle 
     

Futbolcu Sarı Kırmızı Emre 1 2 Hasan 5 - Batista 4 - Ümit Davala 3 - Vedat 3 - Arif 3 - Cihan 3 - Berkant 2 - Mondragon 2 - Ayhan 2 - Bülent 1 - Suat 1 - Pinto 1 - Christian 1 - Ümit Karan 1 - Mehmet Polat 1 - Hakan 1 -      

     
</TEXT>
</DOC>
