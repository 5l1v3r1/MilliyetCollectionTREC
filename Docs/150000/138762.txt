<DOC>
<DOCNO> 138762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/24/son/sonspo13.html </URL>
<DATE> 2003/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Augustine ve Patrick'i gönderdi 
</HEADLINE>
<TEXT>

     Trabzonspor, Gençlerbirliği maçının hazırlıklarına başladı. 
     Teknik direktör Samet Aybaba yönetiminde, Mehmet Ali Yılmaz Tesisleri'nde yapılan çalışmaya belinde ağrı hisseden Fatih ile milli takım kampında bulunan Gökdeniz, Erdinç, Erman Güracar ve Erman Özgür katılmazken, hafif sakatlığı bulunan Ali Şen bir süre koşu yaptı. 
     Bordo-mavili oyuncular, kanatlardan gönderilen ortalara gol vuruşunun ardından, çift kale maç yaptılar. Çift kale maçta, teknik direktör Samet Aybaba'da oynarken, futbolcuların oldukça neşeli oldukları gözlendi. 
     
     PATRİCK VE AUGUSTİNE BUCHEON'DA 

     Trabzonspor, Güney Kore'nin Bucheon kulübünden transfer ettiği Lee'nin bonservis bedeli borcu karşılığında, yabancı oyuncuları Patrick ve Augustine'yi bu takıma verdi. 
     Bordo-mavili takımın sezon öncesi gözden çıkardığı 2 yabancı oyuncu, eşyalarını toplayarak tesislerden ayrıldılar. 
     Öte yandan Karadeniz ekibi, 1 Mart Cumartesi günü Gençlerbirliği ile yapacağı karşılaşma için Perşembe günü Ankara'ya gidecek. 
     





</TEXT>
</DOC>
