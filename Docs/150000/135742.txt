<DOC>
<DOCNO> 135742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/07/son/sonspo06.html </URL>
<DATE> 2003/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Kocaelispor, ligde yarın 38. maça çıkıyor... 
</HEADLINE>
<TEXT>

     Beşiktaş ile Kocaelispor, yarın yapacakları karşılaşmayla birlikte, Birinci Süper Futbol Ligi'nde 38. kez karşı karşıya gelecek. 
     2 takım arasında geride kalan 37 maçta Beşiktaş, Kocaelispor'u 20, İzmit ekibi de rakibini 5 kez yenebildi. 2 takım arasında yapılan 12 karşılaşma da berabere sonuçlandı. 
     Beşiktaş, Kocaelispor filelerine toplam 66 gol bırakırken, ''Körfez'' ekibi ise 36 gol kaydetti. 
     Beşiktaş, ligin ilk yarısında İstanbul'da yapılan karşılaşmayı 2-1 kazanmıştı. 
     
     İZMİT'TEKİ MAÇLAR 

     Beşiktaş, genel toplamdaki üstünlüğünü, İzmit'teki maçlara da yansıttı. 
     Siyah-beyazlılar, deplasmanda yaptıkları 18 maçta Kocaelispor'u 8 kez yenerken, 3 kez yitirdi, 7 karşılaşma da berabere sonuçlandı. 
     Beşiktaş, İzmit'teki maçlarda 24 gol atarken, kalesinde 16 gol gördü. 
     ''Kara Kartallar'', geçen sezon İzmit'te yapılan maçı İlhan Mansız'ın golleriyle 2-0 kazanmıştı. 
     
     FARKLI SKORLU GALİBİYETLER 

     2 takım arasında bugüne dek yapılan maçlarda Beşiktaş, en farklı skorlu galibiyetini 1994-95 sezonunda rakibini İstanbul'da 7-1 yenerek aldı. 
     Kocaelispor da 1998-99 sezonunda deplasmanda siyah-beyazlıları 3-0 yenerek rakibi karşısındaki en farklı skorlu galibiyetine ulaştı. 

     
</TEXT>
</DOC>
