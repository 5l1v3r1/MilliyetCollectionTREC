<DOC>
<DOCNO> 131398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yasam/yas05.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Anamur muzuna müjde 
</HEADLINE>
<TEXT>

Genetik mühendisleri bir çare bulamazsa, senelerdir süren salgın hastalıklara artık direnecek gücü kalmayan Çikita muz’un sadece 10 yıllık ömrü kaldı... 
     DIŞ HABERLER SERVİSİ 

     Yerli Anamur muzunun en büyük rakibi olan ithal "Çikita" muzu, can çekişiyor. Senelerdir süren salgın hastalıkların ardı arkası kesilmeyine, muz üretimi Afrika, Asya ve Orta Amerika’da önlenemez bir düşüşe geçti. Muz ağacını hedef alan son hastalık, "kara sigatoka" adındaki mantar salgını. Bu öldürücü mantar, muzun verimli yaşam süresini ortalama 30 yıldan 2 ile 3 yıl arasına düşürüyor. Kara sigatoka’ salgınının, dünyanın en büyük ikinci muz üreticisi olan Uganda’da bu yılki hasadı yüzde 40 azalttığı ve büyük bir hızla Brezilya ve Uzakdoğu’da da yayıldığı öğrenildi. Eğer bir çare bulunmazsa uzmanlara göre 10 yıl sonra Çikita muza elveda diyeceğiz. Uzmanlar söz konusu meyvenin, yabani muzdan 10 bin yıl önce mutasyon geçirip kopyalanarak türediğini ve genetik çeşitliliği olmadığından kara sigatoka’ gibi salgınlara karşı son derece dayanıksız olduğunu belirtiyor. Yine benzer bir hastalık olan Panama salgını’, 1950’li yıllarda küresel muz hasadının önemli bir bölümünü yok etmişti. 
     



 YAŞAM 


























</TEXT>
</DOC>
