<DOC>
<DOCNO> 111290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/05/spor/ykocaomer.html </URL>
<DATE> 2002/10/05/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
12 Dev Adam 
</HEADLINE>
<TEXT>

     Nerde kalmıştık... Geçen hafta 22 Yaş Altı Tekerlekli Sandalye Basketbol Milli Takımımız’ın ilk defa katıldığı Avrupa şampiyonasında ikinci olduğunu duyurmuştuk. 
     Bu 12 Tekerlekli Sandalyeli basketbolcumuz boyları 2 metre olduğu için değil, yüreklerinden dolayı "12 Dev Adamödır. Çok zor koşullarda hazırlandıkları bir şampiyonada yıllardan beri çalışan ve her türlü olanağa sahip Avrupa devlerini, İngiltere hariç yendikleri için "12 Dev Adamödırlar. 
     Almanya’da yaşayan bir tekerlekli sandalyeli Türk basketbolcunun sandalyesini ödünç alarak, şampiyona sonuna kadar maçlara çıkıp kazandıkları için "12 Dev Adamödırlar. 
     İspanya, Fransa, Almanya gibi basketbolda ileri ülkelerin teknik adamlarına şapka çıkarttırdıkları için, bir yandan engelleriyle uğraşıp, bir yandan ülkemizi en iyi şekilde temsil ettikleri için "12 Dev Adam" olmaya layıktırlar. 
     Şampiyonanın ilk üç gününü birlikte izledik. Dikkatimizi çeken bir husus açılış ve kapanış törenlerinde Almanya Basketbol Federasyonu Asbaşkanı’nın hazır bulunması, ödül töreninde ödülleri vermesiydi. Bugün artık dünyada, tüm batılı ülkelerde yürüyen basketbol federasyonları, Tekerlekli Sandalye Federasyonları ile iş birliği yapmakta, onlara büyük destekler sağlamaktadırlar. 
     Ülkemizde ise Basketbol Federasyonu, geçen yıl yapılan Avrupa Şampiyonası sırasında, tekerlekli sandalyeli seyircileri "kargaşa yaratıyorlar" diye salona almamıştır. İşte aramızdaki fark. Umudumuz o zamanki olaylarda çok üzüldüğünü belirten Basketbol Federasyonu Başkanı Turgay Demirel’in bir an önce Bedensel Engelliler Spor Federasyonu ile bir araya gelip, bir iş birliği anlaşması görüşmelerine başlamasıdır. Verilecek bu destekle eminiz ki, tekerlekli sandalye basketbolümüz çok daha ilerilere gidecek, belki de yürüyen basketbolda geçen yıl kıl payı kaçırdığımız Avrupa şampiyonluğunu tekerlekli sandalyede bir süre sonra yakalayacaktır. 
     Genç basketçilerimizin geçen hafta yurda dönüşlerinde, çok kısa bir süre içinde yapılması gereken karşılama törenini tüm ekibiyle birlikte organize eden İstanbul İl Spor Müdürü Vedat Bayram’ı da unutmamak gerekir. Yardımcıları Önder Ilgar, Yaşar Kaptan, Adnan Kuzu, Taner Özgüven, İbrahim Kayı’nın çocuklarımızı karşılamak, rahat ettirmek için gösterdiği çabayı, o gün orada bulunan 80 yaşındaki annem şu sözlerle dile getirdi "Kim bu adamlar evladım Ordan oraya koşup çırpınıyorlar çocukları karşılamak, rahat ettirmek için. Kim bu insan evlatları " 
     
     



 SPOR 
































</TEXT>
</DOC>
