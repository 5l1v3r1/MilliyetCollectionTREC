<DOC>
<DOCNO> 145825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/28/ekonomi/eko04.html </URL>
<DATE> 2003/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sermaye Piyasası Kurulu’nda sürpriz istifa 
</HEADLINE>
<TEXT>

SPK üyesi Erdal Batmaz sürpriz bir şekilde istifa etti. Batmaz’ın uzun bir süredir yönetimle görüş ayrılığı içine düştüğü biliniyordu 
     Sermaye Piyasası Kurulu tarihinde ilk kez bir yönetim kurulu üyesi görev süresi dolmadan istifa etti. Altı yıldan bu yana Sermaye Piyasası Kurulu üyeliği görevini yürüten Erdal Batmaz’ın Sermaye Piyasası Kurulu SPK yönetimiyle içine düştüğü görüş ayrılığı nedeniyle istifa ettiği öğrenildi. 
     
     Altı yıldır görevdeydi 
     Bankacılık sektörü kökenli olan Batmaz 1997 yılında Hazine’nin adayı olarak göreve atanmıştı. Batmaz 2000 yılında Maliye’nin adayı olarak göreve ikinci kez atanmıştı. Altı yıldır görevde bulunan Batmaz istifa etmese iki yıl daha görev yapacaktı. Batmaz’ın kalan görev süresini tamamlamak üzere Maliye Bakanlığı iki aday önerecek. 
     Bakanlar Kurulu’nun bu iki isim arasından saptayacağı aday, Cumhurbaşkanı Sezer’in onayıyla boşalan üyeliğe atanacak. İstifaya daha önce karar verdiği öğrenilen Batmaz’ın, Kurul’un boş olan iki üyeliğine atama yapılmasını beklediği biliniyordu. İki yılda bir yenilenen Sermaye Piyasası Kurulu üyelikleri nedeniyle Kurul üye sayısı beşe inmişti. Kurul’a bir ay önce atamaların yapılması üzerine Batmaz’ın istifasını sunduğu öğrenildi. 
     


SİYASET 






















</TEXT>
</DOC>
