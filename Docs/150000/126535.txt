<DOC>
<DOCNO> 126535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/yazar/yilmaz.html </URL>
<DATE> 2002/12/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Rusya önemli Tayyip Bey 
</HEADLINE>
<TEXT>

Koç, Ramstore açılışı için 3 Kasım’dan önce AKP lideri Erdoğan’a gönderdiği mektupta, Rusya’da çok önemli işler yapılıyor, gelip görün’ dedi 
     Moskova’da açılan 15’inci Ramstore’un, 23 Aralık günü olarak belirlenen tören tarihinin 3 Kasım seçimlerinden önce kararlaştırıldığını söyleyen Koç Topluluğu Yönetim Kurulu Başkanı Rahmi Koç, AKP lideri Tayyip Erdoğan’a da bir davet mektubu yazdığını belirtti. 
     Koç, Migros - Enka ortaklığı ile yapılan 15’inci Ramstore için açılış öncesi verilen akşam yemeğinde, Erdoğan ile aralarındaki gerginliğin "Moskova barışına" dönüştüğü yolunda yapılan yorumlara açıklık getirdi. 
     Koç, Erdoğan’ı "Rusya’da çok ciddi işler yapılıyor, gelip görün" mesajı taşıyan bir mektupla Moskova’ya davet ettiğini söyledi. Rusya’daki Türk Büyükelçiliği’nden aldığı bilgileri de vurgulayan Koç, "Rusya’da 1 milyar dolar tutarında Türk yatırımı bulunuyor. Ayrıca yılda Rusya’dan Türkiye’ye 950 bin turist geliyor" diyerek, iki ülke arasındaki ekonomik işbirliğinin önemine de değindi. 
     Yemekte Koç’la aynı masayı paylaşan ve Ramstore’da yüzde 50 ortaklığı bulunan Enka Holding Onursal Başkanı Şarık Tara, ortak bir görüşü dile getirdi "Bu ülkeye seve seve yatırım yapıyoruz. Ramstore’lar için yaptığımız yatırım 240 milyon doları buldu. Yatırımcı olarak bu ülkede itibar ve takdir görüyoruz." 
     
     







Saddam’ın intiharı 


Hindistan’dan... 


Aktif duruş 


İstikrar öcü değil 


Silahsız savaş 


Savaşı bilen, savaştan korkar 


Gazeteci olmanın zorluğu 


Irak’la savaşın sonucu 


Neden olmasın 


ANAP’ın geleceği 


Fazıl Say, alkışlamamıza da izin verse... 


Avrupa duraklamada, Türkiye büyüyor 


Rusya önemli Tayyip Bey 


</TEXT>
</DOC>
