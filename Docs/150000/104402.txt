<DOC>
<DOCNO> 104402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/28/son/sondun24.html </URL>
<DATE> 2002/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kıbrıs, Kophenhag kriterlerinin parçası değil" 
</HEADLINE>
<TEXT>

     Dışişleri Bakanlığı Müsteşarı Uğur Ziyal, Kıbrıs meselesinin Avrupa Birliği'ne AB üyelik koşullarını belirleyen Kophenhag kriterlerinin parçası olmadığını belirterek, bu çerçevede AB'nin Türkiye'ye tam üyelik müzakereleri için tarih vermesi konusunda Kıbrıs'ı bir ön şart olarak almaması gerektiğini söyledi. 
     Ziyal, The Washington Institute adlı düşünce kuruluşunda yaptığı konuşmada, Kıbrıs ve AB ile ilişkiler konularına değinerek, "TBMM, AB uyum yasalarını onaylayarak çok büyük bir adım attı. AB, üyelik müzakereleri için Kophenhag kriterlerine uymamız gerektiğini belirtiyordu. Biz bu engeli aştık. Bu koşullarda AB, Türkiye'nin üyelik sürecine bağlı olduğunu göstererek müzakerelerin başlangıcı için tarih vermeli, böylece bu sürecin geri dönülmez olduğunu vurgulamalı" dedi. 
     Müsteşar Ziyal, Kıbrıs sorununun bu durumun önünde bir engel olup olmadığının sorulması üzerine, "AB ile yaptığımız görüşmeler ile Kıbrıs arasında bir bağlantı bulunduğunu sanmıyorum. AB, aday ülkelerin tamamından Kophenhag kriterlerine uymalarını istedi. Kıbrıs ise bu kriterlerin bir parçası değil, dolayısıyla AB Türkiye'nin Kophenhag kriterlerini yerine getirip getirmediğine karar vermeli" dile konuştu. 
     Türkiye'nin AB üyeliğinin ilgili herkesin çıkarına olacağını anlatan Ziyal, "AB üyeliğimizi İran bile destekliyor, çünkü bu sayede yanı başında Avrupa'ya bir pencere açılacağını görüyor" dedi. 
     Ziyal, AB'nin Kıbrıs Rum kesimini üyeliğe kabul etmesi durumunda Türkiye'nin bazı adımlar atması gerekeceğini belirtti, ancak bu adımları açıklamadı. 
     





</TEXT>
</DOC>
