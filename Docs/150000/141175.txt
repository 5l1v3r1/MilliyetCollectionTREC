<DOC>
<DOCNO> 141175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/07/yasam/yas10.html </URL>
<DATE> 2003/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
4 polis hakkında işkence davası... 
</HEADLINE>
<TEXT>

     ESRA ALUS İstanbul 

     İstanbul Organize Suçlar Şube Müdürü Adil Serdar Saçan ve üç polis hakkında, gözaltındaki bir kişiye işkence yaptıkları iddiasıyla 5 yıla kadar ağır hapis cezası istemiyle dava açıldı. İstanbul Savcısı Kemal Çalışlar’ın hazırladığı iddianameye göre, "çıkar amaçlı suç örgütü kurmak" iddiasıyla 24 Ağustos 2001’de gözaltına alınan Zihni İpek, Organize Suçlar Şube Müdürlüğü’nde görevli Alper Özdemir, Murat Gökçek ve Semir Günaydın tarafından sorgulandı. İpek, gözaltına alındıktan yedi gün sonra İstanbul DGM’ye sevk edildi ve Adli Tabiplik’teki muayenesinde sırtında çesitli büyüklükte darp izleri görüldü. Sanıklar, "suçunu söyletmek için işkence yaptıkları" iddiasıyla beş yıla kadar ağır hapis cezası istemiyle yargılanacak. 
     



 YAŞAM 


























</TEXT>
</DOC>
