<DOC>
<DOCNO> 103332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/son/sondun08.html </URL>
<DATE> 2002/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'da kaybolan turist dolu uçağın düştüğü anlaşıldı 
</HEADLINE>
<TEXT>

     Nepal'de kaybolan 18 kişilik küçük uçağın, kötü hava koşulları nedeniyle düştüğü ve yabancı yolcuların bulunduğu uçaktaki herkesin öldüğü bildirildi. 
     Pokhara polis şefi Kumar Koirala, 3 mürettebatlı uçaktaki 15 yolcunun 13'ünün Alman, diğerlerinin İngiliz ve Amerikalı olduğunu açıkladı. 
     Koirala, uçağın enkazının Pokhara'ya 5 kilometre uzaklıktaki Dopahar köyü yakınında bulunduğunu, kötü hava koşullarının çalışmaların zorlukla yürümesine neden olduğunu söyledi. 
     Nepal Sivil Havacılık Dairesi'nden yapılan açıklamada da, uçakla son olarak yerel saatle 10.00'da TSİ 07.15 temas kurulduğu, uçağın Pokhara Havaalanı'nın 5 kilometre güneybatısında düştüğü belirtildi. 
     Özel Şangrila adlı bir havayolu şirketine ait, 15 yolcu ile 3 mürettebatın bulunduğu küçük uçak, turistik merkezler Jomson'dan Pokhara'ya giderken kaybolmuştu. 
     





</TEXT>
</DOC>
