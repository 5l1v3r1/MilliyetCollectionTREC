<DOC>
<DOCNO> 131289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/16/son/sonspo12.html </URL>
<DATE> 2003/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'dan futbol... 
</HEADLINE>
<TEXT>

     Yunanistan Birinci Futbol Ligi takımlarından AEK Atina'nın yıldız futbolcusu Demis Nikolaidis'in, kulüp başkanı Makis Psomiadis'i ''Kişisel güvenliğini tehdit ettiği'' gerekçesiyle polise şikayet ettiği bildirildi. 
     Yunan basınında yer alan, ''Futbolda mafya tehdidi'' başlıklı haberlerde, Nikolaidis'in evini geçen salı gecesi 8 korumasıyla birlikte ''davetsiz'' olarak ziyaret eden Makis Psomiadis'in, Nikolaidis'i ''Kendisine çeki düzen vermediği takdirde, başına çeşitli kazalar gelebileceği'' biçiminde tehdit ettiği kaydedildi. 
     Bu arada Atina Haber Ajansı ANA , Nikolaidis'in AEK Atina Kulübü yönetimine gönderdiği bir dilekçeyle ''Psomiadis'in tehditleri karşısında, güvende olmadığını hissettiğini, bu çerçevede takımının çalışmalarına katılmama kararı aldığını'' bildirdiğini duyurdu. 
     





</TEXT>
</DOC>
