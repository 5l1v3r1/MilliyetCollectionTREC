<DOC>
<DOCNO> 130363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/12/son/soneko06.html </URL>
<DATE> 2003/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sismik araştırma gemisi yeniden gündemde... 
</HEADLINE>
<TEXT>

     Marmara depremi sonrasında alımı gündeme gelen tam donanımlı sismik gemi projesi, MTA Genel Müdürlüğü'nün 2003 yılı yatırım programına yeniden teklif edildi. Üç boyutlu olarak araştırma hizmeti verecek olan yeni sismik gemi teçhizatları ve inşası ile birlikte yaklaşık 25 milyon dolara malolacak. 
     Geçen yıl MTA Genel Müdürlüğünce ihale aşamasına getirilen yeni sismik gemisi projesi, uygulanan tasarruf tedbirleri nedeniyle bir süre önce askıya alınmıştı. 
     Devlet Planlama Teşiklatı'ndan yatırım onayının alınmasının ardından, gemi tedarik projesi Maden Tetkik Arama Genel Müdürlüğü tarafından uluslararası düzeyde ihaleye çıkarılacak. 
     Bir çok Avrupa ülkesinin teklif vermesi beklenen sismik araştırma gemisinin, üç yıl içinde inşa edilmesi öngörülüyor. Yurtdışında inşa edilmesi planlanan gemi üç boyutlu olarak araştırma ve inceleme çalışmaları yapacak ve cihazların büyük bölümü ABD'den ithal edilecek. 
     Teçhizat alımı ile birlikte yaklaşık 25 milyon dolara malolması planlanan yeni geminin finansmanı özkaynaklardan karşılanacak. 
     





</TEXT>
</DOC>
