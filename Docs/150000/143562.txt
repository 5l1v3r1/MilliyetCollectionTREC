<DOC>
<DOCNO> 143562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/19/spor/spo08.html </URL>
<DATE> 2003/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat’a hücum 
</HEADLINE>
<TEXT>

Milli yıldız için, Barcelona ve R.Madrid’ten sonra M.United da devreye girdi. Ferguson, Nihat’ı izlemek için kardeşini gönderdi 
     YASİR KAYA 

     İSPANYA Ligi’nde attığı 14 gol ve oynadığı mükemmel futbolla dikkatleri üzerine toplayan Nihat Kahveci için Avrupa’nın devleri birer birer sıraya girdi. Barcelona Teknik Direktörü Radomir Antiç ve Real Madrid Sportif Direktörü Jorge Valdano’dan sonra, şimdi de Manchester United takibe başladı. İngiliz ekibinin teknik patronu Alex Ferguson’un, Real Sociedad - Racing Santander maçında Nihat’ı, kardeşi Martin’e izlettirdiği ortaya çıktı. 
     MANCHESTER’IN son dönemde transfer ettiği oyuncuların birçoğunu izleyen ve onay veren kişi olan Martin Ferguson’un, Santander’e frikikten güzel bir gol de atan Nihat’ı çok beğendiği ifade edildi. Bu sezon özellikle Uruguaylı Diego Forlan ve Norveçli Ole Gunnar Solsjkaer’den beklediği verimi alamayan Manchester United’ın, yıldızımızı sezon sonununda transfer edebilmek için Real Sociedad’a teklif götüreceği belirtildi. 
     



 SPOR 


























</TEXT>
</DOC>
