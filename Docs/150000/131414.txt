<DOC>
<DOCNO> 131414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yazar/cemal.html </URL>
<DATE> 2003/01/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Teknenin emin sulara girmesi 
</HEADLINE>
<TEXT>

     
     1 Kamu Yönetimi Reformu... 
     Köklü’ deyimini kullandığı bu reforma ilişkin yasa tasarısının hükümet tarafından en geç bir ay içinde parlamentoya gönderileceğini söyledi. Devlet yönetiminde etkinlik ve verimlilik açısından bu reformun ne kadar yaşamsal olduğunun altını haklı olarak çizdi. 
     
     2 Yerel yönetimler reformu... 
     Bunun için de kesin tarih verdi Başbakan Gül. İçişleri Bakanlığı’nda çalışmaların ilerlediğini, en geç bu ayın sonunda tasarının hazır olacağını söyledi. Böylece, birçok yetkinin merkezi hükümet tarafından yerel yönetimlere devredileceğine işaret etti. Bu konuda siyasal irade ve kararlılığa sahip olduklarını söyledi. 
     Bu nokta önemli. 
     Yerel yönetimde reform deyince, insanın kafasına öncelikle kararlılık konusu takılıyor. Çünkü, bundan önce kaç hükümetin gündeminde yer aldı bu reform ama hiçbiri gerçekleşmedi. 
     Anımsıyorum 
     Ecevit’in koalisyon hükümeti döneminde kesin tarih de verilmişti yerel yönetimler reformu için. Konuyu, koalisyon ortağı olarak ANAP üstlenmişti. Ancak devrin İçişleri Bakanı Sadettin Tantan, o tarihte mensubu bulunduğu ANAP’ın yönetimine, "Boşuna uğraşmayın, bu reformu yapamazsınız, bırakmazlar" mesajını vermişti. 
     Haklı çıkmıştı Tantan. 
     Askerle İçişleri bürokrasisinin Güneydoğu sorunu’ndan kaynaklanan tavrından dolayı yerel yönetimler reformu bugünkü hükümete kaldı. Şimdi inşallah zamanı gelmiştir. Türkiye’yi yalnız Ankara’dan yönetilir bir ülke olmaktan kurtarmak, dileriz, bu kez bu hükümet eliyle gerçekleşir. 
     
     3 İş Yasası... 
     Başbakan Gül, reform niteliğindeki bu yasanın da 15 Şubat’a kadar çıkacağını açıkladı. Bunun için işçi, işveren ve hükümet temsilcilerinin ortaklaşa çalıştıklarını belirtti. 
     
     4 Sosyal güvenlik reformu... 
     Başbakan Gül’ün iş hayatındaki bir başka mayın olarak nitelediği sosyal güvenlik reformuna hız verileceğini söyledi. 
     Bu arada enerji fiyatlarının da Türk ekonomisinin rekabet gücünü olumsuz yönde etkilediğini söyleyen Gül, maliyette düşüş yolları zorlanarak fiyatların indirileceğini açıkladı. 
     İlginçtir, bu konuda Başbakan Gül, hem Rus doğalgazında ithal fiyatlarının, hem de yap - işlet - devret yoluyla gerçekleşen santrallarda satış fiyatlarının vicdanların kabul edemeyeceği kadar yüksek olduğuna değindi. 
     Ayrıca bütçe disiplini konusunun altını çizdi. Kamu borçlarının mutlaka azaltılacağını belirtti. Yüzde 6.5’luk faiz dışı fazla hedefine bağlı kalınacağını özellikle vurguladı. 
     Başbakan Gül, ekonomide böylece güven ortamının güçleneceğini, faizlerin düşüşe geçeceğini ve Türkiye’nin enflasyon belasından kurtulacağını söyledi. 
     Niye mi yorum değil, haber yazdım Başbakan’ın söylediklerini alt alta sıraladım 
     Zira bütün bunları önemsiyorum. 
     Gül’ün dediği gibi, hepimiz aynı teknedeyiz. Eğer hükümet, bunların tümünü zamanında yapabilecek siyasal irade ve kararlılığı gösterebilirse, tekne çok daha emin sularda seyretmeye başlayacak. 
     
     







Kıbrıs... 


Ankara - Washington ilişkisi polisiye bir film gibi... 


Stratejik ortak... 


Müslüman liderleri İstanbul’a bekliyor 


Teknenin emin sulara girmesi 


Çılgın sağduyu 


İş yok, laf çok 


DİE nihayet özürlüleri araştırıyor 


Kıbrıs’ta değişen ne .. 


"Hadise nedir 


İkili strateji 


Doluyu - boşu bırak, ortada bardak kalmadı 


Benim küçük peygamberim 


Buğdayda harp bahanesiyle spekülasyon 


</TEXT>
</DOC>
