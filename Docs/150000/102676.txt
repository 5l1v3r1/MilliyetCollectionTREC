<DOC>
<DOCNO> 102676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/19/son/sondun11.html </URL>
<DATE> 2002/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli lider Ebu Nidal ölü bulundu. 
</HEADLINE>
<TEXT>

     Filistinli lider Ebu Nidal'ın ölü bulunduğu bildirildi. 
     İsrail radyosunun Filistin gazetesi El Eyyam'a dayanarak verdiği haberde, Ebu Nidal'ın cesedinin, Irak'ın başkenti Bağdat'taki bir evde bulunduğu belirtildi. 
     Radyo, cesedindeki kurşun izlerinin, Ebu Nidal'ın intihar ettiğini gösterdiğini belirtti. 
     Asıl adı Sabri El Bana olan Ebu Nidal, 1974'te Filistin lideri Yaser Arafat'ın Filistin Kurtuluş Örgütü FKÖ ile yollarını ayırarak, ''El Fetih Devrim Konseyi'' ve ''Kara Eylül'' olarak da bilinen Ebu Nidal örgütünü kurmuştu. 
     Örgüt, aralarında ABD, İngiltere, Fransa, İsrail ve bazı Arap ülkelerinin de bulunduğu 20 ülkede düzenlenen terörist saldırılardan sorumlu tutuluyor. Örgüt üyeleri, Haziran 1982'de de İsrail'in Londra Büyükelçisi Şlomo Argov'a suikast girişiminde bulunmuştu. 
     





</TEXT>
</DOC>
