<DOC>
<DOCNO> 119340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/17/yasam/yas01.html </URL>
<DATE> 2002/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftlik diye girdi kuyumcu’ buldu 
</HEADLINE>
<TEXT>

Şehirden kaçıp Reşadiye’ye yerleşen çiftin çiftlik evine giren hırsız, 300 gram inci, milyarlarca lira, bir kuyumcu dolusu altınla kayıplara karıştı 
     ESRA ALUS İstanbul 

     Ümraniye’nin Reşadiye köyünde bir hırsız, üç katlı çiftlik evine girdiği Dürin Kaya’nın 57 evlendiğinden bu yana sakladığı serveti’ çaldı. 
     Kadın doğum uzmanı Sümer Kaya ile ev hanımı eşi Dürin Kaya’nın akraba ziyaretinde olduğu sırada eve giren hırsız, yatak odasını altüst ederek ziynet eşyalarının konduğu sandığı buldu. Ve sandıkta saklanan 10 milyar lira nakit, 300 gram inci, bir adet bileklik inci, bir adet taşlı bilezik, ikisi burma altı altın bilezik, 10’u kulplu 85 cumhuriyet altını, iki adet beşibiryerde, iki metre kordon altın zincir ve bir adet yarım altını alıp kayıplara karıştı. 
     Kaya çifti, eve döndükten sonra, yatarken soyulduklarını fark etti. 
     
     Alarm ve 3 köpek vardı 
     Çiftin ihbarıyla olay yerine gelen Jandarma, parmak izleri ve evdeki bulgular sonucunda eldiven kullandığı belirlenen soyguncunun aileyi iyi tanıdığının tahmin edildiğini bildirdi. 
     Dün Milliyet’in sorularını cevaplayan Dürin Kaya da, 40 yıllık evli olduğunu, nik hında takılan ziynet eşyalarıyla eşinin evililikleri boyunca hediye ettiği takıların çalındığını belirterek, şöyle konuştu 
     "Evimizde alarm sistemi, bahçemizde de köpeklerimiz var. Güven içinde buradan ayrıldık. Ziynet eşyalarımı yatak odama yaptırdığım kasada saklıyordum. Anahtarı da yine odada saklardım. Hırsız evde başka odalara girmemiş. O nedenle bunu yapanın bizi tanıyan biri olduğunu düşünüyorum." 
     
     Arabası da çalınmıştı 
     Geçtiğimiz Kurban Bayramı’nda da tek başına arabasıyla gittiği gezmede yolunun çevrildiğini belirten Dürin Kaya, o olayda da arabasının çalındığını söyledi. 
     Önünü kesip arabasını çalan birkaç kişinin polis ve jandarma tarafından yakalandığını söyleyen Kaya, "Evimizi soyanların da yakalanacağına inanıyorum" dedi. Şehrin gürültüsü ve stresinden kaçarak Reşadiye köyüne yerleştiklerini söyleyen Kaya, sözlerini, "Eşim günün yorgunluğunu burada atıyor. Bizim gibi pek çok insanın çiftliği var. Güven içinde oturmak istiyoruz" diyerek bitirdi. 
     



 YAŞAM 
















</TEXT>
</DOC>
