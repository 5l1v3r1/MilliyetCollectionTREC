<DOC>
<DOCNO> 100786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/sonspo07.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 10 sezondur ilk maçlarını kaybetmedi... 
</HEADLINE>
<TEXT>

     Ligde 2002-2003 sezonunun açılış maçında yarın Trabzonspor ile karşılaşacak Fenerbahçe, geride kalan 10 sezonda, ligin ilk maçlarında yenilgi yüzü görmedi. 
     Sarı-lacivertli takımın geride kalan 10 sezonda ligin ilk maçlarında elde ettiği en kötü sonuç beraberlik oldu. 
     Fenerbahçe, 1998-99 sezonunda Çanakkale Dardanelspor karşısında deplasmanda elde ettiği 0-0'lık beraberliğin dışında, 1992-93 sezonundan bugüne dek geçen 9 sezonda lige galibiyetle başladı. 
     1991-92 sezonunda ligin ilk maçında Aydınspor'a 2-1 yenilen Fenerbahçe, bu yenilginin ardından 10 sezon ligin ilk maçlarında yenilgi yüzü görmedi. Fenerbahçe, bir önceki sezonda yine Aydınspor'a 6-1'lik skorla yenilmişti. 
     
     FARKLI SKORLU GALİBİYETLER 
     Sarı-lacivertlilerin, geride kalan 10 sezonda ligin ilk maçlarında farklı skorlu galibiyetleri de dikkat çekti. 
     Fenerbahçe, 2000-2001 sezonunda Kocaelispor'u deplasmanda, 1995-96 sezonunda Karşıyaka ve 1992-93 sezonunda da Bakırköyspor ile kendi evinde yaptığı maçlarda rakiplerini 4-0'lık sonuçlarla yenmişti. 
     





</TEXT>
</DOC>
