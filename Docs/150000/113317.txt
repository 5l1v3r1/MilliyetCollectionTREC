<DOC>
<DOCNO> 113317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/son/sontur04.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Bayer Türkiye, başörtü için ABD seviyesine gelmedi 
</HEADLINE>
<TEXT>

     Devlet Bakanı Melda Bayer, Türkiye'nin ABD'deki gibi başörtülü şekilde okullara gidilmesi seviyesine gelmediğini belirterek "Din istismarı ortadan kalkmadan bu olmaz" dedi. 
     Başörtüyü bazı kesimlerin malzeme yaptığını ve bu devam ettiği sürece türbanın bir sorun olmaya devam edeceğini ifade eden Bayer, demokrasinin de bir kurallar çerçevesinde gerçekleştirileceğini ve sonsuz hürriyet anlamına gelmediğini kaydetti. Laik cumhuriyetten taviz vermeyeceklerini belirten Bayer şöyle konuştu 
     "Türkiye, ABD'deki gibi başörtülü şekilde okullara gidilmesi seviyesine gelmedi. Din istismarı ortadan kalkamadan bu olmaz. Ben de Müslümanım. Başımı örtmemekle günah işlediğimi bilsem ben de örterim. İnsan önce kafasında günah işlemeyecek. Başını örtüp de artniyetli davranıyorsan boşuna başını örtüyorsundur." 
     





</TEXT>
</DOC>
