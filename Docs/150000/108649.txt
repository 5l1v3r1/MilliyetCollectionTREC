<DOC>
<DOCNO> 108649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/son/sondun09.html </URL>
<DATE> 2002/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar olmasa Belçika'nın nüfusu tükenecek... 
</HEADLINE>
<TEXT>

     Belçika'da nüfusun, yabancıların üremesi ve göçü sayesinde ''suni artış'' gösterdiği, yabancılardan kaynaklanan bu artışın olmaması halinde, nüfusun bir veya iki asır içinde tükeneceği açıklandı. 
     Belçika İstatistik Enstitüsü INS ülke nüfusunun, 1 Ocak 2002'de, bir yıl öncesinee göre 46 bin 311 artarak, 10 milyon 263 bin 414 olduğunu bildirdi. 
     Uzmanlar, bu artışın 20 bininin, kaçak yabancılara af çıkarılması çerçevesinde kayıtlara geçtiğini, 10 binden fazlasının da yeni gelen yabancılardan kaynaklandığını ifade ettiler. 
     Geçen yıl 114 bin 172 doğuma karşılık, 103 bin 447 ölüm olduğunu belirten yetkililer, yabancı veya yabancı asıllı ailelerde doğum oranının, Belçikalılara göre çok yüksek olduğunu kaydettiler. 
     Louvain Üniversitesi uzmanları, nüfusta ''yabancı doping'' olduğunu, yabancıların katkılarının dikkate alınmaması halinde, Belçika nüfusunun bir veya iki asır içinde tamamen tükeneceğinin görüldüğünü ifade ettiler. 
     





</TEXT>
</DOC>
