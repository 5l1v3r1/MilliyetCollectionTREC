<DOC>
<DOCNO> 135421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/yazar/akyol.html </URL>
<DATE> 2003/02/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak, Türkiye ve ABD 
</HEADLINE>
<TEXT>

     - Perşembe günü bugün sadece üs modernizasyonu için Meclis’ten yetki isteyeceğiz. Asker gönderme ve yabancı asker kabul etme yetkisini bayramdan sonra tek bir tezkere ile isteyeceğiz. 
     Başbakan Gül, Baykal’ın "ayrı tezkerelerle yetki isteme" formülünü "yanlış" buluyor ABD ile olan "stratejik ortaklığımızı, hayati çıkarlarımızı unutmamak gerektiğini" belirtiyor. 
     Peki, yetki isterken asker sayısını belirtecek misiniz 
     - Hayır, bu hükümetin takdirine bağlı olmalıdır. Asker sayısını hükümetin belirleme yetkisi, Türkiye’nin elini güçlendirir, değişken şartlara göre esneklik sağlar... 
     Anladığım kadarıyla, Irak’taki gidişat’a göre, Amerika’ya "bu kadar yeter" veya "şu şartla yeni asker getirebilirsin" demek için... 
     
     ABD Irak’a asker sevki yetkisinin bayramdan önce alınmasını istiyor, hükümet neden "bayramdan sonra" diyor Gül’ün cevabı 
     - Türkiye için doğru zamanlama, bayram sonrasıdır. Doğru işi doğru zamanlama ile yapmak lazım. Zamanlama baştan beri çok önem verdiğimiz bir faktördür. 
     Bayram öncesi, sonrası... On günlük fark neden bu kadar önemli 
     Araştırdım, şu üç sebepten dolayı önemli 
     1 Türkiye 14 Şubat’ı görmek istiyor Silah denetçileri o tarihte raporlarını BM’ye sunacak. Türk Hükümeti Powell’ın dünkü konuşmasının ardından bugün üslerin modernizasyonu için Meclis’ten yetki alıyor, denetçilerin raporunun ardından 18 Şubat’ta Irak’a asker sevkiyatı için Meclis’ten yetki isteyecek. 
     2 Koalisyonun genişlemesi ABD, Irak’a karşı kurduğu koalisyon’un genişlemesi için Türkiye’nin hemen katılmasını istiyor. Türkiye ise bazı Avrupa ve Arap ülkelerinin de katılımını görmek istiyor. 
     3 Siyasi ve ekonomik müzakereler Irak’ın nasıl yeniden yapılandırılacağı, etnik grupların konumunun ne olacağı ve Türkiye’nin zararının nasıl telafi edileceği konusundaki görüşmeler ilerlemektedir. Bir hafta içinde belli netleşmeler bekleniyor. Türkiye de kendi katkısının niteliğini belirlerken bunları da dikkate alacak. 
     
     HÜKÜMETİN çok dikkatli ve dengeli bir politika izlediği, devlet kurumlarıyla ahenkli bir çalışmanın bulunduğu gerçek. 
     Türkiye savaş yanlısı olamaz, aynı zamanda Irak’a ilgisiz kalamaz, aynı zamanda ABD ile stratejik ortaklığımızı gözden çıkaramaz. Bu unsurlardan birini ideoloji’ haline getirip diğerlerine gözlerimizi kapatmak, Türkiye’ye büyük zararlar getirir. Gül diyor ki 
     - Pek çok unsurlar var, hatta çelişen unsurlar. Biz Türkiye’nin güvenlik ve ekonomik çıkarlarının gerektirdiği dengelere ve zamanlamalara göre milli bir politika izliyoruz. 
     Evet, Silahlı Kuvvetlerimizin güvenlik amacıyla Kuzey Irak’a girmesi şarttır. Bunun uluslararası açıdan olabilirliği’ için Türkiye’nin koalisyon’ içinde hareket etmesi gerekir. CHP bu gereği es geçiyor Yoksa İran da, Suriye de girer Irak’a Türkiye tarihten gelen diplomasi ve strateji birikimine sahip bir ülkedir. Doğru politika izliyor. Başbakan Gül uluslararası ilişkiler ve strateji konularında gerçekten iyi bir devlet adamı profili veriyor. 
     Meclis hükümete destek olmalıdır. 
     
     







Irak, Türkiye ve ABD 


22 yaşındaki bir manken, 52 yaşını öngöremediği sürece... 


Cehennem Yolu 


Artık Amerika ile hareket edeceğiz 


Ekonomide zaman kaybına son 


Unakıtan değil Suakıtan olsaydı 


Sonu hayırlı olsun 


Tarih sizi affetmez 


Serdengeçti’nin monetarist konumu 


Uygar Avrupa bu soykırımı unutma 


"Kanıtlar"ın etkisi ne olacak 


Fatma Girik’i, Fikret Hakan’ı dinlerken... 


Beyaz Saray sözleri 


Bu bayram bir kardeş aile edinin 


İyi olursa Merkez’den kötü olursa Maliye’den 


Şener’den savaşa olumlu bakış 


</TEXT>
</DOC>
