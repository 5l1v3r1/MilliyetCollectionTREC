<DOC>
<DOCNO> 100462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/yasam/yas02.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatınızdaki erkek bir kadın düşmanı mı 
</HEADLINE>
<TEXT>
Misojinist’ erkek sizi bezdirmesin 
Yunanca’da kadın düşmanı ya da kadınlardan nefret eden anlamına gelen "Misojinistöleri düzeltmek için anlayış, samimiyet, sevgi ve en önemlisi sabır şart 
     NESLİHAN CUYAR İstanbul 

     İLGİSİNİ göstermekte zorlanan, sorumluluk almaktan kaçan, olumsuz durumlarda tüm sorunun sizden kaynaklandığını düşünen ve asla hatasını kabul etmeyen bir erkekle birlikteyseniz, karşınızdaki kişi "misojinist" ve işiniz çok zor. Misojinist, Yunanca’da kadın düşmanı ya da kadınlardan nefret eden anlamına geliyor. Uzmanlara göre, misojinist’ler kadınlardan tam anlamıyla nefret etmese de saldırgan davranışlarda bulunuyor. 
     
     Hatasını kabul etmez 
     PSİKİYATR Bahadır Bakım, bu tür kişilerin asla hatalarını kabul etmediğini söylüyor ve ekliyor "İlgili davranmaları halinde bırakılacaklarını ya da aldatılacaklarını düşünürler. Hiç kimse onu anlayamamaktadır. Her yaptığı doğrudur ve kendisine şıktır." Nöropsikiyatri Uzmanı Prof. Kemal Bayülkem ise "Saldırganlıkları ve ben bilirimci tavırları yüzünden olumsuz kişiler haline geliyorlar. Sonunda da depresyona giriyorlar" diyor. 
     
     Sevecen yaklaşın 
     BAYÜLKEM, bu kişilerin mutsuz bir çocukluk ya da yetiştirilme tarzı nedeniyle misojinist olduğunu ifade ediyor ve kadınlara şu önerilerde bulunuyor "Sorunu belirledikten sonra bilinçli şekilde yaklaşın. Samimi, sevecen davranın. Olumsuz yaklaşımlarını olgunlukla karşılamaya çalışın. Sevgiye ihtiyacı olduğunu hissettirin. En önemlisi sabırlı davranın." 
     



 YAŞAM 




















</TEXT>
</DOC>
