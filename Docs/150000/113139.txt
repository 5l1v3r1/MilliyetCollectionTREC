<DOC>
<DOCNO> 113139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/dunya/dun01.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani yine tehdit etti... 
</HEADLINE>
<TEXT>

     İHSAN DÖRTKARDEŞ DHA 

     KDP lideri Mesud Barzani, tehdit ve saldırı politikasının artık geçerli olmadığını savunarak, "Türkiye’nin bize saldırması halinde savunma hakkımızı sonuna kadar kullanırız" dedi. Başbakan Bülent Ecevit’in Kuzey Irak’a yönelik açıklamalarının çelişkili ve sorun yaratacak nitelikte olduğunu savunan Barzani, Türkiye’nin Irak’ın bütünlüğünü savunurken, Kerkük’te eski haklarını gündeme getirdiğini iddia etti. Türkiye’nin kendi içindeki Kürtlerin K. Irak’ı örnek alıp sorun yaratacağı endişesine kapıldığını savunan ve bu sorunun kendilerini ilgilendirmediğini ifade eden Barzani, Ecevit’in açıklamalarını üzüntüyle karşıladığını belirterek, şöyle konuştu "Türkiye büyük devlettir. Bize havadan koruma sağlayan ABD ve İngiliz uçaklarının kullanıldığı İncirlik Üssü’nü onlara açtığı için de teşekkür borçluyuz. Türkiye ile iyi ilişkiler kurmak istiyoruz. Ancak, hiçbir gücün içişlerimize karışmasına izin veremeyiz." 
     
     Kerkük Kürt ilidir’ 
     Kararg hının bulunduğu Selahaddin kentinde, El Cezire TV’sinin sorularını yanıtlayan Barzani, ayrı devlet istemediklerini de tekrarlayarak, "Kerkük’ün Kürt ili olduğunu tartışmayız. Kerkük, Erbil, Musul yine Irak toprak bütünlüğü içinde kalacak" dedi. 
     Sadece Kürtlerin değil, kardeş olarak gördükleri Arapların, Türkmenlerin ve diğer halkların da haklarını savunduklarını iddia eden KDP lideri Mesud Barzani, sözlerini şöyle sürdürdü "Irak’taki bütün halklar ancak federal, demokratik bir ülkede özgür olabilir. Irak’ta demokratik, federal bir yönetim işbaşına gelirse, Kürtleri dışardan korumak gerekmez." 
     



 DÜNYA 


kalp krizi geçirir’ 








</TEXT>
</DOC>
