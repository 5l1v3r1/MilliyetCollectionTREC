<DOC>
<DOCNO> 131383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/spor/spo02.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SIRA BAŞARIDA 
</HEADLINE>
<TEXT>

Teknik Direktör Oğuz Çetin, Antalya kampının hedefine ulaştığını söyledi, "Takım ruhu eksikti, bu giderildi. Sistemde sıkıntı vardı, halledildi. Artık ligi bekliyoruz" dedi 
     YALÇIN TÜRK 

     Çok yol aldık’ 
     FENERBAHÇE Teknik Direktörü Oğuz Çetin, bazı eksiklerinin bulunmasına rağmen Antalya’da önemli bir mesafe aldıklarını söyledi. Çetin, kafasındaki takımın yavaş yavaş şekillendiğini belirtti, "Fenebahçe’de takım ruhu eksikti. Bu istenilen düzeye geldi. Sistem sıkıntısı vardı, bu giderildi. Sıra başarıya geldi. Beşiktaş maçı ile birlikte başarının da adımını atacağız" dedi. 
     
     Rahat olsunlar’ 
     PSV Eindhoven karşısında aldıkları yenilginin önemli olmadığını da ifade eden Oğuz Çetin, "Kapalı savunmaları aşmakta zorlanıyoruz. Ama bunu zamanla gidereceğiz. Rakibimiz tam kadro mücadele ederken, bizde bir çok eksik vardı. Ortega, Serhat, Erhan Albayrak ve Vladimir’in de devreye girmesiyle görüntümüz bir hayli değişecek. Taraftarlarımız rahat olsun" diye konuştu. 
     
Hayatımın en doğru kararı’      YUSUF DURSUN 

     ANTALYA kampında kısa sürede tüm arkadaşlarının sevgisini kazanan Rus Bes, Fenerbahçe’ye gelmekle en doğru kararı verdiğini söyledi. Sarı - Lacivertli kulübün teklifini aldığı ilk günlerde kafasında soru işaretleri olduğunu belirten Bes, "Ama gördüm ki mükemmel bir takımla anlaşmışım" diye konuştu. 
     ORTEGA ile yan yana oynamak için sabırsızlandığını da sözlerine ekleyen Rus golcü, "Liglerin bir an önce başlamasını istiyorum. Arkadaşlarım bana çok iyi davranıyor. Fenerbahçe taraftarını herkes övüyor. Onların karşısına çıkacağım için de ayrı bir heyecan yaşıyorum" ifadelerini kullandı. 
     
Menajerim başkanla görüştü’      YUSUF KOBAL 

     ARJANTİNLİ yıldız Ortega, Başkan Aziz Yıldırım ile yaptığı özel görüşmeyi inkar eden İtalyan menajeri Caliendo’yu tekzip etti. Sarı - Lacivertli takımın dün yaptığı antrenman sırasında Milliyet’in sorularını yanıtlayan Ortega, "Menajerim başkanla konuştu. Ancak daha fazla bir şey söyleyemem. Biraz bekleyelim" dedi. Arjantinli yıldız "Fener’den ayrılmak istiyor musun" sorusuna ise "Bunu zaman gösterecek" yanıtını verdi. 
     
Rebrov’dan ümit kesildi      İNGİLTERE’NİN Totthenam takımında top koşturan Rebrov’un Fulham ile 2.5 yıllık anlaşma yaptığı iddia edildi. Fenerbahçe Futbol Şubesi Sorumlusu Sadettin Saran ise, Rebrov’un transfer işini şimdilik askıya aldıklarını belirterek, "Biz oyuncu ile anlaşmıştık. Ancak kulübü çok para istiyor. Şu anda bu transferin gerçekleşmesi imkansız" dedi. 
     
Barbekü partisi      SARI - Lacivertli ekip dün önce antrenman yaptı, ardından barbekü partisine katıldı. Sabahki idmanda Oğuz Çetin daha çok hucüm organizasyonları üzerinde durdu. Serhat, Yusuf, İsmail ve Ogün ise fizyoterapist eşliğinde çalışmalarına devam etti. Bu arada Rüştü’nün dün kaleci antrenmanına çıktı. Tecrübeli kaleci ağrılarının geçtiğini ve durumunun iyi olduğunu söyledi. 
     
Rüştü’ye büyük onur      Fenerbahçe’nin ve milli takımın başarılı file bekçisi Rüştü, dün memleketi Serik’te adının verildiği caddenin açılış törenine katıldı. Tecrübeli kaleci, "Böyle bir olayın gerçekleşmesi benim için büyük onur" derken Serik Belediye Başkanı Mehmet Habalı, "Rüştü ile gurur duyuyoruz. Dünya Kupası’nda muhteşem oynadı" diye konuştu. 
     



 SPOR 
























</TEXT>
</DOC>
