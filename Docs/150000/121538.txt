<DOC>
<DOCNO> 121538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/yazar/pulur.html </URL>
<DATE> 2002/11/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dediyse hemen demedi ya 
</HEADLINE>
<TEXT>

     ŞİMDİ Tayyip Erdoğan kalksa da "ey ahali, ben milletvekili dokunulmazlıklarını kaldıracağım dedimse, hemen kaldıracağım demedim ya " dese kim itiraz edebilir. 
     Siyasi tarihimiz, böyle sözlerle doludur. 
     Mesela Sayın Demirel, 1979’da Başbakan olunca "Meydan okuyorum, bu rezaletler son bulacaktır, 100 gün sonra sorun bana " demiş 100 gün sonra sorulunca da, daha önce "Benzin vardı da, mazot vardı da, biz mi içtik " gibi veciz bir değerlendirmeden sonra "Sadece hükümetin, bu büyük bela ile boğuşup, herkesin seyirci kalmasıyla netice alamayız" diyerek, yüz gün masalına güzel bir bahane bulup, kılıf uydurmuştu. 
     
     ŞİMDİ de Tayyip Erdoğan, aynı yolun yolcusu 
     "Dokunulmazlıkları kaldıracağız, dedikse, hemen demedik ya " havasında... 
     Bu dokunulmazlık zırhı kimleri koruyor. 
     Haklarında yolsuzluk soruşturması açılıp, yargılananları koruyor 
     Hele bir adalet reformu yapılsın, bakarız 
     
     SAYIN Başbakan Gül ise, konuya bir başka geniş açıdan bakıyor. Geçen akşam bir televizyon kanalında tatlı tatlı anlatıyordu Türkiye’de dokunulmazlığı olanlar, sadece milletvekilleri miydi Daha nice dokunulmazlığı olanlar vardı, onun için bu işi bir süre bekletmek iyi olurdu, bu konuda çalışma yapılır, kimin ne dokunulmazlığı olduğu anlaşılırdı. 
     Anladınız değil mi 
     Herhalde anlamış olacaksınız ki, kıskıs gülmektesiniz, tıpkı Nasreddin Hoca’nın alacaklısı gibi... 
     Hoca, adamın birinden borç almış, zamanı gelmiş, adam kapıya dayanmış, parasını istiyor, Nasreddin Hoca pencereden aşağı bağırmış 
     "Yolun kenarındaki çalı, çırpıyı gördün mü " 
     "Gördüm, ne olacak " 
     "Onları ben koydum, sabah akşam buradan koyun sürüsü geçer, çalı, çırpıya yünleri takılır, onları toplayacağım, yıkayacağım, tarayacağım, iplik yapacağım, hanım çorap örecek, ben çorapları pazara götürüp satacağım, sana borcumu ödeyeceğim " 
     Adam kıskıs gülmeye başlayınca hoca hiddetlenmiş 
     "Peşin parayı görünce, nasıl gülersin değil mi " 
     
     ŞİMDİ, yolsuzluk dosyalarının açıklanacağını, haklarında dava açılanların yargılanacağını, bunun için de dokunulmazlığın kaldırılacağını sananlar, hem Tayyip Erdoğan’ın, hem de Sayın Gül’ün söylediklerini dinleyince, herhalde Hoca’nın alacaklısı gibi kıskıs gülmüşlerdir. 
     
     1954’ten beri bu işlerin içindeyiz, nice hükümetler, nice vaatler, nice sözler duyduk dinledik. 
     Lakin bu iktidar kadar, daha güvenoyu almadan, yan çizenini gördüğümüzü hatırlamıyoruz. 
     Hani haksız da sayılmazlar, olacak iş mi, adam uğraşmış, didinmiş, milletvekili seçilmiş, arkadan bakan olmuş, sen kalk adamın dokunulmazlığını kaldır, mahkemeye gönder. 
     Bırakın da adam biraz nefeslensin, tadını çıkarsın... 
     Nasıl olsa Jet Fadıl elinizde... 
     
     







CHP, kurumlar ve AKP 


Washington’un, Ankara üstündeki ağırlığı... 


Bravo Isparta... 


Yolsuzluk ve yoksulluk 


Talibanizmi, Ladinizmi zil takıp oynatmak 


R. T. E. cumhurbaşkanı A. Gül başbakan olur mu, olur .. 


Üç treni gütmek 


Evlilik bitiyor mu 


Yurtdışı piyasalar seçimden bu yana iyimser 


Adalet gitti istikrara dikkat 


Dediyse hemen demedi ya 


Yoksulluğu yenmek için 


McDonald’s Sağlığa zararlıdır 


CHP laf yerine, fikir üretmek zorunda 


Umarım sesiniz Kayseri’den de duyulur .. 


</TEXT>
</DOC>
