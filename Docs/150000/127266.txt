<DOC>
<DOCNO> 127266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/son/sonspo01.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Tuncay ''Şampiyon biz olacağız'' 
</HEADLINE>
<TEXT>

     Fenerbahçe'nin genç yıldızı Tuncay Şanlı, rakipleriyle olan puan farkını ikinci yarıda kapatarak şampiyon olacaklarını savundu. 
     Devre arası tatilini memleketi Adapazarı'nda geçiren ve akrabalarını ziyaret eden Tuncay Şanlı, ligin ilk yarısında şanssız bir dönem geçirdiklerini söyledi. 
     Yitirilen puanların çokluğuna karşın şampiyonluğun en güçlü adaylarından biri olduklarını ifade eden genç futbolcu, ''Rakiplerimizle olan puan farkını kapatacağız ve bu zor yarışta ipi önde göğüsleyip şampiyon olacağız'' dedi. 
     Gol krallığındaki iddiasına ilişkin bir soruyu da yanıtlayan Şanlı, ''Böyle bir hedefim yok. Atabildiğim kadar atarım, bu beni nereye götürür bilemem'' diye konuştu. 
     Bu arada Adapazarı'nda büyük ilgi gören genç futbolcu, hayranlarıyla hatıra fotoğrafları çektirip sohbet etti. 

     
</TEXT>
</DOC>
