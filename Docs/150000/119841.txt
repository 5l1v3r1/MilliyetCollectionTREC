<DOC>
<DOCNO> 119841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/20/ekonomi/aeko.html </URL>
<DATE> 2002/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar da umutlu 
</HEADLINE>
<TEXT>

IMF Program beklenenden iyi performans gösterdi. Türkiye’ye heyet göndereceğiz ... DÜNYA BANKASI Hükümetin programı çok pozitif. Türkiye’nin yeniden oluşumuna yardımcı olacağız... S P AKP’nin programı olumlu yürüyecek ve ülke için dönüm noktası olacak... 
     EKONOMİ SERVİSİ 

     Uluslararası Para Fonu IMF, Dünya Bankası ve yabancı lardan AKP hükümetine olumlu mesajlar geldi. 
     IMF Dış İlişkiler Direktörü Tom Dawson, programın piyasaların beklentisinden daha iyi performans gösterdiğini, bunun devamını umduklarını söyledi. Dawson, Türkiye’ye kısa sürede ön heyet göndermeyi planladıklarını, bunun ardından yarım kalan 4. gözden geçirme için heyetin Türkiye’yi ziyaret edeceğini söyledi. Ziyaretin aralık ortasında gerçekleşmesi belirtiliyor. 
     
     Program pozitif’ 
     Dünya Bankası Türkiye Ülke Direktörü Ajay Chhibber ise "AKP’nin açıkladığı ekonomik program çok pozitif. Sosyal yönü var. Koordinasyon daha iyi olacak. Biz de onlarla çalışıp Türkiye’nin yeniden oluşumuna yardımcı olacağız" dedi. Chhibber, fakir ailelere yardım için kaynağın 2002 bütçesine konulduğunu ama harcanmadığını, yeni hükümetin bunu harcayacağını söyledi. 
     
     Piyasa dostu hükümet 
     Standard and Poor’s S P Türkiye Masası Şefi Marie Cavanaugh da TV 8’deki açıklamasında AKP’nin piyasaya yönelik programlarının olumlu yürüyeceğini, ülke için dönüm noktası olacağını belirtti, başa çıkılması gereken sorunları "vergi reformu, IMF programı, özelleştirme, özel sektörde yapılandırma" olarak sıraladı. 
     JP Morgan ise Başbakan Gül’ün olabilecek "en piyasa dostu" hükümeti kurduğunu belirtirken, Lehman Brothers da AKP’nin programını olumlu değerlendirdi. 
     
Babacan 2003 hedefleri IMF’yle görüşme sonrasında belli olacak      Ekonomiden Sorumlu Devlet Bakanlığı görevini Masum Türker’den devralan Ali Babacan, programın bazı yönlerini IMF ile görüşeceklerini belirtirken, 2003 bütçesi ve programa ilişkin soru üzerine, "IMF ile yapılacak görüşmelerden sonra, aralık sonuna doğru açıklanacak" dedi. Devir teslim törenine BDDK, Merkez Bankası, SPK başkanları, Hazine Müsteşarı ve kamu bankaları yöneticileri de katıldı. 
     
Sıkı pazarlıkçı      Yeni hükümette 35 yaşında en genç bakan olarak görev alan Ali Babacan, TED Ankara Koleji’ni ve ODTÜ Endüstri Mühendisliği bölümünü birincilikle bitirdi. Lise yıllığına göre Babacan’ın en önemli özellikleri öğretmenleriyle çok rahat tartışabilmesi ve çok iyi alış-veriş yapması. Lise yıllığında Ali Babacan’ın, beş vakit namazı elinden geldiğince kılmaya çalıştığı da vurgulanıyor. 
     



 EKONOMİ 





















</TEXT>
</DOC>
