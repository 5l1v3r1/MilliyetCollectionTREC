<DOC>
<DOCNO> 123991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/11/son/sonspo19.html </URL>
<DATE> 2002/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'ın ayrılışı Alman basınında... 
</HEADLINE>
<TEXT>

     Fenerbahçe Teknik Direktörlüğü'nden ayrılan Alman teknik adam Werner Lorant, ''Fenerbahçe'den ben kovulmadım, kendi isteğimle ayrıldım'' dedi. 
     Alman B.Z. Gazetesi, Werner Lorant ile ilgli haberi, ''Fenerbahçe, Lorant'ı attı'' başlığıyla verdi. 
     Lorant, gazeteye yaptığı açıklamada, kendisinin istifa ettiğini vurgulayarak, ''İdari koordinatör Kemal Dinçer de beni hançerledi'' dedi. 
     Gazetede Lorant'ın, Diyarbakırspor yenilgisinden sonra, ''Şimdi hangi hataları yaptığımı biliyorum. Kendi ekibimle İstanbul'a geri geleceğim'' diye konuştuğu belirtildi. 
     Bild Gazetesi de haberi, Lorant'ın ''Hançerlendim'' biçimindeki sözünü başlığa çıkararak verdi. Haberde Lorant'ın kendisine yapılanları kabul edemeyeceğini ve özellikle idari koordinatör Kemal Dinçer'in kendisini adeta arkadan vurduğunu belirterek, ''Gelecek yıllarda mutlaka Türkiye'de yine çalışacağım. Tek başıma İstanbul'a gitmemeliydim. Yanımda kendi ekibim olsaydı birçok iş daha kolay olurdu. yalnız olmak benim için büyük bir hataydı'' dedi. 

     
</TEXT>
</DOC>
