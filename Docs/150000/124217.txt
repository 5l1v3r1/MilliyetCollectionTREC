<DOC>
<DOCNO> 124217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/12/son/sonspo16.html </URL>
<DATE> 2002/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Beşiktaş, ABD'li Little'ı ülkesine gönderdi... 
</HEADLINE>
<TEXT>

     Türkiye Basketbol Ligi takımlarından Beşiktaş, denemek için İstanbul'a getirdiği ABD'li pivot Donald Little'ı, ülkesine gönderdi. 
     Beşiktaş Menajeri Zeki Can, Little'ı beğenmediklerini ve bu nedenle ülkesine gönderdiklerini söyledi. 
     Can, yeni bir yabancı oyuncu için arayışlarının sürdüğünü kaydetti. 
     Zeki Can, yönetim kurulunun basketbol maçlarına taraftarları ücretsiz alma kararının da kendileri için olumlu olduğunu belirterek, şöyle dedi 
     ''Önümüzdeki maçlarda galibiyet serisi yakalamak istiyoruz. Bu bakımdan taraftarlarımızın desteği çok önemli. Hem bu şekilde taraftarların ayağı alışacak, hem de maçları daha zevkli bir ortamda oynayacağız. Kendi sahamızda TED Kolejliler ve Pınar Karşıyaka maçları var. Bu karşılaşmalarda taraftarlarımızı bekliyoruz. Galip gelmemizde onların desteği çok önemli.'' 
     





</TEXT>
</DOC>
