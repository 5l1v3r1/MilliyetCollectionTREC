<DOC>
<DOCNO> 104184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/27/son/sondun07.html </URL>
<DATE> 2002/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bangaldeş, Teslime Nesrin'in son romanını da yasakladı 
</HEADLINE>
<TEXT>

     Bangladeş'te, romanlarıyla dini çevrelerin tepkisini çeken feminist yazar Teslime Nesrin'in son romanı da yasaklandı. 
     Hükümet, yasaklama gerekçesiyle ilgili açıklamasında, romandaki İslam karşıtı unsurların Müslümanları kızdırabileceğini belirtti. 
     Bengal dilinde yazılan ''Utal Haowa'' Vahşi Rüzgar adlı roman, Hindistan'ın Batı Bengal eyaletinde Haziran ayında piyasaya çıkmıştı. 
     Teslime Nesrin, aşırı dincilerin ölüm tehditleri nedeniyle Avrupa'da gönüllü sürgün hayatı yaşıyor. Nesrin'in başı, kadınlara daha fazla hak verilmesi için Kuran'ın değiştirilmesini isteyen sözlerinin bir Hindistan gazetesinde yer almasından sonra belaya girmişti. 
     Nesrin, bu yönde demeç verdiğini yalanlamasına karşın, aşırı dincilerin başına ödül koyması üzerine ülkeyi terk etmişti. 
     Teslime Nesrin'in ''Lajja' Utanç ve ''Amar Meyebela'' Çocukluğum adlı romanları da aynı gerekçelerle yasaklanmıştı. 
     





</TEXT>
</DOC>
