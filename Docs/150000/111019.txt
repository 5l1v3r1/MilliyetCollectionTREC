<DOC>
<DOCNO> 111019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/03/son/sontur11.html </URL>
<DATE> 2002/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık için girdiği evden ağır yaralı çıktı... 
</HEADLINE>
<TEXT>

     İzmit'te, soygun için girmeye çalıştığı evin sahibiyle boğuşan zanlı, elindeki silahın ateş alması sonucu ağır yaralandı. 
     Emniyet yetkililerinden alınan bilgiye göre, Yenişehir Mahallesi Paşa Caddesi'ndeki bir apartmanda Raif Serbest'e ait dairenin kapısını zorlayan Vahdet Teke 21 , gürültüye uyanan ev sahibiyle yüzyüze geldi. Çıkan boğuşmada, ev sahibi ve soyguncu merdivenlerden yuvarlanarak alt kata düştü. 
     Alt katta oturan ev sahibinin oğlu Savaş Serbest 28 , gürültü sonucu evinden çıkarak olaya müdahale etmek istedi. Savaş Serbest'le de boğuşmak zorunda kalan Teke, bu sırada elindeki silahın ateş alması sonucu ağır yaralandı. 
     Teke, götürüldüğü Kocaeli Devlet Hastanesi'ndeki müdahalenin ardından Kartal Devlet Hastanesi'ne sevk edildi. Gözaltına alınan Raif ve Savaş Serbest'in sorguları ise sürüyor. 
     





</TEXT>
</DOC>
