<DOC>
<DOCNO> 143742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/20/dunya/adun.html </URL>
<DATE> 2003/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevleri 48 saatte Saddam’ı öldürmek 
</HEADLINE>
<TEXT>

Delta Force’un 360 komandosu, savaşın ilk iki gününde Bağdat’a gece baskınları düzenleyerek, Saddam ve oğullarını öldürmekle görevli 
     USA Today gazetesinin manşetten verdiği ve Pentagon kaynaklarına dayandırdığı habere göre, ABD’nin, aşırı gizliliğinden ötürü varlığını bile ink r ettiği 360 kişilik Delta Force komandoları, Saddam’ı öldürmek için yıllardır her gün eğitiliyor. Kuveyt, Ürdün, Suudi Arabistan ve Kuzey Irak’ta üslenen özel komando timleri, yüksek teknolojiye sahip silahlar ve karanlıkta hareket etmelerini sağlayan gece gözlükleriyle, Saddam’ın saraylarına baskın düzenleyip konvoylarına saldıracak. Komandolar, Saddam ve oğullarının yanı sıra, üç dublörünü ve en yakınındaki üst düzey yöneticileri de hedef alacak 30 bin özel güvenlik görevlisi tarafından korunan, aynı yatakta üst üste iki gece yatmayan ve üç dublör kullanan Saddam’ı öldürmek için, 1991’deki Körfez Savaşı’nda düzenlenen 260 saldırıda başarılı olamayan ABD, bu kez Saddam’ın bir hata yaparak kendini ele vermesini umuyor. 
     
     DUBLÖRLER DE ÖLECEK 
     Bu nedenle Saddam’ın kullandığı bütün cep ve uydu telefonları izleniyor, bulunduğu yer belirlenmeye çalışılıyor. CIA ajanları, gizlice Bağdat, Tikrit ve diğer kentlerdeki başkanlık saraylarının fotoğraflarını çekiyor. Ayrıca her gün Irak üzerinde uçarak Saddam’ın saklanabileceği yerlerin resmini çeken altı casus uydusunun yanı sıra, iki ayrı uydu ve RC-135 Rivet keşif uçağı, yöneticilerin telefonlarını dinliyor. 
     
     İŞTE ÖLÜM SENARYOLARI 
     USA Today’in haberine göre, "senaryolar" şöyle 

</TEXT>
</DOC>
