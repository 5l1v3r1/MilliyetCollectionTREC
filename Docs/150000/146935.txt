<DOC>
<DOCNO> 146935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/02/spor/spo05.html </URL>
<DATE> 2003/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ADA’DAN İLK PUAN 
</HEADLINE>
<TEXT>

Ümit Milli Takımımız, Avrupa Şampiyonası Grup Elemeleri’nde İngiltere’yle deplasmanda yenişemedi, puanını 10’a çıkaran Ay-Yıldızlı ekibimiz namağlup liderliğini devam ettirdi 
     ÜMİT Milli Takımımız Avrupa Şampiyonası grup eleme maçında İngiltere ile Newcastle’da berabere kaldı, puanını 10’a yükselterek liderliğini devam ettirdi. Maça hızlı başlayan Ay - Yıldızlı ekibimiz üst üste pozisyonlar buldu. 13. dakikada Tuncay’ın golü ümitlerimizi öne geçirdi. 25. dakikada ise Jeffers skora dengeyi getirdi, devre 1 - 1 kapandı. İkinci yarıda da milli takımımız üstün bir oyun ortaya koymasına rağmen galibiyete ulaşamadı, 4. maçında ilk beraberliğini aldı. Grubumuzdaki diğer maçta Portekiz, Slovakya’yı deplasmanda 2 - 0 yendi. 
     
     Maçın karnesi 
     HAKEMLER Rodrigez Santiago, Gonzalez Rodriguez, Cardos Paterna 
     İNGİLTERE Murray 6 - Samuel 6 Johnson Dk.71 4 , Dawson 5 , Clarke 5 , Konchesky 6 C.Cole Dk.64 4 - Joe Cole 7 , Jenas 6 , Pritton 6 , Barry 7 - Jeffers 7 , Defoe 6 
     YEDEKLER Bywater, Nolan, Stewart, Etherington, Crouch 
     TÜRKİYE Volkan 6 - İbrahim Toraman 6 , Suat 5 , Servet 6 - Serkan 6 , Kemal 5 , Uğur 5 , İbrahim Yavuz 6 - Tuncay 7 - Okan 7 Sinan Dk.90 , Hüseyin 5 Hamit Dk.90 
     YEDEKLER Ramazan, Fatih, Alişen, Halil, Tunç 
     SARI KARTLAR Servet, Uğur Türkiye , Clarke İngiltere 
     GOL Tuncay Dk.13 , Jeffers Dk.25 
     
Galibiyeti kaçırdık      ÜMİT Milli Takım Teknik Direktörü Raşit Çetiner karşılaşma sonrası yaptığı açıklamada "Üstün olan taraf bizdik. Yakaladığımız pozisyonları değerlendiremedik. Galibiyeti kaçırdık. Ancak liderliğimizi sürdürdüğümüz için sevinçliyiz" dedi. Karşılaşmayı 21 bin 85 biletli seyircinin yanısıra federasyonun davetlisi olarak İngiltere’ye gelen milletvekili ve sanatçılar da izledi. İngiliz taraftarlar golümüzü atan Tuncay’ı karşılaşma boyunca ıslıkladı. 
     


SPOR 



























</TEXT>
</DOC>
