<DOC>
<DOCNO> 125119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/yasam/ayas.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Birçok oyuncu sahneye walkman’le çıkıyor...’ 
</HEADLINE>
<TEXT>

Şehir Tiyatroları’nın iki çalışanı, oyun sahnelenirken walkman’den maç dinleyince işinden oldu. Ebru Aksal’ın "Bunu herkes yapıyor" açıklaması ise tartışma yarattı 
     ELİF KORAP İstanbul 

     Futbol aşkı, Fatih Reşat Nuri Sahnesi’ndeki Düğün ya da Davul’ ile Kadıköy Haldun Taner Sahnesi’ndeki Kanlı Nigar’ oyunlarında sorun yarattı. Orkestra üyelerinin 6-0’lık Fenerbahçe-Galatasaray maçını walkman’den dinlediklerini fark eden, biri emekli öğretmen, üç izleyicinin şik yeti, şehir tiyatrolarını karıştırdı. İstanbul Şehir Tiyatroları oyuncusu Serhan Aslan ve orkestra üyesi Ebru Onurlu Aksal, görevli oldukları tiyatro oyunu sırasında maç dinleyince işlerinden oldular. 
     
     Tüm oyuncular yapar’ 
     Sahnede sırasını beklerken görülmeyeceğini düşünerek walkman’den maçı dinleyen kemancı Aksal’ın açıklaması ise tiyatro camiasında tartışma yaratacak cinsten... Pek çok oyuncunun sahneye walkman’le çıktığını öne süren Aksal, şu iddialarda bulundu "Sahneye walkmen’le çıkan oyuncular da var. Bir oyunda cüppeli bir oyuncu, kulağında walkman’le sahneye çıktı. Üç cümle lafını söyledi. Takmış walkman’i oturuyor sahnede. Orkestra üyeleri de oyun sürerken sıkılmamak için walkman dinler ya da kitap okurlar. Orkestra şefimiz Önder Bali bile maç dinler." 
     
     Tek suçlu biz olduk’ 
     Müzikli oyunlarda sürekli çalmadıklarını belirten Aksal, şöyle devam etti "Vakit geçirmek çok zor. Dolayısıyla kitap okumak ve müzik dinlemek gibi alışkanlıklarımız var. Bunu herkes yapıyor. Maç gecesi Düğün ya da Davul’u oynuyorduk. Final sahnesinde bütün oyuncular göbek atıyorlardı sevinçten. Birbirlerine sahnede skoru işaret ediyorlardı. Ertuğrul Postoğlu, Şevket Avşar, İskender Bağcılar’ın da adı geçiyordu şik yette. Onlara bir şey olmadı. Suçlu Serhan Aslan ile ben olduk." 
     
     Dava açacağım’ 
     Ebru Aksal, kıdem tazminatı almadan atıldığı için dava açacağını söylerken, görevden alınan ikinci kişi oyuncu Serhan Aslan ise sadece üzgün olduğunu söyledi. 
     Aksal’ın "Orkestra şefi Önder Bali de maç dinliyor" iddiasını doğrulayan Bali ise şunları söyledi "Orkestra çukuru olan sahnelerde iki üç saat beklerken walkman dinliyoruz, kitap okuyoruz. Ben de çukurda maç dinledim. Ama çukur yoksa, göründüğümüz için bunu yapmıyoruz." 
     
Otobüs şoförünün tavla oynaması gibi’      İki sanatçıyı görevden alan Şehir Tiyatroları Genel Sanat Yönetmeni Nurullah Tuncer, yaşananları seyirciye saygısızlık olarak değerlendirdi ve şöyle konuştu "Orkestra elemanları ya da oyuncuların oyun sırasında walkman dinlemeleri söz konusu bile olamaz. Bu otobüs şoförünün tavla oynaması gibi bir şey. Böyle bir durumu fark ettiğimiz anda gereken işlemleri yaparız." 
     
Seyirci tedirgin olunca skoru verdim’      Aynı gece Kanlı Nigar’ adlı oyunda rol alan usta tiyatrocu Zihni Göktay da oyunu kesip maçın sonucunu izleyicilere duyurmuştu. Göktay, davranışının nedenini şöyle açıkladı "Kadıköy Haldun Taner Sahnesi’nde Kanlı Nigar’ın prömiyerini yapıyorduk. Oyunun sonlarına doğru maç dağıldı. Kadıköy meydanına toplanan taraftarların sloganları seyirciyi tedirgin edince maçın dağıldığını söyledim. Aldığım duyuma göre Fener 6-0 galip dedim. Seyirci rahatladı, gerginlik sona erdi. Benim yaptığımın Düğün ya da Davul’da olanlarla bir ilgisi yok. Amacım seyircinin gerginliğini yok etmekti." 
     



 YAŞAM 























</TEXT>
</DOC>
