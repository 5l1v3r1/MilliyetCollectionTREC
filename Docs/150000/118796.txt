<DOC>
<DOCNO> 118796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/yazar/akyol.html </URL>
<DATE> 2002/11/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran’da yargı sorunu 
</HEADLINE>
<TEXT>

     İRAN’DA reformist akademisyen Haşim Ağacari fikir suçundan 7 yıl hapis, kırbaç ve bunları çektikten sonra infaz edilmek üzere idama mahkum edildi 
     Ağacari, reformist Cumhurbaşkanı Hatemi’nin yakın arkadaşı üstelik 
     Seçilmiş Cumhurbaşkanı Hatemi "bu karar yanlış" diye açıklamalar yapıyor ama elinden bir şey gelmiyor. Çünkü tutucuların elindeki yargı, bağımsız’dır 
     Demokratik yoldan seçilmiş Cumhurbaşkanı ve parlamento hürriyetleri genişletmek istiyor... Ama Devrim’i korusun diye tutucu unsurlardan oluşturulan yargı, demokrasiyi engelliyor. 
     İran - Irak savaşında bir bacağını kaybetmiş bir gazi olan Ağacari, şimdi hayatını adadığı Devrim’in hapishanesinde, 7 yıl sonraki idamı bekliyor 
     Dik duruyor temyize gitmeyi de reddediyor. 7 yılda İran’ın değişeceğine inanıyordur muhakkak 
     
     AĞACARİ Hz. Peygamber’e hakaret etti diye mahkum edildi ama birçok ünlü din adamının "hayır, Hz. Peygamber’e hakaret yok" diye açıklamaları var. 
     Cezanın asıl sebebi Ağacari’nin şu fikri 
     "Şiilikte reform yapılmalı. Dini liderlerin körü körüne izinden gitme inancı Şiilikten çıkarılmalı..." 
     Şiilikte "Oniki İmam" denilen din ulularına ve onların vekili sayılan "ayetullahlara" iman etmek lazımdır. Onların "merci - i taklid", yani taklid edilecek, izlenecek üstün makam olduğu hükmü İran Anayası’nda da vardır. 
     İran rejiminin demokratik yönünü teşkil eden seçilmiş Cumhurbaşkanı ve seçilmiş parlamentonun üstünde "Velayet - i Fakih" denilen ayetullahların vesayetinin bulunması bundandır. 
     Ağacari dine değil, teokrasinin temeli olan bu bu siyasi itikada karşı çıktığı için hapis ve idam mahkumudur 
     
     HUKUKİ bakımdan Jakoben devrimlerin, mesela Fransız Devrimi’nin de karşılaştığı bir sorun şimdi İran’da yaşanıyor Teorik ilhamını J. J. Rousseau’dan alan Jakoben "devrimci yargı" anlayışı, ilhamını John Locke’dan alan liberal "tarafsız yargı" anlayışı çatışıyor 
     İran’da "tutucu mollar" ve "reformistler". Sosyolojik bakımdan ise, New York Times’da Thomas Friedman çok güzel yazmıştı 
     "İran’da ilk devrimci nesil, Şah despotizmini devirdi... İkinci nesil İran - Irak savaşında 250 bin ölü, 500 bin yaralı verdi... 
     Şimdi 16 - 30 yaşlarında olan üçüncü nesil ise, Şah’ı da, savaşı da tanımıyor. Nüfusun üçte birini oluşturan bu genç nesil içinde 4 milyon üniversite mezunu, 2 milyon üniversite öğrencisi var. Bu nesil savaş ve devrim değil, daha iyi yaşamak, iş sahibi olmak istiyor. Uydu ve internetten dünyayı tanıyor. Dışa açılmayı, bireysel özgürlükleri, demokrasiyi talep ediyor. İran’ın geleceğini bu nesil belirleyecek... Hele de 16 yaşın altındaki dördüncü nesil..." 
     Göreceksiniz, gittikçe büyüyen bu sosyolojik değişim dinamiği, 7 yıla kalmadan Ağacari’yi hürriyetine kavuşturacaktır. 
     Ekonomi ve eğitimde gelişecekseniz, orta sınıf da gelişecek ve orta sınıf liberalleşmeyi, liberal demokrasiyi de getirecek 
     Başka açıdan ve daha ileri bir aşamada, biz de aynı süreci yaşamıyor muyuz 
     
     







İran’da yargı sorunu 


Tanzimatçıların "lise modeli" kazığı... 


Kemal Uluer... 


Lojman, kira ve kayyum 


Türkiye için tarihi dönüm noktası 


Milli değerlerimizi harcamayalım 


Üçgen 


Kulüp milliyetçiliği 


ABD’nin Irak savaşının bize maliyeti yüksek olacak 


Bu fırsat kaçmamalı 


Evet Bu, medyayı soygunculardan’ kurtarma kavgası 


Fener - Galatasaray rekabetinin keyfi... 


Erdoğan’ın Batı seferi 


AKP de nükleer santral yapamaz 


Şimdi moda fon modası’ 


Erdoğan bir ilden çıkacak 


</TEXT>
</DOC>
