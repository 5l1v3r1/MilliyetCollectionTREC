<DOC>
<DOCNO> 123105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/07/spor/spo03.html </URL>
<DATE> 2002/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan hırslandı 
</HEADLINE>
<TEXT>

     CİM-BOM, kötü gidişe Beşiktaş derbisiyle dur demek istiyor. Evinde 25 maçtır yenilmeyerek Dünya rekorunu egale eden Sarı-Kırmızılılar, hem rekoru kırmak hem de çok eleştirilen Terim’e 3 puanı hediye etmek istiyor. 
     SARI-KIRMIZILILAR’DA Beşiktaş derbisi öncesinde oluşan hava sinirlerin gerilmesine neden oldu. Günlerdir konuşulan derbinin Fatih Terim-Mircea Lucescu yarışına dönüştürülmesi Sarı-Kırmızılı futbolcuları stres altına soktu. 
     
Tesislere taşındılar      BÜYÜK derbiye hazırlanan Galatasaray Teknik Direktörü Fatih Terim, ipleri iyice sıktı. Yimpaş Yozgatspor ile oynanan kupa mücadelesi dönüşünde futbolcuları evlerine yollamayan Terim, bayram iznini de kısa tuttu. Aynı günün akşamında yeniden Florya’da toplanan Sarı-Kırmızılılar’ın dış dünya ile bağları da kesildi. 
     
Hasan Şaş yetişiyor      BEŞİKTAŞ, maçına hazırlanan Galatasaray, dünü tek antrenmanla geçirdi. Sarı-Kırmızılılar’da çalışmaya sakat olan Balic, Ayhan ve Almaguer katılmadı. Batista ile Suat ise düz koşu yapmakla yetindi. Grip olan Hasan Şaş’ın tedavisine devam edilirken, bu oyuncunun Beşiktaş derbisine yetişeceği açıklandı. Çift kale maç sırasında Fatih Terim oyuncularını sık sık uyardı. 
     
Galatasaray’da Volkan sesleri      MEHMET ALİ SABUNCU 

     CİM-BOM, Kocaelispor’un geçen sezon Adanaspor’dan transfer ettiği Volkan’a resmen talip oldu. Futbolcunun menajeri Harun Aslan ile de temasa geçen Sarı-Kırmızılılar’ın bu transferi devre arasında bitirmek istediği öğrenildi. Genç futbolcunun sözleşmesinin 2 senelik olduğu ancak mukavelesinde 1.5 milyon dolar karşılığı serbest kalır şartının bulunması Galatasaray Yönetimi’ni bu transferi bitirmek için harekete geçirdi. 
     



 SPOR 























</TEXT>
</DOC>
