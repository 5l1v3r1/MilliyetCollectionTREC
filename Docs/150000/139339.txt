<DOC>
<DOCNO> 139339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/spor/spo04.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç puan yemini 
</HEADLINE>
<TEXT>

Gençlerbirliği’ne 11 sezondur Ankara’da yenilmeyen Trabzonsporlu futbolcular, bu kez de Başkent’ten galip dönerek iyi bir hava yakalayacaklarını ifade etti 
     Havamız süper’ 
     1990-91 sezonundan bu yana Gençlerbirliği’ne Ankara’da hiç mağlup olmayan Trabzonspor, yine aynı başarıyı hedefliyor. Başkent deplasmanından galibiyetle dönmek için yemin eden Bordo - Mavili futbolculardan Gökdeniz, "Mükemmel bir hava yakaladık. Bunu sürdürebilmemiz, hatta biraz daha yukarılara taşıyabilmemiz için Gençlerbirliği’ni de yenmemiz gerekiyor" ifadesini kullandı. 
     
     UEFA aşkına 
     HÜSEYİN ise bu karşılaşmanın en önemli viraj olduğuna dikkat çekerek "Kazanırsak rakibimizi, geçme şansını da yakalayabiliriz. Kaybedersek, UEFA şansımızı zora sokabiliriz" yorumunu yaptı. Kaleci Petkoviç de şunları söyledi "Son maçlarda kazansak da gol yiyoruz. Gençlerbirliği ligin en çok gol atan takımı. Kendimi çok iyi hazırlıyorum. Bu kez sıkıntı yaşanmayacak." 
     
     Aybaba’nın inancı 
     TRABZON Teknik Direktörü Samet Aybaba, ligin en iyi futbolunu sergileyen takım olduklarını açıklayıp, Gençlerbirliği, Beşiktaş ve B.B.Ankaraspor maçlarında yenilgiyi düşünmediğini ifade etti. Bordo - Mavili ekibin çalıştırıcısı, taraftarın yönetime tepkisinin yanlış olduğunu da belirterek, Aurelio’nun bundan sonra harika bir futbol sergileyeceğine inandığını söyledi. 
     
     Başkent’e uçuyorlar 
     GENÇLERBİRLİĞİ ile cumartesi günü karşılaşacak olan Trabzonspor, bugün Ankara’ya gidiyor. Formda futbolcuların fazlalığı nedeniyle Samet Aybaba’nın 18 kişilik kadroya 2 ilave daha yapmak zorunda kaldığı bildirildi. Bordo - Mavililer bugün ve yarın Ankara’da 2 çalışma yapacak. A 2 Milli Takımı’nda yer alan Erman Güraçar, Gökdeniz, Erman Özgür ve Erdinç’in ise kafileye Başkent’te katılacağı bildirildi. 
     
     Prim için onay çıktı 
     18 kişilik kadroya giremeyen futbolculara da prim verilmesi teklifi, önceki akşam yapılan yönetim kurulu toplantısında görüşülerek, kabul edildi. Kadroya giremeyen futbolculara verilecek prim miktarının Aybaba tarafından belirlenmesi kararlaştırıldı. 
     
     



 SPOR 

























</TEXT>
</DOC>
