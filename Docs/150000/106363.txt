<DOC>
<DOCNO> 106363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/08/yasam/yas03.html </URL>
<DATE> 2002/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor şarampole yuvarlandı 
</HEADLINE>
<TEXT>

Sivasspor maçına giden Sakaryaspor kafilesini taşıyan otobüs, Yozgat’ta kaza yaptı. 5 kişi öldü, 6’sı ağır 22 kişi de yaralandı 
     SONER KAVAK, ERAYDIN AYTEKİN DHA 

     Sakaryaspor kafilesini taşıyan otobüs, Yozgat’ın Akdağmadeni ilçesi yakınlarında yağış nedeniyle kayganlaşan yolda aşırı hız yapılması sonucu şarampole yuvarlandı 5 kişi öldü, 6’sı ağır 22 kişi de yaralandı. 
     Sivasspor’la bugün yapacağı 2. Lig A Kategorisi karşılaşması için yola çıkan Sakaryaspor kafilesini taşıyan Adapazarı Büyükşehir Belediyesi’ne ait otobüs, Akdağmadeni yakınlarında rampa aşağı inerken aşırı hız nedeniyle kontrolden çıkarak, 15 metrelik şarampole yuvarlandı. 
     
     Tedavileri sürüyor 
     Şoför Selami Uludağ, malzemeci Fevzi Ergünoğlu, masör Cüneyt Çukur, genel menajer Aykut Yiğit ve futbolcu Fırat Öndil’in öldüğü kazada 22 kişi de yaralandı. Cumhuriyet Üniversitesi Tıp Fakültesi Hastanesi’nde tedavileri süren yaralılardan kafile başkanı Fethi Gültekin, teknik direktör Hüseyin Hamamcı, futbolcular Murat Yavaşgül ve Gürçay Bulut, kaleci antrenörü Adem Beşli ile malzemeci Fatih Güngör’ün durumlarının ağır olduğu belirtildi. Sakarya Valisi Cahit Kıraç ve Adapazarı Büyükşehir Belediye Başkanı Aziz Duran olay yerine gitti. 
     
     Kafiledekilerin listesi 
     Sakaryaspor kafilesi şu kişilerden oluşuyordu Fethi Gültekin kafile başkanı , Aykut Yiğit genel menajer , Hüseyin Hamamcı teknik direktör , Bilal Şar yardımcı antrenör , Necmettin Sert yardımcı antrenör , Adem Beşli kaleci antrenörü , Cüneyt Çukur masör , Selami Uludağ şoför , Fevzi Ergünoğlu malzemeci , Fatih Güngör malzemeci , futbolcular Teoman Koray Cinel, Mesut Ünal, Murat Yavaşgül, Mahmut Taşdemir, Abdülkadir Şakşak, Hasan Tunçel, Taner Savut, Alpaslan Tice, Erkan Ergün, Cemil İbiş, Ferhat Bölükbaşı, Fırat Öndil, Gürçay Bulut, Berkay Özgür, Mahmut Hanefi Erdoğdu, Veysel Beşik, Sefer Hakan Olgun. 
     Malatya deplasmanına giden Samsunspor kafilesi de 29 Ocak 1989’da kaza geçirmişti... Kazada 3’ü futbolcu 4 kişi ölürken, 9 futbolcu da ağır yaralanmıştı. 
     
     Ecevit’ten mesaj 
     Bu arada, Konya’da meydana gelen kazayla Sakaryaspor kafilesinin Yozgat’ta geçirdiği trafik kazası nedeniyle Başbakan Bülent Ecevit, ANAP lideri Yılmaz ve DYP lideri Çiller, birer başsağlığı mesajı yayımladı. 
     
Gol kralı da öldü      Yozgat’taki kazada ölen Sakaryaspor Genel Menajeri Aykut Yiğit, eski bir gol kralıydı. Formalarını giydiği Sakaryaspor, Eskişehirspor ve Fenerbahçe futbol takımlarıyla 1. Lig’de top koşturan Yiğit, 1984’te Sakaryaspor formasıyla gol kralı oldu. Yiğit, genel menajerlik görevinin yanı sıra Türkiye Futbol Federasyonu Bölge Genç Milli Takım Seçicisi görevini de yürütüyordu. Eski milli futbolcu Yiğit’in ölüm haberini duyan eşi Filiz Yiğit ve 11 yaşındaki kızı Gökçe ise, sinir krizi geçirdi. Kazada Yiğit’in yanı sıra bir futbolcunun öldüğünü öğrenen Sakaryaspor’un eski, Sivasspor’un yeni kaptanı Bülent Uygun da gözyaşlarını tutamadı. 
     



 YAŞAM 













</TEXT>
</DOC>
