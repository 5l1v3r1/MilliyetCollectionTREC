<DOC>
<DOCNO> 148031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/07/spor/yozer.html </URL>
<DATE> 2003/04/07/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Volkan ve tokat 
</HEADLINE>
<TEXT>

     Haftalardır olduğu gibi Galatasaray, bu maçı da yine birkaç oyuncusunun bitmeyen enerjisi ve mücadelesiyle kazandı. Bunların en başında da şüphesiz Volkan geliyor. Oyunun en sıkışık olduğu anda takipçiliğiyle yarattığı ve attığı gol, Galatasaray için hayat öpücüğü oldu. İleri - geri basmaktan, oyun kurmaktan, savunmasına yardım etmekten, hücuma destek olmaktan canı çıktı. Oyundan çıktığı dakikalarda ise yorgunluktan yürüyecek hali kalmamıştı. 
     Diyarbakır’da dün bir Hasan Şaş k busu vardı. Durup dururken, Murat’a attığı tokat, Hasan Şaş’ın kariyerinde önemli lekelerden biri olacak. Futbol oynamayı düşünmeden, ona buna saldırma isteği takımına neredeyse çok büyük zarar verecekti. Allah’tan dün Galatasaray’ın karşısında intihar etmek isteyen bir Diyarbakır vardı. Galatasaray kötüydü, ama Diyarbakır ondan çok daha kötüydü. İki kötünün arasında, forma farkı maçı kazandı. Tek fark buydu. 
     Orta sahanın Volkan dışında gidip - gelen hiçbir oyuncusu olmayınca, Galatasaray ya savunmasında bloklaştı, ya da hücumda. Her şekilde rakibe bomboş alanlar bırakıldı. Ancak Diyarbakır’da Cengizhan ve Celalettin gibi orta alanı iyi kullanan oyuncular sakatlanıp çıkınca, Galatasaray’ın bu zaaflarından hiç kimse yararlanamadı. Öyle ki, bir de buna Evren’in dengelerin değiştiği anda gördüğü kırmızı kart eklenince maçın rengi belli oldu. Galatasaray’da Volkan’ın çabasının dışında Cihan’ın mücadelesi ve bir de Ümit Karan’ın klasik fırsatçılığı, üç puanın unutulmaması gereken isimleriydi. 
     Hele bir de sahada Ümit Davala vardı. Şu görüntüsüyle son 10 yılın en kötü futbolcusu. Ve sadece bugün değil, bütün sezon böyle. Nasıl h l oynuyor, hayret. Dün ikinci yarıda Diyarbakır’ın iki net pozisyonu var, ikisi de Ümit Davala’dan. Sahada çalım yemediği, kaçırmadığı oyuncu kalmadı. Bir de kendi kalesine gol atsaydı, tam olacaktı. 
     Öyle ya da böyle, kötü de olsa üç puanı aldı, Galatasaray. Hem de çok zor deplasmanda. Ancak, bu kadar kötü futbol ne kadar devam edecek. Çıkışta olması gerekirken Galatasaray inişte. Koca sezon düşünüyorum, 26 maçtır tek bir 90 dakika iyi futbol hatırlamıyorum. 
     
     


SPOR 





























</TEXT>
</DOC>
