<DOC>
<DOCNO> 144631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/23/guncel/gun09.html </URL>
<DATE> 2003/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tomahawk füzeleri Türkiye’den geçmiyor 
</HEADLINE>
<TEXT>

Hava sahasının açılmasıyla Tomahawk’ların Türkiye üzerinden geçebileceği iddia edildi. Askeri kaynaklar, Türkiye’nin uygun olmadığını belirtti 
     BARKIN ŞIK Ankara 

     Türk hava sahasının ABD’ye açılmasıyla birlikte, türüne göre en az 1 milyon dolar değerinde olan Cruise tipi Tomahawk füzelerinin Türkiye üzerinden "geçip geçmeyeceği" merak konusu oldu. Askeri kaynaklar, ABD’nin 15 - 100 metre yükseklikten hedefe yönelen ve radara yakalanmayan füzeleri istediği ülkenin üzerinden geçirebileceğini, ancak Türkiye yerine Suriye üzerinden atmasının daha uygun olacağını söyledi. Uzmanlar, seyrüsefer sistemine sahip Tomahawk füzeleriyle ilgili şu bilgileri verdi 
     
     İzlenmesi çok zor 
     "Türüne göre 1100 - 2500 kilometre menzile sahip olan Tomahawk füzeleri, teorik olarak Türkiye üzerinden geçerek Irak’taki hedefleri vurabilir. Suriye ve İsrail - Ürdün üzerinden de hedeflere yönlendirilebilir. Askeri konseptte, hata payını en aza indirerek en kısa menzilden atış yapmak esastır. Tomahawk’ların Türkiye üzerinden hedeflere yönlendirilmesi hata payını artırır. Füzelerin, Suriye ile İsrail - Ürdün hava sahasını kullanması bu açıdan daha uygun olur. Böyle bir atış yapılması halinde Suriye’nin bunu anlama olasılığı da neredeyse sıfırdır." 
     



 GÜNCEL 





















</TEXT>
</DOC>
