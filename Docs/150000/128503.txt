<DOC>
<DOCNO> 128503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/03/son/sondun15.html </URL>
<DATE> 2003/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanzanya'da tekne kazası... 40'dan fazla ölü var... 
</HEADLINE>
<TEXT>

     Tanzanya'nın Hint Okyanusu kıyısı açıklarında, aşırı yüklü bir teknenin alabora olduğu, 40'dan fazla kişinin ölmüş olmasından endişe edildiği bildirildi. 
     Polis, Tanga'dan Zanzibar takımadasının Pemba adasına gitmekte olan teknenin dün azgın dalgalarda sürüklenerek kaybolduğunu, yolcular ve mürettebattan şu ana kadar bulunan olmadığını belirtti. 
     Yolcular arasında yeni evli bir çift ve çiftin, düğünden dönen yakınlarının bulunduğu kaydedildi. 
     Tekneleri bulunmadığı için arama ve kurtarma çalışması yapamadıklarını belirten polis, bu yüzden teknenin tam olarak nerede kaybolduğunu ve kazadan kurtulan olup olmadığını bilmediklerini ifade etti. 
     Teknenin patates, meyve ve sebze de yüklü olduğu kaydedildi. 
     





</TEXT>
</DOC>
