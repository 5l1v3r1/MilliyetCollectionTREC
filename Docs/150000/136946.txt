<DOC>
<DOCNO> 136946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/15/son/sonspo07.html </URL>
<DATE> 2003/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş... İstanbulspor maçında Cordoba yok 
</HEADLINE>
<TEXT>

     Yenilgisiz lig lideri Beşiktaş, İstanbulspor ile yarın yapacağı maç için BJK Nevzat Demir Tesisleri'nde kampa girdi. 
     Siyah-beyazlılar, bu akşam basına kapalı yapacakları idmanla İstanbulspor maçı hazırlıklarını tamamlayacak. 
     Teknik direktör Mircea Lucescu, Kolombiya Milli Takımı'ndan dün akşam dönen kaleci Oscar Cordoba'yı, İstanbulspor maçı kadrosuna almazken, yarın kaleyi Göksel'in koruyacağı öğrenildi. 
     Antrenör Feyyaz Uçar, Cordoba'nın yanısıra, sakatlıkları süren Tümer ve Bayram ile Kaan Dobra, Tamer ve Eser'in de maç kadrosuna alınmadığını söyledi. 
     
     MUHTEMEL 11 
     Beşiktaş'ın, yarın saat 16.30'da BJK İnönü Stadı'nda yapılacak ve Serdar Tatlı'nın yöneteceği maça, şu muhtemel 11 ile çıkması bekleniyor 
     Göksel, Zago, Ronaldo, Ahmet Yıldırım, Maldarasanu Niyazi , Tayfur, Pancu, Sergen Giunti , İbrahim, Ahmet Dursun, İlhan Mansız. 
     
     İBRAHİM VE AHMET YILDIRIM, CEZA SINIRINDA 
     Siyah-beyazlılarda, 3'er sarı kartı bulunan 2 futbolcu ceza sınırında yer alıyor. 
     Bu sezon şimdiye dek 3'er sarı karta ulaşan Ahmet Yıldırım ve İbrahim Üzülmez, yarınki İstanbulspor maçında sarı kart görmeleri durumunda cezalı duruma düşecek ve takımlarının Diyarbakırspor ile yapacağı lig maçında forma giyemeyecekler. 
     





</TEXT>
</DOC>
