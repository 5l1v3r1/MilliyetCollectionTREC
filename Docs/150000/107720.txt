<DOC>
<DOCNO> 107720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/15/yazar/sazak.html </URL>
<DATE> 2002/09/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kadın adaylar 
</HEADLINE>
<TEXT>

     550 üyeli TBMM’de kadın parlamenter sayısı bu seçimde de yüzde 5 barajı’nı geçemeyeceğe benziyor. 
     19 Nisan 1999 seçimleriyle oluşan Meclis’te kadın üye sayısı 23’tü. 
     KA - DER Kadın Adayları Destekleme Derneği 3 Kasım’da erken seçim kararı alınınca partilere çağrıda bulunarak, listelerdeki erkek egemenliği’ne son verilmesini ve nüfusun yarısını oluşturan kadınların hak ettikleri oranda Meclis’te temsil edilmelerini istedi. İdeali olmasa bile 550 üyeli parlamentoda 150 kadın milletvekili bulunmalıdır. 11 Eylül’de listeler açıklanınca görüldü ki, siyasette kadının adı yine yok ’ Aday olan 500 kadından çoğu seçilemeyecek durumda. Kimi partilerin baraj riski de gözetildiğinde 3 Kasım seçimlerinde, mevcut kadın üye sayısı 23’e bile ulaşılamayacak. 
     KA - DER, 12 siyasi partinin listeleri üzerinde inceleme yapmış. 
     Tablo şudur 
     AKP 28, ANAP 77, BBP 26, CHP 41, DSP 42, DYP 43, GP 98, MHP 18, SP 6, TKP 165, YTP 52 ve ÖDP aday sayısının yüzde 30’u kadın aday göstermişlerdir. 
     Türkiye Komünist Partisi, ÖDP, GP, ANAP ve Yeni Türkiye kadınlara en duyarlı partiler olarak öne çıkıyor. 
     ANAP’ta ilk üçte 14 kadın aday var. 
     Işılay Saygın İzmir’de, Makbule Yaşar Tunceli’de liste başındalar. 
     Parti barajı geçerse Nesrin Nas, Berna Türkili ve Pınar Türenç İstanbul’da seçilebilecek sıradalar. 
     CHP’de ilk üçte 7, ilk beşte 18 aday var. Bunların yarısı seçilebilir. Güldal Okuducu, Gülsün Bilgehan Toker, Gaye Erbatur, Sevgi Kökbudak, Zeynep Damla Gürel, Birgen Keleş, Oya Araslı, Sıdıka Aydoğan ve Türkan Mıçoğulları şanslı yerdeler. 
     DYP lideri Tansu Çiller de kadın adaylara kapalı. Kendisi Muğla’dan aday, Ayfer Yılmaz Mersin’de, Fatma Şirin Karabük’te liste başı. Doğru Yol listelerinde ilk üçte 10 kadın yer alıyor. 
     AKP, MHP ve BBP en maço’ partiler 
     AK Parti’de liste başında kadın aday yok. Saadet, Oya Akgönenç’e Ankara’dan, Aynur Demiray’a Kütahya’dan ilk sırayı vermiş. 
     MHP’de sadece DYP’den transfer Meral Akşener Kocaeli’nden liste başı. 
     YTP’de 5 kadın ilk sırada. Amasya’da Gönül Saray Alphan, Elazığ’da Menşure Yavuz, Kayseri’de Tülin Daloğlu, Aksaray’da Dilek Terzioğlu, Isparta’da Aytez Tezmil Turan liste başındalar. 
     DSP’de Tayyibe Gülek Adana’dan, Sabahat Vardar Bilecik’ten ilk sıradalar. İlk üçte 12 kadın aday bulunuyor. 
     Rahşan Hanım’ın kadın erkek demeden tüm grubu temsil ettiğini’ ayrıca belirtmeliyiz. Kurultaydaki Sema Pişkinsüt’ün tartaklanması olayı’ndan sonra DSP hiç kadın üye göstermese de olurmuş 
     KA - DER’in verileri 3 Kasım listelerinin de kadınlar açısından parlak görünmediğini ortaya koyuyor. Kadınlar isyanları oynuyor, Bizi unutanı biz de unutacağız’ diyorlar ama o tepkinin de Meclis’teki bıyıklı’ sayısını artırmaktan başka işe yaramayacağı düşünülmelidir. 
     
     







Politikacı huyu ve şalgam suyu 


Köylüleri niçin... 


İzgi Zamanlamada yetkimi kullanırım 


Ne ayıp Savaş yaklaşıyor, biz neyle uğraşıyoruz 


Şarabın tortusu 


Çocuklar ayağa kalkın 


Yeni bir öğretim yılına girerken 


Daimi avcılar’ asla olgunlaşamazlar 


Hasta 48 yıldır yoğun bakımda... 


Kadın adaylar 


Tozun birinci zafer yılı 


CHP’ye güven gerisini merak etme sen 


Mardin’den bir bakan geçti ki 


</TEXT>
</DOC>
