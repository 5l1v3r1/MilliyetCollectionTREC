<DOC>
<DOCNO> 135552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/son/sontur20.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Büyükelçisi "Üsleri açmak savaş anlamına gelir'' 
</HEADLINE>
<TEXT>

     Irak'ın Ankara Büyükelçisi Talip Abid Salih, ABD'nin Irak'a düzenleyeceği olası bir operasyona hangi ülke herhangi bir şekilde yardım verirse, bunun, o ülke için savaşa girmek anlamına geleceğini söyledi. 
     Talip, düzenlediği basın toplantısında, ABD Dışişleri Bakanı Colin Powell'ın BM Güvenlik Konseyi'ne sunduğu kanıtlar ve Türkiye'nin olası operasyondaki rolüne ilişkin değerlendirmelerde bulundu. 
     Türkiye'nin, topraklarında Amerikan askeri konuşlanmasına izin vermesi durumunda, tepkilerinin ne olacağının sorulması üzerine, Salih, ''ABD'ye ne gibi yardımda bulunulursa bulunulsun, bu, savaşa girmek anlamına gelir. Bu ülkeler, eğer yardım ederlerse, ileride büyük suç işlediklerini ve stratejik bir hata yaptıklarını anlayacaklar'' dedi. 
     Büyükelçi Salih, olası bir operasyona katılan veya yardımda bulunan ülkelerin, dostluğa aykırı hareket etmiş olacaklarını belirtirken, ''amaçlarının, tehdit etmek değil, çağrıda bulunmak olduğunu'' kaydetti. 
     Irak'ın Ankara Büyükelçisi Talib Abid Salih, ülkeler arası ilişkilerde içişlerine saygı ilkesinin esas olması gerektiğini belirterek, ''Acaba Türkiye güneydoğusuna Irak askerlerinin girmesine nasıl bakardı '' diye konuştu. 
     Büyükelçi Talib, düzenlediği basın toplantısında, ABD Dışişleri Bakanı Colin Powell'ın BM Güvenlik Konseyi'ne sunduğu kanıtlar ve Türkiye'nin olası operasyondaki rolüne ilişkin değerlendirmelerde bulundu. 
     Operasyonun yapılması halinde Türkiye'nin Kuzey Irak'a müdahalesine nasıl bakacaklarının sorulması üzerine Talib, ''Acaba Türkiye güneydoğusuna Irak askerlerinin girmesine nasıl bakardı Buna izin verir miydi İlişkilerde içişlerine saygı gösterme ilkesi esas olmalıdır'' diye konuştu. 
     Talib, Ankara'daki Kuzey Irak toplantısının hatırlatılması üzerine de, bu bölgenin Irak yönetiminin kontrolü dışında olduğunu belirterek, Türkiye ile Irak arasında bu konuda denge kurulması gerektiğini kaydetti. Talib, ''Türkiye bizim PKK ile ilişki kurmamızı kabul eder mi Ki böyle bir şey asla olmadı'' dedi. 
     Türkiye'nin ABD askerlerinin konuşlanmasına izin vermesini nasıl karşılayacaklarının sorulması üzerine Talib, ''Hangi ülke katılırsa ve yardım yaparsa, bu dostluğa aykırı olur'' diye konuştu. 
     Talib, operasyona destek vermesi durumunda Türkiye'yi hedef alıp almayacaklarının sorulması üzerine de tehditkar bir dille konuşmadıklarını, ancak ''nasihatta bulunarak, çağrı yaptıklarını'' ifade etti. 
     ABD'nin böyle bir operasyona girişmek için siyasi, ahlaki ve hukuki temeli bulunmadığını söyleyen Talib, ABD'nin bu nedenle başka ülkeleri kendi yanına çekerek, sorumluluğu paylaşmak istediğini belirtti. Talib, ABD'nin özellikle bölge ve İslam ülkeleri üzerinde baskı yaptığını savunarak, ABD'nin bu ülkelerin birbiriyle ilişkilerini bozmayı amaçladığını kaydetti. 
     Büyükelçi Talib, ABD Dışişleri Bakanı Powell'ın dün BM Güvenlik Konseyi'ne sunduğu kanıtların temelsiz olduğunu ve kimseyi tatmin etmediğini söyleyerek, Irak'ta kesinlikle kitle imha silahı bulunmadığını kaydetti. 
     





</TEXT>
</DOC>
