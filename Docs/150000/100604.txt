<DOC>
<DOCNO> 100604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/07/son/sontur20.html </URL>
<DATE> 2002/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Grup Başkanvekili Bu kapı aralanmasın'' 
</HEADLINE>
<TEXT>

     MHP Grup Başkanvekili İsmail Köse, seçim kararı alan Meclis'in yeni il istekleriyle uğraşmasının yanlış olduğunu ifade ederek, ''Bu kapı burada aralanmayacaktır'' dedi. 
     Köse, TBMM'de düzenlediği basın toplantısında, bazı ilçelerin il yapılmasına ilişkin Meclis'in olağanüstü toplantıya çağrılması yönündeki isteklerin daha sonra artacağını söyledi. 
     Türkiye'de birçok ilçenin il olmaya hazır olduğunu anlatan Köse, bu konuda bir kriter getirilmesinden yana olduklarını kaydetti. Bu konudaki düzenleme hayata geçirilmeden yeni iller yapılmasının doğru olmayacağını anlatan Köse, ''Bu kapı burada aralanmayacaktır. Yeni il yapılması konusunun şu aşamada Genel Kurul'da görüşülmesi çok yanlış olur'' dedi. 
     Köse, yeni illere ve üniversitelere ilişkin kriterleri içeren yasal düzenlemelerin 22. Dönem'e mutlaka çıkarılması gerektiğini belirterek, şunları kaydetti 
     ''Seçim kararı almış bir Meclis'in bu meselelerle uğraşması yanlıştır. Kriterlerde işin içine siyaset girer. O zaman da birçok ilçemize karşı adaletsizlik yapılmış olur. MHP Grubu olarak böyle bir adaletsizliğe müsaade etmemiz mümkün değildir.'' İsmail Köse, yeni il yapılması için verilen tekliflerin yasalaşacağına inanmadığını ve bunlara destek vermeyeceklerini belirterek, ''Komisyonlarda bu talepler reddedilerek bu mesele bitirilecektir'' dedi. Köse, konunun yarın toplanması beklenen Danışma Kurulu'nda da ele alınacağını kaydetti. 
     
</TEXT>
</DOC>
