<DOC>
<DOCNO> 126120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/22/guncel/gun11.html </URL>
<DATE> 2002/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İş için Rusya’ya giden şık olup evleniyor... 
</HEADLINE>
<TEXT>

Rusya’da çalışan Türkler, güzel Rus kızlarına gönüllerini kaptırıp önünde sonunda nik h masasına oturuyor. Anketlere göre Rusya’daki Türk erkeklerinin yüzde 43’ünün eşi Rus 
     CENK BAŞLAMIŞ Moskova 

     Ekonomik zorluklar nedeniyle ya da yeni dünyalara açılmak için Rusya’ya gelen Türkler, hayat arkadaşı olarak da Rus kadınlarını tercih ediyor. Son yıllarda Rus kadınlarla evlenen Türk erkeklerinin sayısı giderek artıyor. Boşanma oranının en yüksek olduğu ülkelerin başında gelen Rusya’da Türk - Rus karma evlilikleriyle kurulan aileler iki ülke arasındaki önyargıların kırılarak halkların yakınlaşmasına da katkıda bulunuyor. Rus genç kızlarıyla evlenen erkekler, hem Türk geleneklerini Rusya’ya taşıyor hem de ikinci vatanlarının alışkanlıklarını benimsiyor ve böylece ortaya renkli aileler çıkıyor. 
     
     İMAJIMIZ KÖTÜ AMA...’ 
     Elbette, her ailede olduğu gibi Türk - Rus evliliklerinde de zaman zaman sorunlar ortaya çıkıyor, ancak farklı yetişme tarzından gelen kültür çatışması neredeyse hiç yaşanmıyor. Söz Rus gelinlerden açılınca, öncelikle söylenmesi gereken, tamamının Türkiye’deki imajlarından büyük rahatsızlık duyması ve Rus kadınlarına kötü gözle bakılmasının büyük haksızlık olduğunu düşünmeleri. 
     Rus - Türk İşadamları Birliği RTİB tarafından yayımlanan Pusula dergisinin anketine göre, Rusya’da yaşayan Türklerin yüzde 43’ünün eşi Rus. 
     
     DÖNMEK İSTEMİYORLAR 
     Ankete katılanların yüzde 89’u üniversite mezunu. Yüzde 62’si Rusya’da 5 yıldan fazla süredir yaşıyor. Yüzde 40’ı Rusça’yı orta derecede biliyor, yüzde 69’u bürokrasiden yakınıyor, yüzde 55’i Moskovalıların yabancılara mesafeli yaklaştığını düşünüyor. Soruları yanıtlayan Türklerin yüzde 43’ü Rusya’da kalmak isterken, yüzde 91’i bu ülkenin 10 yıl sonra daha iyi durumda olacağını söylüyor. Türkiye’nin geleceğine iyimser bakanlar ise yüzde 42’den yukarı çıkamıyor. 
     
Başka kadın olacağına Fener olsun      Moskova’da Enka’ya bağlı bir şirkette muhasebe müdürlüğü yapan Bozkurt Ünaldı, Marina ile 1994’te tanışmış. Marina Ünaldı, çoğu Rus gibi Türkiye hakkında önyargılı olduğunu, ancak Türkiye’yi gördüğünde çok etkilendiğini anlatıyor. Fenerbahçe, Ünaldılar’ın hayatında önemli bir yere sahip. Marina, "Evlenmeden önce Bozkurt beni karşısına aldı ve Fener’in hayatımda özel bir yeri var’ dedi. Ben de başka kadınlar olacağına Fenerbahçe olsun diye düşünüp durumu kabullendim" diyor. Çiftin 1.5 yaşındaki oğulları Berk de şimdiden Fenerbahçeli. Berk, kızınca yumruğunu sıkıp "Hener" Fener diye bağırıyor. 
     
Aradığım adamı buldum      Moskova’ya 1990’da gelen işadamı Akın Teksöz ile mimar Katya Çehova da 1994’te tanışıp 1996’da evlenmiş. Kemal ve Murat isimlerinde 11 aylık ikiz bebekleri var. Katya Teksöz, "Aslında erkekler göründüğünden zayıftır. Akın çok farklı. Aradığım her şeyi onda buldum. Ailesine çok bağlı" diyor. Teksöz de, eşinin çok anlayışlı olduğunu ve her konuda kendisine destek verdiğini söylüyor. Farklı kültürlerden gelmelerinin sorun yaratmadığını vurguluyorlar. 
     
     TÜRKÇE ÖĞRENDİM’ 
     Bazı arkadaşlarının Türkiye hakkında çok önyargılı olmasından yakınan Katya Teksöz, "Eşimin memleketi Tekirdağ’a gitttiğimde inanılmaz ilgi gördüm. Ailesiyle anlaşabilmek ve Türkiye’yi daha iyi tanımak için Türkçe öğrendim" diyor. Oto yedek parçasından ambalaj sanayiine, pek çok değişik alanda iş yapan Teksöz, bir gün Türkiye’ye döneceklerini ama Rusya ile bağlantısını korumak istediğini söylüyor. 
     
Türk’le evlenilmez’ diyenler yanılıyor      Sinerji İnşaat temsilcisi olan Savaş Yılmaz’la Katya 1996’da işyerinde tanışmışlar ve aslında birbirlerinden çok da hoşlanmamışlar. Katya o günleri, "Savaş amirimdi. Çok üzerime gelir, beni ağlatırdı" diye anlatıyor. Ama kısa süre sonra birbirlerine şık olmuşlar, şimdi Gürkan Deniz adında 2.5 yaşında bir oğulları var. Katya Yılmaz, kültür farklılığı konusunda, "Savaş’ı yabancı olarak algılamıyorum. Deli misin, Türk’le evlenilir mi ’ türünden aptalca şeyler söyleyen arkadaşlarımla ise artık görüşmüyorum. Ama Türkiye’de Rus kadınlara bakış hiç hoş değil. Kendimi rahatsız hissediyorum" diyor. Eşi tarafından Alain Delon’a benzetilen Savaş Yılmaz ise "Katya, ne zaman yanımda olması gerektiğini çok iyi biliyor, beni hep destekliyor" diye söze girip ne kadar mutlu olduğunu anlatıyor. 



 GÜNCEL 
















</TEXT>
</DOC>
