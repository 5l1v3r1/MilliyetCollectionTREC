<DOC>
<DOCNO> 142602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/spo04.html </URL>
<DATE> 2003/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk rüzg rı 
</HEADLINE>
<TEXT>

Samsunspor, Trabzon’a zeytin dalı uzattı. İki takım yöneticileri bu gece yemek yiyecek. Bordo-Mavililer’e iki bin bilet verilecek 
     Önemli adımlar 
     KARADENİZ derbisi olarak bilinen Samsunspor - Trabzonspor maçı öncesi uzun yıllardır yaşanan gerilime son vermek için önemli adımlar atılıyor. Geçmişte yaşanan tatsız olayların sadece duygusal taraftar hareketleri nedeniyle meydana geldiğini belirten Samsunspor Başkanı İsmail Uyanık, Trabzonspor Başkanı Özkan Sümer ve yönetimine bu akşam yemek davetinde bulunarak dostluk elini uzattı. 
     
     Destek olmalıyız’ 
     SÜMER ile dün bir görüşme yapan Uyanık, ayrıca Bordo - Mavili taraftarlar için iki bin kişilik yer ayırdıklarını da iletti. İsmail Uyanık, "Karadeniz’in iki güzide takımı her zaman her koşulda birbirlerine destek olmalıdır. Yönetici ve futbolcular arasında bulunan dostluklar, tribünlerdeki seyircilere de yansımalı, Artık İstanbul hegamonyasına son verip Karadeniz’den şampiyon çıkarmak istiyoruz" dedi. 
     
     Aybaba’dan uyarı 
     TRABZONSPOR Teknik Direktörü Samet Aybaba, UEFA Kupası hedefine ulaşmak için Samsunspor karşısında üç puan almak zorunda olduklarını söyledi. Aybaba, futbolcularına, "Rakibimiz ikinci yarıda büyük bir çıkış yakaladı. İyi oynuyorlar, sonuca da ulaşıyorlar. Galibiyet için onlardan daha çok savaşmalısınız" uyarısını yaptı. 
     
     Paralar dağıtıldı 
     BORDO - Mavili futbolcular, transfer taksitleri ile Adanaspor maçının galibiyet primlerini dün aldılar. Yönetimin yaklaşık 720 milyarlık ödeme yapmasından sonra oyuncuların bir hayli moralli oldukları gözlendi. Bu arada Trabzonspor, Samsunspor maçının hazırlıklarını sürdürürken, Petkoviç’in yerine Metin’in kaleye geçebileceği belirtildi. 
     
     



 SPOR 




























</TEXT>
</DOC>
