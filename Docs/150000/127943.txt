<DOC>
<DOCNO> 127943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/01/son/sonspo07.html </URL>
<DATE> 2002/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Teknik Direktörü Sakıp Özberk, görevinden istifa etti 
</HEADLINE>
<TEXT>

     İstifa kararı alan Sakıp Özberk, dün gece kulüp futbol şubesi sorumlusu Asbaşkan Feridun Basmacı'ya istifa mektubunu faksla iletti. 
     Deneyimli teknik direktörün istifa kararını almasında, yeşil-siyahlı renklere katılmaları için ikna ettiği Gaziantepsporlu Mert ve Hasan Özer'in, bonservis ücretlerinin yüksek bulunması nedeniyle transfer edilmemesi olarak gösterildi. 
     Dün gece yönetim kurulu toplantısında durum değerlendirmesi yaptıklarını kaydeden kulüp başkanı Mustafa Baysal şunları söyledi 
     ''Özberk ile yönetim arasında uzun zamandır görüş ayrılıkları yaşanıyordu. Hoca, istifasını bize iletti. Yönetim kurulu olarak durum değerlendirmesini yapıp hoca arayışına gireceğiz. Sorunu en kısa sürede çözmemiz gerekiyor.'' Özberk'in yarın, basın toplantısı düzenleyerek istifasının nedenlerini açıklaması bekleniyor. 
     






</TEXT>
</DOC>
