<DOC>
<DOCNO> 110831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sontur26.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İSKİ Genel Müdürü değişti... 
</HEADLINE>
<TEXT>

     İstanbul Su ve Kanalizasyon İdaresi İSKİ Genel Müdürü değişti. Prof. Dr. Veysel Eroğlu'nun yerine Genel Müdür Yardımcısı Dursun Ali Çodur getirilirken, atamaya ilişkin Büyükşehir Belediye Başkanlığı Basın Danışmanlığı ile İSKİ Basın Müşavirliği'nden iki ayrı açıklama yapıldı. 
     Açıklamalardan birinde Prof. Dr. Eroğlu'nun öğretim üyesi olduğu üniversiteye döndüğü ifade edilirken, diğer açıklamada görevden alındığı bildirildi. 
     İstanbul Büyükşehir Belediye Başkanlığı Basın Danışmanlığı'ndan yapılan yazılı açıklamada, şöyle denildi 
     ''8 yıl süreyle İSKİ Genel Müdürlüğü görevini başarıyla yürüten Prof. Dr. Veysel Eroğlu, öğretim üyesi olduğu İstanbul Teknik Üniversitesi'ne İTÜ döndü. 
     Prof. Dr. Eroğlu, İTÜ Senatosu'ndan aldığı izin süresinin dolması üzerine, İSKİ Genel Müdürlüğü görevinden ayrılarak üniversitesine döndü. 
     Veysel Eroğlu'ndan boşalan İSKİ Genel Müdürlüğü görevine, Dursun Ali Çodur atandı.'' İSKİ Basın Müdürlüğü'nden yapılan yazılı açıklamada ise şunlar kaydedildi 
     ''İstanbul Büyükşehir Belediye Başkanı Ali Müfit Gürtuna'nın teklifi ve İçişleri Bakanlığı'nın onayıyla 8 yıldan beri İSKİ Genel Müdürlüğü görevini yürüten Prof. Dr. Veysel Eroğlu, görevinden alınmıştır. 
     Prof. Dr. Eroğlu, yarın İSKİ'de gerçekleştirilecek vedalaşma toplantısıyla görevinden ayrılarak, öğretim üyesi olduğu İTÜ'ye geri dönecektir.'' 
     





</TEXT>
</DOC>
