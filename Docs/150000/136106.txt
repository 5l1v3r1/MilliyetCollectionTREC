<DOC>
<DOCNO> 136106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/10/astro/index.html </URL>
<DATE> 2003/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekete açık olun 
</HEADLINE>
<TEXT>

     Gökyüzünde hareket, iletişim ve esneklik ön plana geliyor. Duygusal alanda çok rahat olamasak bile, düşünce dünyasında verimlilik söz konusu. Esnek olan kazanır. Koç'lar kısa yolculuklar, hareket ve iletişim alanında becerikli olabilecekleri bir gündeler. Hız ve konuşma, bilgi alışverişi söz konusu. Sözlerine önem vermeliler. Boğa'lar maddi alanda çabuk hareket edip, yeni kararlar alabilirler. Becerikli davranışları onlara kazanç getirecek. İkizler doğal olarak Ay'ın etkisiyle son derece canlı ve hareketli ama bir o kadar da huzursuz olabilir. Pratik olmak ve somut konulara yönelmek faydalı olacak. Yengeç'ler bugün geçmişe ait konulara yönelebilir ve kendilerini sınırlandırılmış hissedebilirler. Halbuki her şey kararsız kalmamakla ilgili. Aslan'lar verimli bir günde. Arkadaşlardan destek almak ve sosyal konularla ilgilenmek onları keyifli kılabilir. İleriye yönelik planlar yapmak da faydalı. Başak'lar biraz gerginler ama iş hayatında olumlu çalışmalar mümkün. Planlı davranmak ve sözleri yerine getirmek önem taşıyor. 
     Terazi'ler uyumlu bir gündeler. Yeni şeyler öğrenmek ya da yeni kişilerle tanışmak söz konusu olabilir. Düşüncelerini pratiğe geçirmek için çaba sarf etmeliler. Şans onlardan yana olacak. Akrep'ler parasal alanda başkalarından yardım görebilirler. Ortaklaşa konularda destek almak ya da başkalarının kaynaklarını kullanmak için uygun şartlar var. Yay'lar kararsız kalmamaya bakmalı. Duygusal alanda iniş çıkışların sıkça rastlanabileceği olaylar olabilir. Yakın beraberliklerde sakin olmak gerekiyor. Oğlak'lar kendilerine çekidüzen verebilirler. Haftanın ilk gününde, iş ortamında meşgul edecek çok şey söz konusu. Sağlıkla ilgili gerginlikler de ortadan kalkacak. Kova akıcı enerjiler altında ama gücünü daha yaratıcı biçimde kullanmaya da özen göstermeli. Dağınıklık ya da keyfe düşkünlük sorun yaratabilir. Balık'lar sezgilerine güvenebilecekleri bir gündeler. Bu arada yakın çevre ve eve ait konularla da ilgilenmek gerekebilir. 
     


            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
