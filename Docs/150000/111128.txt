<DOC>
<DOCNO> 111128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/04/son/sondun05.html </URL>
<DATE> 2002/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar korsanları, Pentagon'un internet sitesini hack'ledi 
</HEADLINE>
<TEXT>

     ABD'de kimligi belirlenemeyen bilgisayar korsanları Savunma Bakanlığı'nın resmi internet sitesine müstehcen görüntüler ekledi. 
     Pentagon sözcüsü Richard Boucher, bugün yaptığı açıklamada, bu karışıklık nedeniyle siteyi kapatmak zorunda kaldıklarını söyledi. 
     Müstehcen görüntülerin dün ortaya çıktığı www.usinfo.state.gov adresli siteye, bugün gece geç saatlerde hala ulaşılamadığı görüldü. 
     Boucher, sitenin sunucusunun Savunma Bakanlığı dışında olduğunu ve hiçbir gizli ya da hassas bilginin tehlikede olmadığını söyledi. 
     Savunma Bakanlığı'ndan bir ekibin olayı araştırdığını belirten Boucher, müstehcen görüntülerin neler olduğunu açıklamadı ve görüntülerin siyasi amaçlı olup olmadığını bilmediğini söyledi. 
     





</TEXT>
</DOC>
