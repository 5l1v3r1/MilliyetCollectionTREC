<DOC>
<DOCNO> 113151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/16/ekonomi/eko11.html </URL>
<DATE> 2002/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası ile özel sektör buluştu 
</HEADLINE>
<TEXT>

     Dünya Bankası Başkan Yardımcısı Johannes Linn ve Türkiye Direktörü Ajay Chhibber’ın da aralarında bulunduğu Dünya Bankası yetkilileri, özel kesim girişimcileriyle Şişecam Topluluğu’nun Lüleburgaz tesislerinde buluştu. 
     Johannes Linn ve Ajay Chhibber’in yanı sıra Dünya Bankası’ndan Tunya Celasın, Sally Zeulon, G. Özdora, IFC Güney Avrupa ve Merkezi Asya Bölüm Yöneticisi Sujata Lamba’ın da katıldığı toplantıya Şişecam grubunun yanısıra, Unilever, Eczacıbaşı, Zorlu Tekstil, Şahinler, Akın Tekstil ve Eren gibi grupların üst düzey yöneticileri de katıldı. 
     
     Takdir ettiler 
     Buluşmaya ilişkin olarak Şişecam’dan yapılan açıklamada, özel kesim sorunlarını yakından izlemeye ağırlık veren Dünya Bankası yetkililerinin, özel sektörün düzeyini takdir ettikleri belirtildi. Açıklamada, Dünya Bankası yetkililerinin özel kesimdeki gelişmelerin yatırım iklimi yaratmasını beklediklerini ve özel sektörün merkezi hükümete daha az bağlı olduğunu kaydettikleri de belirtildi. 
     



 EKONOMİ 


















</TEXT>
</DOC>
