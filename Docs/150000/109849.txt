<DOC>
<DOCNO> 109849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/27/yazar/akyol.html </URL>
<DATE> 2002/09/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Özgür milletvekili ve lider sultası 
</HEADLINE>
<TEXT>

     SİYASİ sistemimizdeki hastalığı yansıtan iki tablo l Küskünler hareketi Giderek artan sayıda her seçimde ortaya çıkıyorlar. Pimi çekilmiş bir bomba gibi, patlamaya hazır, başıboş dolaşıyorlar. Anlaştıkları tek konu seçimleri erteletmek onun dışında ne yapacakları belli değil. Böyle istikrar mı olur 
     Aşiret gücü DYP’li Sedat Bucak, dünkü Milliyet’in manşetiydi. Taban’ nasıl olsa ona bağlı, o da tabii aşiretinin çıkarlarını ve itibarını temsil etmiştir ama bunun dışında ne parti politikasına aldırmış, ne Meclis’e gelmiş... Milletvekili forsu ve parası... Hepsi bu... 
     Aşiret gücü yerine, mezhep, tarikat, hemşerilik, etnisite veya ideolojik dernek, örgüt gibi güçler olsaydı ne fark ederdi Eğer parti disiplini olmazsa, onlar da sırf kendini seçen küçük gruba dayanacaklar, partilerinin ülke geneli için eleştirdikleri politikalara onlar da aldırmayacaktı. 
     
     LİDER sultasına karşı tepki olarak gelişen "özgür milletvekili, milletvekillerini doğrudan halk seçsin" gibi tepkilerin bizi götüreceği yer, yukarıdaki iki örneğin daha sık ve yoğun tekrarlanması olacaktır. 
     Aşiret falandan başka, hukuku bile "militanölaştırabilen ideoloji faktörü de, parti disiplini olmazsa, ne tip milletvekilleriyle karşılaşacağımızın işaretidir. 
     Öyle bir durumda, Meclis’e hayati bir tasarı geldiğinde, "doğrudan halkın seçtiği, özgür milletvekili" şantaj yapacaktır 
     - Beni seçenlere şunu vermezsen, benden oy yok 
     Kendisini sadece seçenlere’ karşı sorumlu sayan, sorumsuz, başıboş milletvekilleri 
     Değerli siyaset bilimcimiz Prof. Ergun Özbudun, "Parti Disiplini" adlı eserinde diyor ki 
     "Parti disiplininin zayıflığı, partileri ve hükümeti halk önünde daha sorumsuz kılar..." 
     Özbudun, eski disiplinsiz Fransız partilerinin önemli oylamalarda nasıl paramparça olduğunu ve bu yüzden parlamentonun çalışamadığını anlatır, örnekler verir. Sf. 13, 42 
     Bizde önemli yasalar gündeme geldiğinde liderlerin Meclis’e gelip oturması, milletvekilleri üzerinde baskı kurması gerekmiyor muydu 
     
     BİLİNÇSİZCE savunulan "tercih" sisteminin veya "özgür milletvekili" diye yaldızlanan sistemlerin doğuracağı sonuç, Meclis’te her önemli oylamada çok sayıda "küskünler"in ortaya çıkması olacaktır Seçilmek için parti gücünden önce dar yerel çıkarlara bağımlı milletvekilleri 
     "Lider sultası" elbette çok sakıncalı. Belli bir disiplin sağlasa da, tepeden atamalarla işlediği için partileri kitlelerden koparıyor, küçültüyor, siyaseti kişiselleştiriyor. 
     Ama Türkiye’nin başıboş milletvekillerine değil, "kurumsal disiplin"i olan büyük kitle partilerine ihtiyacı var. Seçim ve siyasi partiler kanunu bunu teşvik edecek şekilde değiştirilmelidir. 
     Büyük, disiplinli kitle partilerinde aşiret, tarikat, ideolojik veya etnik grup gibi daha dar unsurların temsili ciddi sorun çıkarmaz, hatta sağlıklı olur entegre eder çünkü... 
     Her sorunumuz etkin bir siyasete, siyaset de reforma muhtaç 
     
     







Özgür milletvekili ve lider sultası 


Dün’den ve yarın’dan kopuk yaşayan gençler... 


Atatürk farkı 


Ecevit’in yanıtı 


Siyasette Tayyip Erdoğan olgusu 


Dördüncü fotoğraf 


Eğitimde İzmir Modeli 


Parayı veren düdüğü çalar 


Avrasya açılımı 


H l kararsız olan seçmenler için.. 


AKP’den iktidar manifestosu 


Çok satan çelişkiler Aldatma 


Özelde çalışan kötü durumda 


</TEXT>
</DOC>
