<DOC>
<DOCNO> 140133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/son/sontur02.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da alacak davası kanlı bitti... 
</HEADLINE>
<TEXT>

     Gaziosmanpaşa ve Fatih'te meydana gelen 2 olayda 2 kişi öldü, 1 kişi de yaralandı. 
     Küçükköy Paşaçayırı Caddesi 204 numaralı apartmanın bodrum katında gerçekleşen olayda, Behçet Sarı ile alacaklı olduğunu iddia ettiği Dilaver Dölek 40 arasında tartışma çıktı. 
     Tartışmanın kavgaya dönüşmesi üzerine belinden çıkardığı tabancayı ateşleyen Sarı, Dölek'i ağır yaraladı. 
     Özel Duygu Hastanesi'ne kaldırılan Dölek, burada hayatını kaybetti. 
     Olayda ayağını sıyıran kurşunla yaralanan Fikret Albayrak da, aynı hastanede tedavi altına alındı. 
     Gözaltına alınan Behçet Sarı, Küçükköy Polis Merkezi'ne götürüldü. 
     Bu arada, Fatih Mevlanakapı Mahallesi Mücevvet Sokak'ta Sadettin Hamarat'a ait ahırda çalışan Erol Kaşarlıgil 54 , binanın ev olarak kullanılan bölümünde tabancasını temizlemeye başladı. 
     Silahın bu sırada ateş alması sonucunda, aynı yerde alkol alan Tarık Sertaç, başına isabet eden kurşunla olay yerinde öldü. 
     Kaşarlıgil, gözaltına alındı. 
     





</TEXT>
</DOC>
