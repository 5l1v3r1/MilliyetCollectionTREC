<DOC>
<DOCNO> 105026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/31/son/sontur28.html </URL>
<DATE> 2002/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık ölmüş... Yaralı gence kimse yardım etmedi... 
</HEADLINE>
<TEXT>

     Adapazarı'nda, kavga sırasında yüzlerce kişinin önünde bıçaklanan geç, 30 metre yakındaki polis karakoluna sürünerek ulaşıp yardım istedi. 
     Gar Meydanı'nda, alacak meselesi yüzünden 4 gün önce de kavga eden ve karakola giden Kenan Sönmez 18 ile Mehmet Adıgüzel 26 , meydanda bir kez daha karşılaştılar. Tartışmaya başlayan iki genç arasında çıkan kavgada, Mehmet Adıgüzel, ekmek bıçağıyla Kenan Sönmez'i bacağından yaraladı. 
     Meydanda bulunan yüzlerce kişinin izlediği olayda yere düşen Sönmez, hiç kimseden yardım gelmeyince sürünerek karakola ilerledi. Kan kaybı nedeniyle güçsüz kalan ve karakolun merdivenlerinde kalan gencin yardımına polisler koştu. 
     Kemeriyle bacağı sıkılarak daha fazla kan kaybetmesi önlenen Sönmez'e ilk müdahale, olay yerine gelen 112 Acil Yardım Servisi görevlilerince merdivenlerde yapıldı. Serum bağlanan genç, SSK Adapazarı Hastanesi'ne kaldırılarak ameliyata alındı. 
     Sönmez'i yaralayan Adıgüzel, olaydan sonra teslim oldu. 
     





</TEXT>
</DOC>
