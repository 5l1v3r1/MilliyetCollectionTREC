<DOC>
<DOCNO> 136325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/11/son/soneko03.html </URL>
<DATE> 2003/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Her mantar yenir mi 
</HEADLINE>
<TEXT>

     Doğada yetişen mantarların insan sağlığı açısından son derece tehlikeli olduğu ve bilinçsizce tüketildiği zaman ölümlere yol açtığı bildirildi. 
     Şanlıurfa Sağlık Müdürlüğü yetkilileri, vatandaşların tanımadan doğadan topladığı mantarlar nedeniyle zehirlenerek ölme tehlikesi altında bulunduğunu söylediler. 
     Vatandaşlar arasında mantarın et ile aynı besleyici özelliklere sahip olduğu yönündeki düşüncenin yaygın olduğunu belirten yetkililer, şunları kaydettiler 
     ''Türkiye'de özellikle ilkbahar ve sonbahar mevsimlerinde doğada yetişen mantarları tüketme alışkanlığı yaygındır. Bu tür mantarları yedikten sonra zehirlenip hastaneye yatmak zorunda kalan ve ölen yüzlerce kişi vardır. Bu nedenle uzmanlar, doğada yetişen mantarların son derece tehlikeli olduğunu, kültür mantarlarının tüketilmesini öneriyorlar. Kültür mantarının dışında türü bilinmeyen mantarlar kesinlikle tüketilmemelidir.'' Yetkililer, halk arasında zehirli mantarlarla ilgili doğru bilinen birçok yanlış bulunduğunu ifade ederek, şöyle devam ettiler 
     ''Doğru bilinen yanlışların bazıları şunlardır zehirli mantarlar gümüş kaşıkla kaynatılırsa kaşık kararır. Sirkeli, tuzlu suda kaynatmak mantarın zehirini ortadan kaldırır. Pişirilen mantarın zehiri kalmaz, mantar yoğurtla yenilirse zehirlemez. Kurutulmuş mantar zehirlemez, çayırda yetişen mantar zehirlemez. Koparılınca mantarın rengi değişmezse zehirsizdir, iç kısmı mavileşirse zehirlidir. Ağaç üstündeki mantar zehirlemez.'' 
     





</TEXT>
</DOC>
