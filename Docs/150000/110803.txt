<DOC>
<DOCNO> 110803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/02/son/sonspo26.html </URL>
<DATE> 2002/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da Alaves'in maçına ilgi az... 
</HEADLINE>
<TEXT>

     UEFA Kupası 1. tur rövanş maçında İspanya'nın CD Alavez takımı ile karşılaşacak olan Ankaragücü İspanya'ya geldi. 
     Yaklaşık 4 saat süren bir uçak yolculuğunun ardından Vitoria Foronda Havaalanına inen Ankaragücü kafilesini İspanyol basın mensupları karşıladı. Rumen teknik direktör Mihai Stoichita'ya özel bir ilgi gösteren basın mensupları Rumen antrenör ile röportaj da yaptılar. 
     Sarı-lacivertli kafile daha sonra Canciller Ayala Oteli'ne yerleşti. 
     Ankaragücü, bu akşam karşılaşmanın oynanacağı Mendizorotzo Stadı'nda TSİ 20.30'da yarınki karşılaşma için son bir çalışma yapacak. 
     Ankaragücü'nün CD Alaves karşısına şu muhtemel onbirle çıkması bekleniyor 
     Kalede Zafer, Hakan Kutlu, İsmet, Burak Baidoıo , Carabas, Simao, Yılmaz, Adem, Augustine, Hakan Keleş, Radu 
     
     UÇAKTA MİNİ SEÇİM 
     3 Kasım'da yapılacak olan genel seçimler Ankaragücü kafilesini de seçim atmosferine sokarken, yönetici Abdullah Bozdayı, kafilede yer alan yönetici, sporcu ve uçak mürettebatı arasında hangi partiye oy verecekleri konusunda mini bir seçim yaptı. 
     Bu seçim yoklaması sonucunda 24 kişi kararsız olduğunu ifade ederken, CHP 14, ANAP 8, MHP ve DSP 6'şar, Genç Parti 3, DYP 2, AK Parti ve YTP'ye de 1'er oy çıktı. 
     
     ALAVES'DE FARKLI KADRO 
     Sakatlığı devam eden Jordi Cruyff dışında eksik oyuncusu bulunmayan CD Alaves'de teknik direktör Jose Manuel Mane'nin yarınki karşılaşmaya, Ankara'daki maça oranla farklı bir kadroyu sahaya sürmesi bekleniyor. 
     İspanyol Marca Gazetesi'nde çıkan haberde, İspanyol ekibinde ilk maçta forma giyen Geli, Tellez, Desio, Pablo Gomez'in oynamayacağı yazıldı. 
     Yarınki maçta sahadaki yerini alacak defans oyuncusu Karmona ise İspanyol Gazetesi Marca'ya yaptığı açıklamada, ilk maçın skorunun kendilerini kesinlikle rahatlatmamasını gerektiğini belirterek, ''Ankaragücü ofansif futbol oynayan bir ekip. Tedbirlerimizi alacağız'' dedi. 
     İspanyol ekibinin yarınki maça şu muhtemel onbirle çıkacağı öne sürüldü 
     Dutruel, Ochoa, Abelardo, Karmona, Hedu Alonso, Turiel, Liorens, Adrian İlie, Astudillo,Begonia İvan Alonso 
     
     MAÇA FAZLA İLGİ YOK 
     CD Alaves Ankaragücü maçının oynanacağı Vitoria kentinde karşılaşmaya fazla ilgi gösterilmezken, İspanyol basın mensupları maçın oynanacağı 20 bin seyirci kapasiteli Mendizorotzo Stadı'nın yarın ancak yarısının dolabileceğini ifade ettiler. 
     Öte yandan, yarın maç saatinde yağış beklendiği ifade edildi. 
     





</TEXT>
</DOC>
