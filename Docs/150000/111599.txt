<DOC>
<DOCNO> 111599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/07/son/sondun12.html </URL>
<DATE> 2002/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 Nobel Tıp Ödülü Amerikalı ve İngiliz bilim adamlarına... 
</HEADLINE>
<TEXT>

     Nobel Tıp Ödülü bu yıl İngiliz bilim adamları Sydney Brenner ve John Sulston ile Amerikalı Robert Horvitz'e, genlerin organ gelişimi ve hücre ölümü sürecini nasıl düzenlendiğine ilişkin buluşları dolayısıyla verildi. 
     İsveç Karolinska Enstitüsü, üç bilim adamının, birçok hastalığın gelişimine ilişkin yeni bilgiler ortaya koyan gen çalışmaları dolayısıyla, 10 milyon kron 1 milyon dolar tutarındaki ödülü paylaşacağını bildirdi. 
     2002 Nobel Tıp Ödülü'ne layık görülen üç araştırmacı, organ gelişimi ve programlı hücre ölümüyle ilgili gen düzenlemelerini ortaya çıkardı. 
     Gen düzenlemeleriyle ilgili buluşun, AIDS, sinir sistemine bağlı hastalıklar ve inme gibi rahatsızlıkların gelişimine ilişkin yeni bulguları ortaya koyduğuna dikkat çekildi. 
     2002 Nobel Tıp Ödülü sahiplerinin bugün ilan edilmesinin ardından, Nobel Fizik Ödülü yarın, Kimya ve Ekonomi ödülleri de Çarşamba günü yine İsveç'in başkenti Stockholm'de açıklanacak. Geçmiş yıllarda olduğu gibi ödüllerin açıklanacağı tarih önceden duyurulmadı. 
     





</TEXT>
</DOC>
