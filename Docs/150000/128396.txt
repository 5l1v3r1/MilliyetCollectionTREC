<DOC>
<DOCNO> 128396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/02/son/sontur37.html </URL>
<DATE> 2003/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın tek kadın senfoni orkestrası İstanbul'a geliyor 
</HEADLINE>
<TEXT>

     Dünyanın ilk ve tek kadın senfoni orkestrası ''Ladies First Symphony Orchestra'', konser vermek üzere İstanbul'a geldi. 
     THY'ye ait uçakla Varşova'dan gelen ve 61 kişiden oluşan orkestranın üyeleri, İstanbul'da bulunmaktan büyük mutluluk duyduklarını söylediler. 
     2003 yılı Avrupa turnesine İstanbul'dan başladıklarını belirten grup üyeleri, ''Çok özel bir müziğimiz var, umarım bizleri beğenirsiniz'' diye konuştular. 
     Orkestra, İstanbul konserlerini 4 ve 5 Ocak tarihlerinde Türkiye'nin en başarılı şeflerinden Gürer Aykal yönetiminde Hilton Exhibition Center'de verecek. 
     Orkestranın sunacağı programın ilk bölümünde Carmen, Caveliara Rusticana, Viyana Valsleri, Brahms'ın Macar Dansı, Çaykovski'nin Romeo ve Juliet uvertürü yer alıyor. Orkestra, ikinci bölümde ise sanatseverlere Amerikan klasikleriyle seslenecek. 
     Avrupa'nın çeşitli kentlerinde verdikleri konserlerle büyük ilgi toplayan orkestra üyelerinin seslendireceği parçalar arasında Türk besteci Ferit Tüzün'ün ''Esintiler''i de bulunuyor. 
     





</TEXT>
</DOC>
