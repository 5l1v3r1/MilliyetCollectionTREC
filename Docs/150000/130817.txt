<DOC>
<DOCNO> 130817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sontur06.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl Akgündüz, Siirt seçimlerine bağımsız adaylık için başvurdu 
</HEADLINE>
<TEXT>

     Fadıl Akgündüz, Siirt'de 9 Mart Pazar günü yapılacak yenileme seçimlerine bağımsız adaylık için yeniden başvurdu. 
     Akgündüz, avukatları aracılığıyla Siirt İl Seçim Kurulu Başkanlığı'na bağımsız adaylık başvurusunu yaptı. 
     Yüksek Seçim Kurulu'nun YSK aldığı ilke kararı uyarınca Siirt'te yapılacak yenileme seçimine tek bağımsız aday olan Akgündüz katılabilecekti. 
     YSK'nın, Siirt seçimlerini iptal kararı ile Akgündüz'ün milletvekilliği de düşürülmüştü. Akgündüz, hakkında sürdürülen soruşturmalar nedeniyle tutuklanarak cezaevine konulmuştu. 
     Yargıtay 7. Ceza Dairesi de Akgündüz hakkında Sermaye Piyasası Yasası'na muhalefetten Bakırköy 2. Asliye Ceza Mahkemesi'nce verilen 2 yıl hapis ve 750 milyon lira ağır para cezasına ilişkin kararı onamıştı. 
     Anayasa ve Milletvekili Seçimi Yasası'na göre bir yıldan fazla hapis cezası alanlar milletvekili seçilemiyor. 
     YSK, Akgündüz'ün adaylık başvurusunu yeni duruma göre değerlendirecek. 
     
</TEXT>
</DOC>
