<DOC>
<DOCNO> 142791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/15/guncel/gun99.html </URL>
<DATE> 2003/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Gemi yan yattı personel kurtuldu      İstanbul Boğazı’nda seyrederken su almaya başlayan "Rüya" isimli geminin 14 personeli, o sırada yakınından geçmekte olan "Odinbey" isimli gemi mürettebatı tarafından kurtarıldı. 
     Dün saat 17.15 sıralarında, "Odinbey" adlı Türk gemisinden, "Rüya" isimli geminin Burgaz açıklarında su aldığı ve gemideki 14 kişilik personelin filikalara bindiği bildirildi. Su alarak yan yatan geminin içindeki tonlarca yükün de kaydığı belirtildi. 
     "Rüya" isimli kuru yük gemisinin 1993 groston ve 90.15 metre boyunda olduğu, 2 bin ton kangal demiri taşıdığı öğrenildi. Kıyı Emniyeti ve Gemi Kurtarma İşletmeleri Genel Müdürü Hücum Tulgar, "Geminin batma tehlikesi var" dedi. n İSTANBUL Milliyet 
     
Bulmaca ustası ölü bulundu      Bulmaca dergileri hazırlayan Selim Aydın 46 , Cağaloğlu’ndaki bürosunda ölü bulundu. Aydın’ın başında darp izine rastlandı. Bürodan hiç bir şey alınmadığı anlaşıldı. Aydın, Akşam gazetesi eski Genel Yayın Yönetmeni Bülent Aydın’ın kardeşiydi. 
     
Doktor, aşırı hız kurbanı      KKTC asıllı iç hastalıkları uzmanı Dr. John Mc Donald Öksüzcan 36 , Pendik’te aşırı hız sonucu dereye düşen otomobilinde can verdi. Dört yıl asistan olarak görev yapıp uzman olan Öksüzcan’ın iki yıldır özel bir hastanede çalıştığı öğrenildi. 
     
Korsan kitap operasyonu      Büyükçekmece’de Ümit Dar ve Recep Külüğ’e ait matbaaya yapılan operasyonda, korsan olarak basılmış ünlü yazarlara ait 6 bin 925 adet kitap ele geçirildi. Matbaa sahipleri hakkında "Fikir ve Sanat Eserleri Kanunu’na muhalefet" suçundan işlem yapıldığı kaydedildi. 
     
Tarkan’ın kardeşine haciz      Gülçelik Dayanıklı Tüketim Mamülleri Mutfak İnşaat San. Ltd. Şti. şarkıcı Tarkan’ın kardeşi Hakan Tevetoğlu’nun mallarına ihtiyati haciz konulmasını istedi. Mahkeme, Tevetoğlu’nun 50 milyara ulaşan borcu kadar malına ihtiyati haciz konulmasına karar verdi. 
     
Irak’a gökten bildiri yağıyor      ABD ve İngiliz uçakları, geçtiğimiz haftalarda Irak halkının üzerine 660 bin adet bildiri bırakarak, "savaşmayın" çağrısında bulundu. 7.5 santime 15 santim ebatlarında Arapça olarak hazırlanan bildirilerde Iraklı askerlere şu çağrılar yapılıyor "Koalisyon uçaklarına ateş açmayın", "Nükleer, biyolojik ya da kimyasal silahlar kullanmayınız." Sivillere hitap eden broşürler ise şöyle "Koalisyon güçleri Irak halkına zarar vermek istemiyor." 
     
Greenpeace bu kez İskenderun’daydı      İskenderun Limanı, dün iki savaş karşıtı eyleme daha sahne oldu. TKP’nin üç gün önce gerçekleştirdiği olaylı gösteriden sonra Greenpeace ve Emeğin Partisi üyeleri de dün limanda gösteri düzenledi. Greenpeace üyesi 28 kişi, dün sabah üzerinde bir kamyonla limanın D kapısının önünü kapattı, ardından kendilerini kamyona zincirledi. Polis, 16 gösterici ve kamyon şoförünü gözaltına aldı. 
     
Savaş yaralarını karidesler saracak      ABD birlikleri, savaşta ezilmiş karides kabuklarından üretilen sargı bezleri kullanacak. HemCon şirketinin geliştirdiği bandajlar, benzerlerine göre çok daha etkili. HemCon bandajlarının kan Karides kabuğunu oluşturan kitinin ana maddesi olan "kitosanödan yapılan bandajların tanesi 89 dolara 140 milyon TL satılıyor. 
     
Sevkiyat hızlandı      Kara Kuvvetleri Komutanı Orgeneral Aytaç Yalman ile ABD’nin Avrupa Kara Kuvvetleri Komutan Yardımcısı Korgeneral Micheal Dodson’ın ziyaretinin ardından İskenderun Limanı’ndaki sevkıyat hızlandı. Dün, aralarında Hummer ciplerin de bulunduğu askeri araç ve malzemeler tren katarlarına yüklendi, 69 TIR, Mardin Kızıltepe’ye, 5 TIR da Gaziantep Havaalanı’na gitmek üzere hareket etti. İki otobüs dolusu ABD askeri de limandan çıkış yaptı. 
     
Asker, Antalya SSK’yı kiraladı      Deniz Kuvvetleri Komutanlığı ile 536 yataklı Antalya SSK Hastanesi arasında 300 yatağın Türk Silahlı Kuvvetleri’ne tahsisi için 11 Mart’ta protokol imzalandı. Hastalar arasında ABD’lilerin de bulunacağını tahmin ettiklerini belirten Başhekim Dr. Abdurrahman Arıcı, "Günlük iaşeleri, ilaç ve bakım masrafları hesaplanacak ve Deniz Kuvvetleri’nden alacağımız para ortaya çıkacak. Ama parayı ABD’liler mi öder, yoksa Deniz Kuvvetleri mi bilemem" dedi. 
     



 GÜNCEL 

















</TEXT>
</DOC>
