<DOC>
<DOCNO> 100685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/yazar/akyol.html </URL>
<DATE> 2002/08/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyaset ve adalet 
</HEADLINE>
<TEXT>

     TAYYİP Erdoğan’ın önü nasıl kesilir Yargının bağımsız ve tarafsız olduğu bir hukuk devletinde, mahkemeler "önünü kesmek" gibi siyasi bir amaçla değil, sadece hukuki kanaatleriyle karar verirler. 
     Elbette hukukta "içtihat farkı" olur. 
     İşte, Erdoğan hakkında Diyarbakır DGM’sinin verdiği son kararda iki hakim bir türlü, öbür hakim başka türlü hukuki içtihatta bulunmuşlardır. 
     Erdoğan’ın aklanma’ talebini reddeden iki hakime göre, 312. madde tamamen kalkmadığına göre, Erdoğan’ın mahkumiyeti devam etmektedir. 
     Öbür hakim ise, uzun bir karşı oy yazısı yazmış 312. madde duruyor ama Erdoğan’ın mahkumiyetine sebep olan fıkra "ifade hürriyetini genişletmek amacıyla" değiştirilmiş ve Erdoğan’ın mahkum olduğu suç ortadan kalkmıştır. Ceza Kanunu’nun 2. maddesine göre, lehte olan kanun değişikliği geçmişe de uygulanacağı için, Erdoğan’ın talebi kabul edilmelidir. 
     
     DÜN Hikmet Sami Türk’ü telefonla aradım. Başarılı bulduğum Adalet Bakanlığı döneminin sona ermesi dolayısıyla kendisini kutladım. Ve bu konuyu sordum. 
     "Kişiler hakkında konuşmam" diyerek şunları söyledi 
     - 312. maddede yapılan değişiklik, ifade özgürlüğünü genişletmiştir. Eskiden umumun emniyeti için tehlike’ yaratmayacak şekildeki bir ifadeden dolayı mahkum olanlar artık 312. maddenin yeni metnine göre suçlu sayılamaz. 
     Sayın Türk de "lehte olan bu değişikliğin geçmişe uygulanacağını" hatırlattı. 
     Son kararı Yargıtay verecek... Yargıtay 8. Dairesi’nin iki ay önce verdiği "emsal" kararına göre, "yargılanmanın yenilenmesine" bile gerekmeden "lehte olan hüküm geçmiş mahkumiyetlere de uygulanır". 
     Yargıtay’ın bu kararını 19 Haziran tarihli yazımda anlatmıştım... 
     Erdoğan hakkında yargının vereceği nihai karar, öyle de olabilir, böyle de... Önemli olan kamu vicdanında kararın bir "içtihat" olarak görülmesi, siyasi bir kuşkusunun oluşmamasıdır... Bu da gerekçenin hukuki gücüne bağlıdır. 
     
     BATI dünyası bizim önümüzde olduğu için bizden tecrübelidir. 
     Sadece bilim ve felsefeyi değil, kentleşmeyi ve sanayileşmeyi de bizden önce yaşamıştır. Diktatörlüğü, faşizmi, komünizmi, sınıf savaşını, hukuk devletini ve demokrasiyi de bizden çok daha yoğun olarak denemiştir. 
     Ve iki asırlık kanlı tecrübelerden sonra, yargının tarafsızlığı, hukukun üstünlüğü, demokrasi, piyasa ekonomisi gibi kavramlar kökleşmiştir. 
     Lord Acton’un belirttiği gibi, "hürriyetlerimizin ve barışçı düzenimizin temelinde yargının tarafsızlığı vardır". 
     Erdoğan hakkında yargının nihai içtihadı ne olursa olsun, gerekçesinin hukuken güçlü olması toplumumuzda adalete güven bakımından önemlidir. Siyaset meydanlarında kullanılmaması için de önemlidir... 
     Siyasi açıdan baktığımızda ise... AKP’nin bir liberalleşme sürecinde olduğunu kim inkar edebilir Bu bir... 
     İkincisi, yelpazeyi bu kadar parçalayanların, şimdi de "yöneten demokrasi"yi sağlayacak "ittifak" gibi sistemleri reddedenlerin AKP ve HADEP’i öcü’ göstermeye hakları var mı 
     NOT Adnan Keskin, kırk yıldır CHP’li olduğunu, CHP’li kalacağını ve YTP’ye katılmasının söz konusu olmadığını belirtti. Okurlarımın bilgisine sunarım. 
     
     







Siyaset ve adalet 


Tam dalga geçmenin zamanı 


Su ısınırken.. 


İttifak zor 


Kabus senaryosu, Tayyip Erdoğan’ın AKP’si mi 


AB kişilere neler kazandıracak 


Kesişen yollar 


Yerli Othello 


Gençlerin sandığa gitmeye niyeti yok 


Çin atasözleri 


Hemşeriler berabere 


Ecele sitemin tam zamanıdır 


İpi göğüslemek’ 


Rize’de seçim çay yaprağının ucunda... 


Meclis’in iş güvencesi sınavı 


Fazıl Say, Mercan Dede ve Milliyet TIR’ı 


Döviz kredisi gelmezse ya maaş, ya faiz ödeyemeyiz 


Oyların rengini sel felaketi belirlemiş 


</TEXT>
</DOC>
