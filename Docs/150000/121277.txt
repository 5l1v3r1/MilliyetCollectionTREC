<DOC>
<DOCNO> 121277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/27/yasam/yas03.html </URL>
<DATE> 2002/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızı geri getirenin cezasına yapılan indirim kalkıyor 
</HEADLINE>
<TEXT>
Kız kaçıranlara kötü haber 
Anayasa Mahkemesi, bir kızı zorla kaçırmasına rağmen daha sonra ailesinin evine geri getirenler hakkında ceza indirimi sağlayan düzenlemeyi iptal etti 
     ANKARA Milliyet 

     ANAYASA Mahkemesi, reşit olmayan bir kızı rızası dışında kaçıranların, kıza herhangi bir zarar vermeden kaçırıldığı eve veya ailesi tarafından alınması mümkün olan emniyetli bir yere getirip serbest bırakmaları halinde 6 aydan 3 yıla kadar hapisle yargılanmalarını düzenleyen söz konusu maddeyi iptal etti. 
     
     Eşit suça eşit ceza 
     YANİ, zorla kaçırdığı kızı geri getiren kişi, geri getirmeyen kişiyle aynı oranda hapis cezasıyla yargılanacak. TCK’nın 430. maddesinin 1’inci fıkrasında, reşit olmayan kızın zorla kaçırılması durumunda, kaçıran kişinin 5-10 yıla kadar hapisle yargılanacağı belirtiliyor. 2’nci fıkrada ise reşit olmayan kızı, kızın rızasıyla kaçırıp bırakanların 6 aydan 3 yıla kadar hapisle yargılanacağı düzenleniyor. 
     
     Eşitlik ilkesine aykırı 
     YÜKSEK mahkeme, hafif eylemle daha ağır eylemler arasında aynı cezanın uygulanmasının Anayasa’daki hukuk devleti ilkesine, adalet anlayışına ve eşitlik ilkesine aykırı olduğu gerekçesiyle düzenlemenin iptal edildiğini açıkladı. 
     



 YAŞAM 























</TEXT>
</DOC>
