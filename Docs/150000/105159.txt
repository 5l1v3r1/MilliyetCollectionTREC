<DOC>
<DOCNO> 105159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/01/son/sontur17.html </URL>
<DATE> 2002/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP'liyi öldüren kişinin 23 ayrı suçtan sabıkası çıktı 
</HEADLINE>
<TEXT>

     Okmeydanı'nda, Özgürlük ve Dayanışma Partisi'ne ÖDP ait bildirileri dağıtmak isteyen gruptan 1 kişiyi öldürüp, 1'ini de yaraladıktan sonra kaçan kıraathane sahibi Ziya Yücetepe'nin, 23 ayrı suçtan sabıkalı olduğu anlaşıldı. 
     İstanbul Asayiş Şube Müdürlüğü Cinayet Büro Amirliği'nden alınan bilgiye göre, Mahmut Şevket Paşa Mahallesi Kuruçay Caddesi Ceylan Sokak'taki Yücetepe Gençler Kıraathanesi'nde, dün akşam, ÖDP'ye ait bildirileri dağıtmak isteyen gruba ateş açarak, Sinan Kayış'ın ölümüne, Yalçın Köse'nin de yaralanmasına neden olduktan sonra kaçan kıraathane sahibi Ziya Yücetepe'nin yakalanması için yoğun çalışma yürütülüyor. 
     Yücetepe'nin yakalanmasının ''an meselesi'' olduğunu belirten polis yetkilileri, arşiv çalışması sonucu bu kişinin, ''gasp'', ''yaralama'', ''darp'', ''toplumda infial yaratma'' ve ''ruhsatsız silah bulundurma'' gibi 23 ayrı suçtan sabıkası bulunduğunu bildirdiler. 
     





</TEXT>
</DOC>
