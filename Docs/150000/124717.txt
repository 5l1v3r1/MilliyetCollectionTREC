<DOC>
<DOCNO> 124717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/spor/spo01.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFKE DİNMİYOR 
</HEADLINE>
<TEXT>

Beşiktaş’ta, Denizlispor’un maçını erteleyen Futbol Federasyonu’na olan tepki büyüyor. Yönetici Emin Önal, "Bizi bu tür küçük oyunlar durduramayacak" dedi 
     ORHAN YILDIRIM 

     Tarihi hata’ 
     BEŞİKTAŞ, çarşamba günü Türkiye Kupası’nda karşılaşacağı Denizlispor’un, bu haftaki Ankaragücü maçının ertelenmesine olan tepkisini giderek artırıyor. Siyah - Beyazlı kulüpte Teknik Direktör Lucescu’dan sonra yöneticiler de alınan karara sert çıktılar. 2. Başkan Hüsnü Güreli, "Adalet bunun neresinde Oynanmış Avrupa maçından sonra ertelemede nereden çıktı. Federasyon tarihi hata yaptı" dedi. 
     
     Keyfi tutum’ 
     ASBAŞKAN Levent Erdoğan da eleştiri oklarını Futbol Federasyonu’na yöneltti ve Beşiktaş’a çifte standart uygulandığını ileri sürdü. Erdoğan, "Denizlispor’un birilerinin şemsiyesine ihtiyacı yok. Biz Galatasaray derbisi öncesinde bile büyük önem taşıyan Dinamo Kiev maçı için erteleme istemedik. Alınan kararı anlamakta güçlük çekiyoruz. Bu tamamen keyfi ve yanlı tutum" ifadelerini kullandı. 
     
     Küçük düşünüyorlar’ 
     YÖNETİCİ Emin Önal ise, "Yapılan haksızlık ortada. Aynı şartlar altında iki takım maç yapıyor. Biri erteleniyor, diğerine sorulmuyor bile. Bizim oyuncularımız sanki yorgun değil Ama Beşiktaş’ı bu tür küçük oyunlar durduramayacak. Denizlispor’u çarşamba günü eleyip, küçük düşünenleri de onlar ile birlikte safdışı bırakacağız" açıklamasını yaptı. 
     
Sergen endişeliYıldız futbolcu, takımın yorgun düştüğünü, Samsun maçının çok zor geçeceğini söyledi 
     SİYAH-BEYAZLI takımın yıldız oyuncusu Sergen, Samsunspor karşılaşmasının bu sezonun en zor sınavı olacağını söyledi. Beşiktaş’ın üst üste yaptığı maçlar nedeniyle yorgun düştüğünü bu yüzden endişe duyduğunu kaydeden Sergen, "Nasıl olsa yeneriz mantığı içinde değiliz. Bu konuda taraftarımızdan büyük destek bekliyoruz" ifadesini kullandı. 
     SAMSUNSPOR maçı öncesi takım içinde yaşanan grip salgını da keyifleri kaçırdı. İlhan, Cordoba, Serdar ve Lucescu’ya yoğun ilaç tedavisi uygulandığı açıklandı. Salgının diğer oyunculara da sıçramaması için yine karantina uygulamasına geçildi. Öte yandan Samsunspor karşılaşmasının biletlerinin büyük ölçüde tükendiği belirtildi. 
     
Hocam beni oynatır mısın ’      UZUN bir sakatlık dönemi sonrası Dinamo Kiev maçıyla sahalara dönen Ahmet Dursun, Teknik Direktör Lucescu ile özel bir görüşme yaparak Samsunspor önünde ilk onbirde görev almak istediğini söyledi. Golcü oyuncu, "Sakatlığım tamamen geçti. Ayrıca forvette Pascal ile çok iyi anlaşıyoruz. Geçmişten kalan hem saha içi, hem de saha dışında beraberliğimiz ve dostluğumuz var" diye konuştu. Dün kampa giren Beşiktaş’ta cezalı Yasin dışında eksik bulunmuyor. 
     
Transfer zirvesi      TRANSFER Komitesi dün Ümraniye Tesisleri’ne giderek Teknik Direktör Lucescu ile bir toplantı yaptı. Zirvede devre arasında alınacak oyuncular ile gönderilecek isimlerin tartışıldığı öğrenildi. Rumen hocanın en kısa sürede bir rapor hazırlayacağı, yönetimin de harekete geçeceği belirtildi. 
     



 SPOR 

































</TEXT>
</DOC>
