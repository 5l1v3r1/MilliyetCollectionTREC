<DOC>
<DOCNO> 120548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/23/siyaset/siy02.html </URL>
<DATE> 2002/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan benim yetkimi kullanırım’ 
</HEADLINE>
<TEXT>

Kıbrıs raporunu incelediklerini söyleyen Başbakan Gül, "Bunu reddediyoruz demeyeceğiz" dedi 
     ANKARA Milliyet 

     Başbakan Abdullah Gül, Tayyip Erdoğan’a Başbakanlık yolunun açılması durumunda istifa edip etmeyeceğini "Şu anda Başbakan benim. Demokrasinin eksikliklerini düzeltip yolumuza devam edeceğiz. Aksi takdirde istifa edecek değilim" sözleriyle açıkladı. 
     Başbakanlık konutunu ilk kez CNN International televizyonunda yayımlanan "Q A" programına katılmak için kullanan Gül, şu yanıtları verdi 
     BAŞBAKANLIK Türkiye’nin demokrasi açısından bazı eksiklikleri var. Partimizin genel başkanı seçimlere katılamadı. Biz bunu düzeltip yolumuza devam edeceğiz. Aksi takdirde istifa edecek değilim, devam edeceğim. Daha sonra karar vereceğiz. Şu anda Türkiye’nin Başbakanı olarak yetki bende. Ben de yetkimi ve otoritemi kullanacağım. 
     HEDEFLER Bizim önceliğimiz ekonomi. Reformist ve yenilikçi olacağız. Ekonomide yapısal değişiklikler yapılacak. Biz muhafazak r demokratız. Dine dayalı hiçbir ayrım yapmayacağız. Hayat tarzına karışmak gibi bir anlayışımız yok. Bizi eleştirenleri şaşırtacağız. Muhalefetle de işbirliği yapacağız. 
     KIBRIS BM’nin çözüm raporunu müzakere edeceğiz. Bunu reddediyoruz’ demeyeceğiz. İnceliyoruz. Olumlu yaklaşımımız var. Ama çözüm tatmin edici olmalı. Bazı sorunlar var, bunları bir tarafa itemeyiz. Belki Kopenhag’dan önce. Ama karşı tarafın yaklaşımı çok önemli. Güvenoylamasını hallettikten sonra, yeni bir reform paketi geçecek ve Kopenhag kriterlerinin tamamını karşılayacağız. Ondan sonrası AB liderlerine kalmış. 
     IRAK Bir savaşa girmek istemeyiz. Körfez Savaşı’nda büyük bir yük taşıdık. Aynı şeyleri bir daha görmek istemeyiz. Öte yandan kitle imha silahlarının da varlığını görmek istemiyoruz. 
     



 SİYASET 













</TEXT>
</DOC>
