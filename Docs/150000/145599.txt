<DOC>
<DOCNO> 145599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/27/guncel/gun04.html </URL>
<DATE> 2003/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak 51. Piyade Tümeni’nin sırrı 
</HEADLINE>
<TEXT>

Müttefiklerin savaşın ilk gününden bu yana teslim aldıklarını açıkladıkları 51. Tümen askerlerinin önce "yok oldukları", sonra cepheye dönerek savaştıkları anlaşıldı 
     DIŞ HABERLER SERVİSİ 

     ABD ve İngiliz koalisyon güçlerine karşı Irak’ın ikinci büyük kenti Basra’yı savunan Irak 51. Piyade Tümeni, müttefiklerin k busu oldu. 
     Savaşın ilk gününde Umm Kasr’ı geçtikten sonra Basra’da Irak düzenli ordusuyla karşılaşan müttefik askerleri, kısa süren çatışmadan sonra tanklarını terk eden, silahlarını bırakan Irak askerlerine tanık oldular. Hatta birkaç yüksek rütbeli Iraklı komutanı dahi teslim aldılar. 
     Bunun üzerine biraz da psikolojik bir etki yaratmak için aceleyle 8 bin kişilik Irak 51. Piyade Tümeni’nin teslim olduğu açıklandı. 
     Geçen cumartesi Basra’da direniş yeniden başladı. Hızlı bir araştırmadan sonra yeni duruma uygun başka bir açıklama yapılarak 51. Tümen’in tamamen teslim olmadığı, büyük sayıda askerin kaçtığı duyuruldu. 
     Ancak geçtiğimiz salı durum müttefikler açısından daha da kötüleşti. Kaçtığı sanılan askerler mevziilerine geri dönmüş, İngiliz birliklerine karşı ciddi bir direniş sergilemeye başlamıştı. ABD Savunma Bakanlığı’nın Pentagon kafası iyice karıştı. ABD Genelkurmay Başkanı Orgeneral Richard Myers, "Galiba 51. Tümen’in toptan teslim olduğunu sandık" açıklamasını yapmak zorunda kaldı. 
     Saddam’ın oyunu sonunda anlaşıldı. Teslim olan yüksek rütbeli Iraklı komutanların aslında koalisyon askerlerinin iyi muamele etmesini sağlamak için rütbelerini kendi kendilerine yükselten düşük rütbeli subaylar olduğu belirlendi. Silahlarını bırakıp ortadan yok olan askerlerin sivil kıyafetler içinde cepheye geri döndüğü ve 51. Tümen’i yeniden örgütlediği anlaşıldı. 
     


GÜNCEL 



















</TEXT>
</DOC>
