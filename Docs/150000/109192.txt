<DOC>
<DOCNO> 109192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/23/son/sontur30.html </URL>
<DATE> 2002/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazalarında bugünün bilançosu "27 ölü, 35 yaralı..." 
</HEADLINE>
<TEXT>

     Yurtta meydana gelen trafik kazalarında 27 kişi öldü, 35 kişi yaralandı. 
     Alınan bilgiye göre, Sadık Sele yönetimindeki 07 E 8345 plakalı otomobil ile Nihat Küpeli yönetimindeki 06 BF 898 plakalı otomobil, Konya-Ankara yolunun 63. kilometresinde çarpıştı. Kazada, ilk belirlemelere göre, aralarında Antalya'nın Alanya ilçesine bağlı Kestel Belde Belediye Başkanı İsa Küçülmez, Antalya İl Genel Meclisi Üyesi Mustafa Yüksel ile Nihat, Kadriye, Kürşat Murat ve İsmihan Sena Küpeli öldü. Yaralanan Sadık Sele hastaneye kaldırıldı. 
     Kahramanmaraş'ta, Mustafa Torun 28 yönetimindeki 25 DA 855 plakalı yolcu otobüsü, Kahramanmaraş'a gelirken, Hacılar Köyü, Eğlencikbeli mevkiinde, freninin tutmaması sonucu yoldan çıkarak uçuruma yuvarlandı. Kazada, yolculardan Mehmet Biricik olay yerinde hayatını kaybetti. Yaralanan 17 kişi, Kahramanmaraş Devlet Hastanesi'nde tedavi altına alındı. 
     Pazarcık İlçesi, Ulubahçe Köyü yakınlarındaki kazada ise Kadir Bozkurt 49 yönetimindeki 01 FH 656 plakalı kamyon, ön tekerliğinin patlaması sonucu şarampole yuvarlandı. Devrilen kamyonun altında ezilen Bozkurt, olay yerinde öldü. 
     Karaman'ın Sarıveliler İlçesi'nde İbrahim Altın yönetimindeki plakasız traktör, Sarıveliler İlçesi Ayna Deresi mevkisinde direksiyon hakimiyetinin kaybolması sonucu yol kenarına devrildi. Kazada, Halil Aslan 40 ile Yaşar Sümer 42 olay yerinde öldü. Yaralanan Ahmet Altın 63 ve Mustafa Karaca 71 Konya Numune Hastanesi'ne kaldırıldı. 
     Antalya'da, Sütçüler Mahallesi 3510 Sokak'ta meydana gelen trafik kazasında, Yıldıray Uz'un 19 kullandığı 07 F 6340 plakalı otomobil, aşırı sürat nedeniyle takla attı. Otomobil, yolun sağında yürüyen ve okuldan evlerine dönen Ahmet Coşkun Bulut İlköğretim Okulu 6. sınıf öğrencisi Mustafa Baki Alıcı 12 , kardeşi 5. sınıf öğrencisi Muharrem Alıcı 11 , 6. sınıf öğrencisi Bayram Ören 12 ve 3. sınıf öğrencisi Mürsel Bozdoğan'ın 9 üzerine düştü. Kazada Mustafa Baki Alıcı, Muharrem Alıcı ve Bayram Ören olay yerinde hayatını kaybederken, araç sürücüsü Yıldıray Uz ile Mürsel Bozdoğan, Antalya Devlet Hastanesi'nde tedavi altına alındı. 
     Ankara'da, Anadolu Bulvarı DDY Atatürk Orman Çiftliği Üst Geçidi'nde meydana gelen kazada, Şakir Ünlüsoy yönetimindeki 06 TRG 27 plakalı otomobil, karşıdan karşıya geçmekte olan Suna ve Hamza Akın çiftine çarptı. Otomobil daha sonra bariyerleri aşarak köprüden aşağı düştü. Kazada, Suna Akın 44 ile Hamza Akın 44 olay yerinde hayatını kaybetti. 
     Ankara'dan Akşehir yönüne giden Özgür Şengül idaresindeki 06 Y 4424 plakalı otomobil, Konya'nın Tuzlukçu İlçesi'nin Hayrat mevkii yakınlarında, direksiyon hakimiyetinin kaybolması sonucu yol kenarına devrildi. Kazada, otomobilde bulunan Şehrivan Şengül, kaldırıldığı Akşehir Devlet Hastanesi'nde yaşamını yitirirken, Özgür Şengül, Şerife Demir, Ahmet Demir, Halil Salih Demir ve Şule Demir, yaralandı. 
     Marmaris'te meydana gelen trafik kazasında, Hasan Sözeri'nin 23 kullandığı 48 N 5015 plakalı motosiklet, yolun karşı tarafına geçmeye çalışan Nalan Tosunal ve Bülent Kaytan'a çarptıktan sonra, yol kenarında bulunan ağaçlara vurdu. Kazada, motosiklet sürücüsü olay yerinde öldü. Motosiklette bulunan Rus uyruklu Elana Kalenina ile Nalan Tosunal ve Bülent Kaytan yaralandı. 
     Nazilli'den Denizli yönüne giden Bahattin Ercan yönetimindeki 48 DH 033 plakalı otomobil, Aydın'ın Kuyucak İlçesi'nde, Metin Bülent Uyanık'ın 37 kullandığı 48 AF 121 plakalı motosiklete çarptı. Kazada, motosiklet sürücüsü öldü, otomobil sürücüsü Bahattin Ercan ve yanında bulunan eşi Feyza Ercan ise hafif yaralandı. 
     Bursa'nın Osmangazi İlçesi'nde Ferhat Ekinci'nin kullandığı 23 AT 316 plakalı kamyon, Osmangazi İlçesi Demirtaş Mevkii'nde karşı yönden gelen Hüseyin Konuk idaresindeki traktöre çarptı. Kazada, traktör sürücüsü Hüseyin Konuk ve beraberindeki Mehmet Yuşen hayatını kaybetti. 
     İzmir Mürselpaşa Bulvarı'nda, Uğur Ulutaş yönetimindeki 34 VH 7326 plakalı otomobil, yoldan geçmeye çalışan ve henüz kimliği belirlenemeyen 50 yaşlarındaki yayaya çarparak, ölümüne neden oldu. 
     İzmir'in Bergama İlçesi'nde, Sadık Ardıç'ın 43 kullandığı 35 F 1943 plakalı otomobil, aşırı hız nedeniyle, orta refüje çarptı. Kazada, sürücü olay yerinde hayatını kaybetti. 
     İzmir'in Ödemiş İlçesi'nde, Hüseyin Baştürk 38 idaresindeki plakasız motosiklet, direksiyon hakimiyetinin kaybolması sonucu park halindeki 35 Z 1232 plakalı kamyona arkadan çarptı. Ağır yaralanan sürücü, kaldırıldığı Ödemiş Devlet Hastanesi'nde öldü. 
     Nevşehir'den Aksaray yönüne giden Mustafa Budak'ın kullandığı 71 AP 1 plakalı otomobil, aynı istikamete giden Eser Demir'in kullandığı 50 T 0006 plakalı ticari taksiye, Çevreyolu Köybaşı akaryakıt istasyonu önünde arkadan çarptı. Kazada ağır yaralanan Eser Demir 24 , hastaneye kaldırılırken yolda hayatını kaybetti. 
     Konya'da Meryem Dudu Ekici 70 idaresindeki 42 LD 450 plakalı traktör, Tuzlukçu İlçesi Konarı Beldesi yakınlarında tarlada çalışırken devrildi. Traktörün altında kalan Meryem Dudu Ekici olay yerinde öldü. 
     Konya'da, Hakan Güler'in 18 kullandığı plakasız motosiklet, şehir merkezi Doktor Ahmet Özcan Caddesi'nde aşırı hız ve dikkatsizlik sonucu orta refüjdeki elektrik direğine çarptı. Ağır yaralı olarak Konya Numune Hastanesi'ne kaldırılan Hakan Güler, kurtarılamadı. 
     Aydın'ın Köşk İlçesi'nde, Mithat Kafalı 43 yönetimindeki 09 KR 556 plakalı traktör, Yukarı Karatepe Köyü yakınlarında virajı alamayınca devrildi. Kazada traktör sürücüsü Kafalı öldü. 
     





</TEXT>
</DOC>
