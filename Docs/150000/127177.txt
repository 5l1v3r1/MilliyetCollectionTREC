<DOC>
<DOCNO> 127177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/27/spor/spo07.html </URL>
<DATE> 2002/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmza yolu açıldı 
</HEADLINE>
<TEXT>

Futbol Federasyonu, sözleşmeleri iptal edilen futbolculara ikinci bir imza için gereken izni verdi. Kararın sadece bu yılı kapsadığı bildirildi 
     CEMAL ERSEN 

     FUTBOL Federasyonu, sözleşmesi haklı gerekçelerle fesh edilen futbolculara bir defaya mahsus transfer izni verdi. Futbol Federasyonu Yönetim Kurulu, Haluk Ulusoy başkanlığında dün Ankara’da yapılan toplantıda FIFA’nın "On iki ay içersinde ancak bir kez sözleşme yapılabilir" ilkesini yalnızca bu sene için uygulamadan kaldırdı ve boşta kalan futbolculara yol açtı. 
     FUTBOL Federasyonu karar gerekçelerini şöyle açıkladı "Her futbolcunun durumunun bireysel olarak ele alınması ve suistimale izin verilmemesi kaydıyla uygun görülen futbolcuların sözleşme imzalamasına karar verilmiştir. Türk Futbolu’na katkıda bulunacağı düşüncesiyle karar bu döneme mahsus alınmış, bu transfer döneminden sonra benzeri talepler incelenmeden reddedilecektir." 
     



 SPOR 


























</TEXT>
</DOC>
