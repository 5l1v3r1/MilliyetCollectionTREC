<DOC>
<DOCNO> 109440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/25/spor/spo08.html </URL>
<DATE> 2002/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DOPİNG SAVAS’I 
</HEADLINE>
<TEXT>

Kırkpınar’da doping yaptığı açıklanan Başpehlivan Savaş Yıldırım, "Sivri sözlerim nedeniyle hedef seçildim. Bu işte komplo var. Kara lekeyi temizleyeceğim" dedi 
     MURAT AĞCA 

     "Bileğimin hakkıyla" 
     KIRKPINAR Başpehlivanı Savaş Yıldırım, asla doping yapmadığını iddia ederek, "Beni karalamaya çalışıyorlar. Bu işte bir komplo var" dedi. Çayırda tek başına mücadele ettiğini hatırlatan Yıldırım, "Hiçbir gruba mensup değilim. Bileğimin hakkıyla kemeri aldım ve kimseye vermeye de niyetim yok. Kırkpınar’da yaptığım çıkış ve sivri sözlerim nedeniyle hedef seçildim" dedi. 
     
     "Test yaptıracağım" 
     SADECE A numunesi testinin ardından kendisine bile haber verilmeden kamuoyuna dopingli olduğunun duyurulduğunu söyleyen Yıldırım şöyle devam etti "Ahmet Taşçı’nın başına gelenler ortada. İkinci numunenin yurt dışında testini isteyeceğim. Ayrıca DNA testi de yaptıracağım. Doping diye açıklanan ilacın bize faydası yok. Bana çalınmak istenen kara lekeyi temizleyeceğim." 
     
     "Yıpratıyorlar" 
     GENÇ ve başarılı bir sporcu olduğunu söyleyen Yıldırım, yedi yıldan beri yaptığı yağlı güreşte Kırkpınar başpehlivanı olduktan sonra söylediği sözlerin h l arkasında durduğunu belirtti. Başpehlivan, "Tekrar söylüyorum, bu kemeri en az 10 yıl benden kimse alamayacak. Yağlı güreş, bu tip spekülasyonlarla yıpratılmaya çalışılıyor" ifadelerini kullandı. 
     
     
     



 SPOR 


























</TEXT>
</DOC>
