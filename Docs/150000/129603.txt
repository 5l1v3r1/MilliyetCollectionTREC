<DOC>
<DOCNO> 129603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/08/son/sontur20.html </URL>
<DATE> 2003/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Kerkük ve Musul üzerindeki hakkını araştırıyor 
</HEADLINE>
<TEXT>

     Dışişleri Bakanlığı Sözcüsü Yusuf Buluç, Musul ve Kerkük üzerinde Türkiye'nin hakkı konusundaki çalışmanın bakanlık içinde teknik bir çalışma olduğunu belirterek, söz konusu çalışmayı da harekete geçiren girişimin basından geldiğini söyledi. 
     Buluç, düzenlediği haftalık basın toplantısında bir gazetecinin Musul ve Kerkük üzerinde Türkiye'nin hakları konusunda başlatılan çalışmanın hangi aşamada olduğunu sorması üzerine, şunları söyledi 
     ''Ayrıntılı bilgi veremem. Uzmanlar açısından da karmaşık sayılabilecek bir hukuki durum üzerinde bir inceleme yapılmaktadır. Ancak bunun teknik bir çalışma olduğunu söyleyebilirim. 
     Bu çalışmayı harekete geçiren girişimin de yine değerli basınımızdan geldiğini söyleyebilirim. Bazı değerlendirmeler basında yer almıştır. Sayın Bakan basının söylediklerine kulak vererek, teknik bir inceleme yapalım dedi. Bakanlığımızın kendi içinde yaptığı, başka kurumların müdahil olmadığı bir çalışmadır. Bu çalışma henüz sonuçlanmamıştır.'' 
     





</TEXT>
</DOC>
