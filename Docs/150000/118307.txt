<DOC>
<DOCNO> 118307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/11/son/sontur15.html </URL>
<DATE> 2002/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tribün terörü yargı önünde... 
</HEADLINE>
<TEXT>

     Bursaspor-Trabzonspor maçında çıkan olaylardan sonra, haklarında ''çete oluşturmaktan '' dava açılan 4'ü tutuklu 6 taraftarın yargılanmasına yarın başlanacak. 
     Bursa Cumhuriyet Savcısı Ali Sarısoy'un hazırladığı iddianamede, TCK'nın 313, 516, 517, 522 ve 456. maddeleri uyarınca ''cürüm işlemek için teşekkül oluşturmak, nası ızrar, görevli memura karşı müessir fiile eksik teşebbüs'' suçlarını işledikleri öne sürülen taraftarlar, Selim Kurtulan, Yüksel Çolak, Mehmet Güzelsöz, Murat Paligrat Cem Rendesoy ve Tarık Çapçı, 2 ila 13 yıl arasında hapis cezası talebiyle Bursa 2. Ağır Ceza Mahkemesi'nde yargılanacak. 
     Türkiye'de ilk kez ''çete oluşturma'' suçlamasıyla hakim huzuruna çıkacak taraftarların yargılanması sırasında, ''taraftar, yönetici, teknik direktör ve futbolcular arasındaki maddi çıkara dayanan'' ilişkilerin de belgelerle ortaya çıkması bekleniyor. 
     Savcılık iddianamesinde, önceki dönemlerde taraftarların yönetici, teknik direktör ve futbolculardan maddi çıkar sağladıkları öne sürülmüştü. 
     





</TEXT>
</DOC>
