<DOC>
<DOCNO> 105944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/05/son/sontur05.html </URL>
<DATE> 2002/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet, sloganlı ve alkışlı cenaze törenine karşı... 
</HEADLINE>
<TEXT>

     Diyanet İşleri Başkanlığı cenaze başında yüksek sesle konuşmanın, alkış tutmanın ve cenazeyi taşırken slogan atmanın İslam'a uygun olmadığını açıkladı. 
     Diyanet İşleri Başkanlığı, 11 Ekim günü, cuma namazında bütün camilerden okutacağı hutbede, İslam dininin insana saygıyı önemli bir görev olarak gördüğünü belirtecek. "İslam dini insanın hayatta olanına da ölenine de saygı gösterilmesini istemiştir" denilen hutbede, cenazenin arkasından mezara kadar gitmenin sünnet olduğu bildirildi. 
     Hutbede, cenaze ile ilgili dini görevler yerine getirilirken, bilgisizlik yüzünden bazı yanlışlıklar yapıldığı ifade edilerek, "Cenazenin başında yüksek sesle konuşulması, alkış tutulması, cenazeyi taşırken slogan atılması, İslam'a uygun olmayan faydasız ve gönülleri rahatsız eden anlamsız davranışlardır" denildi. 
     
     DÖVÜNMEK DE YANLIŞ 
     Hutbede, Allah'a isyan anlamına gelebilecek şekilde dövünüp saç baş yolmanın ve yersiz sözler söylemenin doğru olmadığı da bildirilirken, "Allah size sabırlar versin. 
     Başınız sağolsun. Allah geride kalanlara ömür versin " sözlerinin söylenebileceği kaydedildi. 
     





</TEXT>
</DOC>
