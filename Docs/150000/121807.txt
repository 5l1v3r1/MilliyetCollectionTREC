<DOC>
<DOCNO> 121807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/son/soneko15.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 94 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 94.05 puan artışla 1. seansı 13,017.80 puandan tamamladı. Hisse senetleri ortalama yüzde 0.73 prim yaptı. 
     Seans, 28.12 puan düşüşle 12,895.63 puan seviyesinden açıldı. Daha sonra gelen satışlarla 12,737.78 puana kadar gerileyen endeksin, 12,800-13,200 puan bandındaki hareketine devam ettiği gözlendi. Ardından endeks hisselerine gelen sınırlı alımlarla 13,000 puanın üstü test edildi. Seansın ilk yarısı 7.38 puan azalışla 12,916.37 puandan geçildi. Endeksin bu seviyelerde tutunduğu gözlenirken, seans 13,017.80 puandan kapandı. 
     Endeks, seans içinde en düşük 12,737.78 puana gerilerken, en yüksek değer olarak da 13,047.65 puanı gördü. 
     Seans kapanışında mali endeks 123.17 puan artışla 16,373.67 puana, sanayi endeksi 117.86 puan artışla 12,346.11 puana yükselirken, hizmetler endeksi 6.13 puan düşüşle 8,332.82 puana geriledi. 
     Böylece önceki kapanışa göre mali grup hisseler ortalama yüzde 0.76, sanayi grubu hisseleri ortalama yüzde 0.96 oranında değer kazanırken, hizmetler grubu hisseleri ortalama yüzde 0.07 oranında değer yitirdi. 
     İşlem gören toplam 280 hisse senedinden 151'i değer kazanırken, 36'sı da değer yitirdi. 93 hissenin fiyatında ise değişiklik olmadı. 
     Seansta, 237 trilyon 590 milyar 384 milyon liralık işlem hacmi oluştu. 
     Yapı ve Kredi Bankası, Garanti Bankası, İş Bankası C , Tüpraş ve Turkcell en yoğun işlem gören hisseler oldu. 
     Borsa uzmanları, MGK toplantısının günün önemli gündemlerinden biri olduğunu ifade ederek, piyasaların bunun dışında Kıbrıs barış planı, IMF ziyareti ve ayın 12'sindeki Avrupa Birliği Kopenhag zirvesindeki gelişmeleri yakından takip edeceğini, yeni bir gelişme olmadığı sürece bugün için yatay seyirin devamının beklendiğini kaydediyorlar. 
     





</TEXT>
</DOC>
