<DOC>
<DOCNO> 137412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/guncel/gun90.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>

     Alper Mestçi - Hüseyin Özcan 
serindurus milliyet.com.tr Fax 0212 505 69 19 

     The Anatolian child does not eat these feet Anadolu çocuğu bu ayakları yemez 
Bir kamyon arkası yazısı 

Ukra YN a - Ukra NY a      Şehirlerarası yollarda giderken illa ki bir yerde kamyon arkasına düşeriz. İyi ki de düşeriz. İki hususa dikkat etmek gerekir o kamyon sollanıncaya kadar geçen süre içerisinde. 1- Kamyonun kasasına yazılmış veciz sözlere. 2- Kasada yazan bir kelimeye... 1.maddeye bir girersek, çıkamayız. "Kamyoncusun dediler, kız vermediler" ya da "Rampaların ustasıyım, gözlerinin hastasıyım" gibi yüzlerce ilginç lafa rastlarız... Bir gün detaylıca irdeleriz. Gelelim asıl konuya, 2.maddeye... 
     Bir kelime vardır, biraz derinlerde kalan, kuyuya atılan, mümkünatı yok çıkarılamayan. Ne Türk Dil Kurumu Başkanları gördü geçirdi, ı-ıh, bana mısın demedi. Kimse o kelimeyi düzeltemedi. Nesillerden nesillere, onlarca değişik versiyonuyla, memleketin karayollarında seyreden kamyonların kasalarından, arkalarında mecburi takılıp kalan arabadakilere nanik yapıp duruyor. Evet, bu kelime "Karoser"... Ya da o kasayı imal edenin, babasından, ustasından öğrendiği gibi, reklam amaçlı olarak yağlıboyayla kasaya yazdığı şekilde karisör, karoseri, karsör, karuser, karasör... Yazmakla bitmez... Kim nasıl biliyorsa, o şekilde yazdığı gibi işte... O yüzden biz bir kamyonun arkasına düşmekten, sırf o kelimenin yeni bir versiyonunu görmemize yol açabileceği beklentisiyle keyif alırız. 
     Peki ama UkraYNa’ya ne demeli 15 şubatta Ömer Üründül TRT’deki Milli Maçımızda yorum yaparken 90 dakika boyunca UkraYNa’ya UkraNYa deyince, SERİNDURUŞ okurlarının dikkatli kulaklarından kaçamayarak köşemize konuk oldu. Ancaaaak... Aynı gün, gazetemizin 20 sayfasında, "Basketbol Milli Takımımız Yunanistan, Hırvatistan ve UkraNYa ile eşleşti" diye yazılınca... Ve de bu hata, tüm yurtta, dış temsilciliklerde ve KKTC’de olay haline gelince ve aldığımız maillerde de "Ele talkını vermek kolay, hadi yutun bakalım salkımı" denince... Yutmak şart oldu. 
     Sayın Ömer Üründül’ün attığı taş, ne yazık ki ikinci bir "Karoser" vakasına dönüştü, geldi bizim kafamızı yardı. İşte yazdık ve diyetimizi ödedik. Dileriz UkraYNa ile oynanacak maçlarda, başka versiyonlar duymayız... 
     
     
     Iceberg dağı Petek... 
     "Ben aslında biraz iceberg dağıyım..." 
</TEXT>
</DOC>
