<DOC>
<DOCNO> 133271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/26/son/soneko02.html </URL>
<DATE> 2003/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta, 392 vadeli devlet ihalesi düzenleyecek... 
</HEADLINE>
<TEXT>

     Hazine bu hafta 392 gün vadeli ABD Doları cinsinden iskontolu devlet tahvili ihalesi düzenleyecek. 
     Hazine 28 Ocak Salı günü düzenleyeceği 392 gün vadeli dolar cinsinden iskontolu devlet tahvili ihalesinde satılacak kağıtların ihraç tarihi 29 Ocak 2003 olarak belirlendi. 
     İhalede ihraç edilecek kağıtların geri ödemesi 26 Şubat 2004 tarihinde yapılacak. 
     Hazine en son 21 Ocak tarihinde biri 371 gün vadeli iskontolu, diğeri 3 ayda bir değişken faiz ödemeli olmak üzere, iki tahvil ihalesi birden düzenlemişti. 
     371 gün vadeli tahvil ihalesine toplam 5 katrilyon 763.5 trilyon liralık teklif gelirken, ihalede nominal 4 katrilyon 380.4 trilyon liralık satış gerçekleşmişti 
     Net satış miktarı da 2 katrilyon 739.3 trilyon lira olan ihalede bileşik faiz yüzde 58.50, basit faiz ise yüzde 58.78 olmuştu 3 ayda bir değişken faiz ödemeli tahvil ihalesine ise toplam 393.7 trilyon liralık teklif gelirken nominal 279.6 trilyon liralık satış yapılmıştı. İhaledeki net satış miktarı 275.5 trilyon lira olmuştu. İhalede dönemsel faiz yüzde 13.17 olarak belirlenmişti. 
     Hazine, önümüzdeki hafta 167.2 trilyon lira iç borç ödemesinde bulunacak. 
     





</TEXT>
</DOC>
