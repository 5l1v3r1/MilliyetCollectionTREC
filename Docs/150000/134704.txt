<DOC>
<DOCNO> 134704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/siyaset/siy06.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş’a destek verdiler 
</HEADLINE>
<TEXT>

Rauf Denktaş’a destek mitingine havanın kötü olması nedeniyle beklenen ilgi ve katılım olmadı. 
     KKTC ile Cumhurbaşkanı Rauf Denktaş’a destek vermek amacıyla düzenlenen miting, farklı siyasi düşünceye sahip sivil toplum kuruluşları ve partileri bir araya getirdi. Yağmur ve rüzgar nedeniyle katılımın düşük olduğu Şişli Abide - i Hürriyet Meydanı’ndaki mitingde konuşan eski Dışişleri Bakanı Şükrü Sina Gürel, "Kıbrıs, Türk ulusunun ileri korunma mevziidir. Annan planı bir çözüm planı değil, Türk ulusunun, Türkiye Cumhuriyeti’nin çözülüş planıdır" dedi. Sadece Türk ve KKTC bayraklarının açıldığı mitingte konuşanlar arasında BBP Genel Başkanı Muhsin Yazıcıoğlu, İP Genel Başkanı Doğu Perinçek, MHP Genel Başkan Yardımcısı Şevket Bülent Yahnici, DYP Genel Başkan Yardımcısı Şerif Ercan da yer aldı. İstanbul Üniversitesi Rektörü Prof. Dr. Kemal Alemdaroğlu ise "Kıbrıs toprak değil, vatandır" dedi. 
     



 SİYASET 















</TEXT>
</DOC>
