<DOC>
<DOCNO> 110295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/30/son/sondun14.html </URL>
<DATE> 2002/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'nin ilk bedava eroin kliniği gelecek yıl açılacak 
</HEADLINE>
<TEXT>

     İngiltere'de, bağımlılıktan kurtulamayan kişilere bedava eroin dağıtacak ilk kliniğin önümüzdeki yıl açılması bekleniyor. 
     The Independent gazetesi, hükümetin önündeki teklife ilk olarak Kent bölgesi polisinin destek verdiğini ve bu bölgedeki fizibilite çalışmalarına başlandığını belirtti. 
     Çalışmalar sonucunda uygulamanın başarılı olacağına inanılması halinde, önümüzdeki yıl, başta Rochester, Chatham ve Gillingham gibi eroin tüketiminin yüksek olduğu kentler olmak üzere birçok yerde 24 saat hizmet veren eroin kliniklerinin açılması planlanıyor. 
     Bu kliniklerden yararlanabilmek için bağımlının önce kendisine sunulan tedavi olanaklarını denemesi ve bunlardan sonuç alınamadığını kanıtlaması gerekiyor. Tedavisi olanakları olmayan bağımlıların bölgelerindeki eroin kliniğine günde üç kez başvuruda bulunabilmeleri, bu kişilere sağlıklı koşullarda, uygun dozlarda ve sağlıklı biçimde hazırlanmış eroin enjeksiyonlarının yapılması öngörülüyor. 
     Uygulamanın hazırlıklarını üstlenen Kent bölgesi polisine göre, birçok yönden daha güvenlik görünen eroin klinikleri, giderek artan hırsızlık, yankesicilik ve gasp gibi sokak suçlarını da azaltacak. 
     İngiltere'deki bütün kesimler uygulamaya bu kadar olumlu bakmıyor. Özellikle Muhafazakar Parti ve muhafazakar basının aralarında bulunduğu bazı grupların eroin klinikleri kurulmasına sonuna kadar karşı çıkmaları ve büyük tartışmaların yaşanması bekleniyor. 
     





</TEXT>
</DOC>
