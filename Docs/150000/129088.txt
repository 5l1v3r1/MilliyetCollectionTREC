<DOC>
<DOCNO> 129088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/06/son/soneko26.html </URL>
<DATE> 2003/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC'ten gelen güvence petrol fiyatlarını düşürdü... 
</HEADLINE>
<TEXT>

     Uluslararası piyasalarda yeniden son 2 yılın en yüksek düzeyine çıkan petrol fiyatları, Petrol İhraç Eden Ülkeler Örgütü'nden OPEC gelen güvenceyle bir miktar geriledi. 
     OPEC'in, fiyatları aşağıya çekmek için üretimi artırmaya hazır olduğu haberlerinin gelmesinin ardından, Londra piyasasında Brent türü petrolün varil fiyatı, 22 sent gerileyerek 30.55 dolara indi. 
     ABD hafif petrolünün varil fiyatı da 36 sent azalışla 32.72 dolara geriledi. 
     Gerilemeye rağmen hala son iki yılın en yüksek düzeyine yakın olan bu fiyatlar, dünya ekonomisinin yavaşlamasına neden olabileceği belirtilen kritik 30 dolar sınırının da üzerinde bulunuyor. 
     OPEC yetkilileri, fiyatların üst üste 20 iş günü boyunca örgütün belirlediği üst sınır olan 28 doların üzerinde seyretmesi durumunda, üretim artışına gidileceğini bildiriyor. 
     





</TEXT>
</DOC>
