<DOC>
<DOCNO> 140023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/02/spor/spo02.html </URL>
<DATE> 2003/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Menajer krizi 
</HEADLINE>
<TEXT>

Ortega konusunda River Plate ile pürüzleri çözen Fenerbahçe, menajerlere ödediği paralara takıldı 
     YALÇIN TÜRK 

     Yıldırım kararlı 
     FENERBAHÇE, Ortega konusunda River Plate ile anlaşmaya varırken, bu kez de menajerlere verdiği paralara takıldı. Arjantin Kulübü’nün Başkanı Aguilar ile pürüzleri halleden Sarı - Lacivertliler, transfer sırasında menajerlere ödediği payın peşine düştü. Başkan Aziz Yıldırım ısrarla kulübün kasasından çıkan paraları geriye istediklerini Ortega’nın menajerlerine iletti. 
     
     Aguilar döndü 
     GÖRÜŞMELERDE hazır bulunan menajer Celalettin Bilgiç, pazartesi günü sorunun çözüme kavuşacağını söyledi. Bu arada River Plate Başkanı Aguilar ve yönetici arkadaşları dün ülkesine geri döndü. Arjantinli yöneticiler kesin bir sonuç almadan Türkiye’den ayrılırken, önümüzdeki hafta yapılacak toplantıların sonucunu beklemeye koyuldular. 
     
Derbiye kilitlendiler      Cezaları nedeniyle Malatya maçında oynayamayan Fatih, Abdullah ve Kemal, derbi için gün sayıyor. Sarı - Lacivertli takımın üç yıldızı, "Sabırsızlıkla Galatasaray maçını bekliyoruz. Önce centilmenlik sonra galibiyet istiyoruz. Bunun için elimizden geleni yapacağız" dediler. 
     
Dereağzı’nda çalıştılar      GALATASARAY maçının hazırlıklarına ara vermeden başlayan Fenerbahçe, Dereağzı Tesisleri’nin karla kaplı olması nedeniyle Dereağzı Tesisleri’ne alındı. Malatyaspor karşısında alınan üç puan nedeniyle futbolcuların bir hayli neşeli oldukları gözlenirken, maçta 45 dakikadan fazla oynayanlar takımdan ayrı düz koşu yaptı. Teknik Sorumlu Oğuz Çetin, diğer futbolculara kondisyon ve dayanıklılık çalışması uyguladı. 
     



 SPOR 

























</TEXT>
</DOC>
