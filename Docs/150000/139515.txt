<DOC>
<DOCNO> 139515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/son/sontur14.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yaşayan Türklere ülkeden ayrılma çağrısı yapıldı 
</HEADLINE>
<TEXT>

     Dışişleri Bakanlığı, Irak'la ilgili son gelişmeler çerçevesinde, bu ülkede yaşayan Türk vatandaşlarının bölgeden ayrılması yönünde çağrıda bulundu. 
     Bakanlıktan yapılan yazılı açıklamada, ''Bölgedeki gelişmeler çerçevesinde, bundan böyle vatandaşlarımızın Irak'a seyahat etmemeleri, bu ülkede bulunan tüm vatandaşlarımızın ise en kısa zamanda ülkeden ayrılmaları kişisel güvenlikleri açısından tavsiye olunur'' denildi. 
     Açıklamada ayrıca, Irak'ta bulunan Türk vatandaşlarının bu ülkede kalmayı tercih etmeleri durumunda, kişisel güvenliklerine yönelik olarak ortaya çıkabilecek risklerin sorumluluğunu üstlenmeleri gerektiği belirtildi. 
     
</TEXT>
</DOC>
