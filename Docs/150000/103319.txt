<DOC>
<DOCNO> 103319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/22/yazar/pulur.html </URL>
<DATE> 2002/08/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Trampetler çalmasa, insan gürültüye gitmese... 
</HEADLINE>
<TEXT>

     Orhon Murat Arıburnu, kurşuna dizilen mahkumu anlatan şiirinin sonunda "Bari şu trampetler çalmasa İnsan gürültüye gitmese" der... 
     İnsanlar, bu memlekette hep gürültüye gidiyor, kurşuna dizilmeseler de... 
     Tarsus yolundaki şu kazaya bakın... 
     Otobüs Hacıbektaş Veli törenlerine katılanları döndürüyor, içinde yetmişe yakın insan var, 34’ü ölü gerisi yaralı... 
     Neymiş, şoför, "Az benzin yakayım diye vitesi boşa atmış, frenler tutmamış... 
     
     KABAHAT kimin 
     Yıllar önce Ataköy’de tüpgaza kibrit çakıp, insanları yakan garsonun olduğu gibi bunda da şoförün... 
     Peki, o otobüs sahiplerinin, kiralayanların, içine dolanların, yolda denetim yapmayanların hiç mi kabahati yok 
     Otobüsün uzun yol yapacak belgesi yok 
     Şenlik için gezi düzenleyenler, bunun farkında bile değil 
     Otobüsün içindekiler - vefat edenlere Allah rahmet eylesin, kalanlara geçmiş olsun - kuzu kuzu oturmuşlar, kimse kalkıp, bu otobüs, bu haliyle, bu yolcuyla uzun yola gidemez, demiş mi 
     Dememiş, diyemezler, hem bunu Türkiye’de söyleyecek kaç kişi var ki 
     
     BIRAKIN otobüsleri, şehirdeki minibüs yolcuları bilir, minibüs şoförleri yolcu kapmak için yapmadıkları "pisliği" bırakmazlar, siz minibüs yolcularından biriyseniz, sıkıysa şoförü bir uyarın bakalım, "Şoför efendi, biraz dikkatli sürün" deyin de başınıza gelecekleri görün. 
     Şoförden önce, yolcular lafı ağzınıza tıkar 
     "Beğenmiyorsan in " 
     "Canın tatlıysa taksi tut " 
     "Şoförü kızdırma " 
     Bir dövmedikleri kalır, hele biraz diklenin, muavinle birlikte o haltı da yerler. 
     Onun için kabahati sadece şoföre yıkmanın doğru olmadığını düşünüyoruz. 
     O otobüsü tutanlar, o otobüse dolanlar, yollarda o otobüsün halini görüp durdurmayanlar suçlu değil mi 
     
     YA Kağıthane’deki facia... 
     Çocuklar, adı tesis olan derme çatma yerde futbol oynuyorlar, yağmur yağınca, maçtan sonra bir su birikintisinden geçerken elektrik çarpıyor, üç çocuk, bir baba çırpına çırpına ölüyor. 
     Televizyonda gösterdiler, adı yeraltı elektrik kablosu güya ortada, topraklama yapılmamış, kablo yer yer poşetlerle sarılmış, yönetmeliğe göre 80 santim derinlikten geçmesi gerekiyormuş, bir karış bile kazmamışlar, yağmur, gelince toprak gitmiş, kablo açığa çıkmış... 
     Bundan kimler mi sorumlu 
     Hiç merak etmeyin, mutlaka bir bekçi, bir odacı, bilemediniz bir elektrikçi bulur, ortaya çıkarırlar, sonunda o da beraat eder, biter. 
     Ve aziz halkımız da, bu haltı yiyenleri, seçimde yine seçer. 
     
     ORHON Murat Arıburnu ne diyordu 
     "Bari şu trampetler çalmasa 
     İnsan gürültüye gitmese" diyordu... 
     Çok mu önemli insanların gürültüye gitmesi .. 
     "Saldım çayıra, Mevla kayıra " lafı, bu memleketin lafı değil mi 
     Her ölüm de, "Allah verdi, Allah aldı " lafına boyun eğip, mezbahaya giden koyun misali insanlar, bu memleketin insanı değil mi 
     Hem bırakın bunları, önemli olan nedir bilir misiniz 
     Deniz Baykal’ın, Kemal Derviş’e "Kemal" deyip demediğidir. 
     Hani bir zamanlar, Turgut Özal’ın "Prezidan" küçük adıyla "Hey Corç, versene borç " deyip demediği de tartışılmıştı ya 
     
     







Baykal’ın vebali 


Ya bir de deprem olsaydı 


Aslı Petrum... 


Ecevit - Derviş görüşmesi 


Haydi Deniz... Dayan Deniz ayrılsak da beraberiz .. 


Genç oylar "yeni"lere .. 


Siyaset, alkol ve öğrenciler 


ABD Irak’ı vurmasa da... 


Buna "adil yargı" demek mümkün mü 


Trampetler çalmasa, insan gürültüye gitmese... 


HADEP’in seçim şansı 


Benim oyuma sol seçmenin tepkisi 


Bu borç ödenemez 


Derviş’in solu ne yana düşüyor 


</TEXT>
</DOC>
