<DOC>
<DOCNO> 125209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/17/son/soneko43.html </URL>
<DATE> 2002/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Temerrüt faizlerini de kapsayan yasa Meclis'e sevkedilecek 
</HEADLINE>
<TEXT>

     Sanayi ve Ticaret Bakanı Ali Coşkun, bir hafta zarfında Türkiye Odalar ve Borsalar Birliği TOBB ve diğer sivil toplum örgütlerinin görüşleri alınarak tüketiciyi koruma yasa tasarısını Meclis'e sevk edileceğini bildirdi. 
     Bu yasa içinde şimdiye dek meydana gelen boşlukların kaldırılmış olacağını belirten Bakan Coşkun, ''bunlardan biri temerrüt faizleridir'' dedi. 
     Ali Coşkun, Ankara Ticaret Odası Başkanı Sinan Aygün ve beraberindeki heyeti kabul etti. 
     Coşkun, bu ziyaret sırasında yaptığı konuşmada, tüketiciyi koruma bakımından kredi kartlarının fevkalade önemli olduğunu ve bir şeklinde bir mesele haline geldiğini belirterek, ''tabii, bankalar bana bağlı değil ama kabine olarak, hükümet olarak hepsinden sorumluyuz'' diye konuştu. 
     Bakan Coşkun, kendilerine bağlı olan ve daha önce sevk edilen tüketiciyi koruma yasa tasarısında eksiklikler bulunduğunu belirterek, şunları söyledi 
     ''Onu geri çektik. Kadük kaldı. Zaten bir hafta zarfında TOBB ve diğer sivil toplum kuruluşlarının görüşlerini alarak hazırlayacağımız yasayı meclise sevk edeceğiz.'' 
     





</TEXT>
</DOC>
