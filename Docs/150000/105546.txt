<DOC>
<DOCNO> 105546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/03/son/sontur10.html </URL>
<DATE> 2002/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'de adaylık yarışına tehdit karıştı... 
</HEADLINE>
<TEXT>

     Ordu'nun Ünye ve Çaybaşı ilçelerinin DYP ilçe başkanlarının, aday yoklamasında başarılı olamayan bir aday adayının kendilerini tehdit ettiği iddiasıyla Cumhuriyet Savcılığı'na başvurduğu bildirildi. 
     Ünye Cumhuriyet Savcılığı'na başvuran DYP Ünye İlçe Başkanı Mehmet Eribol, aday adaylarından İsmail Hakkı Yılmaz'ın yandaşlarıyla birlikte bürosunu basıp kapısını kırdığını ve tehdit edildiğini öne sürerek, can güvenliğinin sağlanmasını istedi. 
     DYP Çaybaşı İlçe Başkanı Yaşar Baş da, aynı kişi tarafından tehdit edildiği ve can güvenliği bulunmadığı gerekçesiyle Ünye Cumhuriyet Savcılığı'na başvurdu. 
     Başvurular üzerine Ünye Cumhuriyet Savcılığı tarafından soruşturma başlatılırken, 1 Eylül Pazar günü yapılan aday yoklamasında 5. sırayı alan İsmail Hakkı Yılmaz ise tehdit iddialarının doğru olmadığını söyledi. 
     





</TEXT>
</DOC>
