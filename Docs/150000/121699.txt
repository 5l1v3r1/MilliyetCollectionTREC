<DOC>
<DOCNO> 121699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/29/ekonomi/eko08.html </URL>
<DATE> 2002/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı, gıdada satınalma ve evlilik ile büyüyecek 
</HEADLINE>
<TEXT>

     Sabancı Holding Gıda Grup Başkanı Haluk Dinçer, GıdaSA’nın Sabancı’nın gıdada büyüme platformu olacağını söyledi. GıdaSA Sabancı Gıda Sanayi ve Ticaret AŞ’nin kuruluşuyla ilgili olarak bir açıklama yapan Dinçer, tüm gıda kategorilerini stratejik açıdan değerlendirdiklerini belirtti. Dinçer, güçlü bir şemsiye marka altında geniş bir ürün yelpazesi oluşturmayı hedeflediklerini, bu amaçla şirket satınalmalarında, stratejik işbirliklerinde daha aktif olacaklarını kaydetti. 
     
     25 trilyon sermayeli 
     Sabancı Holding’den Borsa’ya bugün gönderilen açıklamada, 25 trilyon lira sermayeyle kurulacak GıdaSA’ya 24 trilyon 999 milyar 900 milyon lira sermayenin yüzde 99.99’u oranında payla kurucu ortak olarak iştirak edilmesine karar verildiği bildirilmişti. 
     MarSa KJS ve DanoneSA, Sabancı Holding Gıda Grubu çatısı altındaki diğer şirketleri oluşturuyor. 
     



 EKONOMİ 


















</TEXT>
</DOC>
