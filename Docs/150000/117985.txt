<DOC>
<DOCNO> 117985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/09/son/sonspo10.html </URL>
<DATE> 2002/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba "Çıkışımız sürecek..." 
</HEADLINE>
<TEXT>

     Trabzonspor Teknik Direktörü Samet Aybaba Göztepe karşısında oyuna çok iyi başladıklarını ve inanılmaz goller kaçırdıklarını belirterek, şöyle devam etti 
     ''Bu kadar gol kaçınca, bir sıkıntı yaşanması kaçınılmazdı. Sonuçta yine galibiyet golünü bulduk. İkinci yarıda oyun dengelendi. Futbolcularım son 4 maçtır sürdürdükleri tempolu mücadeleyi bu maçta da sergiledi. Onları kutluyorum. Biz Trabzon halkına yakışan bir ekip olmak için çalışıyoruz. Çıkışımız sürececek.'' Göztepe Teknik Direktörü Mustafa Fedai, Trabzonspor maçına mutlak galibiyet için çıktıklarını, ancak sahadan yenilgiyle ayrıldıkları için üzgün olduklarını söyledi. 
     Karşılaşma sonrasında sarı-kırmızılı ekibin soyunma odasında büyük üzüntü yaşanırken, kısa bir değerlendirme yapan Mustafa Fedai, ''Maça çok kötü başladık. Defansta hatalar yapıp rakibimize pozisyon verdik. İkinci yarıda üstün oynayan taraf bizdik ama gol atma becerisini gösteremedik. Mutlak kazanmamız gereken maçı kaybettik, üzgünüz'' dedi. 
     





</TEXT>
</DOC>
