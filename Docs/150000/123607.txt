<DOC>
<DOCNO> 123607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/09/son/sontur23.html </URL>
<DATE> 2002/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesajlı tacizi anlatırken bayıldı... 
</HEADLINE>
<TEXT>

     Samsun'da, kendisine cep telefonundan mesaj gönderen kişiyi yaralayan eşinin duruşmasında tanık olarak dinlenen genç kadın, olayı anlatırken baygınlık geçirdi. 
     SSK Samsun Bölge Hastanesi'nde çalışan eşi Meliha Bulut'a 36 cep telefonundan mesaj göndererek rahatsız eden eşinin mesai arkadaşı Selim Kaya'yı tartışma sırasında tabancayla yaraladığı belirtilen Canik Belediyesi Park ve Bahçeler Müdürü Murat Bulut'un 38 yargılanmasına başlandı. 
     Gazi Osman Paşa Mahallesi'nde yaklaşık 1 ay önce meydana gelen olay sonrası tutuklanan ve Samsun 2. Ağır Ceza Mahkemesi'nde ''adam öldürmeye teşşebbüs'' suçundan hakim karşısına çıkan Murat Bulut, ifadesinde olayın kaza sonucu meydana geldiğini savundu. 
     Kendi makamına çağırdığı Kaya ile tartıştıklarını belirten sanık, ''Bu sırada belimdeki silahı alıp bana doğrultmak isterken ben de müdahale edince silah aniden patladı'' dedi. 
     Tanık olarak dinlenen sanığın eşi Maliha Bulut da Kaya'nın kendisine sürekli ''sevgi'' içerikli mesaj gönderdiğini ve durumu eşine anlattığını söyledi. Bu sırada olayın heyecanıyla genç kadın baygınlık geçirince duruma olay yerine çağrılan ''112 Acil Servis'' ekipleri müdahale etti. 
     Bulut, daha sonra kendine gelirken, mahkeme heyeti sanığın tutuksuz yargılanmasına karar vererek duruşmayı erteledi. 
     





</TEXT>
</DOC>
