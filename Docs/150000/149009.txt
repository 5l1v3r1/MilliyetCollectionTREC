<DOC>
<DOCNO> 149009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/11/spor/spo06.html </URL>
<DATE> 2003/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu’ya son darbe 
</HEADLINE>
<TEXT>

Süper haltercimiz, harç parasını yatırmadığı için üniversiteden atıldı 
     CEMAL ERSEN 

     Şoke oldu 
     DÜNYA ve Olimpiyat Şampiyonu haltercimiz Halil Mutlu üniversiteden atıldı. Sakarya Üniversitesi Beden Eğitimi ve Spor bölümünde okuyan Mutlu, Avrupa Şampiyonası öncesi aldığı "şok" haberle yıkılırken, "İkinci dönem harç parasını yatırmadığım için atılmışım. Atıldığımı, herhangi bir uyarı yapmadan mektup ile bildirdiler. Böyle bir muameleyi hak etmedim" ifadesini kullandı. 
     
     Başkan’a mesaj 
     MUTLU kendisini en çok üzen olayın, 1996 olimpiyatının madalyalı boksörü, Beden Eğitimi ve Spor Bölümü Başkanı Malik Beyleroğlu’nun okuldan atılmasında rol oynaması olduğunu belirtti. Haltercimiz, "Sözde sporcunun halinden sporcu anlar derler. Büyük sıkıntılar yaşadığımı herkes biliyordu. Sınavlara gidememeyeceğimi okula da bildirmiştim. Yeniden sınava gireceğim" dedi. 
     
Hedef kürsü      Yunanistan’ın Loutraki kentinde 13 - 20 Nisan’da düzenlenecek Avrupa Halter Şampiyonası’na katılacak bayan ve erkek milli takımları hazırlıklarını tamamlama aşamasına geldi. Federasyon Başkanı Kenan Nuhut, 2004 olimpiyatı için vize niteliği taşıyan şampiyonada, ilk sıralar için mücadele edeceklerini söyledi. 
     


SPOR 


























</TEXT>
</DOC>
