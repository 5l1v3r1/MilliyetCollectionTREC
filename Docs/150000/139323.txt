<DOC>
<DOCNO> 139323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/27/siyaset/siy07.html </URL>
<DATE> 2003/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk, tezkereden önce konuşacak 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, TBMM’de yapılacak ABD askerlerinin Türkiye’ye konuşlanmasına yönelik tarihi oylama öncesinde "destek için uluslarası yasallık şartının sağlanması" gereğine ilişkin görüşlerini bir kez daha kamuoyuna duyuracak. 
     Çankaya Köşkü, dün akşam Sezer’in Özel Kalem Müdürü ve Dış Politika Başdanışmanı Tacan İldem’in haftalık basın toplantısını bugün yapacağını açıkladı. Her hafta cuma günü yapılan toplantının tezkerenin oylanacağı güne alınması dikkat çekti. Kaynaklar, Köşk’te yarın MGK toplantısı yapılacağı için programın değişmiş olabileceği görüşünü savunurken, program değişikliği kulislere, "Sezer, tezkerenin çıkarılabilmesi için uluslarası yasallık şartı aranması yönündeki görüşlerini son kez kamuoyuna duyuracak" şeklinde yansıdı. Sezer’in dün TBMM Başkanı Bülent Arınç’la yaptığı görüşmenin de bu çerçevede gerçekleştiği öne sürüldü. 
     
     
     



 SİYASET 


















</TEXT>
</DOC>
