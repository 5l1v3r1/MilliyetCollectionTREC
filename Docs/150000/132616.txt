<DOC>
<DOCNO> 132616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/23/son/sondun11.html </URL>
<DATE> 2003/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta silah denetçileri 5 tesisa ani baskın yaptı... 
</HEADLINE>
<TEXT>

     Irak'ta denetimlerini sürdüren BM silah uzmanlarının, bugün 5 tesise ani baskınlar yaptıkları bildirildi. 
     Iraklı yetkililerin açıklamalarına göre, Uluslararası Atom Enerjisi Ajansı'ndan IAEA uzmanlar, başkent Bağdat'ın yaklaşık 30 kilometre kuzeyindeki Tarmiya'da bulunan Ticaret Bakanlığı'na ait gıda depolarını aradılar. 
     BM İzleme, Doğrulama ve Denetleme Komisyonu'ndan UNMOVIC füze uzmanlarından oluşan bir heyetin de, Bağdat'ın birkaç kilometre kuzeyindeki cam elyafı üretim tesisine gittiği bildirildi. 
     Kimyasal silah uzmanlarından oluşan bir başka UNMOVIC heyetinin dün denetledikleri El Kakaa füze tesisine yeniden gittikleri kaydedilen açıklamada, UNMOVIC'in biyolojik silah uzmanlarından oluşan bir heyetinin de, Bağdat'daki Mustansiriya Üniversitesi'nin fen ve tıp fakültelerinde incelemelere başladıkları duyuruldu. 
     





</TEXT>
</DOC>
