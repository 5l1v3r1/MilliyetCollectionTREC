<DOC>
<DOCNO> 102121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/15/son/sontur27.html </URL>
<DATE> 2002/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Başkanlık Divanı toplandı 
</HEADLINE>
<TEXT>

     ANAP Başkanlık Divanı, Genel Başkan Mesut Yılmaz'ın başkanlığında toplandı. 
     Yılmaz, ANAP Genel Merkezi'ndeki toplantıya girişinde bir gazetecinin, ''Yaşar Okuyan'ı ziyaret ettiniz. Aranızda bazı sorunlar vardı'' sözlerine karşılık, ''Hayır, hiçbir şey yok'' karşılığını verdi. 
     Bir başka soru üzerine de Yılmaz, Erkan Mumcu ile yakında tekrar görüşeceğini belirterek, gazetecilerin diğer sorularını yanıtsız bıraktı. 
     Öte yandan Yılmaz, Başkanlık Divanı toplantısına gelmeden önce, eski Çalışma ve Sosyal Güvenlik Bakanı Yaşar Okuyan'ı, Başkent Üniversitesi Hastanesi'nde ziyaret etti. Yılmaz, hastaneden ayrılırken Yaşar Okuyan'ın sağlık durumunun iyi olduğunu bildirdi. 
     





</TEXT>
</DOC>
