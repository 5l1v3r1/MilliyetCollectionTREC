<DOC>
<DOCNO> 134874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/03/son/sontur12.html </URL>
<DATE> 2003/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşamın sırrı pratik bilgilerde gizli 
</HEADLINE>
<TEXT>

     Günlük yaşamda işimize yarayacak küçük ama önemli bir çok pratik bilgiyi internet sitelerinde bulmak mümkün. Önemsiz gibi görünen ancak çok soruna pratik çözümler getiren bilgiler, günlük yaşamda kolaylık sağlıyor. İnternet sitelerinde, elektrik kesintisinden sonra yakılacak mumun nasıl kullanılacağı, ayakkabı alırken ve çamaşır yıkarken dikkat edilecek hususlara kadar pek çok pratik bilgi yer alıyor. 
     İnternet sitelerindeki pratik bilgilerden en çok dikkati çekenlerden bazıları şunlar 
     - Eletrik kesintisi yada arızası sırasında tek bir mum ışığıyla kaldıysanız mumu, ufakta olsa bir aynanın önüne koyun. Böylece iki kat daha fazla aydınlanırsınız. 
     - Gözlük camınız çizildiyse, birkaç damla sirke veya votkayla yıkayın çizikler yok olacaktır. 
     - Ayakkabı almaya öğleden sonra, hatta akşama doğru gidin. Çünkü sabah saatlerinde ayak daima küçüktür. 
     - Boya tutmayan yıpranmış ayakkabılarınızı, boyamadan önce soyulmuş çiğ patatesle ovun boya tutacaktır. 
     - Vazodaki çiçeklerin daha uzun dayanması için, vazonuza yağmur suyu koymayı deneyin, çünkü çiçekler kireçli suyu sevmezler. 
     - Çaydanlığınızın içindeki kireçleri gidermek için, çaydanlığı yarı yarıya su ve sirkeyle doldurarak kaynatın ve bir gece bekletin - Camlarınızı yıkarken 1 litre sıcak suya 2 yemek kaşığı sirke karıştırın ve iç taraftan yıkarken yukarıdan aşağı, dış taraftan soldan sağa yıkayın. Camlarınız pırıl pırıl olacaktır. 
     - Havluları yıkamadan önce içine hafif tuz ve limon suyu katılmış ılık suya batırırsanız, hem daha çabuk hem de daha iyi temizlendiğini görecek ve renklerinin de bozulmadığını farkedeceksiniz. 
     - Çamaşır suyunu soğuk su ile karıştırarak kullanın. Çünkü sıcak su ile karıştırıldığında çok çabuk tesirini göstereceğinden çamaşırınızın bozulmasına sebep olabilir. 
     - Çamaşır makinenizin kireç tutmaması için makinanızı ayda bir temizlik sirkesi ile yıkayın. Makinanız boşken, deterjan yerine yarım litre temizlik sirkesi koyun ve makinanızı ön yıkama programında 95 derecede çalıştırın. Ayda bir tekrar ederseniz çamaşır makinanız asla kireç tutmaz. 
     - Dikiş dikeceksiniz fakat bir türlü ipliği iğneden geçiremiyorsunuz. Kolayı var, elinizin altındaki kalıp sabunlardan istifade edebilirsiniz. İpliğin ucuna süreceğiniz sabun, ipliği sertleştirecektir. Böylelikle ipliği zorlanmadan iğneye geçirebilirsiniz. 
     - Ayakkabılarınız küçük geliyorsa, içine ıslak bir tülbentle kapladığınız ayakkabı kalıbı koyun. Eğer ayağınızı sıkmaya devam ediyorsa içine sirkeyle ıslattığınız gazete kağıtlarıyla doldurun. Bir gecede birden bire ayağınıza uyduğunu göreceksiniz. 
     - Tıkanmış lavaboları açmak için, tıkanmış delikten sodalı kaynar su dökmeniz kafidir. 
     





</TEXT>
</DOC>
