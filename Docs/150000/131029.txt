<DOC>
<DOCNO> 131029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/15/son/sonspo03.html </URL>
<DATE> 2003/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayak Milli Takım kampı, Erciyes'te başladı... 
</HEADLINE>
<TEXT>

     Kayak Milli Takım kampı, Erciyes Kayak Merkezi'nde başladı. 
     Uluslararası Kayak Federasyonu'nca FIS 23-24 Ocak tarihlerinde Erciyes Kayak Merkezi'nde düzenleyeceği ''Balkan Açık Kayak Kupası'' yarışmalarına hazırlık amacı taşıyan kampa, çeşitli bölgelerden 12 erkek ve 5 bayan sporcu katılıyor. 
     Kayak Milli Takımı Antrenörü Kürşat Onbaşılı, antrenörler Kenan Uzel, Peter Dinçel ve Metin Polat ile birlikte kampta sporculara kondisyon ve kayaklı çalışmalar yaptırdıklarını belirterek, ''Türkiye'de kayak sporunda son yıllarda ilerleme var. Sporcularımız iyi hazırlanmaları halinde uluslararası yarışmalardan iyi sonuçlar alabilir. Kampta iyi bir hazırlık dönemi geçirerek, yarışmalarda bireysel ve takım halinde ilk 3 dereceye gireceğimize inanıyorum'' dedi. 
     Erciyes Kayak Merkezi'ndeki Kayak Milli Takımı'nın kampı, 20 Ocak Pazartesi gününe dek sürecek. 
     





</TEXT>
</DOC>
