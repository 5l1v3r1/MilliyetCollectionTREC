<DOC>
<DOCNO> 121553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/28/son/sondun10.html </URL>
<DATE> 2002/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Diana'nın annesi trafik kazasını ucuz atlattı... 
</HEADLINE>
<TEXT>

     Prenses Diana'nın annesi Frances Shand Kydd'ın bir trafik kazası geçirdiği, ancak kazadan büyük şans eseri yara almadan kurtulduğu açıklandı. 
     Strathclyde bölgesi polis teşkilatından yapılan açıklamada, 66 yaşındaki Kydd'ın Audi marka otomobiliyle bir köprünün korkuluklarına çarptığı bildirildi. 
     Otomobilde Kydd'ın dışında bir başkasının da bulunduğunu ifade eden polis sözcüsü, bu şahsın kimliğini açıklamaktan kaçındı. 
     Polis sözcüsü, B844 karayolunda Oban yakınlarında meydana gelen kazanın, Frances Kydd'ın arabanın kontrolünü kaybetmesiyle meydana geldiğini doğrulamakla yetindi. 
     Diana'nın annesi Frances Shand Kydd'ın kaza sırasında Oban yakınlarındaki ıssız bir ada olan Seil adasındaki evine gitmekte olduğu açıklandı. 
     





</TEXT>
</DOC>
