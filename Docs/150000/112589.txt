<DOC>
<DOCNO> 112589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/12/son/soneko12.html </URL>
<DATE> 2002/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TDV'den üniversite öğrencilerine dıs ticaret eğitimi... 
</HEADLINE>
<TEXT>

     Türk Dış Ticaret Vakfı TDV , genç girişimcileri geliştirmek ve daha iyi kariyer fırsatı sunmak amacıyla, ''Uygulamalı Uluslararası Ticaret ve Girişimcilik'' konulu eğitim seminerleri düzenleyecek. 
     TDV'den yapılan açıklamaya göre, eğitim programları 19 Ekim-16 Kasım tarihleri arasında, Bilkent Üniversitesi'nde yapılacak. 
     Dış Ticaret Eğitim seminerlerinde, tamamı iş adamı ve bürokratlardan oluşan eğitim kadrosu ile ihracat, ithalat, serbest bölgeler, devlet yardımları, ihracat finansmanı, standartlar, ihracat ve yatırım, teşvik, gümrük, yabancı sermaye, girişimcilik, e-ticaret, yurtdışı müteahhitlik, serbest bölgeler, lojistik konularında mevzuat ve uygulamaya yönelik bilgiler ile reel ve mali sektörün güncel konuları tartışılacak. 
     Eğitim programı sonrasında başarılı katılımcılara sertifika verilecek. 
     





</TEXT>
</DOC>
