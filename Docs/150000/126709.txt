<DOC>
<DOCNO> 126709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/25/spor/spo01.html </URL>
<DATE> 2002/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
UYANIK LUCE 
</HEADLINE>
<TEXT>

Rapid Bükreş Başkanı Copos’un fiyat artırmasını engellemek isteyen Rumen hoca, "Şu aşamada Romanya’dan futbolcu transfer etmeyeceğim" diye konuştu 
     BÜNYAMİN OSMAN 

     Noel tatilinde 
     LİGDE yakaladıkları liderliğin ardından Noel tatili için Romanya’ya giden ve önceki akşam "2002 Futbol Galası"nda büyük ödülü alan Beşiktaş Teknik Direktörü Mircea Lucescu, ülkesinde ilginç bir açıklama yaptı. Daha önce Rapid Bükreş’ten Iencsi’nin transferini bitirdiği söylenen Lucescu, "Şu aşamada Romanya’dan futbolcu almayı düşünmüyorum" dedi. 
     
     "Duygular ve kupalar" 
     ROMANYA’DA bir anda şok etkisi yapan Lucescu’nun, Rapid Bükreş Başkanı Copos’un fiyat artırmasını engellemek için böyle bir yola başvurduğu ifade edildi. Ödül töreninde konuşan Beşiktaş Teknik Direktörü’nün, "Duygular ve kupalar hiçbir zaman geçici değildir. Onlar her zaman tarihe malolacaktır" sözü ise büyük alkış aldı. 
     
Fark beş puanSergen, Fenerbahçe’yi Kadıköy’de yeneceklerini iddia etti, "Bizden beraberliği bile alamazlar" dedi 
     BEŞİKTAŞ’IN süper starı Sergen Yalçın, takımın iyi yolda olduğunu ancak gerektiğinden fazla abartıldığını söyledi. Yıldız oyuncu, "Şimdi iyi durumda olduğumuz için herşey yolunda görülüyor. Ancak 2 - 3 yenilgi alırsak bütün bunlar ters yüz olur. Tesbih tanesi gibi dağılırız. Tek korkum bu" diye konuştu. 
     RAKİPLERDEN kesinlikle çekinmediklerini de sözlerine ekleyen Sergen, "Biz şu an iki değil, 5 puan öndeyiz. Kadıköy’de Fenerbahçe bizden beraberliği bile kurtaramaz" iddiasında bulundu. Yıldız futbolcu ikinci yarı daha iyi olacaklarını da belirterek, "Üç kupayı da kazanmak istiyoruz. Bu güce sahibiz" dedi. 
     
Gökdeniz ısrarı      TRANSFER çalışmalarını sürdüren Beşiktaş, Trabzonsporlu Gökdeniz’i renklerine bağlamak için harekete geçti. Sezon başında genç futbolcu için girişimlerde bulunan ancak başarıya ulaşamayan Siyah - Beyazlı yöneticilerin bu kez oldukça kararlı olduğu bildirildi. Aracılar vasıtasıyla Karadeniz ekibinin nabzını yoklayan yönetim, genç yıldızı devre arası kampına kadar kadrosuna dahil etmeyi planlıyor. Bu arada Tamer dün burnundan ameliyat oldu. 
     
Yasin bilmecesi      PARASAL konularda yönetim ile bir türlü anlaşmaya varamayan Yasin’in durumu bilmeceye döndü. Bu konuda yönetim ve futbolcudan farklı farklı açıklamalar gelmesi kafaları karıştırdı. Yöneticilerin Ahmet Dursun’a verilen yıllık 800 milyarı Yasin’e de önerildiği öğrenilirken, genç futbolcunun çevresine "800 milyarı versinler hemen imza atarım" dediği ileri sürüldü. 
     
     



 SPOR 






















</TEXT>
</DOC>
