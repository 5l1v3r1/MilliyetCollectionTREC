<DOC>
<DOCNO> 128864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/05/yazar/asik.html </URL>
<DATE> 2003/01/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kültürlü aşk... 
</HEADLINE>
<TEXT>

     Erzurumludan aşk çeşitlemeleri... 
     Dur ben Kerem olim sen Aslı 
     Sonumuz ele bitsin yaslı 
     Nostaljik aşk neyse oni yaşıyah 
     Ele sevah ki gara sevda olah 
     Araplara benziyah gapkara olah 
     Gara aşk neyse oni yaşıyah 
     Yalan söylemiyah hep dogru diyah 
     Beraber oturah beraber yiyah 
     Realist aşk neyse oni yaşıyah 
     Birbirimize türkü söyliyah mızıldiyah 
     El ele tarlalarda bostanlarda gezah 
     Romantik aşk neyse oni yaşıyah 
     Kediyi gudigi köpek sen diye sevim 
     Sende horozi culugi hindi ben diye sev 
     Sembolik aşk neyse oni yaşıyah 
     Gel el ele tutuşip gendimizi elektirige verah 
     Zangir zangir titriyah, ölmiyah 
     Elektronik aşk neyse oni yaşıyah 
     Ahırlarda komlarda buluşah 
     Tezek galahlarının yığın dibinde oturah 
     Otantik aşk neyse oni yaşiyah 
     Sen beni sevirsen bilirem, ben de seni 
     Ele puştlukları birahah hakket sevah 
     Adam gibi sevah sevdayi yaşiyah... 
     
Sevmeyi bilseydik...      Erdal Atabek’in "Beyaz Balina’yı Sevmek" adlı kitabından alınma şu satırlar yandaki satırların tamamlayıcısıdır... 
     "... Kendimizi değil kendimizin dışındakini de sevmek... Sadece bizim olanı değil bizim olmayanı da sevmek. Sadece bize benzeyeni değil bize benzemeyeni de sevmek. Sadece bizden olanı değil bizden olmayanı da da sevmek... Belki de asıl öğrenmemiz gereken buydu 
     Eğer bunu bilseydik aramızdaki nefret duvarlarının yerini birbirine sevgiyle uzanmış eller alırdı..." 
     
     Hedefe kestirmeden giden yol en tehlikeli yoldur. Çünkü o kurşunların gittiği yoldur. 
     Jerzy Lec 

     
     Erkeklerle köpeklerin ortak yanı odur ki... 
     Elektrikli süpürge çalışmaya başlayınca ikisi de toz olur... 
     Jasmin Birtles 

     
Sofya yaklaştı      Devir değişti.. Uzaklar yakın yakınlar uzak oldu... Ankaralı bir dostumuz geçtiği notta diyor ki 
     Geçenlerde Ankara’ya gelirken Taksim’deki Varan terminalinden bilet aldım 34 milyon lira ödedim.. Biraz ilerdeki Has Turizm’in önünde bir arkadaşa tesadüf ettim. Otobüsle Sofya’ya gidiyormuş. Meraklanıp biletine baktım 32 milyon liraydı... Ankara’dan ucuz... Avrupa çok yaklaştı... 
     
İnsan anlayışı...      Evren bir bütündür. Herkes ve her şey birbirine bağlıdır ve mecburdur. Birinin başarısı ya da yanlışı, tüm evrenin yani sistemin başarısı ya da yanlışı demektir. Bir bedenin hücreleri gibi, bilgiyi ve akışı vermek, aktarmak, iletmek ve paylaşmak zorundayız. Böylece artar, coşar ve zenginleşiriz. 
     
     İnsanlar... Saklayıp biriktirdikçe ve sahip oldukça hem kendi stres ve yükleri artar, hem de onların ortak ürünleri olan tarihin ve dünyanın yetersiz, kısır ve verimsiz kalmasına neden olurlar. 
     Karl Marx bu gerçeği şu çarpıcı sözlerle dile getiriyor 
     "Ne kadar azsan, yaşamını ne kadar az görkemli kurmuşsan, o kadar çoksun demektir ve görkemsiz yaşamın da o denli büyüktür." 
     Dinsel metinlerde "komşun aç iken, tok yatma" denir ve insanların mallarını birbirleriyle paylaşmaları, "vermeleri" öğütlenir. Bu gerçek artık, bilimsel olarak da kanıtlanıyor gibi. Çünkü bizlerin kendimizi ve birbirimizi bir rakip ya da düşman gibi değil, bir kardeş gibi görmemiz gerek. Yoksa kendimiz için en iyiyi ve doğruyu yaptığımızı sanırken, hep beraber yok olmaya doğru gidiyoruz. Doğa kirleniyor, doğal kaynaklar tükeniyor, savaşların ardı arkası kesilmiyor, açlıktan ölenler bitmiyor... Yaşayamaz hale geliyoruz. 
     Sahip olmacı ve ayrılıkçı anlayış, bizi kendi içimize kapatıyor ve çevreden izole ediyor. Saklanıyoruz, gizleniyoruz, kendi dışımızdaki her şey, bize rakip ve düşman gibi... 
     ...Gerçek özgürlük insanın evrensel plan içindeki yerini bulması, bütün içindeki önemini ve görevini kavrayarak o evrensel müzik içinde titreşmeye katılması, kendi notasını en iyi biçimde icra ederek evren müziğini daha zengin ve mükemmel hale getirmeye çalışmasıdır.." 
     Erich Fromm’un "Marx’ın İnsan Anlayışı" adlı kitabından... 
     
     Irak’ta savaşa girersek ABD zararımızı karşılayacakmış. 
     Peki k rımız ne olacak 
     Haldun Ertem 

     
     







Masal masal matitas, kaynanamın kıçı tas... 


Kültürlü aşk... 


Sağlık Bakanı’yla sohbet 


Kılımız kıpırdayınca adam oluruz 


Cip ve lojman 


Kıymetlimiz 


Memurlar neden hep mutsuz 


Pazar sevişgenlerine bakıp kendimize güleceğiz... 


Kıssadan hisse gibi... 


Lojman sorunu 


İnsan, neden rasyonel karar verici değildir 


Biri bizi artık gözetlemiyor 


Muacceliyet şartı var mıdır 


Ekonomide zorlu sınav asıl şimdi başlıyor 


El kesesinden hovardalık yapılamaz 


Orta Asya’da yeni birlik arayışları 


</TEXT>
</DOC>
