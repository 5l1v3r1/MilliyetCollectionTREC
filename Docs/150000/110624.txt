<DOC>
<DOCNO> 110624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/sontur22.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller-Ecevit görüşmesi bitti... 
</HEADLINE>
<TEXT>

     DYP Genel Başkanı Tansu Çiller ile DSP Genel Başkanı, Başbakan Bülent Ecevit arasındaki görüşme sona erdi. 
     Başbakan Ecevit'in TBMM'deki makam odasında saat 13.30'da başlayan görüşme, 15 dakika sürdü. Görüşmeye DYP tarafından Grup Başkanvekili Turhan Güven, Ali Rıza Gönül, Nevzat Ercan ve Genel Başkan Yardımcısı Hasan Ekinci, DSP tarafından da grup başkanvekilleri Aydın Tümen ve Emrehan Halıcı katıldı. 
     Başbakan Bülent Ecevit, bugün TBMM'nin tatile girmesi yönünde grup kararı almadıklarını anımsatarak, ''1999'daki olayda da yine grubumuzun kendi inisiyatifine bırakmıştık'' dedi. 
     Ecevit, Çiller ile yaptığı görüşmeden sonra gazetecilerin sorularını yanıtladı. Tansu Çiller'in de TBMM'nin tatilinin devamını istediğini bildiren Ecevit, ''Kendileri seçimlerin ertelenmemesini istiyor. Biz de aynı düşüncede olduğumuzu açıklamıştık. Onun için görüşmemiz kısa sürdü'' dedi. 
     ''Oylamaya katılacak mısınız '' sorusna ''Evet'' yanıtını veren Ecevit, bir başka soru üzerine şöyle konuştu 
     ''Grup kararı almadık. Bu gibi konularda grup kararı almayız. 1999'daki olayda da yine grubumuzun kendi inisiyatifine bırakmıştık. Büyük çoğunluk aynı yolda hareket etmişti. Adetimiz budur. Ben seçimlerin ertelenmemesi için oy kullanacağım'' 
     





</TEXT>
</DOC>
