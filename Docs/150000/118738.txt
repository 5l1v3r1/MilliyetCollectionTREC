<DOC>
<DOCNO> 118738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/14/ekonomi/eko06.html </URL>
<DATE> 2002/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İthal oto payı zirve yaptı 
</HEADLINE>
<TEXT>

İlk on ayda yerli oto satışları yüzde 43, ithal oto satışları yüzde 30 azaldı. İthal otonun pazar payı yüzde 59’a çıktı 
     FATİH ÇINAR 

     İlk on ayda oto satışları, geçen yıla göre yüzde 37 azalarak 63 bin 769’a geriledi. İthal otomobillerin pazardaki toplam payı ise yüzde 59’a yükseldi. Otomobil Sanayicileri Derneği verilerine göre ilk on ayda 25 bin 918’i yerli, 37 bin 851’i ithal, toplam 63 bin 769 otomobil satıldı. Böylece geçen yıl aynı döneme göre yüzde 37’lik gerileme oldu. 
     Ancak yerli otomobil satışları yüzde 43 azalırken, ithal oto satışlarındaki azalma yüzde 30 düzeyinde kaldı. Böylece 2001 yılı aynı döneminde yüzde 54 olan ithal oto pazar payı yüzde 59’a yükseldi. Bu oran, on aylık dönemler itibariyle son 10 yıllık dönemin en yüksek düzeyini ifade ediyor. Yetkililer, ithal oto payındaki yükselmenin lüks araç talebinden kaynaklandığını belirtti. 
     İlk on ayda, hafif ticari araç satışları ise yüzde 12.9 artarak 49 bin 611’e çıktı. Ticari araçtaki yerli hakimiyetinde, yabancı üreticilerin çok daha ucuz olması nedeniyle ticari araç üretimini önemli ölçüde Türkiye’ye kaydırmaları etkili oldu 
     
İthal oto pazarının lideri Opel Ocak - ağustos adet Marka Adet Opel 1.385 Renault 1.371 Peugeot 1.080 Fiat 995 Volkswagen 871 Ford 806 Honda 745 Toyota 559 Hyundai 395 BMW 334 Mercedes 313 Citroen 290 Chrysler 153 Land Rover 41 Porsche 5 Saab 7 Jaguar 5 Volvo 83 Alfa Romeo 85 Audi 75 Seat 173 Diğer 566      



 EKONOMİ 


















</TEXT>
</DOC>
