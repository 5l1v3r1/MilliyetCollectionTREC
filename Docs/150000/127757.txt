<DOC>
<DOCNO> 127757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/30/son/sondun22.html </URL>
<DATE> 2002/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street Journal "Türkmenler silaha sarılabilir" 
</HEADLINE>
<TEXT>

     Amerikan finans çevrelerinin gazetesi Wall Street Journal, Türkmenlerin Irak'ta şimdiye kadar sürekli haksızlığa uğradığını ve ''Saddam şemsiyesi ortadan kalktıkan sonra, haklarını savunmak amacıyla silaha sarılabileceklerini'' yazdı. 
     Gazetede bugün yayınlanan bir makalede, ''Saddam sonrası karmaşada, stratejik petrol bölgesi Kerkük ve Musul'un kontrolü konusunda, etnik gruplar arasında yoğun bir rekabet yaşanacağını'' belirtti. 
     ''Türkmenlerın ızdırabına, Türkiye dışında, hiçbir ülkenin ilgi göstermediğini'' hatırlatan gazete, ''Saddam'ın devrilmesinden sonra ortaya çıkabilecek karışıklıkların, Türk Silahlı Kuvvetleri'nin müdahalesine yol açabileceği'' ifadesini kullandı. 
     ''Irak'ta 1958 yılında Kerkük ve çevresinin, bölgenin asıl sahibi olan Türkmenlerden temizlendiğini'' belirten gazete, ''Kürt lideri Molla Mustafa Barzani'yi memnun etmek amacıyla bölgeye Türkmenler yerine Kürtlerin yerleştirildiğini'' yazdı. 
     Türkmenlerin dillerini ve tarihlerini öğretmelerine de engel olunduğunu belirten gazete, 1957'de Irak'ta yapılan nüfus sayımında Türkmenlerin nüfusun yüzde 9'unu oluşturduğuna ve buna Türk asıllı Şiilerin dahil edilmediğine dikkat çekti. 
     
     ''TÜRKMENLERE ÖZERK BÖLGE'' 
     ''Saddam sonrasında Irak'ta oluşturulması beklenen federal sistem içerisinde Türkmenlere kendi özerk bölgelerinin verilmesinin şart olduğunu'' yazan Wall Street Journal'in haberinde, ''şayet Türkmenlerin yönetimi rakip gruplara bırakılırsa bölgede kesin olarak Bosna benzeri bir etnik çatışma süreci başlayacak ve bu durum bölgenin yönetimini büsbütün güçleştirecektir'' denildi. 
     





</TEXT>
</DOC>
