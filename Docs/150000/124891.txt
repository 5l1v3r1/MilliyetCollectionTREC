<DOC>
<DOCNO> 124891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/16/siyaset/siy08.html </URL>
<DATE> 2002/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’li Şener’in kılavuzu solcular 
</HEADLINE>
<TEXT>

Gençliğinden beri Milli Görüş’çü olan Başbakan Yardımcısı Şener’in tez hocaları hep solcu oldu 
     Kabinenin akedemisyen üyelerinden biri de Başbakan Yardımcısı Doç. Dr. Abdüllatif Şener. Şener gençliğinden beri sıkı bir milli görüş’çü. Ama öğrenciliğinden doçentliğine kadar kılavuzluğunu hep solcu hocalar yapmış. Siyasal Bilgiler Fakültesi’nin sol ağırlıklı ünlü hocalarının elinden geçtikten sonra, sağcı ve tutucu bir geçmişe sahip olan Gazi Üniversitesi’nde lisansüstü çalışmalara başlamış. İlk hocalarından biri kim olmuş dersiniz Türk solunun en ünlü isimlerinden Yalçın Küçük. Şener, doktora derslerini tamamladıktan sonra tezini yönetecek hoca aramaya koyulmuş. Bulduğu isim l980’lerin başında Gazi Üniversitesi’nin birkaç solcu hocasından biri olan Prof. Dr. Oğuz Oyan olmuş. Oyan bugün CHP İzmir Milletvekili. Dr. Şener doçent olmaya karar verince Hacettepe Üniversi’ne başvurmuş. Doç. Dr. Sadık Kırbaş, Şener’e yardımcı doçentlik kadrosu önermiş. Şener Hacettepe’ye gelecekken, kendi kendine "Ben Sadık Hoca’nın önerisini kabul ettim ama Hoca solcudur" demiş. Sadık Hoca’ya bu durumu söylemiş. Sadık Hoca, "Yahu Abdüllatif demiş, sen öztürkçe konuşuyorsun, hiç milli görüşçüye de benzemiyorsun" deyince Şener, kahkahayı basmış ve hocasını yanıtlamış "Hocam, benim sorunum dil değil, din." Hoca da, "Benim ki de din değil, bilim" deyince, Dr. Şener, Hacettepe’de Doç. Şener olmuş. 
     



 SİYASET 

















</TEXT>
</DOC>
