<DOC>
<DOCNO> 107447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/13/son/sonspo23.html </URL>
<DATE> 2002/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Kocaelispor 0 
</HEADLINE>
<TEXT>

     Birinci Süper Futbol Ligi'nde Galatasaray, Kocaelispor karşısında 2-0 galip geldi. 
     
     İlk yarı 

     6. dakikada Felipe'nin pasıyla ceza alanına giren Arif, topu kalecinin üzerinden aşırtma bir vuruşla filelere gönderdi 1-0. 
     19. dakikada Batista sağdan ceza alanına girdi. Bu futbolcu topu Christian'a vermek isterken araya giren savunma tehlikeyi geçiştirdi. İkinci pozisyonda Arif, uygun durumda topu kötü bir vuruşla auta attı. 
     29. dakikada Ayhan ceza alanı önünden aldığı topla savunmayı çalımlayarak bir anda kaleciyle karşı karşıya kaldı. Vuruşunda meşin yuvarlak auta gitti. 
     30. dakikada, Felipe kaptığı topla hareketlenip ceza alanı dışından mükemmel bir vuruşla topu Kocaelispor filelerine gönderdi 2-0. 
     37.dakikada Uğur Yasan'ın pasında, uygun durumda topla buluşan Hüseyin, meşin yuvarlağı auta attı. 
     42. dakikada, sağdan Emrah'ın ortasında Yordanov ceza alanı içinde kafayı vurdu, ancak top auta gitti. 
     Aynı dakikada Galatasaray'da Christian'ın ceza alanı dışından vuruşunda top auta gitti. 
     Kalan sürede skor değişmedi ve ilk yarı Galatasaray'ın 2-0 üstünlüğüyle sonuçlandı. 
     
     İkinci yarı 

     Kocaelispor, ikinci yarıya Uğur Yasan'ın yerine Mutlu'yu alarak başladı. 
     53. dakikada Arif'in sağdan ortasında, Christian kale alanında topa ayak koydu. Meşin yuvarlak yandan auta gitti. 
     57. dakikada, Ayhan kendi taşıdığı topu ceza alanına yaklaşırken kaleye gönderdi. Top az farkla yandan auta çıktı. 
     62. dakikada ani gelişen Galatasaray atağında, Hasan topu Felipe'ye bıraktı. Bu futbolcu sağ çaprazda uygun durumda topu auta gönderdi. 
     64. dakikada hakeme itirazda bulunan Arif sarı kart gördü. 
     67. dakikada Ümit Davala'nın sağdan ortasında, Arif yakın mesafeden topu kafayla kaleye gönderdi. Meşin yuvarlak yandan auta gitti. 
     69. dakikada, Galatasaray'da Hasan yerini Berkant'a bıraktı. 
     80. dakikada Kocaelispor'da Yordanov'un yerine Nuri, Galatasaray'da da Christian'ın yerine Ergün oyuna girdi. 
     85. dakikada Lazarov'un yerine Uğur Boral, Galatasaray'da Berkant'ın yerine Cihan oyuna girdi. 
     Son dakikalar sonucu değiştirmedi ve Galatasaray karşılaşmadan 2-0 galip ayrıldı. 
     





</TEXT>
</DOC>
