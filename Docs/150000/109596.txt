<DOC>
<DOCNO> 109596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/26/guncel/gun05.html </URL>
<DATE> 2002/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞKENCEYİ AFFETMEDİ 
</HEADLINE>
<TEXT>

İşkence yapmaktan yargılanan 7 polisin davasında zamanaşımına bir gün kalmıştı. Ama h kim Nilgün Uçar, duruşmayı bir gün önceye aldı ve beş polise ceza verdi 
     ESRA ALUS İstanbul 

     İstanbul’da 6.5 yıl önce gözaltına alınanlara işkence yaptıkları iddiasıyla yargılanan yedi polisten beşi ceza aldı. Ceza, adı Metin Göktepe davasında bir polisi tutuklattığı için kahraman h kim’ olarak da gündeme gelen kadın h kim tarafından zamanaşımının dolmasına 1 gün kala verildi. 
     Terörle Mücadele Şube Müdürlüğü’nce, Sultanbeyli’de örgüt üyesi oldukları iddiasıyla gözaltına alınan, yasadışı sol bir örgüte yakınlığıyla tanınan bir gazetede çalıştıkları belirtilen Hakkı Mıhçı, Birol Paşa, Füsun Erdoğan, İbrahim Çiçek, Delil İldan, Ali Hıdır Polat, Ali Ocak ve Doğan Şahin’e, 15 - 24 Mart 1996’da "kötü muamelede bulundukları" öne sürülen sanıklar hakkında 16 Mayıs 1997’de iddianame hazırlanmış, davanın görülmesine 26 Eylül 1997’de başlanmıştı. 
     İstanbul 7. Ağır Ceza Mahkemesi’nde görülen duruşmaya, olay tarihinde Terörle Mücadele Şube Müdürlüğü’nde görevli Başkomiser Bayram Ali Kartal, Komiser Sedat Selim Ay, Komiser Yusuf Öz, polis memurları Mustafa Ünal, Yalçın Büyükhan, Nafiz Aktaş ve Sönmez Alp katılmadı. 
     
     Sanık avukatları protesto etti 
     Sanık avukatları, bir önceki duruşması iki gün önce yapılan ve zamanaşımının beş yıl dolacak olması nedeniyle düne ertelenen duruşmaya, savunma hakkı kısıtlandığı iddiasıyla gelmedi. Savcı, savunmalarını yapmak için duruşmada hazır bulunmayan sanık avukatlarının, davayı zamanaşımına uğratma düşüncesinde olduklarını bildirdi. Mütalaasını tekrarlayan savcı, sanıklardan beşinin ayrı ayrı cezalandırılmalarını istedi. 
     H kim Nilgün Uçar başkanlığındaki mahkeme heyeti, oybirliğiyle sanıklar Kartal, Ay, Öz, Aktaş ve Alp’e, TCK’nın 241 1. maddesinde düzenlenen, "Devlet memuru sıfatıyla gözaltında bulunan kişilere suçlarını söyletmek amacıyla işkence etmek, zalimane veya gayrı insanı, haysiyet kırıcı davranışlarda bulunmak" suçundan 1 yıl 2’şer ay ağır hapis ve 3 ay 15’er gün memuriyetten men cezası verdi. Mahkeme, sanıkların bu cezalarının paraya çevrilmemesini ve ertelenmemesini de oyçokluğuyla hükme bağladı. 2 sanığın da beraatları kararlaştırıldı. 
     Sanıklardan Ay, Kartal ve Öz’ün, Süleyman Yeter’in işkenceyle ölümüne neden olmaktan haklarında iki ayrı dava daha bulunduğu belirlendi. Aynı suçu bir daha işlemeyeceği kanaatiyle Kartal’ın cezasının ertelendiği kaydedildi. 
     



 GÜNCEL 





















</TEXT>
</DOC>
