<DOC>
<DOCNO> 118683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/13/son/sonspo18.html </URL>
<DATE> 2002/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da hedef 3 puan... 
</HEADLINE>
<TEXT>

     Elazığspor Kulübü Basın Sözcüsü Faruk Çikoğlu, Samsunspor maçından mutlaka 3 puan almak zorunda olduklarını söyledi. 
     Faruk Çikoğlu, Samsunspor maçının hazırlıklarının teknik direktör Erol Tok yönetiminde yapıldığını ve futbolcuların morallerinin iyi olduğunu belirterek, hazırlıkların günde çift idmanla sürdüğünü bildirdi. 
     Samsunspor maçında iyi oyun oynayarak, konuk takımı eli boş göndermek istediklerini ifade eden Çikoğlu, şöyle konuştu 
     ''Ligde geçen hafta Beşiktaş maçında iyi bir oyun ortaya koymamıza rağmen, iyi futbolu skora yansıtamadık. Kaybettiğimiz puanı bu hafta kendi sahamızda yapacağımız Samsunspor maçında almak istiyoruz. Futbolcuların moralleri çok iyi. Ligde iyi mücadele vermemize rağmen Gençlerbirliği ve Beşiktaş maçlarından aldığımız kötü skorlar, alt sıralara düşmemize neden oldu. Kötü gidişe bir son vermek durumundayız. Pazar günü sahamızda yapacağımız Samsunspor maçından mutlaka 3 puan almak zorundayız.'' 
     





</TEXT>
</DOC>
