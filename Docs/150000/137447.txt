<DOC>
<DOCNO> 137447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/18/yasam/ayas.html </URL>
<DATE> 2003/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Varlığım, buz gibi’ sınıfa armağan olsun 
</HEADLINE>
<TEXT>

İdareciler yeni ihale yasasını anlamayınca İstanbul’da yakıtı tükenen bazı okullarda çocuklar titreyerek ders başı yaptı. Birçok okulda da yakıt tükenme noktasına geldi 
     ŞÜKRAN ÖZÇAKMAK İstanbul 

     İstanbul’da fuel - oille ısınan 348 okulun bir bölümünde öğrenciler, ihale sorunu’ çözülemediği için, ikinci yarıyılın ilk gününde, sınıflarında paltoyla soğuktan titreyerek ders başı yaptı. Bazı sınıflarda öğrenciler evlerinden getirdikleri elektrik ocağıyla ısındı. 
     İhale Yasası "tam anlaşılamadığı"ndan, İstanbul’daki okulların yeni yılla birlikte sona eren sözleşmeleri için 48 gündür yeni ihale açılamadı. Okul yönetimleri ve ailelerin uyarıları üzerine harekete geçen İl Milli Eğitim ve İl Özel İdare yetkililerinin yaptığı toplantıdan sonuç çıkmadı. 
     
     Yeni vali devrede 
     Bunun üzerine göreve dün başlayan İstanbul Valisi Muammer Güler devreye girdi. Sorunu çözün’ dedi. Ancak akşama kadar süren toplantıdan bir sonuç çıkmadı. Güler’e doğrudan ihale yöntemi önerildi. Ancak 6 milyar liranın altındaki alımlarda doğrudan ihale yapılabildiği, normal ihalenin yapılması için yasa gereği Resmi Gazete’ye ilan verilmesi ve 40 gün beklenmesi gerektiğinden, bu yöntemle de sonuç alınamadı. 40. günün sonunda 10 günlük itiraz süresi göz önüne alındığında, kazanan firmanın okullara yakıt dağıtmasının 2 ayı bulacağı dile getirildi. 
     
     Yasayı anlayamadık 
     İstanbul Milli Eğitim Müdür Yardımcısı Sebahattin Bölüktepe de, çocukların tatil sonrası titreyerek ders başı yapmalarının nedenini şöyle açıkladı 
     "Sözleşme 1 Ocak 2003’te bitti. Fuel - oil sözleşmesi için yeni bir ihalenin açılması gerekiyordu. İhale Yasası ile ilgili seminer bayramdan bir hafta önce verildi. Yasa henüz anlaşılamadığı için, Özel İdare ihale yapamadı. Sorunu şimdilik geçici olarak çözeceğiz. Çocuklar ısınacak." 
     
     "Düşük seviyede" ısıtma 
     Bir çok ilköğretim okul müdürü ise yaşadıkları sıkıntıyı şu sözlerle dile getirdi "Müdürlük bize geçici olarak yakıtı okulun bütçesinden alın’ diyor. Okulun yakıt ihtiyacını karşılayacak bütçemiz yok. Velilerin çoğu, kendi evine bile yakıt alamayacak durumda. Bu durum önceden biliniyordu. Çocuklar nasıl ihmal edilir " 
     Yakıtsız okulların yanı sıra, yakıtı tükenme noktasında olan okullarda da "geçici çözüm" olarak kaloriferler tam kapasiteyle çalıştırılmadı. Fuel - oille ısınan birçok okul yöneticisi de, "birkaç günlük yakıtları kaldığını" belirtti. 
     
İhale için yedi gün yeter      Akaryakıt Dağıtıcıları Derneği ADER , okullara fuel - oil verilmemesinin söz konusu olmadığını kaydetti. ADER, yeni kanunla 25 milyar liraya kadar olan ihalelerde yedi gün önce yerel bir gazeteye, 25 - 50 milyar lira arasındaki ihalelerde ise 14 gün önceden Resmi Gazete’ye ilan verilmesi gerektiğini açıkladı. 
     



 YAŞAM 
























</TEXT>
</DOC>
