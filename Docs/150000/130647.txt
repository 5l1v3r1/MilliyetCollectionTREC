<DOC>
<DOCNO> 130647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/guncel/gun03.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pilotaj hatası mesajı 
</HEADLINE>
<TEXT>

Diyarbakır’daki uçak kazasına ilişkin "ön rapor" açıklandı. Ulaştırma Bakanı Yıldırım Minimum irtifada pilot pisti görememiş, buna rağmen radar yardımı istememiş’ dedi 
     ANKARA Milliyet 

     Ulaştırma Bakanı Binali Yıldırım, Diyarbakır’da 8 Ocak’ta 75 kişiye mezar olan Türk Hava Yolları’na THY ait uçağın düşmesine ilişkin ilk somut bulguları ve ön raporu açıklarken "pilotaj hatası" mesajı verdi. Yıldırım, "Deşifre edilen konuşmalara göre, uçak, minimum alçalma irtifasına gelmesine rağmen pistin görülmediği anlaşılmış ve buna rağmen radar yardımı istenmemiştir" dedi. 
     Yıldırım, "Tamamen pilottan kaynaklanan hata olduğunu söylemek için erken" demesine karşın açıkladığı somut bulgular çerçevesinde sis ve meydanda teknik arıza faktörlerine rastlanmadığını bildirdi. "Pilotaj hatası var mı " sorusuna "Hayır" demeyen Yıldırım, "Ne demek istediğimiz bu ifadelerle çok net ortaya çıktı. Kesin sonuçlar nihai raporda olacak. Bunlar ilk bulgular ve gayet açık" diye konuştu. 
     
     PİSTTEN 100 FEET AŞAĞIDAYDI 
     Sivil Havacılık Genel Müdürü Serdar Cebeci başkanlığındaki 3 pilot ve 2 mühendisten oluşan Kaza Kırım Ekibi’nin ön raporunu tamamladığını söyleyen Yıldırım, bulguları özetle şöyle anlattı 

</TEXT>
</DOC>
