<DOC>
<DOCNO> 136564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/13/son/sondun03.html </URL>
<DATE> 2003/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna'dan savaş karşıtı klip... 
</HEADLINE>
<TEXT>

     Amerikalı şarkıcı Madonna, savaşın felaketlerini anlatan şarkısının video klibinin çalışmalarını tamamladı. 
     Madonna'nın sözcüsü Liz Rosenberg, yaptığı yazılı açıklamada, Irak'a Amerikan harekatı ihtimalinin giderek ağırlık kazandığı günlerde Madonna'nın hazırladığı ''Amerikan life'' adlı şarkının klibinde savaşın felaketlerini gözler önüne serdiğini belirtti. 
     Klipte, askeri kıyafetlerin sunulduğu defileyle, aralarında çocukların yer aldığı savaş kurbanlarının görüntüleri karıştırılırken, Rosenberg, Mart başında piyasaya çıkacak olan klipte Madonna'nın ''Amerikan kültürüyle yakında çıkacak savaşın panoramik vizyonunu'' sunduğunu kaydetti. 
     





</TEXT>
</DOC>
