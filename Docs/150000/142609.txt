<DOC>
<DOCNO> 142609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/14/spor/ydilmen.html </URL>
<DATE> 2003/03/14/ </DATE>
<TIME>  </TIME>
<AUTHOR> RIDVAN DİLMEN  </AUTHOR>
<HEADLINE>
Sonuç kötü değil 
</HEADLINE>
<TEXT>

     Taktik anlayışta iki tane eksiklik oldu. Birincisi Tayfur ile Giunti çok iç içe oynadığı için kanatlarda ikişer adamla oynayan Lazio takımı bol orta yapma şansı yakaladı. Allah’tan hayatları boyunca toplam beş kafa golü atamayan iki santrforları olduğu için bu ortalar pek tehlike yaratmadı. Diğer sıkıntı da İlhan, Pancu ve Sergen üçlüsünden sadece Sergen’in topa sahip olmasıydı, bu da yeterli olmadı. Çünkü özellikle Pancu kaybettiği gereksiz toplarla orta sahayı bozdu. Dolayısıyla defans fazla dinlenme şansı bulamadı. İkinci yarıda Mancini üçüncü forveti soktu. Oyunu da riske attı. Gereksiz bir top kaptırma sonucu yapılan ortada ailece ballı İnzaghi kardeşlerden küçük olanı golünü attı. Bu golden sonra bu kez Lucescu hücumcuları sokmaya başladı. Sırayla Ahmet Dursun, Pascal girdi. İki İlhan Mansız ve bir de Pascal ile pozisyon bulurken bu kadar forvetle oynamanın sıkıntısını da son 15 dakika yaşadılar. Beşiktaş bir anda kalesinde 3-4 pozisyon gördü. Tur bir bakıma gitti geldi. Yine de Beşiktaş takımı vasat oynadığı maçta iyi sayılabilecek bir sonuçla sahadan ayrıldı. Ronaldo ve Sergen takımın en sakin ve olumlu oynayanlarıydı. Maçın hakemi de mükemmel bir maç yönetti. 
     
     
     



 SPOR 




























</TEXT>
</DOC>
