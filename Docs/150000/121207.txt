<DOC>
<DOCNO> 121207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/26/son/sontur29.html </URL>
<DATE> 2002/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'ın iftar yemeğine CHP'liler gitmedi... 
</HEADLINE>
<TEXT>

     TBMM Başkanı Bülent Arınç, milletvekillerine iftar yemeği verdi. Yemeğe, Başbakan Abdullah Gül ile bazı eski Meclis Başkanları da katıldı. 
     Genel Kurul'da yapılan hükümet programı görüşmelerinin ardından milletvekilleri Meclis Üyeler lokantasına geçti. Davetli oldukları halde CHP'li milletvekillerinin katılmadığı yemekte, Meclis Başkanı Arınç'ın sağında Başbakan Gül, solunda da Başbakan Yardımcısı Mehmet Ali Şahin oturdu. Başkan Arınç'ın masasında Başbakan Yardımcısı Ertuğrul Yalçınbayır ve diğer bazı bakanların yanı sıra eski Meclis Başkanları Ömer İzgi, Mustafa Kalemli ve Cahit Karakaş da yer aldı. 
     Arınç'ın verdiği iftar yemeğinde milletvekillerine, hurma ve zeytinin yanı sıra tarhana çorbası, piliç dolma, börek, şekerpare ve kadayıftan oluşan bir mönü sunuldu. 
     





</TEXT>
</DOC>
