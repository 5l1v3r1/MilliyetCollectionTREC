<DOC>
<DOCNO> 105761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/04/son/sontur08.html </URL>
<DATE> 2002/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'te anne ile kızı evlerinin önünde öldürüldü... 
</HEADLINE>
<TEXT>

     Fatih'teki evlerinden çıkarken silahlı saldırıya uğrayan anne ve kızı, yaralı olarak kaldırıldıkları hastanede kurtarılamayarak öldü. 
     Azize Tetik ile kızı Sebahat Tetik, Karagümrük Fevzipaşa Caddesi Yusufağa sokakta evlerinden saat 09.00 sıralarında dışarı çıktıklarında 34 ZY 200 plakalı otomobilde bulunan kişi veya kişilerin silahlı saldırısına uğradı. 
     Karagümrük Fevzipaşa Caddesi Yusufağa Sokak 14 numaradaki evden çıkarken 34 ZY 200 plakalı otomobilden açılan ateş sonucu vücutlarına çok sayıda kurşun isabet eden Sebahat Tetik ile kızı Azize Tetik, ağır yaralı olarak kaldırıldıkları Özel Sultan Hastanesi'nde ameliyata alındı. 
     Vücutlarının belden üst kısmı kurşun yaralarıyla adeta parçalanan, aşırı kan da kaybeden Sebahat ve Azize Tetik, ameliyat sonrası alındıkları yoğun bakım ünitesinde hayatlarını kaybetti. 
     Sebahat ve Azize Tetik'in uyuşturucu ile fuhuş suçlarından sabıkaları bulunduğunu belirleyen polis, öldürülen Sebahat Tetik'in oğlu Naim Tetik'in, bir süre önce Ali Özcan'ın eşi Eda Özcan'ı kaçırdığını tespit etti. 
     Şartla Salıverilme, Dava ve Cezaların Ertelenmesine İlişkin Yasa'dan yararlanarak cezaevinden çıkan Ali Özcan'ın da bu olayın intikamını almak amacıyla saldırıyı gerçekleştirmiş olabileceğini belirten polis yetkilileri, Özcan'ın yakalanmasına çalışıldığını bildirdiler. 
     





</TEXT>
</DOC>
