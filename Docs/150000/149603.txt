<DOC>
<DOCNO> 149603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/13/son/sontur12.html </URL>
<DATE> 2003/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü manav dükkanına girdi 33 yaralı var... 
</HEADLINE>
<TEXT>

     Kahramanmaraş'ta, akrabalarının nişanına giden yolcuları taşıyan yolcu otobüsü, freninin boşalması sonucu manav dükkanına girdi. Kazada, 12'si çocuk olmak üzere 33 kişi yaralandı. 
     Alınan bilgiye göre, Yusuflar Mahallesi'nden Şekeroba Köyündeki nişana gitmek üzere 33 yolcu alan Kemal Çam yönetimindeki 46 FZ 245 plakalı yolcu otobüsü, Kazım Karabekir Caddesi üzerinde yokuş inerken, frenleri boşaldı. Direksiyon hakimiyetini kaybeden Çam, bir manav dükkanına çarparak otobüsü durdurabildi. 
     Şiddetli çarpma sonucu otobüsün ön kısmı büyük hasar görürken, çarpmanın etkisiyle yolcular dışarı fırladı. Kazada yaralananlardan Ahmet Kaya 10 , Meryem Hasret Çetin 11 , Murat Kutayılga 11 , Ayşegül Kaya 7 , İbrahim Şengül 12 , Saime Şengül 44 , Samet Akçakoyun 10 , Zeynep Karaduman 50 , Hatice Demirel 47 , Ayten Şengül 25 , Sultan Bozgun 50 , Firdevs Açıkgöz 31 , Seher Kaban 47 , Elife Çam 35 , Kadir Kök 5 , Hüsne Çetin 52 , Mustafa Çetin 47 ve soyadı belirlenemeyen 6 yaşındaki İbrahim adlı çocuk Kahramanmaraş Devlet Hastanesi'nde, isimleri henüz belirlenemeyen diğer yaralılar ise Özel Hayat ve SSK Hastanelerinde tedavi altına alındı. 
     Kahramanmaraş Valisi İlhan Atış kaza yerinde inceleme yaptıktan sonra çeşitli hastanelerde yatan yaralıları ziyaret ederek, geçmiş olsun dileğinde bulundu. Vali Atış, kazada can kaybının olmamasının sevindirici olduğunu söyledi. 
     





</TEXT>
</DOC>
