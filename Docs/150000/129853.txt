<DOC>
<DOCNO> 129853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/09/son/sontur26.html </URL>
<DATE> 2003/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze uğradı, 13'ünde anne oldu, hastanede rehin kaldı 
</HEADLINE>
<TEXT>

     Özlem henüz 13 yaşında. 
     Batman'dan iki yıl önce Konya'ya göç eden 8 çocuklu bir ailenin kızı. 
     Kentin varoşlarında baraka gibi evde yaşarken, kendisini kandırıp inşaata götüren 24 yaşındaki fayans ustası Fadıl Turan ın tecavüzüne uğradı. 
     Olayı kimseye anlatamayan Özlem. Onun karnı büyürken, ailesi şişmanladığını zannetti. 
     Babası 2 ay önce Yeşil Kart' çıkaracağını söyleyerek Batman'a gitti ve bir daha ailesinin yanına dönmedi. Baraka evde annesi ve kardeşleriyle aşevinden yemek alıp karınlarını doyuran Özlem, 18 gün önce doğum sancıları başlayınca komşuları tarafından Faruk Sükan Doğumevi ne götürüldü. 
     Hemen doğuma alınan Özlem, erkek bebek dünyaya getirdi. Olay ortaya çıkınca bebeğin babası Fadıl Turan yakalandı ve sorgusundan sonra çıkarıldığı nöbetçi mahkemede tecavüz suçlamasıyla tutuklandı. 500 milyon lira hastane masrafını ödeyemeyen Özlem ise İbrahim' adını verdiği bebeğiyle hastanede rehin kaldı 
     
</TEXT>
</DOC>
