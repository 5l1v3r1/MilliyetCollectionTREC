<DOC>
<DOCNO> 135351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/06/ekonomi/eko07.html </URL>
<DATE> 2003/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracı kurumlar borsaya talip 
</HEADLINE>
<TEXT>

Özelleştirilmesi gündemde olan İMKB’nin hisselerinin bir bölümüne bedelsiz verilmesi şartıyla aracı kurumlar talip oldu 
     EKONOMİ SERVİSİ 

     Türkiye Sermaye Piyasası Aracı Kuruluşlar Birliği TSPAKB Başkanı Yusuf Ziya Toprak, borsanın özelleştirilmesinde hisselerin Hazine ve birlik üyelerine bedelsiz olarak olarak tahsis edilmesi gerektiğini söyledi. İMKB’nin özelleşmesi için öncelikle şirket statüsüne kavuşturulması gerektiğini belirten Toprak, İMKB’nin mevcut tekel konumunun özelleştirme sonrasında da korunmasının sağlıklı bir yöntem olmayacağına dikkat çekti. 
     Dünya uygulamalarına bakıldığında kooperatif bir yapıdan kar amacı güden yapıya geçilirken birçok ülkede payların tamamının borsa üyelerine verildiğini belirten Toprak, Avustralya, Singapur, Toronto, Hong Kong borsalarını örnek gösterdi. Toprak, mevcut ortakların rüçhan hakları kısıtlanarak, kurumsal yatırımcılar, meslek kuruluşları ve halka açık şirketler gibi kesimlere blok satış da yapılabileceğini belirterek, son aşamada Hazine’nin sahip olduğu payların halka arzedilebileceğini kaydetti. 
     



 EKONOMİ 





















</TEXT>
</DOC>
