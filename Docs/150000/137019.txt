<DOC>
<DOCNO> 137019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/02/16/siyaset/asiy.html </URL>
<DATE> 2003/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Yaşar Yakış’a Beyaz Saray’da verilen mesaj 
</HEADLINE>
<TEXT>
SOHBET ODASI 
"18 Şubat bizim için çok önemli"ABD Başkanı Bush’la Washington görüşmesini anlatan Dışişleri Bakanı Yaşar Yakış, Amerikalıların operasyonda kararlı olduğunu söyledi. "Tezkere çıkmazsa ABD ile yollarımız ayrılmaz diyen Yakış, ekledi "Türk askeri Irak’a savaşmak için değil, göçü önlemek için girecek" 
     DERYA SAZAK 

     Beyaz Saray’daki görüşmeniz 18 Şubat tezkeresine odaklandı. ABD Başkanı Bush’un yaklaşımı tam olarak neydi Yakış Gerek Başkan Bush’un gerek Powell ve öteki ABD yöneticilerinin ısrarla söylediği şu oldu Biz, Türkiye’den geçecek askerlerle ilgili kararı 18 Şubat’ta Meclis’e getireceğiniz varsayımıyla kendimize göre planlarımızı yapmıştık. Eğer takvimde kayma olursa bu planı yeniden geliştirmek zor olacak. 18 Şubat tarihi bizim için çok önemli dediler. 
     Biz de, saygıyla karşıladığımızı ancak bugüne kadar hükümetten hiçbir yetkilinin ağzından 18 Şubat taahhüdü çıkmadığını söyledik. 
     Soru Başbakan Gül’ün sözü yok mu 
     Yakış Bayram ertesi deyince 18 Şubat’la ilgili çıkarımda bulunmuşlar. Ancak sorun, tezkerenin Meclis’e sunulmuş olması mıdır Önemli olan, kabul edilmesini sağlamaktır. 18’inde tezkerenin reddedilmesi ihtimali var. 
     Soru Kuzey cephesi açılmazsa, ABD Türkiye’siz mi hareket edecek. Bir sonraki adım ne olacak 
     Yakış Amerikalılar kararlı. Bush dedi ki "Zorla da olsa, Saddam’ı silahsızlandırmaya kararlıyız." Biz Irak’a müdahale edeceğiz dediklerine göre, "Siz topraklarınızı açmazsanız Türkiye üzerinden zorla gireceğiz" diyemeyecekleri için kuzey seçeneğinden vazgeçecekleri sonucu çıkıyor. 
     Soru Başkan Bush, bunu size söyledi mi 
     Yakış İki mantıklı insan konuşurken bazı sözlerin ne anlama geldiği bellidir. Diplomatlar olarak biz bunu anlıyoruz. Ankara’ya gittiğimizde ABD’nin mesajını tüm yönleriyle değerlendireceğiz. 
     Soru Dışişleri Bakanı olarak Başbakan’a ve hükümete siz neyi telkin edeceksiniz 
     Yakış En önemli boyut askeridir. Irak’ta bir savaş başlarsa oradaki gelişmeler Türkiye’yi birinci derecede etkileyecek. Güneyimizde istikrarsızlık ortamı doğacak. Bağdat rejimi eğer darbeyle vurulur da çökerse, merkezi otoritenin ortadan kalkmasıyla çeşitli etnik grupların özellikle Kürtlerin bugün için yararlandıkları durumu konsolide etmeye çalışacakları açıktır. Biz, bunu arzu etmiyoruz. Eğer Kuzey Irak’ta Türk ordusu ABD ordusu ile işbirliği halinde faaliyet gösterirse istenmeyen gelişmeleri önlemek daha kolay olur. Biz, oradaki Kürt halkıyla çatışmaya girmek istemiyoruz. 
     Soru Herhalde Irak’la da 
     Yakış Onu hiç istemiyoruz. 
     Soru 18’indeki tezkere "savaş yetkisi anlamına" gelmiyor mu 
     Yakış Hayır. Amerikan ordusuna "geç" dediğimiz zaman Türkiye’nin ABD’nin orada ne yapacağını belirleme yetkisi zaten yok. 
     Soru Hedef belli değil mi Savaşacak... 
     Yakış Savaşmaya gidiyor diyoruz ama başından beri şu durum yeterince vurgulanmıyor Saddam’ın etrafındaki çember ne kadar daralırsa Irak’ta barışçı çözüm ihtimali artacak. Dolayısıyla, biz acaba, "savaşa mı evet demiş oluyoruz, yoksa barışı mı kolaylaştıracağız " diye sorarsanız ben derim ki barışçı çözüme kapıyı açmış olacağız. 
     Soru Savaş çıkarsa, Türkiye de Irak’a girebilir mi 
     Yakış Savaş başlarsa, göçün Türkiye’de değil sınır ötesinde durdurulması için Kuzey Irak’a geçme iradesi oluştu. Türk askeri Irak’a girdiği zaman savaşmak için değil göçü önlemek için orada bulunacak. 
     Soru ABD askerine geçiş izni verilmezse Türkiye, bu harek tın tümüyle dışında mı kalır, yoksa Körfez Savaşı’ndaki gibi üsleri kullanıma açar mı 
     Yakış Askeri alanda yorum yapmayayım. ABD üsleri konusunda zaten geçerli bir statü var. Biz, 18 Şubat’ta kuzeyden asker geçişiyle ilgili tezkereyi Meclis’e sunamazsak ya da sunduğumuz halde geçiremezsek, İncirlik Üssü’nün durumunu da gözden geçiririz diyecek değiliz. O, devam eder. 
     Türkiye ile ABD işbirliği Irak kriziyle başlamadı. Tezkere çıkmazsa ABD ile yollarımız ayrılmaz. 
     Soru Kuzey cephesi o kadar da sorun yaratmaz mı 
     Yakış Çok önemlidir, kuzey seçeneğinin terk edilmiş olması. Ancak, Türk-ABD ilişkileri bu nedenle sona ermez. Buradan şu tehdit çıkmasın, 18’inde tezkere geçmese de ABD ilişkileri kopartamaz. ABD açısından kuzey cephesinin öneminin farkındayız. Bu sorunu aşmak için samimi çaba gösteriyoruz. 
     
"Türkiye’siz de bu işi yaparız"      Soru Başka bir bakış açısı da şu Türkiye, aynı zamanda Irak’ın işgaline de kapıyı açmış olmayacak mı 18’inde bunu Meclis’e anlatmakta zorlanacaksınız. 
     Yakış Doğrudur. Ama Yeni Zelanda’nın ABD’ye destek vermesiyle, havaalanlarını açması, 2500 asker gönderiyorum demesiyle Türkiye’nin durumu çok farklı. 
     Soru Bush, bunu size açıkça söyledi mi 
     Yakış Evet. Hepsi söyledi. Başkan Bush, Powell, Genelkurmay Başkanı Myers, Condoleezza Rice, Ankara’daki Büyükelçileri... 
     Soru Ne diyorlar 
     Yakış Biz bunu çözümlemeye kararlıyız. Türkiye ile birlikte yaparsak iki taraf için de daha kolay olur. Ama Türkiye’siz de yaparız. 
     Soru O halde 18 Şubat’ta ısrar neden 
     Yakış ABD, Türkiye olmadan da devam etmeye kararlı. 
     Soru Dolayısıyla kuzey seçeneği olmazsa askeri harek t yine gerçekleşecek. ABD askerleri Güney’den geleceği için, karşılarında Irak ordusunu bulacaklar. Onlarla çatışıp dağıttıktan sonra Kuzey’e geçeceksiniz. O süre içinde Musul Kerkük petrollerinin ne olacağını bilemezsiniz. Biz, böyle bir senaryoyu istiyor muyuz 
     Yakış Bağdat’ta merkezi otoritenin gücü azaldığı zaman, Kuzey Irak’ta Türkiye’nin arzu etmediği gelişmeler olacak. O gelişmelere müdahale etmek için Kuzey’de cephe açılmamışsa eğer Türkiye yalnız başına hareket etmek zorunda kalacaktır. 
     
Meclis’teki sıkıntının farkındalar      Soru Başkan Bush’a Türkiye-Ukrayna milli maçında Başbakan Abdullah Gül’ün uğradığı protestoyu anlatmışsınız. Gerçekten maç diyaloğu oldu mu 
     Yakış Evet. Başkan Bush’a anlattım. 
     Soru Başkan Bush ne dedi 
     Yakış Anlıyorum dedi. Parlamentodaki sıkıntının da farkındalar. Kongre’de kendilerinin de kimi zaman dirençle karşılaştıkları oluyormuş. 
     Soru Beyaz Saray’a ikinci ziyaretiniz. 12 Aralık’ta Kopenhag ziyareti öncesinde AKP lideri Tayyip Erdoğan ile Bush görüşmesine katılmıştınız. Sayın Erdoğan orada Irak operasyonuna Türkiye üzerinden "yeşil ışık" yakan değerlendirmeler yaptı mı 
     Yakış Biz, komşumuz olan bir ülkenin diktatöryel rejimle yönetilmesini arzu etmeyiz. Bunun, Türkiye’ye yönelik bir tehdit olduğunu düşünüyoruz dedi. 
     
Barışa şans tanıyacağız’      Soru Son sorum, Başbakan Abdullah Gül’ün Taha Yasin Ramazan’ı MİT uçağıyla gizlice Ankara’ya getirmesine ilişkin. Savaşsız çözüm için Saddam Hüseyin’e Irak dışında yaşamını sürdürmesine dönük bir öneri iletildi mi 
     Yakış Saddam gitsin mesajı hiçbir şekilde Türk makamlarınca ifade edilmedi. Bunu Irak’ın içişlerine müdahale sayarız. İstanbul Konferansı’nda altı ülke Irak’ın toprak bütünlüğünü garanti etti. Türkiye sonuna kadar barışa şans tanıyacaktır. 
     



 SİYASET 
















</TEXT>
</DOC>
