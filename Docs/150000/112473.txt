<DOC>
<DOCNO> 112473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/11/son/sontur13.html </URL>
<DATE> 2002/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuma Gülten Yurttan kendim kaçtım, Cemil'le birlikte değilim 
</HEADLINE>
<TEXT>

     Şanlıurfa'nın Siverek İlçesi'ne kuma geldiği için medyaya konu olan ve daha sonra, İstanbul'da Sosyal Hizmetler Müdürlüğü'nce koruma altına alınan 17 yaşındaki G.E, yurttan kendisinin kaçtığını ve Cemil İstekli ile beraber olmadığını söyledi. 
     Bir televizyon programına katılmak üzere gittiği İstanbul'da annesinin şikayeti üzerine yerleştirildiği Sosyal Hizmetler İl Müdürlüğü'ne ait yurttan kaçan G.E Cemil İstekli'yi çok sevdiği için evlendiğini anımsatarak, ''Yurttan kendim kaçtım. Cemil ile birlikte değilim. Şu anda adını açıklamayacağım bir arkadaşımın yanında kalıyorum. Annemin şikayeti yersiz. Çünkü beni karakolun önünde çok dövdü. Onun adını anmak dahi istemiyorum'' dedi. 
     Cemil İstekli'nin Avukatı Zeki Gelgör ise G.E'nin yurttan kaçtığını medyadan öğrendiklerini ve nerede olduğu konusunda bilgisi olmadığını söyledi. 
     Gelgör, ''Müvekkilim Cemil İstekli ve ben de G'yi çok merak ediyoruz. Çünkü resmi nikah olmamasına rağmen düğün yapılmış ve evlenmişler. Cemil'in eşi sayılır. Cemil'in köyündeki gelenekler buna uygun'' dedi. 
     





</TEXT>
</DOC>
