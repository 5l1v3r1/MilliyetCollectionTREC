<DOC>
<DOCNO> 126454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/24/astro/index.html </URL>
<DATE> 2002/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay boşlukta 
</HEADLINE>
<TEXT>

Bugün saat 14 04'e kadar yeni bir şeye başlamak ya da kararlarımızı uygulamak çok kolay sonuçlar vermeyecek. Boşlukta kalan Ay sonuçsuzluk ve şartların asılı kalacağını göstermekte. Bu saate kadar sabırlı olmak en iyisi. Koç'lar günün ilk yarısında pozitif enerjiler altındalar. Duygusal alanda daha sabırsız ve abartılı olabilirler. Akşam saatlerinde kendilerine çekidüzen vermeliler. Boğa'lar öğleden sonra daha rahat edecekler. Günün ilk yarısında ev ya da yerleşimle ilgili konular onları yorabilir. Daha sonra işleri ilerletmek pek zor olmayacak. İkizler ise kısa yolculuklarda daha özenli ve dikkatli olmalı. Göz ardı ettikleri şeyler, öğleden sonra başlarına sorun çıkarabilir. Yengeç'ler için hareket ve iletişim söz konusu. Öğleden sonra duygularını daha fazla ortaya koymak isteyecekler. Haberleşme, kısa yolculuklar daha fazla vurgulanmakta. Aslan'lar başlattıkları işleri daha somut hale getirmek için çalışacaklar ama bunun için öğleden sonrayı düşünmeliler. Başak'lar ise biraz daha sabırlı olmalılar. Günün ilk yarısında bekleme ve gecikmeler olabilir. Daha sonra ise öne çıkarak kişisel alanda yeni adımlar atabilirler. Terazi'nin biraz daha özenli olması gerekmekte. Kararsızlıklar ya da kafa karışıklığı yüzünden istedikleri sonucu alamayabilirler. Bu arada kolay farkına varamadıkları olaylar da ilerlemelerini engelleyebilir. Akrep'ler son birkaç gündür aşırı yoğundular ama şimdi daha rahat şartlar bulacaklar. Gruplarla ilişkiler ve duygusal konular gündeme gelecek. Yay'ların daha dikkatli olması lazım. Dikkatsizlik ve aşırı geniş düşünmekten dolayı sıkıntılarla karşılaşabilirler. İş hayatı dikkat çekici. Oğlak'lar günün ilk yarısında kararsız kalabilirler ama daha sonra iyimser enerjiler ortaya çıkacak. Yeni kişilerle tanışmak ya da eğitimle ilgili konular gündeme gelebilir. Kova'nın ilişkilerden yana şansı devam ediyor. İlginç teklifler ve beklenmedik gelişmeler mümkün. Parasal konularda başkalarından destek bulabilirler. Balık ise günlük işlerde gecikme ve zaman kaybettirici sorunlar yüzünden biraz sıkıntılı ama öğleden sonra pek çok şeyi halledebilirler. Huzursuzluğa dikkat etmeliler. İlişkilerde gerginlik mümkün. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
