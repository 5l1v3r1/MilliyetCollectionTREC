<DOC>
<DOCNO> 133991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/30/magazin/yazdud.html </URL>
<DATE> 2003/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Etiler’de eğlence sınırsız 
</HEADLINE>
<TEXT>

Friends Trends’de lezzet farkı, Keops, Bibita, Cilveli Meyhane, Club Türk, Angel, Maximum, Nispet, Arto, Hande Yener, Altay, Utku ve daha kimler kimler... 
     Efendim, siz bu satırları okurken ben iş nedeniyle Amerika’da olacağım. Dönüşte size anlatacağım çok şey olacak elbette. Sevgili Yayın Yönetmenim ve 25 yıllık dostum Rifat Ababay’ı ancak iki gün süreyle bu dükkanın kepenklerini kapatmaya razı edebildim. O nedenle cumartesi ve pazar siz benden, ben sizden mahrum kalacağız. Gelince telafi ederiz, meraklanmayın. Neyse, keyifli yemek için favori mekanım Friends Trends’tir. Ama son zamanlarda yemeğe değil, barına takılıyordum. Sonunda can dostum İzzet Çapa’nın sağ kolu Aykut Gündüz ve aşçıbaşı Gazi Ateş "Mönü değişti Şenay Abla, yemeğe gelirsen iyi olur" deyince dayanamadım. Sevgili arkadaşlarım Radikal Gazetesi Yazı İşleri Müdürü Yeşim Denizel ve İdari Editörü Zerrin Yazıcı ile aylardır birbirimize söz verip de gerçekleştiremediğimiz randevuyu sonunda Friends Trends’de yerine getirdik. Ama ne hoş oldu. Çünkü çalıştığımız binada, yani Doğan Medya Center’da ne yazık ki birlikte kahve içmeye bile zamanımız olmuyor. Koşturmaktan tabii. O akşam saat 21.00’de başlayan güzel sohbetimiz 01.00’e kadar sürdü. Hani ertesi gün iş olmasa daha da kalacaktık. Neyse, ben balkabaklı ravioli istedim, çünkü acayip lezzetli. Greek salata ile yetinmeye kalkan Zerrin ve Yeşim’in de kanına girdim. Ardından ben mönünün yenilerinden sebzeli dil şiş istedim. Zerrin ile Yeşim de özel soslu antrikot aldılar. Hepsi çok lezzetliydi. Favori tatlılardan balkabaklı, dondurmalı cheesecake ve sıcak çikolatalı dondurmayı ortaya söyleyip paylaştık. Her zaman olduğu gibi Gazi Usta geçer not aldı. Kimse kızmasın, bu konuda can dostum İzzet’in damak tadına ve araştırmacı ruhuna çok güveniyorum. Kimseye çaktırmadan iki günlüğüne Londra’ya gidip yeni mönü ve yemek kitaplarıyla döndü. Friends Trends zevkli bir yemek ve iyi bir atmosfer için en doğru adreslerden biri. Telefon numarası 0212 265 02 33. 
     
Etiler’in hanımefendi ve beyefendileri      Uzun süredir canlı müzik yapan eğlence yerlerine de gidemiyordum. Yok, artık yaşlılık demeyeceğim. Okuyucularım kızıyor. Beni 35 yaşında falan sanıyorlarmış. Aslında 40’ı aşalı 6 yıl oldu ama neyse. İki akşam üst üste Etiler’de tur attım. Bütün mekanların kapısını çaldım valla. Kiminde yarım, kiminde bir saat takıldım. Etiler’de eğlence tam gaz. Yakında bir de Tarabya ve Ortaköy turum olacak. Oradaki mekan sahiplerinden de çok telefon alıyorum, söz verdim. Evet efendim, turumuza başlayalım bakalım 
     4KEOPS Etiler girişinde yer alan Keops’un sahibi ve işletmecisi Nida Büyükbayraktar çok eski arkadaşım. Keops eğlence ünitesinin halkla ilişkilerini ise manken Didem Taslan yürütüyor. Keops’da cuma ve cumartesi geceleri Altay sahne alıyor. Altay yeni albümünde yer alan Kıskananlar Çatlasın’ ile yine ortalığı yıkıp geçiyor. Bu çocuğu seviyorum ama bir türlü buluşamıyoruz. Eskiden yemek ve sinema günlerimiz vardı. İşler arttıkça insan eşini, dostunu göremiyor. Altay saat 24.00’de sahne alıyor. 04.00’e kadar non-stop program yapıyor. Keops’un şefi Nadir Görmüş. Program boyunca konuklara meyve, çerez ve limitsiz yerli içki servisi yapılıyor. Kişi başı bar 30 milyon, masa 50-60 milyon lira. En öndeki masaların fiyatı ise 60-70 milyon civarı. Kısacası hava atmanın da bedeli var tabii. Telefon numarası 0212 283 52 65. 
     
     4CiLVELi MEYHANE Burası da sevgili Nida’nın. Didem Taslan Cilveli’nin de halkla ilişkiler işini yürütüyor. İstanbul’da çalışmama kararı alan sevgili Fatih Ürek cuma ve cumartesi geceleri aslanlar gibi mekanı dolduruyor. Fatih’in kardeşi Selvi de oradaydı. Selvi, çok şık bir yer olan Ürek Çiçekçilik’in sahibi. 400 kişinin oturabildiği mekanda meyhane mönüsü uygulanıyor. Konuklara 12 çeşit soğuk meze, 3 çeşit ara sıcak, ana yemekte patates garnili soya soslu piliç, meyve ve limitsiz yerli içki veriliyor. Kişi başı 50 milyon lira. Fatih Ürek’ten önce yapılan fasılın solisti İlker Güneş. İlker de harika. Muhteşem bir sese sahip. 23.30-24.00 civarı İlker sahneyi Fatih Ürek’e bırakıyor. Cilveli Meyhane’nin salon şefi Nadir Görmüş, aşçıbaşı Muharrem Erik. O gece bir masada Fatih’in kankalarından Semra Özal, ünlü koreograf Uğurkan Erez, İzmirli modacı Ertan Kayıtken oturuyorlardı. Başka bir masada ise sosyete butikçisi Muzi Karaata ve sevgilisi Saffet Arıkan, Portofino Solarium’un sahibesi Füsun Denizaşan, Gatto ve Chocolate’ın ortakları Raşit Karakuş ile Oğuz Kayhan vardı. Stres atmaya gelmişler. Fatih’in repertuvarında yok, yok. O kadar güzel eğlendiriyor ki bir gece sırf Fatih’i dinlemeye gideceğim. Telefon numarası 0212 282 79 02. 
     4ANGEL Sanatçısı Arto ile bütünleşen Angel Club, Keops Eğlence Ünitesi’nin içinde yer alıyor. Sıcak bir mekan. Haftanın 7 günü 24.00-24.30 saatleri arasında programa başlayan Arto’nun şarkılarının yanı sıra sohbetleri de muhteşem. Yarım saat kaldım, gülmekten kırıldım. O gece bana pek sataşmadı, sağolsun. Zaten çok saygılı çocuktur. Esprinin dozunu, sataştığı kişilere göre ayarlamayı bilir. Ama h l kendi şarkısı Allahım’a Bin Şükür’ ile sahneyi açıyor. Arto da geniş bir repertuvara sahip. Sezen Aksu, Serdar Ortaç, Kenan Doğulu, Emel Müftüoğlu gibi ünlü sanatçıların hit’ şarkılarını okuyor. Arto yorgunluk nedir bilmiyor. Atmosfere göre sabaha kadar sahnede kaldığı oluyor. 350 kişilik Angel Club’ın şefi Yusuf Ozan. Konuklara meyve, çerez ve limitsiz yerli içki servisi yapılıyor. Bar kişi başı 30, masa 50-70 milyon. Yıllardır Etiler’de program yapan Arto’yu seyretmeyen kalmadı. Müdavimleri arasında Erdal Acar, Deniz Akkaya, Tuğba Özay, Seren Serengil, Sergen Yalçın, manken Esra Eron, İzzet Çapa var. Telefon numarası 0212 283 75 21. 
     
     4MAXiMUM Bir kez, sevgili Fulden Uras çalışırken gitmiştim. Bu defa, uzun süredir sözüm olduğu için Aydın’ın çalıştığı güne denk getirdim. Hakan Üzüm’ün sahibi olduğu mekanın işletmecileri Orhan Doğan ve Beşir Geyik. İkisi de pek çok mekanın güvenliğini sağlamıştı, şimdi kendi işlerini yürütüyorlar. Maximum haftanın 5 günü açık. Salı, çarşamba ve perşembe geceleri Fulden Uras, hafta sonları ise Kuşum’ Aydın sahne alıyor. 500-600 kişinin eğlenebildiği mekanın şefleri Musa Aksoy ve Hakan Doğan. Kişi başı standda 25 milyon, masada 50 milyon lira. Fulden Uras, albümünün çıkış şarkısı olan Bensiz Olsun’la sahne alıyor. Ardından da Hande Yener’den Balon’, Gülben Ergen’den Boşu Boşuna’, Kayahan’dan Ne Oldu Can’ gibi popüler parçalar söylüyor. Klavyede Altan, davulda Hakan, perküsyonda Tarkan, basgitarda Ozan, kanunda Ateş Karaduman, vokallerde Gülden ve Tolga var. Hafta sonları program yapan Aydın’a ise basgitarda Merih, davulda Okan, perküsyonda Erdinç, klavyede Erdal ve vokalde Özlem eşlik ediyor. Aydın sahneye son zamanların popüler şarkısı, Çelik ile Ebru Gündeş’in düet yaptığı Sen Yoluna, Ben Yoluna’ ile çıkıyor. Sevilen şarkıları seslendiren sanatçının yıllardır değişmeyen parçaları var. Aydın İbrahim Tatlıses, Ajda Pekkan ve Sezen Aksu şarkılarını çok severek okuyor. Gençler sandalye ve masa üstünden inmiyorlar. Aydın’ın da esprileri güzel. Adam yalnız şarkı söylemiyor, şov da yapıyor. Maksimum’un telefon numarası 0212 324 47 05. 
     4CLUB TÜRK Sahibi eğlence dünyasına hızlı bir giriş yapan yeni kraliçe Özlem Borgonovi. Hafta sonları sahnelerin ve pop dünyasının sevilen sesi Hande Yener sahne alıyor. Hande’yi bu üçüncü izleyişim, o nedenle kalamadım, kusura bakmasın. Hande Yener’in de repertuvarı çok zengin. Kendi şarkılarından başka en çok Sezen Aksu ve Kenan Doğulu’dan okuyor. O da maşallah ortalığı yıkıp geçiyor. Zaten öyle olmasa sezon ortası Özlem mekanı büyütür müydü Club Türk yeni haliyle 600-700 kişi alıyor. Salon şefleri Salim Saygılı ve Erol Saracoğlu. O gece sevdiğim televizyon programı Elifname’nin hazırlayıcısı Elif Güvendik, Emir Sarıgül, Stelyo Pipis, Murat Cevahir, Demet Akalın, Mete ve Tatyana Küçükberber vardı. Limitsiz yerli içki, çerez ve meyve ikramı dahil masa 70, stand 45 milyon lira. Telefon numarası 0212 269 15 51. 
     4NİSPET Nispet’in sahibi 22 yıllık dostum Can Koç. Can maşallah Nispet’i bir zincir haline getirdi. Diyarbakır’a kadar uzandı. Nispetler’in Genel Koordinatörü, eski DJ yeni şarkıcı olan sevgili Ataberk. Etiler Nispet’in müdiresi Füsun Oral işe yeni başlamış, o gece tanıştık. 270 kişi otururken 100 kişi de ayakta olabiliyor mekanda. Etiler Nispet’in salon şefi, yıllardır kalitesini bozmayan Birol Çakar. Nispet’te 5 gece Utku şarkı söylüyor, konukları eğlendiriyor. Utku da keyifli günündeyse esprileri ile ortalığı kırıp geçiriyor. Pazar günleri ise arabesk müziğin güçlü sesi, uzun zamandır sahnelerden uzak kalan Kibariye sahne alıyor. Valla bir pazar canımı dişime takıp Kiboş’u izlemeye gideceğim çünkü o kadar damardan söylüyor ki içkiyi fazla kaçırırım diye korkuyorum. Salı günleri Berdan Mardin’in sahne aldığı kulüpte limitsiz yerli ve yabancı içki, çerez ve meyve masada 50, ayakta 35 milyon lira. Telefon numarası 0212 263 56 56. 
     4BiBiTA İki kez sırdaşım İsmail Akkaya ile gitmiştim. Sahipleri dünya tatlısı üç kardeş. Ama malum ya, canlı müzik ve yüksek volüm beni yoruyor. Görevim gereği ve arkadaşlarımızı kırmamak için gittim Bibita’ya. Akmerkez’in Etiler kapısının karşı sokağında yer alıyor. Gülay, Hayriye ve Şerif Özen adlı üç kardeşin işlettiği Bibita her gün açık. 2 senedir Ferman Toprak sahne alıyor. Çok efendi bir çocuk. Ferman’ı bazı gece kulüplerinde konuk sanatçı olarak izlemiştim. Kendi sahnesinde daha farklı. Beni salon şefi Muammer Bey karşılayıp bara oturttu. Masaya oturmak istemedim. Eskiden barda yemek vardı ama Gülay ile Hayriye zor olduğu için kaldırmışlar. Limitsiz yerli ve yabancı içki dahil, fiyat 40 milyon lira. Ferman Toprak sahneye klavyede Cemal, kemanda Hasan, kanunda Osman, darbukada Cüneyt, bateride Nazmi, vokalde Ufuk’tan oluşan orkestrasıyla çıkıyor ve albümünün en çok istek alan şarkısı Beyaz Mendil’i okuyor. İstek alan parçaları da çok iyi yorumluyor. O da damardan veriyor Allah için. O gece geç saatte uğradığım ve içki limitimi aştığım için sıcak suyla yetindim. Telefon numarası 0212 351 46 37. Evet efendim, bugünlük de bu kadar. Yine güzel günler sizin, artanlar benim olsun. Bir başka eğlence turunda buluşmak üzere hoş kalın. 
     
     



 MAGAZİN 














</TEXT>
</DOC>
