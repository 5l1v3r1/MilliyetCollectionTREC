<DOC>
<DOCNO> 126039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/21/yasam/yas03.html </URL>
<DATE> 2002/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
En gözde damat hamallık yapıyor 
</HEADLINE>
<TEXT>

İngiliz Sarah ile evliliği sayesinde diziler yapıp kafeler açan Musa Kömeağaç, şimdi ekmeğini yük taşıyarak çıkarıyor 
     Küçük yaştaki İngiliz kızı Sarah Cook ile altı yıl önce yaptığı evlilikle gündeme gelen Kahramanmaraşlı Musa Kömeağaç’ın yaşadığı ekonomik ve sosyal canlılık’ dönemi, çoktan tarih oldu. 
     Antalya’da garsonluk yaparken, ailesi ile tatile gelen 14 yaşındaki Sarah Cook’la tanışan ve Kahramanmaraş’ta yöresel düğünle evlenen Kömeağaç, evliliğinin İngiliz basınında yer almasının ardından, kendisine ekonomik ve sosyal boyutlarıyla tavan ve taban’ yaptıran süreci yaşadı. 
     
     Yürü ya kulum..’dan 
     Sarah’ın yaşı nedeniyle İngiltere’de gazetelerin konuyu gündemde tutması ve sosyal güvenlik kuruluşlarının devreye girmesiyle, Cook ailesi, hamile kızlarını ülkelerine götürdü. Ve çöküş başladı. Kömeağaç da, Ağır Ceza Mahkemesi’nde, küçük yaştaki kızı alıkoymak ve ırza geçmek’ten üç ay cezaevinde yattı. O sırada, İngiltere’deki Sarah, Muhammed’ adını verdiği bir çocuk dünyaya getirdi. Kömeağaç da önce ulusal yayın yapan bir televizyon kanalında aşkını konu alan dizide rol aldı, daha sonra Mersin’de kafe açtı, yerel bir televizyon kanalında Sevginin Gücü’ isimli program yaptı. 
     
     Taşı ya kulum’a... 
     Gündemden düşmesinin ardından Kahramanmaraş’a dönüp yeniden evlenen Kömeağaç, Afşin’e bağlı Çoğulhan Belediyesi’nde bir süre çalıştı. Bir kız çocuğu olan Kömeağaç, bir süre sonra işinden ve eşinden ayrıldı. Üçüncü kez evlenen ve halen bir tekstil fabrikasında hamal olan Kömeağaç, Gaziantepli Mehmet Ocak ile küçük yaştaki İngiliz kızı Rachel Lloyd aşkını da şöyle değerlendirdi 
     "Benim gibi Ocak’ın da sevdiğini ailesi götürdü. İngiliz kızları Türkleri sıcak ve samimi buluyor. Sarah benimle tanıştığında, kilosu nedeniyle dalga geçilen birisiydi. Beni, ailemi ve Türk toplumunu tanıyınca evlendi. Çünkü, bizdeki sıcak ilgiyi, ülkelerinde görmüyorlar." 
     



 YAŞAM 














</TEXT>
</DOC>
