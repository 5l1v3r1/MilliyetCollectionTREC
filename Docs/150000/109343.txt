<DOC>
<DOCNO> 109343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/24/son/sonspo07.html </URL>
<DATE> 2002/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basını "Barcelona'nın işi zor" 
</HEADLINE>
<TEXT>

     Yunan Basını'nda Avrupa Şampiyonlar Ligi H Grubu'nda bu akşam oynanacak Galatasaray-FC Barcelona maçında, İspanyol takımının sarı kırmızılılar karşısındaki ''işinin çok zor olacağı'' belirtildi. 
     Atina'da yayınlanan Elefteros Tipos gazetesi, FC Barcelona'nın, Galatasaray'ın yenilgi tanımadığı Ali Sami Yen Stadı'nın ''Ateşten çimleri'' üzerinde gücünü test edeceğini belirttiği haberinde, sarı kırmızılı takımın, İspanyollar karşısındaki konumunun ise daha ''üstün'' olduğunu vurguladı. 
     İki takımın da futboldaki becerileri konusunda kimsenin şüphesi olmadığını yazan gazete, Galatasaray'ın gerek özellikle son 3 yılki istikrarlı çizgisi, gerekse Şampiyonlar Ligi'ndeki gösterişli çıkışının sarı kırmızılıları bu akşamki maçın favorisi haline getirdiği yorumunu yaptı. 
     





</TEXT>
</DOC>
