<DOC>
<DOCNO> 115419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/27/yazar/guclu.html </URL>
<DATE> 2002/10/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Derviş, Bahçeli’yi nasıl gülümsetmiş 
</HEADLINE>
<TEXT>

     Şu seçimler de olmasa bazı isimleri yakından tanıma olanağı bulmak çok zor. Gerçi biz gazeteciler için her an herkese ulaşmak mümkün, ama vatandaş için hele hele gençler için bu o kadar kolay mı Evet demek kolay değil. 
     Her iki tarafın da birbirini çok sevmesine karşın Derviş ile gençlerin bir araya gelmesi, Derviş’in iş yoğunluğu nedeniyle neredeyse imk nsız gibiydi. Ama seçimler bu imk nsızı da yenmeyi başardı. Derviş ile gençler şimdi çok daha sık bir araya gelebiliyorlar. Umarız bu birliktelikleri seçim sonrasında da devam eder. Çünkü bu birliktelikte hem onlar hem de Türkiye k rlı çıkar... 
     
     ABD vatandaşı sandılar 
     Normalde çarşamba geceleri yayımlanan Genç Bakış’ın dünkü konuğu Kemal Derviş’ti. Boğaziçi Üniversitesi’nden gerçekleştirdiğimiz canlı yayında öğrencilerden birbirinden ilginç sorular geldi. Derviş de ilginç açıklamalarda bulundu. İşte bunlardan en fazla ilgi göreni şu oldu 
     Ekonominin krize girdiği günlerde çok acele Ankara’ya geldim. Başbakanlık’ta Ecevit ve yardımcılarıyla ekonominin geleceğini konuşuyoruz. Ekonomiden Sorumlu Devlet Bakanlığım kesinleşti. 
     Ama ısrarla bir pürüz üzerinde duruluyor ve bunun nasıl aşılacağına kafa yoruluyordu. Sonunda bana da sordular. Kemal Bey her şey iyi güzel de, sizin Amerikan pasaportunuzu halka nasıl anlatacağız. Buna bir formül bulmalıyız dediler. Belli ki bir yerlerden bir şeyler duymuşlar. Ben de ne Amerikan pasaportu, bunu nereden çıkarıyorsunuz. Benim böyle bir pasaportum yok deyince derin bir oh çektiler. Devlet Bey bile güldü... 
     Yüzünü hep asık olarak görmeye alıştığımız Bahçeli’yi bile güldüren Derviş, gençlerden de tam not aldı. Ama zor anlar da yaşamadı değil. Örneğin TKP’li öğrencilerin iktidara geldiğimizde ilk işimiz sizi yeniden Amerika’ya postalamak şeklindeki çıkışları, Türkiye’den çok IMF’nin çıkarlarını düşündüğü yönündeki yorumları salonda buz gibi rüzg r estirse de o büyük bir soğukkanlılıkla cevaplar verdi. 
     Bir öğrenci hatalarını sordu. O konuda da samimiydi. "Hükümetten istifa ettikten sonraki süreçte YTP’nin kurulması sırasında aceleci davranmayıp daha soğukkanlı ve tarafsız hareket etmem gerektiğini şimdi çok daha iyi anlıyorum" dedi. 
     Türkiye’nin AB’ye girmesinin kaçınılmaz olduğunu, laiklikten uzaklaştıkça da işimizin zora girdiğini anlattı. Ekonomiyi hortumculardan kurtarmanın yetmediğini, bunun sürekli olması gerektiğini, acilen üreten ve büyüyen bir Türkiye yaratmamız gerektiğini vurguladı. 
     Savaşa karşı olduğunu da sıkça yineledi. Türk askerinin darbeci olmadığını, anayasal hakkını kullandığını ve askeri yönetimlerin uzun süreli olmadığını da bir soru üzerine söyledi. 
     O gençlere fazlasıyla güveniyor. Gelen sorular, her ne kadar zor ve bazen kişilik haklarına saldırı şeklinde de olsa onu mutlu etti. Gençler daha çok konuşsunlar ki en doğruyu bulalım görüşünde. Yirmili yaşlarda ben de farklı düşünüyordum. Bazı fikirlerimde nasıl yanıldığımı şimdi çok daha iyi görebiliyorum, diyerek samimiyetini tüm içtenliğiyle ortaya koydu. 
     Özetin özeti Derviş, Türkiye’nin yıllardır özlemini duyduğu politikacı tipinin tüm özelliklerini taşıyor. Dürüst, karizmatik, samimi, dışa dönük, üretken, sistematik ve çalışkan. Sadece birikimiyle değil kişiliğiyle de Türk siyasetine çok daha fazla katkıda bulunabilir. Buna da hazır .. 
     
     







Elemtere fiş, kem gözlere şiş... 


Şike oturum 


Baykal ve Erdoğan 


Tayyip’le Baykal’dan iyi bir başlangıç 


Ilık bal damlaları 


Avcı 


Derviş, Bahçeli’yi nasıl gülümsetmiş 


Baykal ve Erdoğan Arena’ya 19’uncu yüzyılda çıksalardı... 


Göz, katarakt, ofsayt, beleş... 


AKP - CHP, koalisyon provası 


Sol seçmenin kumar oynama lüksü var mı 


Yeni başlayan sersemler için faşizm 


Haklar sınırlı 


Piyasalar AKP’yi benimsedi, sorun kalmadı’ denebilir mi 


Bağrıma taş basarım demokrasi adına susarım 


Yerel yönetimi de seçmiş olacağız 


</TEXT>
</DOC>
