<DOC>
<DOCNO> 128060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/31/son/sondun08.html </URL>
<DATE> 2003/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da mucize... Yıkıntılardan bir bebek ile çocuk sağ çıkarıldı 
</HEADLINE>
<TEXT>

     İran'ın Bem kentini yerle bir eden depremden 4 gün sonra, 4 aylık bir bebek ile 12 yaşındaki bir kız çocuğunun dün mucize eseri yıkıntılardan sağ çıkarıldığı bildirildi. 
     İran basınının haberlerinde, 12 yaşındaki çocuğun depreme evinin mutfağında bulunduğu sırada yakalandığı ve bu sayede beslenerek hayatta kalabildiği belirtildi. 
     Basın, bu çocuk ile bebeğin kurtarılmasına ilişkin ayrıntılı bilgi vermedi. 
     Bu arada, yıkıntılardan İngiliz turiste ait olduğu belirtilen bir cesedin çıkarıldığı açıklandı. 
     Öte yandan, İran Kızılayı yetkilisi, deprem çadırlarında yaşayan afetzedelere geçici kimlik kartlarının dağıtılacağını bildirdi. 
     Sağlık bakanlığı ise bölgedeki hijyen şartları gözönünde bulundurularak, 2000 duş ile 15 bin tuvaletin gerekli olduğunu belirtti. 
     
</TEXT>
</DOC>
