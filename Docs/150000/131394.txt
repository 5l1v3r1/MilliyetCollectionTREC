<DOC>
<DOCNO> 131394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/17/yasam/yas02.html </URL>
<DATE> 2003/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İki otostopçu canını alıyordu 
</HEADLINE>
<TEXT>

Antalya’da aracına aldığı iki otostopçu, üniversiteli genci bıçakla kaçırmaya kalktı. Fren yapıp yola atlayan genci gaspçıların elinden vatandaşlar kurtardı 
     TESLİME TOSUN, AHMET AY DHA 

     Bursa Uludağ Üniversitesi İktisat Fakültesi son sınıfında okuyan ve Antalya’daki ailesini ziyarete eden 30 yaşındaki Bülent Altıparmak, önceki akşam saat 20.30 sıralarında yeğenine ders veren Almanca öğretmenini cipiyle evine bıraktı. Altıparmak, Bahçelievler Mahallesi’ndeki evine dönerken Dumlupınar Bulvarı’nda otostop yapan biri kadın iki kişiyi aracına almakta sakınca görmedi. 
     Bursa’da kendisinin de zaman zaman otostop yaptığını, aklına kötü bir şey gelmediği için bu kişileri aracına aldığını söyleyen Bülent Altıparmak, yaşadığı dehşet gecesini şöyle anlattı 
     
     Öldürecekler sandım’ 
     "Bir süre sonra erkek cebinden çıkardığı maket bıçağını boğazıma dayadı ve şehir turu attırmaya başladı. Beni Kepezaltı Mahallesi’nde bir eve götüreceklerini söyleyip, Senin kulağını keseceğiz’ dedi. Cebimdeki 20 milyon lirayı aldılar. Aracı Kepezaltı’na doğru sürmemi isteyince beni öldüreceklerini düşündüm. Cezaevi Kavşağı’nda onları şaşırtmak için aniden ayağımı debriyajdan çekip önce gaza ardından frene bastım. Şaşkınlıklarından yararlanıp kapıyı açtım ve yola atladım." 
     Hızlı trafikte araçların arasında kaldığını ve şans eseri ezilmediğini belirten Altıparmak sözlerini şöyle sürdürdü "Buna rağmen peşimi bırakmadılar. Beni tekrar yakalayıp, sürükleyerek araca götürmeye çalıştılar. Ancak yoldan geçen vatandaşlar müdahale edince kaçtılar." 
     
     Biri hayat kadını 
     Polis, iki zanlıyı yakalamak için çalışma başlatırken, biri kadın iki gaspçının, Dumlupınar Bulvarı ve Antalya Şehirlerarası Otobüs Terminali çevresinde fuhuş yapan hayat kadını ile onu pazarlayan kişi olduğu iddia edildi. 
     



 YAŞAM 


























</TEXT>
</DOC>
