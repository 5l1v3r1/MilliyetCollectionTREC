<DOC>
<DOCNO> 124801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/15/son/soneko16.html </URL>
<DATE> 2002/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncağın papucu dama atıldı... 
</HEADLINE>
<TEXT>

     Teknolojideki hızlı ilerlemenin çocukları bilgisayar oyunlarına yöneltmesi, oyuncakçıların işlerini azalttı. 
     Kentte yaklaşık 35 yıldır baba mesleği oyuncakçılığı devam ettiren Hasan Devran, bilgisayar ve atari teknolojisindeki hızlı gelişmenin özellikle 5 yaşından büyük çocukların oyuncaklara olan ilgisini azalttığını, satışlarının da buna paralel olarak düştüğünü söyledi. 
     Çocukların birçoğunun oyuncaklar yerine atarilerle oynamayı tercih etmelerinden dolayı, işyerlerindeki ürünlerden birçoğunun satılmadığını anlatan Devran, şöyle dedi 
     ''Teknolojideki gelişmeler her alanı olduğu gibi oyuncak sektörünü de etkiledi. Ürünlerimizin tamamına yakınının elektronik ve ithal oyuncaklardan oluşmasına rağmen, satışlarımız geçmiş zamana göre çok düşük. Bunun en önemli nedeni, bilgisayarlar ve atari oyunlarının yaygınlaşarak ilginin bu yöne doğru kaymasıdır. Şu anda sattığımız atarilerin ve oyun kasetlerinin sayısı, oyuncaklara oranla çok fazla. Çocukların, oyuncaklar yardımıyla oyunlar oluşturmaları yaratıcılıklarını güçlendirirken bilgisayarlarda bu mümkün olmuyor. Günümüz modern oyuncaklarının bile çocuklara cazip gelmemesine anlam veremiyorum. Küçük yaştaki çocukların da ilgisini kaybedersek, işyerimizi kapatmak zorunda kalacağız.'' 
     





</TEXT>
</DOC>
