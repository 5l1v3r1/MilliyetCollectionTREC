<DOC>
<DOCNO> 146467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/spor/spo02.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TAMAM MI DEVAM MI 
</HEADLINE>
<TEXT>

Fenerbahçe yönetimi bugün kritik kararlara imza atacak. Başkan Aziz Yıldırım göreve devam ederse, yönetimin durumuyla birlikte, Oğuz Çetin’in geleceği tartışmaya açılacak 
     YUSUF KOBAL 

     Kritik akşam 
     SARI - Lacivertli Yönetim Kurulu bu akşam yapacağı toplantıda, son gelişmeleri değerlendirecek, ayrıca Başkan Aziz Yıldırım "Tamam mı devam mı " konusunda son kararını açıklayacak. Yıldırım, "Göreve devam" derse, yönetimin durumu görüşülecek. Yöneticilerin de fire vermemesi halinde, Teknik Sorumlu Oğuz Çetin’in geleceği tartışmaya açılacak, takımın başında kalıp kalmayacağı oylanacak. 
     
     Yıldırım’a bağlı 
     YÖNETİM toplantısında, olumlu kararlar çıkması halinde, Futbol Şube Sorumlusu Sadettin Saran ile Transfer Komitesi üyesi Hakan Bilal Kutlualp’ın raporları değerlendirmeye alınacak. Başkan Aziz Yıldırım ile birlikte görevi bırakmak isteyen Nihat Özdemir de ikna edilmeye çalışılacak. Başkan’ın devam kararı alması halinde, Özdemir’in de, 2004 Mart ayına kadar II. başkanlığı sürdürmesi bekleniyor. 
     
Böyle gitmezErhan Albayrak, camianın şu anda üzüldüğünü, ancak sevinilecek günlerin yakında olduğunu söyledi 
     YUSUF DURSUN 

     FENERBAHÇE’DE ilk sezonunu yaşayan Erhan Albayrak, camia ile birlikte, kendilerinin de çok mutsuz olduğunu söyledi, "Ama önümüzde daha 10 maç var. UEFA Kupası’na katılacağız" dedi. Yıldız oyuncu, Altay’dan yedikleri darbeyi, Adana’da telafi etmek istediklerini de belirtti, "Hocamız üzerinde inanılmaz baskı var. Ama yoluna devam ediyor" diye konuştu. 
     ERHAN, hayalindeki takıma geldiğini ekledi ve şöyle devam etti "Şu anda değişik bir yerde oynuyorum. Dörtlü defansın solundayım. Biraz zorluk çekiyorum. Ancak hocam bu görevi veriyorsa, ben de yapmak zorundayım. Taraftarı üzüyüroz, ama sevindireceğimiz günler yakında. Bence bu sezon Beşiktaş şampiyon olur." 
     
Rüştü ile pazarlık      BAŞKAN Aziz Yıldırım, kaleci Rüştü ile İngiltere dönüşü masaya oturacak. Yıldırım’ın, milli file bekçisi için seferberlik ilan ettiği, prensipte anlaştığı Rüştü ile para pazarlığı yapacağı öğrenildi. Rüştü’nün, Dolar ya da Euro üzerinden üç yıllık sözleşme isteyeceği de ifade edildi. Ünlü küleci geçen dönem yönetimin isteği doğrultusunda sabit kuru kabul etmişti. 
     
Adana için işbaşı      FENERBAHÇE bir gün aradan sonra bugün Adanaspor maçı hazırlıklarını sürdürecek. Milli maçlara giden Johnson ile Vladimir’in de bugün İstanbul’a dönecekleri açıklandı. Ancak Vladimir’in, elemelerde aldıkları kötü sonucun yanı sıra, Türk basınından gelen eleştiriler nedeniyle moralinin bozuk olduğu ve sezon sonunda Fenerbahçe’den ayrılmayı düşündüğü bildirildi. 
     


SPOR 





























</TEXT>
</DOC>
