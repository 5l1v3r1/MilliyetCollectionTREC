<DOC>
<DOCNO> 146628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/03/31/son/sontur16.html </URL>
<DATE> 2003/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ne tecavüzü sadece yanağından öptüm" 
</HEADLINE>
<TEXT>

     Zonguldak'taki evinden kaçan 14 yaşındaki Ş.Ç'yi iş bulma vaadiyle Trabzon'a getiren Ömürkan Tasalı, küçük kızın bileziğini çaldığı ve tecavüze kalkıştığı iddialarına "Sadece yanaklarından öptüm" diye cevap verdi. 
     getirdiği Trabzon'da tecavüz etmeye çalıştığı, ayrıca bileziğini gasp ettiği iddiasıyla 20 yıl hapis istemiyle yargılanan Ömürkan Tasalı suçlamaları kabul etmedi. Tasalı, Sadece yanaklarından öptüm'' dedi. 
     Zonguldak'ta oturan Ş.Ç., 2 ay önce karnesi kötü olduğu için evden kaçtı ve 24 yaşındaki Ömürkan Tasalı ile tanıştı. Evli olan Tasalı, eve dönmeyeceğini belirten Ş.Ç.'ye iş bulabileceğini belirterek akrabalarının bulunduğu Trabzon'un Sürmene İlçesi'ne getirdi. Tasalı, önce akrabası Nedime Öztürk, sonra da 50 yşındaki Ali Tasalı'nın evine gitti ve geceyi Ş.Ç. ile birlikte burada geçirdi. Ertesi gün yapılan ihbar üzerine genç kız ve Ömürkan Tasalı, Jandarma tarafından gözaltına alındı. Ş.C.'ye tecavüz etmeye kalkıştığı ve bileziğini gasp ettiği iddiasıyla şikayetçi olduğu Tasalı, tutuklandı. Yapılan muayenede Ş.C.'nin bakire olduğu anlaşıldı. 
     Trabzon Ağır Ceza Mahkemesi' nde, 15 yaşından küçük mağdurenin ırzına tasaddi' ve gasp' suçlarından 20 yıl hapis istemiyle yargılanan ve dün ilk kez hakim karşısına çıkan Ömürkan Tasalı, şu savunmayı yaptı 
     Evliyim ancak, eşimden ayrı yaşıyorum. Ş.C. ile evlenmeyi planlıyorduk. Sürmene'de bir gece Ali Tasalı'nın evinde kaldık ve ayrı yataklarda yattık. Sadece yanaklarından öptüm. Irzına geçme girişiminde bulunmadım. Annemler telefon edip dönmemizi istediler. Ertesi gün Zonguldak'a dönecektik. Paramız olmadığı için bileziğini verdi. Bileziği sattım ve bilet aldım. Yakalandıktan sonra biletleri iade ettirip, aldığım parayı kendisine verdim. Suçsuzum.'' Aynı davada tutuksuz yargılanan Ali Tasalı ve Nedime Öztürk de, Ömürkan Tasalı'nın suçsuz olduğunu ileri sürdü. Duruşma ertelendi. 
     





</TEXT>
</DOC>
