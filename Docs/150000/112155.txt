<DOC>
<DOCNO> 112155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/10/spor/spo05.html </URL>
<DATE> 2002/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler kuş misali 
</HEADLINE>
<TEXT>

Ankara’da yoğun bir gün geçirip, Makedonya’da kampa girdiler 
     MEHMET DEMİRCAN ÜSKÜP 

     MİLLİ Takım kafilesi, Başkent’teki törenlerden sonra gittiği Makedonya’da kampa başladı. Üsküp havalimanında 200 kadar Türk’ün büyük coşkuyla karşıladığı Ay - Yıldızlı ekibin hocası Şenol Güneş, "Uyum sağlamak için biraz erken geldik. Umarım bir terslikle karşılaşmayız" diye konuştu. Haluk Ulusoy ise "Makedonya ve Liechtenstein’ı devirip, İngiltere deplasmanına 9 puanla gitmek istiyoruz" dedi. 
     AY- Yıldızlı takımımız Makedonya’ya gider gitmez ayağının tozuyla akşam antrenmanına çıktı. Milliler, idmanı maçın oynanacağı sahada ancak zeminin bozulmaması için kenar bölümünde yaptı. Yetkililer Makedon takımına da aynı prosedürün uygulanacağını belirtti. Rüştü, Hakan Ünsal ve Cihan’ın sakatlığı sürerken Emre Aşık’ın büyük bir ihtimalle forma giyemeceği ifade edildi. 
     
Hakan’sız yenerizMakedonya’nın Teknik Direktörü Nikola Ilievski, yıldız golcünün yokluğunda Türkiye önünde şanslarının daha da arttığını söyledi. 
     AVRUPA Şampiyonası Eleme Grubu’nda cumartesi Milli TakımımızI ağırlayacak Makedonya galibiyet hesapları yapmaya başladı. Teknik Direktör Nikola Ilievski, "Boğazın devi karşısında dikkatli olacağız" dedi. Ilievski, Hakan Şükür’ün eksikliği ile Ay - Yıldızlı ekibin gücünün yüzde 30 azalacağı iddiasında bulundu, "Hakan Şükür’süz, yenebiliriz diye konuştu. 
     TÜRKİYE maçı kadrosuna açıklamayan Ilievski, Miloşevski, Grozdanovski, Şakiri, Mitrevski, Popovski ve Stoyanovski gibi isimleri sahaya çıkaracağı bildirildi. Ayrıca Hollanda’da forma giyen Gorgi Hristov da maç için Üsküp’e geldi. Bu arada Makedonya Futbol Federasyonu yöneticileri, bu kez Türkiye’yi Üsküp’ten eli boş göndereceklerine inandıklarını söylediler. 
     
Türkiye favoriİngiltere Teknik Direktörü Eriksson, 2004 Avrupa Şampiyonası’nda, Ay - Yıldızlı ekibin de büyük şansı bulunduğunu söyledi 
     İNGİLTERE’NİN İsveçli çalıştırıcısı, 2004 Avrupa Şampiyonası’na yönelik açıklamalarında Türkiye’ye de yer verdi. Eriksson, kendi takımını Dünya’nın en güçlüsü olarak tarif ederken, "Önce grupta Türkiye’den puan almalıyız" dedi. Ünlü antrenör, 2004 için İngiltere, Portekiz, Fransa, Almanya İspanya, İtalya, Hollanda ve Türkiye’nin favori olduğunu belirtti. 
     SLOVAKYA ile cumartesi günü grubumuzda ilk kez karşılaşacak İngiltere’nin başı sakatlık derdinden kurtulamadı. Defansta Rio Ferdinand’ın sakatlığıyla sarsılan Eriksson, savunmanın bel kemiği Campbell’ın midesinden hastalanmasıyla zora düştü. Campbell’a yoğun tedavi uygulandığı, hafif sakatlığı bulunan Beckham ile birlikte maça yetiştirileceği açıklandı. 
     



 SPOR 




























</TEXT>
</DOC>
