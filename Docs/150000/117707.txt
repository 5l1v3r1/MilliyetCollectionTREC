<DOC>
<DOCNO> 117707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/spor/bbas.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MUHTESEM ULKER 105-78 
</HEADLINE>
<TEXT>

Turuncu-Yeşilli takım Avrupa Ligi’nde karşılaştığı İtalyan Virtus Bologna karşısında coştu, Booker, Blair ve Praskevicius’un sayılarıyla farka koştu 
     ÜLKERSPOR, Avrupa Ligi C Grubu’ndaki beşinci maçında İtalyan devi Virtus Bologna’yı salonu dar etti, 27 sayılık farkla turnuvanın en iyi oyununu oynayarak üçüncü galibiyetine ulaştı. Turuncu - Yeşilli takım kendi evindeki maça iyi başlamasına rağmen son çeyreğe kadar skoru bir türlü koparamadı. 
     TEMSİLCİMİZ dördüncü periyodda savunmada dikkatli, hücumda ise inanılmaz bir şut yüzdesi ile oynadı. Harun, Praskevicius, Booker’ın üçlükleri Blair’in de pota altı sayılarıyla farkı giderek açan Turuncu - Yeşilliler 27 sayılık üstünlükle galibiyeti yakaladı. Ülker bu sonuçla zirve için daha iddialı bir konuma geldi. 
     
Efes mutluMavi-Beyazlılar’ın, İtalya’dan zaferle dönmesi camiada yüzleri güldürdü 
     AVRUPA Ligi’nde A Grubu’nda İtalyan Skipper Bologna’yı deplasmanda "temdit" sayısıyla 73-72 yenen Efes Pilsen’de iki maç sonra gelen galibiyet moralleri düzeltti. Genel Menajer Engin Özerhun, "Barcelona yenilgisini telafi ettik. Hak ettiğimiz sonucu aldık. Galibiyette Alper, çaldığı top ve Granger’a yaptığı asistle büyük rol oynadı" dedi. 
     İTALYAN basını da, Efes’in Skipper Bologna’yı krize soktuğunu iddia etti. Çizme’deki haberlerde, "Bitime 41 saniye kala 5 sayı önde olan Bologna, bitiş düdüğü çaldığında tabelaya bakınca bir sayı geride bitirdiğini anladı. Pozzecco’nun inanılmaz üç hatası ve serbest atışlar, Efes’i ödüllendirdi ve coach Boniciolli ile kızgın taraftarları yaktı" denildi. 
     
Harun’un gurur gecesi      ÜLKERSPOR’UN emektar kaptanı Harun Erdenay, dün takımının Virtus Bologno’yu 105 - 78 yendiği maçla kariyerinde 7 bin sayıyı geride bıraktı. Maça başlarken 6998 sayısı bulunan emektar kaptan maç başlar başlamaz attığı üçlükle 7 bin sayı barajını aştı. Maçı da 7009 sayı ile tamamladı. 
     
Basket turu      İbrahim galip Mirsad mağlup 
     İSPANYA’NIN TAU Ceramica takımını deplasmanda 76-75 yenen Panathinaikos’ta İbrahim Kutluay 4 sayı kaydetti. 29 dakika sahada kalan İbrahim, üç ribaund aldı, bir de asist yaptı. Yine İspanya’nın Unicaja Malaga takımına 87-74 kaybeden Montepaschi Siena’da ise Mirsad Türkcan, 32 dakika kaldığı oyunda 10 sayı, 13 ribauntla başarılı bir görüntü çizdi. 
     
     Ataman zorda 
     ANTRENÖRLÜĞÜNÜ Ergin Ataman’ın yaptığı Montepaschi Siena, Unicaja Malaga yenilgisi sonrası sert dille eleştirildi. La Gazzetta dello Sport, "Siena’da kriz yeniden açıldı. Hiçbir mevki işlemiyor, ama Ataman resmi olarak riskte değil" ifadesini başlığına çıkardı. Mirsad, Ford, Chiacig ve Vukcevic’in Ataman’ın istediklerini sahaya yansıtamadığı vurgulandı. 
     



 SPOR 






















</TEXT>
</DOC>
