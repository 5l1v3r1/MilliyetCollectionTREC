<DOC>
<DOCNO> 100764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/08/son/soneko26.html </URL>
<DATE> 2002/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
1-7 Ağustos tarihleri arasında 68.3 milyon dolar dış borç ödendi... 
</HEADLINE>
<TEXT>

     Türkiye, bu yılın 1-7 Ağustos tarihleri arasında 68.3 milyon dolar dış borç ödedi. 
     Yılbaşından 7 Ağustos'a kadar yapılan dış borç ödemeleri ise 13 milyar 35.4 milyon doları buldu. 
     Merkez Bankası verilerine göre, söz konusu dönemdeki ödemelerin 48.8 milyon doları Hazine, 5.8 milyon doları Merkez Bankası, 13.7 milyon doları da, genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. 
     Öte yandan yılbaşından 7 Ağustos'a kadar yapılan dış borç ödemeleri ise 13 milyar 35.4 milyon doları buldu. Bu ödemenin 6 milyar 762.3 milyon doları Uluslararası Para Fonu IMF kredisinden karşılanırken, Hazine 5 milyar 865 milyon dolar, Merkez Bankası 121.25 milyon dolar, diğer kamu sektörü 286.89 milyon dolar ödeme gerçekleştirdi. 
     Verilere göre Ocak ayında 503.7 milyon dolar, Şubat ayında 7 milyar 324.3 milyon dolar ve Mart ayında 823.5 milyon dolar, Nisan ayında 510.5 milyon dolar, Mayıs ayında 1 milyar 615 milyon dolar, Haziran 1 milyar 337.9 milyon dolar, Temmuz ayında da 852.29 milyon dolar dış borç ödenmişti. 
     Geçen yılın tamamında 13 milyar .9 milyon dolar dış borç ödemesi gerçekleşirken, bunun 10 milyar 584.7 milyon dolarını Hazine tek başına yapmıştı. 
     





</TEXT>
</DOC>
