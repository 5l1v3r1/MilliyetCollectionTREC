<DOC>
<DOCNO> 107074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/11/son/sontur46.html </URL>
<DATE> 2002/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti 59 milletvekilinden 57'sini aday gösterdi 
</HEADLINE>
<TEXT>

     Milletvekili adaylarını YSK'ya bildiren AK Parti'de, Genel Başkan Recep Tayyip Erdoğan, İstanbul 1. Bölge 1. sırada aday olurken, 59 milletvekillinden 57'si aday gösterildi. 
     Genel Başkan Erdoğan'ın seçim bölgesinde, mevcut milletvekillerinden sadece İrfan Gündüz aday gösterilirken, FP'nin kapatılmasının ardından siyasi yasaklı Nazlı Ilıcak'ın kocası Emin Şirin 12. sıradan aday oldu. 
     28 kadın aday gösteren AK Parti'de, kurucular kurulu üyelerinin de önemli bölümü listelerde yer aldı. 
     Bir süre önce ANAP'tan istifa ederek AK Parti'ye katılan Erkan Mumcu Isparta'dan ilk sırada aday gösterilerken, Malatya milletvekili bu ilden 4. sırada, Hasan Özyar Muğla 1. sırada, Kırıkkale Milletvekili Kemal Albayrak bölgesinde 4. sırada, Kahramanmaraş Milletvekili Avni Doğan 6. sırada, Muş milletvekili Sabahattin Yıldız 3. sıradan aday gösterildi. 
     Siirt Milletvekili Ahmet Nurettin Aydın ve son seçimlerde FP listelerinden milletvekili seçilen, başörtüsü nedeniyle milletvekilliği düşürülen Merve Kavakçı'nın kuzeni Karaman Milletvekili Zeki Ünal liste dışında kaldılar. 
     





</TEXT>
</DOC>
