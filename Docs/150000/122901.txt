<DOC>
<DOCNO> 122901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/06/ekonomi/eko06.html </URL>
<DATE> 2002/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni hükümet borsaya yaradı 
</HEADLINE>
<TEXT>

Borsa yeni iktidarla parlak bir ayını geçirirken, hisse senetleri ortalama yüzde 30 prim yaptı. AB’nin önde gelen üyelerinin yaklaşımları AB beklentilerini artırdı, Irak ise endişe veriyor 
     ORHAN TEKEOĞLU 

     Ekonomik krizler nedeniyle son iki yıldır yatırımcısını büyük zararlara uğratan borsa, tek partili iktidar ve AB beklentisiyle yüzleri güldürmeye başladı. Seçimlerin üzerinden yaklaşık bir ay geçmesine rağmen borsanın kazancı yüzde 30 olarak gerçekleşti. 
     Seçim öncesi 1 Kasım’da 10.217 olan İMKB - 100 Endeksi 4 Aralık’ta 13.287 puana yükseldi. Bu arada aynı süre içinde 10 hisse senedinin değer artışı da yüzde 77 ile yüzde 224 arasında gerçekleşti. 56.4 katrilyon lira olan borsadaki şirketlerin toplam piyasa değeri de 72.5 katrilyon liraya yükseldi. 
     
     Dolar ve altın el yaktı 
     Türk tasarrufçusunun geleneksel yatırım aracı olan dolar ve altın ise seçimlerden bu yana yatırımcısını hüsrana uğrattı. Faizlerin düşmesi ve borsanın yükselmesi altın ve dövizi vurdu. Son bir ayda doların değer kaybı yüzde 8.22, altının da yüzde 8.47 oldu. 
     Ancak ay başında 1.500.000 liraya yaklaşan dolara Merkez Bankası’nın alım yönünde müdahale etmesi değer kaybını azalttı. 
     
     AB haberleri moral veriyor 
     Tüm piyasalar 11 - 12 Aralık tarihlerine odaklandı. Türkiye - AB ile ilgili sıcak gelişmelerin piyasalara moral vermesi bekleniyor. AB’nin ağır toplarının Türkiye’nin AB üyeliğine destek veren açıklamaları, para ve sermaye piyasalarında yeniden iyimser bir hava yaratması güçlü bir olasılık olarak görülüyor. Ancak Irak’la ilgili gelişmeler ise endişe veriyor. 
     Borsacılar arasında, 12 Aralık’taki Kopenhag Zirvesi’nde, Türkiye’ye müzakerelere başlaması için bir tarih verilmesi beklenmemekle birlikte "tarih için tarih" veya "koşullu bir tarih" verilmesi de iyimser bir yaklaşım olarak öne çıkıyor. 
     
Seçim sonrasında en iyi kazanç borsada Yatırım aracı 1 Kasım 4 Aralık Değ. Borsa 10.217 13.287 30.04 Dolar 1.689 1.550 -8.22 Euro 1.692 1.550 -8.39 Bono 64.20 49.74 4.3 Repo 46.00 44.00 3.7 Mevduat 47.4 42.2 3.6 Yat. Fonu Endeksi 313.914 333.626 6.27 -A Tipi 171.220 196.111 14.53 -B Tipi 449.056 467.219 4.04 Külçe altın 17.400.000 16.000.000 -8.04 Cumh. altını 118.000.000 108.000.000 -8.47      
     
     2 Temmuz 2003 vadeli bono 
     
Seçim sonrası borsada en çok kazandıran hisseler Hisse adı Artış Derimod 224.59 İhlas GYO 195.18 İhlas Holding 168.52 Maret 123.40 İdaş 91.01 Özfinsans Fact. 90.48 Petrol Ofisi 83.56 Çelik Halat 80.00 Garanti Fact. 78.26 Doğan Holding 77.24      
     



 EKONOMİ 




















</TEXT>
</DOC>
