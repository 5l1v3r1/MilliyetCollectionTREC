<DOC>
<DOCNO> 132314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/22/siyaset/siy04.html </URL>
<DATE> 2003/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık’ta F tipi eylem 
</HEADLINE>
<TEXT>

     Göreve gelir gelmez Başbakanlık’taki kapıları vatandaşlara açan 58. hükümeti ilk olarak TAYAD’lı aileler protesto etti. Başbakanlık şeref kapısı önünde döviz açmak isteyen beş kişilik gruba korumalar müdahale etti. Önceki hükümet döneminde eylemler nedeniyle vatandaşlara kapatılan ve Başbakan Abdullah Gül’ün talimatıyla halka yeniden açılan Başbakanlık, dün eylem girişimine sahne oldu. Üç kadın ve iki erkekten oluşan beş kişilik grup, Başbakanlık şeref kapısı merdivenlerine kadar gelip, "Çocuklarımız ölüyor. Tecrit kaldırılsın" diye slogan attı. Döviz açılmasını engelleyen korumalar, grubu sürükleyerek polis otosuna bindirdi. TAYAD’lı oldukları kaydedilen grup gözaltına alındı. 
     



 SİYASET 












</TEXT>
</DOC>
