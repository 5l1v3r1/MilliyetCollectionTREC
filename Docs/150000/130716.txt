<DOC>
<DOCNO> 130716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/01/14/son/sondun02.html </URL>
<DATE> 2003/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İntel, dizüstü bilgisayarların fiyatını indirdi... 
</HEADLINE>
<TEXT>

     Dünyanın en büyük bilgisayar işlemcisi üreticisi İntel firması, dizüstü bilgisayarlarda kullanılan işlemcilerin fiyatlarında indirime gitti. 
     Yüzde 10-38 arasında değişen indirimin dizüstü bilgisayar fiyatlarında ucuzluğa yol açması bekleniyor. 
     Öte yandan, İntel'in, en yeni ve süper hızlı dizüstü işlemcileri olan ''Centrino işlemci paketini'' Temmuz ayından önce piyasaya çıkaracağı bildirildi. Bu işlemcilerin, telsiz ağ yazılımıyla wireless networking software çalışacağı belirtildi. 
     Pentium-4 kuşağı 2.2 GHZ hızındaki dizüstü işlemcilerinin fiyatının yüzde 38 düşürülerek 348 dolara indirildiğini belirten İntel yetkilileri, diğer indirimleri de şöyle açıkladılar 
     2.0 GHZ hızındaki işlemciler yüzde 31 indirimle 241 dolar 1.9 GHZ hızındaki işlemciler yüzde 18 indirimle 198 dolar ve 1.8 GHZ hızındaki işlemciler yüzde 14 indirimle 171 dolar. 
     Bu arada, pentium-3 kuşağı işlemcilerin fiyatlarının da 1.0 GHZ hızındakiler için 241 dolara, 933 MHZ hızındakiler için ise 198 dolara indirildiği belirtildi. 
     İntel, Celeron işlemcilerin fiyatlarında da önemli çapta indirim yaptı. 
     





</TEXT>
</DOC>
