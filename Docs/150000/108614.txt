<DOC>
<DOCNO> 108614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/09/20/spor/ygokberk.html </URL>
<DATE> 2002/09/20/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Gece uçuşu 
</HEADLINE>
<TEXT>

     Gece uçuşu mu desem ana dilimize çevirip Ya da size anlatsam mı evirip, çevirip. Bu sefer de gittim oraya. Rusya’nın Kızıl Meydan’ı, Kremlin’i, Lenin’i, Stalin’i kadar ünlü burası. Bir restoran - bar orası. Veya bir bar - restoran. İki katlı. Moskova’nın sex - Sa Sabancı değil, sanayi anlamında sektörünün devi. Veya 2002 tipi bir randevuevi. Şimdi derseniz eğer herife bak, bize ne anlatıyormuş meğer. Devamını okuyun. Vallahi de billahi de değer. 
     Hani bir restorana gidersiniz ya, veya bir bara. Bir kadın görüp dersiniz ya "Ah şu kadınla beraber olsam". Orada oluyorsunuz işte. Ya da ah şu kadınla beş - on dakika konuşsam... Orada konuşuyorsunuz işte. İncecik çizgi de o işte Night Flight’ı diğerlerinden ayıran. Kadın madın değil, o felsefeyi satıyorlar size. Giriş 650 ruble 20 dolar gibi. İçeride onlarca, yüzlerce kadın. Ama ne yanınıza gelen var, ne de rahatsız eden. Arada bir sürü süzen ve bir sürü kesen. Kadını bile siz tavladınız havasında size sunuyorlar. Hani daha içten, daha samimi. Hani sokak dili olsun. Araklıyorum zannediyorsunuz. Araklandığınızı düşünmeden. Sanki şöyle diyorlar Burada paranız değil, havanız geçer. Düşünün çok şık bir yerde rahatsız etmeden gülen, gülümseyen, kesen, süzen onlarca güzel göz veya gözler ve isterseniz kulağınıza fısıldanan sözler. 
     Beni sorarsanız her zamanki gibi temiz girdim, temiz çıktım. İnanmayacaksınız tabii. Sizin yerinizde olsam ben de inanmazdım. Ama umurumda da değil. Paralı ilişki hiç kurmadım. Şimdi derseniz ki sallama, niçin Cevap çok basit. Aynı güzellikteki, özellikteki kadınlarla parasız da beraber olabildiğim için. Evet, tek girip tek çıktım. Night Flight onun için hep in. Amaçları, beğenildiğinizi ve tercih edildiğinizi hissettirmek. İçerideki erkeklerin yarısının kısa, çirkin, şişman, şekilsiz olduğunu eklersem, hayır bile işliyorlar diyebilirsiniz. Bilmem anlatabildim mi Daha doğrusu ben anlatabildim de, siz anlayabildiniz mi 
     
     SERİ İLANLAR 



 SPOR 






























</TEXT>
</DOC>
