<DOC>
<DOCNO> 124471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/13/son/sonspo36.html </URL>
<DATE> 2002/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan kura değerlendirmesi... 
</HEADLINE>
<TEXT>

     Beşiktaş Kulübü Asbaşkanı Kıvanç Oktay, UEFA Kupası 4. turunda eşleştikleri Çek Cumhuriyeti temsilcisi SK Slavia Prag karşısında tur atlayarak, kupada daha başarılı sonuçlara imza atmak istediklerini söyledi. 
     Kurayla ilgili değerlendirme yapan Kıvanç Oktay, Çek ekibin kolay bir rakip olmadığını vurgulayarak, ''Bundan sonra karşımıza çıkacak her takım zor. Tur atlayarak daha ileriye doğru gitmeyi hedefliyoruz. Seyirci avantajı nedeniyle 4. turda bir Alman takımla eşleşmek istiyorduk, ama hayırlısı olsun'' diye konuştu. 
     Kupada 3. turda Yunanistan'ın PAOK Selanik takımını eleyerek 4. tura yükselen SK Slavia Prag karşısında ilk maçı deplasmanda oynayacak olmalarının siyah-beyazlı takım için avantaj olacağını ifade eden Oktay, ''İlk maçta gerekli avantajı sağlayıp yolumuza devam edeceğiz'' dedi. 
     Kulüp asbaşkanı ve futbol komitesi başkanı Yıldırım Demirören ise, Çek rakiplerinin güçlü bir takım olduğunu ifade ederek, deplasmanda yapacakları ilk maçın avantajını en iyi biçimde değerlendirmek istediklerini kaydetti. 
     Demirören, ''Hedefimiz büyük. Bu turu da geçip yolumuza devam etmek istiyoruz'' dedi. 
     





</TEXT>
</DOC>
