<DOC>
<DOCNO> 110566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/10/01/son/soneko14.html </URL>
<DATE> 2002/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül'ün zam rekortmeni okul defteri... 
</HEADLINE>
<TEXT>

     İstanbul'da Eylül ayının zam rekortmeni, yüzde 31,4 ile defter oldu. 
     İstanbul Ticaret Odası İTO verilerine göre, okulların açıldığı geçen ay, 5 ortalı defterin ortalama fiyatı 1 milyon 815 bin liraya çıkarken, artış oranı yüzde 31.4 olarak hesaplandı. 
     Eylül ayında en fazla ikinci fiyat artışı yüzde 30 ile yumurtada kaydedildi. Üçüncü sırada ise yüzde 26,6 yeşil soğan yer aldı. 
     Aylık fiyat artışları, kabakta yüzde 26,1, çocuk süveterinde yüzde 25,6, bamyada yüzde 24,8 ve okul çantasında yüzde 23,8 olarak gerçekleşti. 
     Araştırma kapsamındaki ürün ve hizmetlerde fiyatı en az artanlar ise yüzde 2,5 ile toz şeker ve ayakkabı tamiri, yüzde 2,6 ile sakatat, yüzde 2,9 ile elektrik fiyatı ve yoğurt oldu. 
     
     12 AYLIK SONUÇLAR 

     İTO verilerine göre, son 12 aylık dönemde ortalama perakende fiyatı en fazla artan hizmet ise, yüzde 250,9 ile mahkeme ve avukatlık ücreti olarak belirlendi. 
     Bunu yüzde 191,7 ile birinci sınıf günlük hastane yatak ücreti ve yüzde 1,4 ile kadın iç çamaşırı izledi. 
     Yıllık bazda en düşük artışlı ürünler ise yüzde 50.7 ile kahvaltılık margarin, salam ve çocuk maması oldu. 
     





</TEXT>
</DOC>
