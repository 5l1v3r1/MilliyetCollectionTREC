<DOC>
<DOCNO> 117671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/11/08/ekonomi/eko07.html </URL>
<DATE> 2002/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada vergi teşviğine devam sinyali 
</HEADLINE>
<TEXT>

AKP Genel Başkan Yardımcısı Abdüllatif Şener, hisse senedi gelirlerindeki vergi muafiyetinin uzatılmasına ilişkin talebi değerlendirebileceklerini söyledi 
     REUTERS 

     AKP’nin Genel Başkan Yardımcısı Abdüllatif Şener, borsanın beklediği vergi teşviğini değerlendirebileceklerini söyledi. 
     Vergi Yasası’na göre, hisse senetlerinden ve yatırım fonlarından elde edilen gelirlerin vergiden muaf olması için bu değerlerin en az üç ay elde tutulması gerekiyor. Muafiyet 31 Aralık 2002 de sona erecek . Yeni düzenleme yapılmazsa 1 Ocak 2003’ten itibaren elde tutma süresi bir yıla çıkacak. SPK Başkanı Doğan Cansızlar mayıs ayında yaptığı açıklamada, söz konusu muafiyet düzenlemelerinin uzatılması yönünde Maliye Bakanlığı’na görüş ilettiğini açıklamıştı. 
     Şener, hisse senetlerine vergi teşviği konusunda AKP olarak bir yükümlülük altına girmediklerini kaydederek, "Ama piyasayı aksatan bir tarafı varsa o noktayı da dikkate alarak düzenleme gözden geçirilebilir" dedi. Şener, "Böyle bir ihtiyaç duyulursa, talep gelirse oturup değerlendirilir" dedi. 
     



 EKONOMİ 


















</TEXT>
</DOC>
