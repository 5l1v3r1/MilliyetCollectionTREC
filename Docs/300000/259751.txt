<DOC>
<DOCNO> 259751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/soneko09.html </URL>
<DATE> 2004/08/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Temmuz'da en yüksek getiri Borsa'dan... 
</HEADLINE>
<TEXT>

     Temmuz ayında başlıca tasarruf araçları içinde en yüksek getiri yüzde 7.9'la Borsa'dan elde edildi. Kamu kağıtları ve TL mevduatın yüzde 1.6 İLE YÜZDE 2.6 arasında getiri sağladığı temmuz ayında, döviz ve altın yatırımcısı ise zarara uğradı. 
     Hhaziran sonunda 17968 düzeyinde bulunan İMKB endeksi, temmuzun ilk yarısında 19 binin üzerine çıktı, son haftada da hızlı bir çıkış yaşayan endeks, ayı 19381'den kapadı. Endekste aylık artış yüzde 7.9'a geldi. İMKB endeksi temmuz sonu itibariyle 2003 sonundaki düzeyinin yüzde 4.1 üzerinde oluştu. 2003 sonunda 18 binin üzerinde bulunan endeks, bu yıl ay sonları itibariyle martta 20 binin üzerinde gerçekleşmiş, izleyen dönemde ise özellikle mayıs ayında ekonomide yaşanan belirsizlik algılamasıyla 17 binli düzeylere inmişti. Borsa endeksinde son bir yıllık dönemdeki artış ise yüzde 83.3 olarak hesaplandı. 
     
     DÖVİZDE KAYIP 

     Döize yatırım yapanlar ise geçen ay zarar etti. Temmuz ayında euro TL karşısında yüzde 1.9, dolar da yüzde 1.2 değer yitirdi. Bu gelişmeyle euronun temmuz sonu itibraiyle kümülatif getirisi yüzde 0.3'e indi. Bu dönemde dolarda ise yüzde 5 getiri elde edildi. Son bir yılda euronun getirisi yüzde 10.3, doların getirisi yüzde 3.6 olarak gerçekleşti. 
     Temmuz ayında altın yüzde 3.4 zarar ettirdi. Yılın ilk yedi ayında yüzde 0.7 zarara uğratan altının son bir yılda ise yüzde 14.4 oranında bir getiri sağladığı belirlendi. 
     
     MEVDUATIN GETİRİSİ 

     Geçen ay Türk Lirası üzerinden açılan tasarruf mevduatlarında vadeye göre yüzde 1.6 ile yüzde 1.8 arasında değişen net getiri elde etildi. TL mevduatın ocak-temmuz dönemi getirisi de yüzde 12.2 ile yüzde 15.6 arasında gerçekleşti. Son bir yılda ise bir ay vadeli mevduatın bileşik getirisi yüzde 25, üç ay vadelinin yüzed 25.8, altı ay vadelinin getirisi de yüzde 28.8 oldu. Temmuz sonunda vadesi dolan bir yıl vadeli mevduat net yüzde 38.5 getirdi. 
     Döviz mevduatında ise kurdaki gerileme nedeniyle zarar yaşandı. Dolar üzerinden açılan döviz tevdiat hesaplarının aylık faiz getirisi yüzde 0.2-0.3 arasında gerçekleşirken, kurdaki düşüşle birlikte söz konusu hesaplarda yüzde 1 dolayında bir kayıp ortaya çıktı. Dolar mevduatı yılın ilk yedi ayında yüzde 7, son bir yılda ise yüzde 7.5'e varan oranlarda getiri sağladı. 
     
     KAMU KAĞITLARI 

     Temmuz ayında Borsa'dan sonra en yüksek getiriler devlet iç borçlanmasenetlerinden elde edildi. Değişik vadelerdeki DİBS'lerin aylık getirisi yüzde 2.1'le yüzde 2.6 arasında değişti. Yılın ilk yedi ayında yüzde 15 dolayında getirisi bulunan kamu kağıtlarının son bir yıldaki getirisi bir yıla kadar vadelilerde yüzde 32-33 arasında, 15 ay vadelilerde ise yüzde 57.3 düzeyinde gerçekleşti. 

ANKA 
     
</TEXT>
</DOC>
