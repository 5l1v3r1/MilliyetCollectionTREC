<DOC>
<DOCNO> 297003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun25.html </URL>
<DATE> 2004/12/12/ </DATE>
<TIME> 19.41 </TIME>
<AUTHOR>  </AUTHOR>
<HEADLINE>
İsrail kontrol noktasında patlama 
</HEADLINE>
<TEXT>

     Gazze Şeridi'nin Refah kenti yakınında, Gazze-Mısır sınırında bulunan bir İsrail kontrol noktasının altından geçen tünelde patlama oldu. 
     Askeri yetkililer, tünelin patlayıcı dolu olduğunu söyledi. 
     Patlamada ölen ya da yaralanan olup olmadığı henüz bilinmiyor. 
     Bölgedeki Filistinli görgü tanıkları, makinalı silah seslerinin takip ettiği şiddetli bir patlama duyduklarını ve İsrail araçlarının hızla bölgeye gittiğini belirttiler. 
     
     3 İSRAİLLİ YARALANDI 

     İsrail kontrol noktasının altından geçen tünelde meydana gelen patlamada 3 İsraillinin ağır yaralandığı bildirildi. 
     İsrailli kurtarma görevlileri 3 ağır yaralı bulunduğunu belirtirken, askeri yetkililer İsraillilerden ölen ya da yaralananlar olduğunu söylediler. 
     Adının Ebu Mecid olduğunu bildiren bir Filistinli, silahlı Filistinlilerin patlamadan sonra İsrail mevzisine saldırı düzenlediğini iddia ederek, sorumluluğu Fetih Atmacaları ve Hamas adına üstlendi. 
     Ebu Mecid, 250 metrelik tünelin patlayıcı dolu olduğunu ve saldırının 11 Kasım'da Fransa'daki bir hastanede ölen Filistin Devlet Başkanı Yaser Arafat'ın ''suikastına misilleme'' olduğunu söyledi. 
     
     İLK PATLAMADA 10 KİŞİ YARALANDI 

     Gazze Şeridi'nin Refah kenti yakınında, Gazze-Mısır sınırındaki İsrail kontrol noktasının altından geçen tünelde meydana gelen patlamanın ardından ikinci bir şiddetli patlama olduğu bildirildi. 
     Görgü tanıkları, ikinci patlamanın ilkinden bir saat sonra meydana geldiğini söylediler. 
     İkinci patlamayla ilgili ayrıntılı bilgi verilmezken, ilk patlamada ve patlamadan sonra çıkan çatışmada 10 kişinin yaralandığı açıklandı. 
     İsrail radyosu, ambulans ve helikopterlerin olay yerine geldiğini ve bazı yaralıları kurtardığını duyurdu. 
     Adının Ebu Mecid olduğunu bildiren bir Filistinli, silahlı Filistinlilerin patlamadan sonra İsrail mevzisine saldırı düzenlediğini iddia ederek, sorumluluğu Fetih Atmacaları ve Hamas adına üstlenmişti. 
     Ebu Mecid, 250 metrelik tünelin patlayıcı dolu olduğunu ve saldırının 11 Kasım'da Fransa'daki bir hastanede ölen Filistin Devlet Başkanı Yaser Arafat'ın ''suikastına misilleme'' olduğunu söylemişti 
     
     EL CEZİRE TELEVİZYONU ''4 İSRAİL ASKERİ ÖLDÜ, 8 ASKER YARALANDI'' 

     El Cezire televizyonu, Gazze Şeridi-Mısır sınırındaki İsrail kontrol noktasının altından geçen tünelde meydana gelen patlamada 4 İsrail askerinin öldüğünü duyurdu. 
     Haberde, patlamada 8 askerin de yaralandığı, 1 askerin ise kayıp olduğu belirtildi. 
     Bu arada İsrail medyası, patlamada en az 2 Filistinli bombacının öldüğünün sanıldığını bildirdi. 
     İsrail radyosu, patlamada 10 İsrail askerinin yaralandığını duyurmuştu. 
     Öte yandan ilkinden bir saat sonra meydana gelen ikinci patlamada da 3 İsrail askerinin ağır yaralandığı belirtildi. 
     Güvenlik kaynakları, patlamada ölen olup olmadığını ise henüz bilmediğini kaydettiler. 
     İlk patlamanın sorumluluğunu Fetih Atmacaları ve Hamas üstlenmişti. 
     
</TEXT>
</DOC>
