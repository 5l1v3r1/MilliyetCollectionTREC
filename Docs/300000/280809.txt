<DOC>
<DOCNO> 280809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur49.html </URL>
<DATE> 2005/03/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Yüksekokul öğrencisi polislere ecstacy satmaya kalkınca... 
</HEADLINE>
<TEXT>

     Zonguldak'ın Alaplı İlçesi'nde bir yüksekokul öğrencisi, alıcı gibi davranan polislere ecstacy hap satmak istediği iddiasıyla yakalandı. Olayla ilgili 5 kişi gözaltına alındı. 
     Alınan bilgiye göre, Zonguldak Karaelmas Üniversitesi'ne bağlı Alaplı Meslek Yüksekokulu'nda öğrenim gören M.Ş'nin, uyuşturucu hap sattığı ihbarını alan güvenlik güçleri, alıcı gibi davranarak bu kişiyle 100 YTL karşılığında anlaşmaya vardı. 
     Belirlenen adrese gelen ekipler, M.Ş'yi, 5 adet ecstacy hapı verdiği sırada suçüstü yakaladılar. 
     Gözaltına alınan M.Ş'nin kaldığı eve de baskın yapan ekipler, M.Ş. ile aynı evde kalan ve öğrenci olmadıkları öğrenilen M.K. 24 , B.K. 27 , U.O. 25 ve K.K'yı 23 da gözaltına aldılar. Evde yapılan aramada, M.Ş'nin odasında 15 gram esrar maddesi, B.K'nin üzerinde esrarlı sigara, M.K'nin valizinde ise 98 adet bandrolsüz porno film CD'si ele geçirildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
