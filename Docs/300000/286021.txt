<DOC>
<DOCNO> 286021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sondun41.html </URL>
<DATE> 2004/11/04/ </DATE>
<TIME> 22.26 </TIME>
<AUTHOR>  </AUTHOR>
<HEADLINE>
ABD Felluce'yi yine vurdu... 
</HEADLINE>
<TEXT>

     Amerikan güçlerinin Irak'ın Felluce kentini havadan ve karadan vurduğu bildirildi. 
     Amerikan ordusu, direnişçilerin mevzilendiği bazı noktaların havadan vurulduğunu, topçu bataryalarının da kentteki bazı hedeflere de 155 milimetrelik 30-40 mermi attığını kaydetti. 
     Felluce'ye yönelik geniş çaplı operasyon başlatmaya hazırlanan Amerikan güçlerinin dün geceki bombardımanında 5 kişi hayatını kaybetmişti. 
     Bu arada, Ramadi kentinde Amerikan güçleri ile direnişçiler arasında kısa süreli çatışma çıktığı belirtildi. 
     Öte yandan, bir yerel yetkilinin Bakuba dışında aracıyla evine giderken uğradığı silahlı saldırı sonucu hayatını kaybettiği belirtildi. 
     Habib bölgesi yetkilisi olduğu belirtilen kişinin ismi açıklanmadı. 
     
     AMERİKAN GÜÇLERİ FELLUCE'Yİ GECE DE VURUYOR 

     Amerikan birliklerinin Irak'ın Felluce kentini havadan ve karadan vurmayı bu gece de sürdürdüğü belirtildi. 
     Görgü tanıkları, direnişçilerin saldırıya ara ara havan topu ve roketatarlarla yanıt verdiğini söylediler. 
     Felluce'ye geniş çaplı operasyon başlatmaya hazırlanan ABD birlikleri, dün gece ve bugün de direnişçilerin mevzilendiği noktalara yönelik saldırı düzenlemiş, dün geceki bombardımanda 5 kişi hayatını kaybetmişti. 
     
</TEXT>
</DOC>
