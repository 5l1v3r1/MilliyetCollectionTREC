<DOC>
<DOCNO> 266947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur03.html </URL>
<DATE> 2004/08/27/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Otomobil hırsızlığı suçundan aranan genç kız yakalandı 
</HEADLINE>
<TEXT>

     İzmir'in Konak İlçesi'nde otomobil hırsızlığına karışan genç kız, yakalandı. 
     Alınan bilgilere göre, Asayiş uygulaması yapan güvenlik güçleri, durumundan şüphe ettikleri Sibel S. 16 'yi, 2. Kordon'da durdurdu. Yapılan soruşturmada, genç kızın, Yeşilyurt semtinde otomobil hırsızlığı suçuna karıştığı ve arandığı belirlendi. 
     Doktor raporu alınan Sibel S, daha sonra Yeşilyurt Karakolu'na teslim edildi. 
     OTOMOBİLİN TEYBİNİ SÖKERKEN YAKALANDI 
     Konak İlçesi'nde meydana gelen diğer olayda, otomobilden teyp çalan hırsız, suçüstü yakalandı. 
     AA muhabirinin edindiği bilgiye göre, Hatay İnönü Caddesi 123. sokakta, gece saat 03.00 sıralarında bir ihbarı değerlendiren güvenlik güçleri, 09 SU 780 plakalı otomobilin teybini söken Levent G'yi 35 suçüstü yakaladı. 
     Levent G'nin üzerinde, tornavida, el feneri ve keski aleti de ele geçirildi. Zanlı gözaltına alındı. 
     Olaylarla ilgili soruşturmanın sürdürüldüğü bildirildi. 

     
</TEXT>
</DOC>
