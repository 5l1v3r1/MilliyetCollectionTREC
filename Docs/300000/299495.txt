<DOC>
<DOCNO> 299495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/soneko39.html </URL>
<DATE> 2004/12/21/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Airbus'a bir haftada üçüncü Asya müşterisi... 
</HEADLINE>
<TEXT>

     Hindistanlı ucuz havayolu şirketi Deccan, 30 adet Airbus A320s yolcu uçağı alacağını açıkladı. 
     Şirket, etiket fiyatı 1.8 milyar dolara ulaşan alımla uçak sayısını ikiye katlamayı hedefliyor. 
     120 koltuk kapasiteli A320s uçaklarının Deccan'a Ekim 2005'ten itibaren teslim edilmeye başlanacağı bildirildi. 
     Deccan havayollarının işletme direktörü G.R. Gopinath, ''teknolojik üstünlüğü yanında bakım ve pilot eğitimi maliyetlerinin düşüklüğü'' nedeniyle Airbus'ı tercih ettiklerini söyledi. 
     Diğer bir Hindistan havayolu olan Kingfisher Airlines, geçen hafta sonunda 10'u kesin, 20'si de opsiyonlu olmak üzere 30 uçak alımı için Airbus'la anlaşmıştı. 
     Geçen hafta ortasında Malezyalı AirAsia'nın da 40 adeti bulan uçak alımında Airbus'ı seçmesiyle Avrupalı uçak üreticisi, son 7 gün içinde Asya pazarında üç ayrı havayoluyla uçak satımı anlaşması imzalamış oldu. 
     
</TEXT>
</DOC>
