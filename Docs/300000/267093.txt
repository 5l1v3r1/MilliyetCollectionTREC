<DOC>
<DOCNO> 267093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/yazar/asik.html </URL>
<DATE> 2004/08/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hortum ve Tantan 
</HEADLINE>
<TEXT>


Tayyip Erdoğan, önceki gün Malazgirt'te "Artık paralar hortumcuya değil halka gidecek" diye konuştu... Hortumcularla mücadeledeki başarılarını anlattı. Yurt Partisi Genel Başkanı Sadettin Tantan'a dün bu konudaki fikrini sorduk 
- Yolsuzluk, kara para vs. gibi suçlarla mücadelede temel bir uluslararası sözleşme var Palermo Sözleşmesi. Bu sözleşme bizim dönemimizde Meclis'ten geçti. Ama bu sözleşmenin bazı esaslarıyla ilgili yasalar h l çıkarılmadı. Ayrıca "Çıkar Örgütleriyle Mücadele Yasası" gibi yasaların da, ben görevden alındıktan hemen sonra o gün muhalefette olan AKP'lilerin desteğiyle içi boşaltıldı. Yetmezmiş gibi bu alandaki uzman kadrolar dağıtıldı... 
- Başbakan, ayrıca hortumları kestiklerini de söylüyor. 
- Dediği doğru Naylon fatura affı, kambiyo affı, vergi affı, orman affı... Bütün afları çıkardılar. Artık her şey serbest. İki yasama dönemi geçti Mesut Yılmaz'ı h l Yüce Divan'a gönderemediler. Kurdukları "Yolsuzlukla Mücadele Komisyonu" ise doğura doğura fare doğurdu. 
- Size gelip, bize yardımcı olur musunuz deseler yardım eder misiniz 
- Reform adı altında devletin müfettişlerini bile ortadan kaldırmak isteyenlerin böyle bir şey yapacaklarına siz inanıyor musunuz Kaldı ki bana gelmelerine bile gerek yok. Niyetleri ciddi olsaydı şimdiye kadar gereken yasaları çıkarır, dağıtılan kadroları yeniden bir araya getirirlerdi. 

Derin ve ihtiraslı sev... 
Kalbin kırılabilir ama hayatı dolu dolu yaşamanın tek yoludur. 
Erich Fromm 

MTV müzik yayını Kablolu yayında izlenebilen yabancı merkezli MTV müzik kanalında çeşitli ülkelerden parçalar çalınıyor. Bir ara da Türkiye'den bir parça geliyor ekrana... Parça çalınırken alt yazıyla Eskişehir cezaevindeki mahk mların dahice buluşundan bahsediliyor... Mahk mlar güvercin kullanarak cezaevine cep telefonu sokuyorlarmış, Türk cezaevlerinde rüşvet yaygınmış vs... 
Daha önce ve sonra çalınan parçalarda böyle altyazılar yok... Türk parçasında neden bu ilgisiz altyazı geçiyor... MTV'nin Türkiye temsilcisi acaba bu soruya yanıt lütfunda bulunur mu 

Rusya Devlet Başkanı Putin, Rus - İsrail ortak yapımı "Erdoğan" helikopterlerini alması için Türkiye'ye cazip önerilerde bulunacakmış. Fazlasına gerek yok... 
Helikopterin ismi yeteri kadar cazip... 

Atina'dan sitem... Gençlik ve Spor Genel Müdürü Mehmet Atalay Atina'dan aradı... Dünkü yazımıza alınmış... Madalya kazanan sporcular kadar kazanamayanlarla da ilgilendiklerini, kendisinin misyon şefi olarak sürekli sporcuların yanında bulunduğunu, Elvan'ın 1500'de yarışması için saatlerce bizzat uğraştığını, Spordan Sorumlu Devlet Bakanı M. Ali Şahin'in sporcuların isteği sonucu Atina'dan ayrılmadığını ekledi. Başarılar diledik kendisine... 

Bugünkü dünya sahnesinde aktörler ve seyirciler sadece biz Batılılarız... Bu yüzden basın ve televizyonlarımızda sadece kendi meselelerimizi izliyor, sadece kendi dertlerimizi dinliyoruz. 
Tiziano Terzani 

Bülbüller sustu Jandarma Genel Komutanlığı'ndaki devir - teslim töreninde meslektaşlarımız Genelkurmay Başkanı Hilmi Özkök'e, "1 Mart tezkeresi geçseydi Türk askeri bugün Irak'ta olacaktı. O açıdan baktığınızda durumu nasıl görüyorsunuz " diye soruyorlar, şu yanıtı alıyorlar 
"Kararların doğruluğu sonradan olayların gelişmesiyle belli olur. Bugünkü duruma ve koşullara baktığımızda memnunuz." 
Evet bugün memnunuz... Peki ya tezkere Meclis'ten kıl payı dönmese ne olacaktı Ülkemizde 60 bin Amerikan askeri konuşlanmış, Güneydoğu bir baştan ötekine Amerikan üsleriyle donanmış olacak, askerimiz Irak bataklığında üçer beşer can verecek, Türkiye'nin dört bir yanında sabotajlar düzenlenecekti... Savaş karşıtı aydınların, CHP'nin, bir grup AKP'linin desteğiyle Türkiye büyük bir felaketten geri döndü. Asker birinci tezkereye onay verdi, ikinci tezkerede sessiz kaldı. Bugün sonuçtan memnun 
Peki, ya ötekiler Tezkere geçmezse Türkiye batar, mahvolur, memur maaşlarını bile ödeyemez duruma düşer, Irak'ın yeniden yapılanmasında devre dışı bırakılır, asıl önemlisi en büyük müttefikimizi kaybetmiş oluruz, diyerek Türkiye'yi bu bataklığın içine sürüklemek isteyenler Başta bizim "medya bülbülleri" 
Irak'ta aylardır kan gövdeyi götürüyor. Halkın direnişi günden güne büyüyor ve bu direnişi ne işkenceler ne bombalar bastırabiliyor. Orada bataklığa saplandığını artık Amerika bile kabul etmiş, şimdi işin içinden nasıl sıyrılacağının hesaplarını yapıyor. 
Ama o günlerde işgali savunan bizim medya bülbülleri susuyor. İşgal öncesi kalemlerinden kan damlıyordu, bugün üç maymunları oynuyorlar. Gündemlerinde her şey var bir tek Irak yok. 
Ülkesini ve halkını Amerika'nın çıkarları uğruna ateşe atmak için kalem oynatanlar... Yediğiniz, içtiğiniz, götürdüğünüz sizin olsun.. Bari bir özür dileseniz... 



</TEXT>
</DOC>
