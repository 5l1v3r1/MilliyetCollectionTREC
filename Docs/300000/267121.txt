<DOC>
<DOCNO> 267121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sondun17.html </URL>
<DATE> 2004/08/28/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Rusya'da düşen ikinci uçakta da patlayıcıya rastlandı 
</HEADLINE>
<TEXT>

     Rusya'da geçtiğimiz salı günü düşen ikinci uçağın enkazında da patlayıcı izine rastlandı. Rus istihbaratı bu uçağın da terör saldırısı sonucu düştüğü üzerinde duruyor. 
     Rus İstihbarat Servisi FSB, ikinci uçağın enkazında da patlayıcı kalıntılarının bulunduğunu açıkladı. 
     Açıkça söylenmese de patlayıcı izlerinin, bu uçağın da saldırı sonucu düştüğü şeklinde yorumlanıyor. 
     Şu ana kadar yapılan soruşturmada şüpheler yolcular arasında bulunan ve ölen iki kadın üzerinde yoğunlaştı. Rus yetkililer dün yaptıkları açıklamada, Soçi yakınlarında düşen uçağın terör saldırısı sonucu düştüğünü bildirmişti. 
     
     İki Çeçen yolcu üzerinde duruluyor 
     Soruşturmada ise, kuşkular iki Çeçen kadın yolcu üzerinde yoğunlaştı. Soçi'ye giden uçakta bulunan S.Cebirhanovanın cesedini teşhis için, hiçbir yakınının başvurmaması şüpheli görüldü. 
     Volgagrad'a giden uçaktaki Çeçen yolcu, Amanta Nagayeva da araştırılıyor. Rus yetkililer araştırmayı, kadının cesedinin bulunamaması üzerine başlattı. 
     
     Patlama tuvalette gerçekleşti iddiası 
     Rus basını ise, patlamaların uçakların tuvaletinde meydana geldiğini öne sürüyor. Bir başka iddia ise kaçırıldığı anlaşılan uçakların yerden atılan füzelerle düşürüldüğü yolunda. 
     İslambuli tugayları adlı örgüt, iki olayın sorumluluğunu üstlendi. Her uçakta beş adamlarının bulunduğunu belirten örgüt, Rusya'yı Çeçenistan'daki Müslümanları katletmekle suçladı. 
     Çeçenistan'da pazar günü yapılacak devlet başkanlığı seçimi öncesinde, Rus askerleriyle Çeçen milisler arasındaki çatışmalar da yoğunlaştı. Rus ordusunun açıklamasına göre, son beş günde 60'a aşkın Çeçen öldürüldü. 
     
</TEXT>
</DOC>
