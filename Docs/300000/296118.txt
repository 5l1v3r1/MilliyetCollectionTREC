<DOC>
<DOCNO> 296118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/spor/spo15.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Papağana saygı 

GENÇLERBİRLİĞİLİ oyuncular, papağanın ölmesi nedeniyle büyük üzüntü yaşayan genç arkadaşları Hakan Arslantaş'ın acısını paylaşmak için antrenmana siyah bantla çıktı. Futbolcuların bazıları siyah bandı kollarına, bazıları da başına ve ayağına taktı. 

5 trilyon geldi 

UEFA'NIN, Şampiyonlar Ligi Kulüp Dayanışma Fonu'ndan sağladığı toplam 4 milyon 6 bin İsviçre Frangı Yaklaşık 5 trilyon lira tutarındaki yardım federasyona ulaştı. Üç yıl sonra hatırlanan kaynak Gençlik Geliştirme Programı çerçevesinde hak sahibi kulüplere dağıtılacak. 

Erol'a, AEK talip 

YUNANİSTAN 1. lig takımlarından AEK'nın Almanya'nın 1860 München takımında forma giyen Erol Bulut'a kancayı attığı iddia edildi. Atina'daki Ta Nea gazetesi, tarafların sözleşme imzalamasının an meselesi olduğunu yazdı. 

Parlaktürk çekildi 

GÜREŞ Federasyonu başkan adaylarından Hasan Parlaktürk, Mahmut Demir lehine seçimden çekildiğini açıkladı. Ortak basın toplantısı düzenleyen ikili, seçimde birleşme kararı aldıklarını söylediler. 

Jones zorda 

ULUSLARARASI Olimpiyat Komitesi IOC , bir laboratuvar şirketi başkanının hakkındaki iddialarını gözönüne alarak, Marion Jones hakkında soruşturma başlattı. Dünya Anti - Doping Ajansı Başkanı Dick Pound, ABD'li olimpiyat şampiyonu atletin madalyalarının geri alınabileceğini açıkladı. 

Fair play dersi 

ZONGULDAK Deplasmanlı Amatör Süper Ligi'ndeki Filyos Ateşspor - Kozlu Belediyespor maçının 70. dakikasında konuk takımdan Volkan Ermiş'in kullandığı frikik vuruşunda top, yırtık yan ağlardan kaleye girdi. Orta hakem Erol Malkoç'un gol kararına itiraz edip, iptal ettiren Volkan, "Vicdanım el vermezdi" dedi. 


</TEXT>
</DOC>
