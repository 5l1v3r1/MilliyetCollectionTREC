<DOC>
<DOCNO> 291735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/soneko25.html </URL>
<DATE> 2004/11/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Geçici Dış Ticaret verileri... İhracat 18, ithalat 17 arttı 
</HEADLINE>
<TEXT>

     Türkiye'nin ithalatı, Ekim ayında yüzde 17, ihracatı ise yüzde 18 arttı. 
     Gümrük Müsteşarlığı'nın geçici verilerine göre, Ekim ayında ihracat, geçen yılın aynı ayına göre yüzde 18 artarak 5 milyar 579 milyon dolara, ithalat ise yüzde 17 artarak 7 milyar 483 milyon dolara yükseldi. 
     Geçen yılın Ekim ayında, 4 milyar 694 milyon dolarlık ihracat, 6 milyar 357 milyon dolarlık ithalat yapılmıştı. 
     Ekim'de, 1 milyar 904 milyon dolarlık açık verilirken, ihracatın ithalatı karşılama oranı yüzde 73.84'ten yüzde 74.55'e yükseldi. 
     Geçen yılın ekim ayında 1 milyar 663 milyon dolarlık dış ticaret açığı verilirken, bu yıl Ekim'deki dış ticaret açığı yüzde 14 artmış oldu. 
     Ocak-Ekim dönemi itibariyle Türkiye'nin toplam ihracatı yüzde 31.84 artarak 50 milyar 311 milyon dolara, toplam ithalatı da yüzde 39.19 artarak 77 milyar 931 milyon dolara yükseldi. 
     Geçici verilere göre bu yılın Ocak-Ekim döneminde 27 milyar 620 milyon dolar dış ticaret açığı verilirken, ihracatın ithalatı karşılama oranı yüzde 68.16'dan yüzde 64.56'ya düştü. 
     Yılın 10 aylık döneminde, dış ticaret açığındaki artış ise yüzde 54 oldu. 
     Geçen yılın Ocak- Ekim döneminde, 38 milyar 159 milyon dolarlık ihracat, 55 milyar 989 milyon dolarlık ithalat yapılmış, 17 milyar 829 milyon dolarlık da dış ticaret açığı verilmişti. 
     
</TEXT>
</DOC>
