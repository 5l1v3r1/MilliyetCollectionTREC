<DOC>
<DOCNO> 250007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonspo25.html </URL>
<DATE> 2004/06/22/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Konyaspor, Muhammed Hanifi ile anlaştı... 
</HEADLINE>
<TEXT>

     Konyaspor, Avusturya'nın Ried takımıyla anlaşarak Muhammet Hanifi'yi kiralık olarak renklerine bağladı. 
     Konyaspor Başkanı Mehmet Köseoğlu, kulüp binasında düzenlenen imza töreninde, taraftarlarına söz verdikleri gibi transferde emin adımlarla ilerlediklerini, bir sorun yaşamadıklarını söyledi. 
     Özellikle eksik mevkilerin tamamlanması için yoğun çaba harcadıklarını ifade eden Köseoğlu, ''Muhammet Hanifi ile anlaşarak santrforda sorunumuzu giderdik. 2 stoper daha alarak transfere noktayı koyacağız'' dedi. 
     Ried takımından kiralık olan gelen Muhammet Hanifi ise hedefleri olan bir takıma geldiği için mutlu olduğunu vurgulayarak, ''Geçen yıla oranla performansı yükselterek Konyaspor'un daha da başarılı olacağına inanıyorum. Şimdilik kiralığım ama önümüzdeki dönemlerde her şey değişebilir'' diye konuştu. 
     
</TEXT>
</DOC>
