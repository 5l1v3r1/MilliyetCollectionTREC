<DOC>
<DOCNO> 270597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/yazar/asik.html </URL>
<DATE> 2004/09/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bilim faresi 
</HEADLINE>
<TEXT>


Universitede gecesini gündüzüne katarak ülke ve insanlık için çalışan bilim adamları nelerle uğraşıyor Hangi akıl almaz oyunlarla boğuşuyor 
Bir güncel örnek... 
Cerrahpaşa Tıp Fakültesi Deney Hayvanları Araştırma ve Üretim Laboratuvarı Yöneticisi Prof. Tuncay Altuğ hakkında açılan soruşturma... 
Konusu Laboratuvarda üretilen deney hayvanlarının üniversite içinde diğer bölüm ve bilim adamlarına parasız verilmesi... 
Maliye Bakanlığı müfettişi konuyu soruşturuyor... 
Aslında her şey açık. Kimse bir şey saklamıyor 
Prof. Tuncay Altuğ gerçekten üretilen fare, sıçan ve tavşanları yıllardır diğer bölümlere parasız vermektedir. Böyle bir şey için para istemek kimsenin aklına gelmemektedir. 
Maliye Bakanlığı müfettişi yılda 11 bin deney hayvanının yetiştirildiği ve diğer bölümlere verildiği hesabıyla, hayvan başına 1 milyon lira koyarak, Prof. Tuncay Altuğ'dan 11 milyar lira tahsil edilmesine karar veriyor. 
Üzerine faiz de işletiliyor... 
Prof. Altuğ 13 milyar lira borçlu çıkartılıyor 
Hoca şimdi bu soruşturma ile uğraşıyor... 
Neresinden baksanız akıl dışı, ayıp işler. 
Maliye Bakanlığı'nın bir görevi de galiba bilim adamlarını bu tür abuk subuk soruşturmalarla meşgul etmek, onları rahatsız etmek... 
Prof. Altuğ, bilim uğruna bu tür cezalara çarptırılmanın onur olduğunu söylüyor... Acaba Maliye Bakanı Unakıtan da onur duyuyor mu yaptıklarından 

Irak'ta ölen ABD askerlerinin sayısı 1000'i geçmiş 
- Tezkere TBMM'den geçseydi şimdi biz de çetele tutuyor olacaktık. 
Arif Ayhan 

Babalara balon National Geographic dergisi adına Güneydoğu'yu dolaşan Nazım Alpman anlattı 
"Midyat'ta bir eczanenin vitrini boydan boya prezervatif kutularıyla doluydu. İçeri girip sordum 
- Burada prezervatif satılıyor mu 
- Evet, her gün beş altı kutu satıyoruz. 
- Kimler alıyor 
- En çok 19 - 25 yaş arası köylü kadınlar.... 
- Peki nasıl istiyorlar 
- Balon ver diyorlar 

Türklerden misiniz Sabah gazetesinin dünkü birinci sayfasında göze batan bir kesme işareti 
"Bol sigara Türkler'i riskli yapıyor"..."Türkler'de iyi kolesterol düşük..." 
Kesme işareti yerinde mi Hayır... Türk Dil Kurumu İmla Kılavuzu diyor ki 
"Yabancı özel adlar dışındaki özel adlara getirilen yapım ekleri ve çokluk eki kesmeyle ayrılmaz Örneğin, Türklük, Türkleşmek, Türkçü, Türkçülük, Türkçe, Müslümanlık, Hristiyanlık, Avrupalı, Avrupalılaşmak, Aydınlı, Konyalı, Ahmetler, Mehmetler, Ereğlililer..." kesme işaretsiz yazılır. Türkler, Türklerden gibi sözcükler de kesmesiz yazılır... 

"Düş gücü gerçeklikten kaçmak için değil, onu oluşturmak için kullanılmalıdır." 
Colin Wilson 

YÖK'ün balonları YÖK çevreleri İstanbul Üniversitesi Rektörü Kemal Alemdaroğlu'nu görevden alma kampanyası çerçevesinde asılsız haberler yayıyor. 
YÖK'ün el altından yaydığı haberlere göre... 
- İÜ Rektörü Kemal Alemdaroğlu Kardiyoloji Enstitüsü'nde kapatılmış olan ana bilim dallarının açılması için YÖK'ün verdiği kararları dinlememiştir. 
- Enstitüyü Cerrahpaşa Tıp Fakültesi'ne bağlamıştır... 
- Kardiyoloji Enstitüsü'nün tüm cihaz ve aletlerini Cerrahpaşa Tıp Fakültesi'ne taşımıştır. 
Prof. Kemal Alemdaroğlu YÖK'ün Kardiyoloji Enstitüsüne asistan alınmasını yasaklaması üzerine Enstitü'nün ölme sürecine girdiğini, burayı yaşatmak için Cerrahpaşa'ya bağladıklarını söylüyor... 
YÖK'ün diğer yalanlarını Kardiyoloji Enstitüsü Müdürü Prof. İlhan Günay, 6 Eylül 2004 tarihinde yaptığı açıklamada yüzlerine vuruyor... 
Profesör Günay diyor ki 
- YÖK'ün kararı üzerine 5 ana bilim dalı yeniden açılmıştır. 
- Ana bilim dallarıyla ilgili mahkeme kararları tereddütsüz uygulanmıştır. 
- Hastanemizden başka bir yere insan gücü ve araç gereç nakli yapılmamıştır. 
- Hiçbir demirbaş enstitü dışına çıkarılmadığı gibi yeni demirbaş alımları yapılmaktadır. 
Prof. Alemdaroğlu dün belirttiğimiz, bir doçentin ana bilim dalı başkanlığına dönme isteği hariç tüm danıştay kararlarını uygulamıştır. Yönetmeliklerin bu konuda doçentin dönmesine izin vermediğini dün yazdık. 
Sonuçta YÖK Genel Kurulu, 6'ya karşı 12 oyla, Prof. Kemal Alemdaroğlu'nu görevden alması için Cumhurbaşkanı'na başvurmuştur. Alemdaroğlu ile ilgili soruşturma açılmamış, yargıya gidilmemiş, savunması alınmamıştır. 
Düpedüz bir, hatta birçok hukuk ihlali var ortada. 
Cumhurbaşkanı güç durumda bırakılmıştır. Ama Sayın Sezer herhalde her zaman olduğu gibi hukukun sesini dinleyecek, en doğru kararı verecektir. 



</TEXT>
</DOC>
