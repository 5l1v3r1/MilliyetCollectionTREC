<DOC>
<DOCNO> 254270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/ekonomi/eko16.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Philip Morris'e 1.2 milyar dolar kaçakçılık cezası 
</HEADLINE>
<TEXT>


EKONOMİ SERVİSİ 

Amerikalı sigara devi Philip Morris, Avrupa Birliği'ne vergi vermemek için sigara kaçakçıları ile işbirliği yaptığı gerekçesiyle mahkeme tarafından 1.25 milyar dolar tazminat ödemeye mahkum edildi. AB temsilcileri, şirket hakkında kaçakçılarla işbirliği yaparak vergi kaçırdığı iddiasıyla şikayette bulunmuştu. 
Şirket, iddiaları reddederken tazminatı 12 yılda ödemeyi kabul etti. Tazminatı ödemesinin gerekçesi olarak da bu paranın sahte tütün ve kaçakçılıkla mücadelede kullanılacak olmasını gösterdi. AB de şirketin bu kararı neticesinde davayı düşürdü. Avrupa Bütçe Temsilcisi Michaele Schreyer, yaptığı açılamada "Alınan bu kararla birlikte kaçakçılık ve sahte tütün üretimi konusunda önemli bir mesafe katedilmiştir" dedi. İddialara göre Philip Morris'in çok büyük miktarlarda sigarayı ülkelere kaçakçılık vasıtasıyla soktuğu ve bu şekilde vergi ödemekten kurtulduğu belirtiliyor. Analistler ise bu şekilde şirketin çok büyük k rlar elde edebileceğini dile getiriyorlar. 
2000 yılı verilerine göre bir tır dolusu sigaradan AB'nin yaklaşık 1 milyon euro vergi kaybı bulunuyor. Yıllık kaybının ise 1 milyar euronun üzerinde olduğu tahmin ediliyor. 




</TEXT>
</DOC>
