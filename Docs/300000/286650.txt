<DOC>
<DOCNO> 286650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/soneko10.html </URL>
<DATE> 2004/11/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 1.38 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.38 oranında değer kazandı. 
     Geçen hafta, Avrupa piyasalarının çok olumlu seyir izlediği, yurtiçinde Avrupa Birligi'ne AB yönelik beklentilerin sürdüğü gözlendi. Bu nedenlerle düzeltme hareketi sınırlı kalırken, endeks TL bazında tarihi rekorlarını yeniledi. 
     Borsa uzmanları, İMKB 30 hisselerinde son haftalarda baskılı olan kağıtlara para girişi, primli hisselere ise satış geldiğini vurgulayarak, realizasyon amaçlı satışların normal karşılanabileceğini kaydediyor. 
     Borsada yükseliş hareketinin sürdüğüne işaret eden uzmanlar, kısa vadede önemli dirençlerin 23,300 ve 23,500 seviyelerinde bulunduğunu, ilk önemli desteğin ise 23,000 puan civarında olduğunu ifade ediyor. 
     Borsanın son iki işlem gününde gözlenen satış baskısından kurtulabilmesi ve yükseliş temposunu yeniden yakalaması için 23,300 seviyesinin üzerine güçlü bir şekilde dönülmesi gerektiğine işaret eden uzmanlar, önemli bir olumsuzluk yaşanmaması durumunda, endeksin önümüzdeki hafta 23,000 seviyesinin üzerine döneceğini ve yükselişin süreceğini tahmin ediyor. 
     
     ÖZETLE PİYASALAR 
     Borsadaki rekorla sonuçlanan yükselişin ardından kar satışları gelirken, İMKB Tahvil ve Bono Piyasası'ndaki ortalama oranlarda 1 puanın altında kalan iniş kışılra gözlendi. Altın fiyatlarında sakin bir seyir izlenirken mevduat faizlerinde bir değişim olmadı. Dövizde dolar dışındaki para birimleri Türk Lirası karşısında değer kazandı. 
     Hisse senetleri haftalık bazda ortalama yüzde 1.38 oranında değer kazandı. 24 ayar külçe altının gram satış fiyatı yüzde 0.25 yükselirken, Cumhuriyet altınının satış fiyatı değişmedi. Türk Lirası karşısında dolar yüzde 0.95 gerilerken, euro yüzde 0. artış kaydetti. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.58 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.34, haftalık reponun net getirisi yüzde 0.29 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü ortalama yüzde 0.18'lik düşüşle haftaya başladı. Salı günü gelen ortalama yüzde 1.56'lık artış sonunda endeks 23,215.56 puana ulaşarak yeni bir rekor kırdı. Çarşamba günü gerçekleşen yüzde 0.96'lık artışla 23,437.79 puana ulaşılarak rekor yenilendi. Perşembe günü kar satışlarının ağırlık kazanması sonucu endeks ortalama yüzde 1.84 oranında geriledi. Cuma günü endeksin 23,000 puanın üzerinde tutunması çabası ağır bastı ve hisse senetleri ortalama yüzde 0.91 oranında değer kazandı. 
     Endeks, geçen hafta boyunca 315.68 puanlık artışla 22,899.89 puandan 23,215.57 puana yükseldi. Hisse senetlerindeki haftalık ortalama artış yüzde 1.38 oldu. 
     İMKB Ulusal-Mali Endeksi 817.64 puan artışla 30,830.17 puandan 31,647.81 puana, İMKB Ulusal-Sanayi Endeksi 238.89 puan artışla 20,836.12 puandan 21,075.01 puana yükselirken, İMKB Ulusal-Hizmetler Endeksi 119.26 puan düşüşle 13,275.15 puandan 13,155.89 puana geriledi. 
     Böylece, mali grup hisseleri ortalama yüzde 2.65 oranında, sanayi grubu hisseleri ortalama yüzde 1.15 oranında değer kazanırken, hizmetler grubu hisseler ortalama yüzde 0.90 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 304 hisse senedinden 1'ü değer kazanırken, 133 hisse senedi değer yitirdi, 18 hisse senedinin değeri değişmedi. 
     Geçen hafta en yüksek oranlı artış, yüzde 36.03 ile Konya Çimento hisselerinde gerçekleşti. Yüzde 31.43'lük artışla Usaş hisseleri ikinci ve yüzde 26.14'lük artışla Ege Gübre hisseleri üçüncü oldu. 
     En yüksek oranlı düşüş ise yüzde 49.06 ile Tümteks hisselerinde oldu. Yüzde 16.67'lik düşüşle Alternatif Yatırım Ortaklığı hisseleri ikinci ve yüzde 11.93'lük düşüşle de Yatırım Finansman Yatırım Ortaklığı hisseleri üçüncü sırada yer aldı. 
     
     DÖVİZ 
     Geçen hafta dolar dışındaki döviz birimleri Türk Lirası karşısında artış gösterdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.95 oranında gerilerken, euro yüzde 0. oranında değer kazandı. 
     Önceki hafta sonuna göre ABD Doları'nın Türk Lirası satış fiyatı 14 bin lira düşerek 1 milyon 460 bin liraya inerken, euronun satış fiyatı 10 bin lira artışla 1 milyon 880 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.37 artarak 2 milyon 700 bin liraya, İsviçre Frangı'nın satış fiyatı yüzde 0.41 artarak 1 milyon 225 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 458 bin liradan, Euro 1 milyon 888 bin liradan, İngiliz Sterlini 2 milyon 708 bin liradan ve İsviçre Frangı da 1 milyon 240 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı bir önceki hafta sonuna göre yüzde 0.25 artarken, Cumhuriyet altınının satış değişmedi. 
     Külçe altının gram satış fiyatı 20 milyon 200 bin liraya çıkarken, Cumhuriyet altınının satış fiyatı 136 milyon lirada kaldı. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı yüzde 0.76 artışla 20 milyon 100 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.58 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,127 puan artarak 6,656 puandan 9,783 puana çıktı. 
     Geçen haftanın en çok değer kazanan katılma belgeleri, yüzde 6.73'lük artışla İş A Tipi Teknoloji Endeks Fon, yüzde 4.50'lik artışla Ata A Tipi Değişken Fon ve yüzde 4.09'luk artışla Koç Yatırım A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 1.67'lik düşüşle İş A Tipi Metal Eşya Endeks Fon, yüzde 0.81'lik düşüşle Ata B Tipi Yabancı Menkul Kıymetler Yatırım Fonu ve yüzde 0.66'lık düşüşle Oyakbank B Tipi Yabancı Menkul Kıymetler Fonu oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. Gelecek hafta ise ikisi bono diğeri de tahvil olmak üzere üç ihale birden yapacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.32 ile yüzde 0.45 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.34 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 20.1 dolayında bulunan haftalık reponun net getirisi de yüzde 0.29 oldu. 
     
</TEXT>
</DOC>
