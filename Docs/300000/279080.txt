<DOC>
<DOCNO> 279080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun46.html </URL>
<DATE> 2004/10/11/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Fransa'da Türkiye konusu perşembe günü konuşulacak 
</HEADLINE>
<TEXT>

     Fransa'da hükümet, Türkiye'nin AB üyeliği konusunda perşembe günü mecliste bir tartışma düzenlenmesini kararlaştırdı. 
     Hükümetin, parlamentoyla ilişkilerden sorumlu bakanı Henri Cuq tarafından yapılan açıklamada, hükümetin ilgili konuda genel kurulda açıklama yapmasına ilişkin meclis tüzüğüne göre, söz konusu tartışmanın düzenleneceğini söyledi. 
     Sonunda oylama yapılmayacak toplantıda, hükümet ve bütün siyasi grup temsilcileri konuşma yapmak hakkına sahip olacaklar. 
     Cumhurbaşkanı Jacques Chirac ve Başbakan Jean-Pierre Raffarin, Türkiye ile ilgili tarihi kararın alınacağı Brüksel zirvesi öncesi parlamentoda tartışma yapılmasına önce karşı çıkmışlar, ancak daha sonra parlamenterlerin yoğun baskısı üzerine oylamasız bir biçimde 17 Aralık zirvesinden önce parlamentoda bir görüşme olmasına sıcak baktıklarına açıklamışlardı. 
     Fransa'da hukukçular, 5. Cumhuriyet anayasasının, cumhurbaşkanına dış politika konularında müzakere ve karar verme hakkı tanıdığını belirterek, Türkiye konusunda bir oylama yapılmasının anayasaya da aykırı olacağına dikkati çekiyorlar. 
     
</TEXT>
</DOC>
