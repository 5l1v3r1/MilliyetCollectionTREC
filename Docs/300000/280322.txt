<DOC>
<DOCNO> 280322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun47.html </URL>
<DATE> 2004/10/15/ </DATE>
<TIME> 20.47 </TIME>
<AUTHOR>  </AUTHOR>
<HEADLINE>
Bush'tan Müslümanlara Ramazan için kutlama mesajı 
</HEADLINE>
<TEXT>

     ABD Başkanı George W. Bush, ramazan ayının başlamasından dolayı ABD'de ve dünyadaki tüm Müslümanlar için bir kutlama mesajı yayımladı. 
     Bush, yazılı açıklamasında, ''ABD'deki ve tüm dünyadaki Müslümanlara, inançlarına göre en kutsal ay olan ramazan başlarken en sıcak tebriklerimi iletiyorum. Kuranıkerim şefkat, adalet ve barış kavramlarının önemini öğreterek yüzyıllar boyunca milyonlarca mümine rehberlik etti. Bugün de Müslümanlar, bu kutsal ayda Allah'a inançlarını oruç tutarak, dua ederek ve ihtiyaç içinde olanlara yardım vererek ortaya koyuyor'' dedi. 
     ''Amerikan tarihi, bize, tüm inançlara mensup erkek ve kadınların katkılarını memnuniyetle karşılamamızı öğretiyor. Çünkü biz, dini özgürlükler, aile sevgisi ve Tanrıya şükran gibi temel değerleri paylaşıyoruz. İslam dinine mensup Müslüman Amerikalılar, toplumumuzu zenginleştiriyor ve daha iyi bir gelecek kurmada ulusumuza yardım ediyor'' ifadelerini kullanan Başkan Bush, açıklamasının sonunda, ''Eşim Laura ve ben, size en iyi dileklerimizi iletiyoruz'' dedi. 
     
</TEXT>
</DOC>
