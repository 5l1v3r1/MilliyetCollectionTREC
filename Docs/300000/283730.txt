<DOC>
<DOCNO> 283730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun59.html </URL>
<DATE> 2004/10/27/ </DATE>
<TIME> 22.52 </TIME>
<AUTHOR>  </AUTHOR>
<HEADLINE>
El Kaide, Zerkavi'nin Bin Ladin'e katıldığını doğruladı 
</HEADLINE>
<TEXT>

     Terör örgütü el Kaide, Irak'taki bir çok saldırının sorumluluğunu üstlenen Ebu Musab ez Zerkavi'nin kendilerine katıldığını doğruladı. 
     El Kaide'nin iki ayda bir internette yayınlanan El Battar Keskin Kılıç Kampı adlı askeri dergisinin son sayısında yayınlanan başyazıda, Zerkavi'nin El Kaide'ye katılma kararı övüldü. 
     Başyazıda, ''Tevhid ve Cihad örgütünün liderinin kutsal savaş ve kutsal savaşçıların şeyhi Ebu Abdullah Usame bin Laden'e bağlılığını bildirmesi zafer için iyi bir alamet'' denildi. 
     Zerkavi'nin lideri olduğu Tevhid ve Cihad örgütü iki hafta önce bin Laden'e katıldığını ilan etmiş ve adını Irak'taki El Kaide olarak değiştirmişti. 
     Başyazı ayrıca, Iraklı Sünni savaşçıları da el Kaide ile işbirliği yapmaya çağırdı. 
     
</TEXT>
</DOC>
