<DOC>
<DOCNO> 284182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur56.html </URL>
<DATE> 2004/10/28/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Cep telefonunu vermeyince komalık oldu .. 
</HEADLINE>
<TEXT>

     Eskişehir'de cep telefonunu istediği kişiye vermeyen genç kız, başı taşla ezilerek ağır yaralandı. 
     Alınan bilgiye göre, Feziçakmak Mahallesi'nde oturan E.B. 17 evinden çıkıp işyerine gittiği sırada yanına tanımadığı bir kişi yaklaştı. 
     Kendisinden cep telefonunu isteyen kişiye olumsuz yanıt veren E.B, söz konusu şüphelinin saldırısına uğradı. Şüpheli, E.B'nin kafasına taşla vurup ezdikten sonra cep telefonunu alarak kaçtı. 
     Vatandaşların yerde kanlar içinde bulduğu E.B, olay yerine çağrılan 112 Acil Servis ekiplerinin ilk müdahalesinin ardından kaldırıldığı Devlet Hastanesi'nde yoğun bakıma alındı. 
     Yetkililer, olayın ardından kaçan zanlının yakalanması için çalışma başlattı. 
     
</TEXT>
</DOC>
