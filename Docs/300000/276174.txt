<DOC>
<DOCNO> 276174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun35.html </URL>
<DATE> 2004/09/30/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Yeni anket... Bush, Kerry'den 4 puan önde 
</HEADLINE>
<TEXT>

     ABD Başkanı George W. Bush ile rakibi John F. Kerry bu akşam kamuoyu önünde ilk tartışmalarına hazırlanırken, Los Angeles Times gazetesi tarafından yapılan son anket, Bush'un Kery'nin 4 puan önünde olduğunu gösterdi. 
     Anket sonuçlarına göre, Bush kayıtlı seçmenlerin oylarının yüzde 49'unu, Kerry ise yüzde 45'ini alıyor. Ankete katılanların yaklaşık beşte birinin, bu akşamki Bush-Kerry tartışmasından sonra fikirlerinin değişebileceğini söyledikleri kaydedildi. 
     Los Angeles Times'ın anketine göre, bağımsız aday Ralph Nader'in denkleme katılması durumunda da iki aday arasındaki farkta bir değişiklik gözlenmiyor. 
     Amerikan halkının Bush-Kerry tartışmasına bugüne kadar rastlanmadık ölçüde ilgi gösterdiğini ortaya koyan anket sonuçlarına göre, bu tartışmayı izleyeceklerini söyleyenlerin oranı yüzde 88'i buluyor. 
     Bush ve Kerry, bu akşamki tartışmadan sonra 8 ve 13 Ekim tarihlerinde tekrar karşı karşıya gelecekler. 
     Ankete katılan Bush detsekçilerinin yüzde 63'ü tartışma sonrasında fikirlerinin değişebileceğini söylerken, aynısını söyleyen Demokratların oranının sadece yüzde 27'de kaldığı ve bunun da Kerry için iyi bir haber olduğuna dikkat çekiliyor. 
     Ekonomi ve Irak konusunda halkın yüzde 52'sinin tasvibini almayan Bush'un terörizmle mücadelede performansı yüzde oranında destek görüyor. 
     
</TEXT>
</DOC>
