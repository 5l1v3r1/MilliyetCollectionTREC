<DOC>
<DOCNO> 258165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/spor/spo15.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Golcü geiyor 

10 gündür Avusturya'da kamp yapan Çaykur Rizespor, dün son çalışmasını yapıp Türkiye'ye döndü. Teknik Direktör Rıza Çalımbay, takıma iki gün izin verdi. Mısırlı iki futbolcu Tobei ve Azmy ile sözleşme imzalayan Yeşil - Mavililer, şimdi de Polonyalı forvet Piotr Wloddarczyk'ı renklerine bağlıyor. Golcü bugün Türkiye'ye gelecek. 

Müjdat'a talip 

GENÇLERBİRLİĞİ, Altay'ın genç futbolcusu Müjdat için teklifte bulundu. İzmir ekibinin Genel Kaptanı Ömer Hızlıok, Kırmızı - Siyahlılar'ın 17 yaşındaki futbolcuyla ilgilendiğini ve menajerler aracılığıyla Altay'a 200 bin dolar önerdiğini belirtti. Öte yandan Başkan İlhan Cavcav dün Avusturya kampını ziyaret etti. 

Havuzda iki rekor 

MACARİSTAN'DAKİ 10. Avrupa Gençler Paletli Yüzme Şampiyonası'nda dün sporcularımız iki Türkiye rekoru daha kırdı. Yedi gün süren şampiyonanın son gününde 100 metre erkekler tüplü yarışmada Ali Ozan Kısar 40.84, 4x100 erkekler bayrak yarışında da Milli Takımımız 3.01.84 ile rekora uzandı. 

Uprak birinci 

TÜRKİYE Motosiklet Pist Şampiyonası'nın üçüncü ayağı Körfez Pisti'nde yapıldı. Süper Sport A kategorisinde Tolga Uprak birinci olurken, Süper Sport B'de Fuat Elkatip, Süper Moto'da Şakir Şenkalaycı, Süper Moto B'de ise Hamit Abbasoğlu ilk sırayı aldı. 

Hazırlık maçları 

G.Antep - Zwolwe Hol. 5 - 0 
A.Sebat - Şanlıurfa 4 - 2 
V.Manisa - Ankaraspor 2 - 1 
Denizli - Eyüpspor 1 - 1 
Kayseri - Samsun 1 - 1 
Sakarya - Karşıyaka 1 - 0 


</TEXT>
</DOC>
