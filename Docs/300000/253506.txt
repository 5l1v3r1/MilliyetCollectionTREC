<DOC>
<DOCNO> 253506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun02.html </URL>
<DATE> 2004/07/07/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Kuş gribi Taylan ve Çin'de yeniden ortaya çıktı... 
</HEADLINE>
<TEXT>

     Güneydoğu Asya'da bu yılın başında 24 kişinin ölümüne neden olan kuş gribi hastalığının, Tayland ve Çin'de yeniden ortaya çıktığı bildirildi. 
     Taylandlı yetkililer, ilk kez 1997'de Hong Kong'da ortaya çıkan kuş gribinin ölümcül H5N1 türüne, başkent Bangkok'un kuzeyindeki kasabalar yakınındaki iki çiftlikte rastlandığını açıkladı. 
     Çinli yetkililer de hastalığın, Anhui eyaletinin Chaohu ve Juchao bölgesindeki bir çiftlikte görüldüğünü kaydettiler. 
     Yetkililer, hastalığın yeniden görülmesi üzerine çiftliğin etrafındaki 3 kilometrelik alanda bulunan tüm hayvanların itlaf edildiğini ve 5 kilometre alan içinde bulunanların da aşılandığını belirttiler. 
     Her iki ülkenin hükümetleri, yeni vakalara rağmen her şeyin kontrol altında olduğunu ve salgının tekrar etmesinin muhtemel olmadığını bildirdiler. 
     
</TEXT>
</DOC>
