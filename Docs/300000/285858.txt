<DOC>
<DOCNO> 285858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur38.html </URL>
<DATE> 2004/11/03/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Sulama kanalında elleri arkadan bağlanmış kadın cesedi bulundu 
</HEADLINE>
<TEXT>

     Adana'da, elleri arkadan bağlanarak DSİ'ye ait su kanalına atılmış genç bir kadının cesedi bulundu. 
     Jandarma Komutanlığı yetkililerinden alınan bilgiye göre, vatandaşların ihbarı üzerine merkez Seyhan İlçesi Akkapı Mahallesi'ne giden ekipler, buradaki DSİ'ye ait sulama kanalında bir kadın cesediyle karşılaştılar. 
     Yetkililer, elleri arkadan bağlanarak kanala atıldığı belirlenen 30 yaşlarındaki kadının cesedinin sudan çıkartıldığını ve üzerinde herhangi bir kimlik belgesinin bulunmadığını bildirdiler. 
     Kadının dış giysisinin olduğu, ancak iç çamaşırlarının bulunmadığını belirten yetkililer, cesedin kimliğinin belirlenmesine çalışıldığını kaydettiler. 
     Ceset otopsi için Adli Tıp Kurumu'na gönderildi. 
     
</TEXT>
</DOC>
