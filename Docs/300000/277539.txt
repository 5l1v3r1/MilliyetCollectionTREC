<DOC>
<DOCNO> 277539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur31.html </URL>
<DATE> 2004/10/05/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Annesi, kızının tecavüze uğradığını banyo yaparken anladı... 
</HEADLINE>
<TEXT>

     Sivas'ın Yıldızeli İlçesi'ne bağlı Karkın Köyü'nde, eşinin 14 yaşındaki yeğenine tecavüz ettiği iddiasıyla tutuklanan sanığın yargılanmasına başlandı. 
     Sivas 2. Ağır Ceza Mahkemesi'ndeki duruşmaya, tutuklu yargılanan sanık Ahmet Ç. 58 katıldı. Yıldızeli Kaymakamlığı'nca Samsun'da yetiştirme yurduna yerleştirilen mağdur A.G'nin 14 katılmadığı duruşmada, mağdurun annesi Fadik ve babası Osman G. de hazır bulundu. Mahkeme heyetine yazılı ifade veren sanık Ahmet Ç, mağdurun eşine yardım amacıyla bazen evlerine geldiğini belirterek, tecavüz olayıyla ilgisi olmadığını öne sürdü. 
     Kızı banyo yaparken vücut hatlarında değişiklik olduğunu fark ettiğini ifade eden Fadik G. ise ''Kızıma hamile olup olmadığını sordum. Önce gizledi. Sonra eniştesinin tecavüzüne uğradığını söyledi. Daha sonra da sanık, olayı kimseye söylememesi için kızıma baskı yapmış'' dedi. 
     Sanığın eşi Arife Ç. de yeğeninin 1-2 ay yanlarında kaldığını, tecavüz olayından haberi olmadığını kaydederek, ''Eşim böyle bir şey yapmaz'' diye konuştu. 
     Sanığın tutukluluk halinin devamına ve 6 aylık hamile olduğunu bildirilen mağdur A.G'nin Samsun'da dinlenmesine karar veren mahkeme heyeti, duruşmayı erteledi. 
     Yıldızeli İlçesi'ne bağlı Karkın Köyü'nde, eşinin 14 yaşındaki yeğeni A.G'ye tecavüz ettiği iddia edilen Ahmet Ç, 3 Eylül 2004'te çıkarıldığı mahkemece tutuklanmıştı. 
     
</TEXT>
</DOC>
