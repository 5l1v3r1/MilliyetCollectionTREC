<DOC>
<DOCNO> 281793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun14.html </URL>
<DATE> 2004/10/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Alman gazetesi Türkiye uzun vadeli strateji belirlemeli 
</HEADLINE>
<TEXT>

     İhsan DÖRTKARDEŞ, DHA 

ALMANYA'nın etkin gazetelerinden Süddeutsche Zeitung, Anadolu Delikanlısı' başlıklı yorumda Türkiye'nin son dönemde lobi çalışmalarına ağırlık verdiği, ancak, uzun vadeli strateji belirlemesi gerektiğini yazdı. 
     Gazete, Paketleme uzmanları' olarak nitelendirdiği Türkiye'nin Avrupa'ya anlatılması konusunda çaba harcayan kesimlerin iyi çalıştığı ifade edildi. Yorumda, Başbakan Recep Tayyip Erdoğan'dan Dışişleri Bakanı Abdullah Gül'e, büyükelçilere ve konsolosluklara kadar herkesin Avrupa yolculuğunda elele verdiği belirtilerek şöyle denildi 
     "Buna paralel olarak, Avrupa'daki gazeteci ve bakanlar, Türkiye'deki gelişmeleri, Anadolu delikanlısı'nın Avrupa ile birleşmeye ne kadar hevesli olduğunu bizzat görmeleri için ülkeye davet ediliyorlar. Bunlar yapılırken, iki büyük reklam spotu sürekli tekrarlanıyor Birincisi Türkiye'nin daha şimdiden Avrupa'nın dünya görüşü ve değerlerine sahip çıktığı mesajı. İkincisi Türkiye'nin üye oluncaya dek herşeyin daha iyi olacağı. Bu, gönülleri alma girişiminin' ilginç sonuçları olacaktır. Türkiye'nin AB üyeliğine eleştirel gözle bakan bazı ülkeler görüşünü değiştirip, diğer safta yerini alacaktır. Ezeli düşman Yunanistan, Türkiye'nin üyeliği için nedereyse ortak bir paydada birleşmiş durumda görünüyor. AB'nin üç büyüklerinden Gerhard Schröder, Jacques Chirac ve Tony Blair çoktan Türk kampanyasının parçası durumuna geldi. Bazı başkentlerde Merkel gibilerinin arada bir bozuk sesler çıkartması Ankara'yı pek etkilemiyor. Ne var ki Erdoğan, Avrupa hükümetlerini ikna etmiş gibi görünse de Avrupa halklarının çekimserliği devam ediyor. Türkiye'nin üyeliği için referansların dozu arttıkça, Avrupalı'nın Ankara'ya muhalefeti gittikçe tırmanabilir. Bu yüzden, Türkiye'den uzun erimli bir strateji belirlemesi beklenir. Türkiye'nin önümüzdeki yıllarda güzel görüntüsünün bir hay alden ibaret olmadığını kanıtlaması gerekmektedir.'' 
     
     GÜL'ÜN DEMECİ 
     Dışişleri Bakanı Abdullah Gül, aynı gazeteye verdiği demeçte, Türkiye'ye 17 Aralık'ta üyelik için müzakere tarihi verilmesi durumunda, bunun bir an önce hayata geçirilmesi gerektiğini söyledi. Gül, Günter Verheugen'ın İlerleme Raporu'nda yer alan tüm tavsiyelerinin kabul edilmesi gibi bir şeyin de söz konusu olmadığını vurguladı. Türkiye'nin üyelik müzakerelerinin AB üyesi ülkelerin iç politik tartışmalarına kurban edilmemesi gerektiğini belirten Gül, Türkiye'ye adil davranılması gerektiğini ve reform sürecinin de geri dönülmez bir aşamada olduğunu belirtti. Bakan Gül, "Temel demokratik ilkelere ve insan haklarına saygılı olan Müslüman bir toplumun mümkün olduğunu kanıtlıyoruz'' diye konuştu. 
     Alman Hıristiyan Birlik partilerinin Türkiye'ye imtiyazlı ortaklık' öneresi konusunda Bakan Abdullah Gül, bunu kabul edilemez olarak nitelendirdi. Gül, AB'nin yeni üyesi Kıbrıs Rum yönetiminin de Türkiye'ye veto koymayacağını beklediğini, genişleme konusunda yeni üyelerin engel çıkartmama sözü bulunduğunu anlattı. 
     Dışişleri Bakanı Abdullah Gül, Türkler'in Kıbrıslı Rumlar'a yaptıkları jestlerin dünya tarafından kabul edildiğine, sadece Kıbrıslı Rumlar'ın bunu görmezden geldiğine dikkat çekerek, "Daha ne yapalım, artık onların bir şey yapması lazım'' dedi. Gül, Almanya'dan tank alımı konusunun şu an için gündemde olmadığını ekledi. 
     
</TEXT>
</DOC>
