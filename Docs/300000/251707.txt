<DOC>
<DOCNO> 251707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonspo18.html </URL>
<DATE> 2004/06/29/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Sezgin Çok iyi bir takım oluşturduk... 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, çok iyi bir takım oluşturduklarını söyledi. 
     Sezgin, AA muhabirine yaptığı açıklamada, teknik direktörleri Mehmet Birinci'nin istediği bütün oyuncuları aldıklarını ifade etti. 
     Defansta oynayacak bir futbolcunun transferi için çalışmalarının sürdüğünü vurgulayan Sezgin, ''Büyük ihtimalle bu oyuncu yabancı olacak. Yaptığımız yeni transferlerle çok iyi bir takım oluşturduk. Eğer kamplarda hocamız eksiklikler bulursa, yine transferler yapabiliriz'' dedi. 
     Sezgin, geçen yılki kadrodan Metin Aktaş'ın ayrıldığını da hatırlatarak, ''Bu sezon yaptığımız yeni transferlerle birlikte üst sıraları hedefliyoruz. Çok iyi bir futbol oynayarak, taraftarlara güzel bir seyir zevki yaşatmayı amaçlıyoruz'' diye konuştu. 
     
</TEXT>
</DOC>
