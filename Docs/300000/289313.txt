<DOC>
<DOCNO> 289313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur16.html </URL>
<DATE> 2004/11/16/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Asker arkadaşını ziyarete gitti, cinayetin kurbanı oldu... 
</HEADLINE>
<TEXT>

     Bursa'nın Karacabey İlçesi'ne asker arkadaşını ziyaret etmek için gelen genç, arkadaşının eniştesi tarafından bıçaklanarak öldürüldü. 
     Alınan bilgiye göre, Canbalı Mahallesi Taşıyıcı Kooperatifi Blokları'nda oturan Zafer Malkoç 27 , İzmir'den gelen asker arkadaşları Murat Sakallı 27 ve Ömer Arık 27 ile birlikte evinin önündeki otomobilinde sohbet ederken, kız kardeşinin bir süredir ayrı yaşadığı eniştesi Bedrettin A'nın 28 , yeğenini alarak balkondan kaçtığını fark etti. 
     Malkoç, İzmir'den misafir olarak gelen asker arkadaşı Sakallı ve Arık ile birlikte zanlının peşinden koşarak küçük çocuğu almak istedi. 
     Bu sırada yaşanan arbedede Bedrettin A, cebinden çıkardığı bıçağı Sakallı'nın göğsüne sapladı. Sakallı olay yerinde hayatını kaybetti. 
     Gözaltına alınan ve 243 promil alkollü olduğu belirlenen zanlının sorgulamasının sürdürüldüğü bildirildi. 
     
</TEXT>
</DOC>
