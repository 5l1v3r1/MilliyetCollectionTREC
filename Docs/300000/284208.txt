<DOC>
<DOCNO> 284208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonyas08.html </URL>
<DATE> 2004/10/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kardeşini kurtarmak için başkalarını zehirliyor 
</HEADLINE>
<TEXT>

     İsmail AKDUMAN DHA 

SAMSUN'da polislerin düzenlediği baskında evinde 3 kölo esrar ile yakalanan 26 yaşındaki Şakir Çank, kan kanseri olan kardeşinin tedavisini yaptırabilmek için uyuşturucu sattığını itiraf etti. Çank ile birlikte 2 kişi daha gözaltına alındı. 
     Samsun Emniyet Müdürlüğü Narkotik Şubesi ekipleri, esrar satığı ihbar edilen Aydın Mercan'ın 33 Çatalarmut mahallesindeki evine baskın düzenledi. Yapılan operasyonda Mercan'ın evinde 1.5 kilogram esrar ele geçirilirken, zanlı esrarı aynı mahallede oturan Yakup Şenlik'ten 26 aldığı itiraf etti. Gözaltına alınan Şenlik ve Mercan'ın ifadeleri doğrultusunda harekete geçen polis Çarşamba İlçesi'ne bağlı Turgutlu Köyü'nde oturan ve esrar sattığı iddia edilen Şakir Çank'ın evine operasyon düzenledi. 
     Evde yapılan aramada 3 kilogram esrar maddesi bulunurken, Çank'ta polis tarafından gözaltına alındı. Kendisinin esrar içmediğini söyleyen Çank, "20 yaşındaki kız kardeşim Sema Yazıcı kan kanseri. Onun tedavi parasını karşılamak için esrar satıyorum. Tedavi için çok para gerekiyor. Çok pişmanım'' dedi. İfadeleri alındıktan sonra nöbetçi mahkemeye sevk edilen sanıklardan Şakir Çank ile Yakup Şenlik tutuklandı. 
     
</TEXT>
</DOC>
