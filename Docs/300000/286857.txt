<DOC>
<DOCNO> 286857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun25.html </URL>
<DATE> 2004/11/07/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Maliye Bakanı'na bombalı saldırı 
</HEADLINE>
<TEXT>

     Irak'ın başkenti Bağdat'ta, Maliye Bakanı Adil Abdülmehdi'yi hedef alan bir bombalı saldırının düzenlendiği bildirildi. 
     İçişleri Bakanlığı yetkilileri, Bağdat'ın Karrada bölgesinde, Abdülmehdi'nin evinin olduğu sokakta bomba yüklü bir aracın infilak ettiğini söylediler. 
     Maliye Bakanı Adil Abdülmehdi'yi hedef alan saldırı sırasında, bakanın evinde olmadığı bildirildi. 
     Abdülmehdi'nin, Reuters'ı arayarak, bombalı saldırı sırasında evinde olmadığını, sağ ve güvende olduğunu söylediği belirtildi. 
     
     2 kişi öldü 

     Irak'ın başkenti Bağdat'ta Maliye Bakanı Adil Abdülmehdi'yi hedef alan bombalı saldırıda, 2 kişinin öldüğü bildirildi. 
     Hastane kaynakları, bir polis ve bakanın bir korumasının patlamada öldüğünü söyledi. 
     
</TEXT>
</DOC>
