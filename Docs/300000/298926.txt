<DOC>
<DOCNO> 298926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo15.html </URL>
<DATE> 2004/12/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Demirören, istifa edenlerle görüşecek... 
</HEADLINE>
<TEXT>

     Beşiktaş Kulübü'nde dün yaşanan istifalara kulüp başkanı Yıldırım Demirören el koydu. 
     Yurtdışından akşam saatlerinde dönecek olan Yıldırım Demirören'in, istifa eden bazı yöneticilerle biraraya geleceği ve konunun görüşüleceği bildirildi. 
     İstifa ettiğini açıklayan yöneticiler arasında yer alan Yahya Kemal Gencer, kulüp başkanı Yıldırım Demirören ile bugün biraraya geleceğini ve konuyu masaya yatıracaklarını söyledi. 
     Gencer, şu an için istifasını geri almasının sözkonusu olmadığını, Demirören ile görüştükten sonra olayın netlik kazanacağını bildirdi. 
     İstifası gündemde olan ve kararını bugün açıklayacağını belirten Latif Ayaz da, Demirören ile görüşeceğini belirterek, ''Başkan Demirören ile biraraya geleceğiz. Bu görüşmeden sonra istifa edip etmeyeceğim açıklığa kavuşacak'' dedi. 
     
</TEXT>
</DOC>
