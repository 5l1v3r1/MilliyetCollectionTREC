<DOC>
<DOCNO> 297807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun11.html </URL>
<DATE> 2004/12/15/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Times Kapıyı çalmak içeri girme hakkı olarak görülüyor 
</HEADLINE>
<TEXT>

     BBC 

İngiltere'nin en prestijli gazetesi Times'ın yazarı Bronwen Maddox, "Kapıyı çalmak içeri girme hakkı olarak görülüyor" başlıklı yazısında şöyle diyor 
     "Türkiye, belli alanlarda ilerleme kaydetmenin ödülünün üyelik olduğunu düşünüyor. Bulgaristan ve özellikle Romanya örneğinde görüldüğü gibi yoksulluklarına ve atmaları gereken bir sürü adım olmasına rağmen üyeliğin garanti olduğu görüşündeler. 
     "Türkiye'yi en fazla destekleyen ülke olan İngiltere, kazanacağını düşündüğü bir savaşa girdi. İngiltere ve Türkiye'nin diğer destekçileri için bu kolay bir zafer olmayacak. " Maddox'un yorumuna bir karikatür eşlik ediyor. 
     Karikatürde Türkiye, Almanya ve Avusturyalı liderlerin telaşla kapamaya çalıştığı , üzerinde bir haçın asılı olduğu kapıdan içeriye adımını atmış bir dev olarak resmediliyor. 
     Aynı sayfada yer alan başka bir haberde ise Türkiye'nin, "Ermeni soykırımını tanıyın" diyen Fransa'ya tepki gösterdiği aktarılıyor ve "Türkiye özür dilemeyecek" deniyor. 
     
</TEXT>
</DOC>
