<DOC>
<DOCNO> 263441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sontur02.html </URL>
<DATE> 2004/08/14/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Kadıköy'de kavga iki ölü 
</HEADLINE>
<TEXT>

     Kadıköy'de, iki aile arasında çıkan silahlı kavgada ik kişi öldü, bir kişi yaralandı. 
     Alınan bilgiye göre, birbirleriyle dünür olan Aris ile Ataoğlu aileleri, bir süre önce ayrılan çocuklarının tekrar bir araya gelmelerini sağlamak amacıyla Yenisahra Barbaros Mahallesi Evren Caddesi Apaydın Sokak'taki bir evde toplandı. 
     Burada konuşmaya başlayan taraflar arasında çıkan tartışma kısa sürede kavgaya dönüştü. Sopaların da kullanıldığı kavgada Fevzi Ataoğlu, Memduh Aris ile annesi Akgül Aris'e tabancayla ateş açtı. 
     Anne-oğul, vücutlarına isabet eden kurşunlarla öldü. Aris ailesinden bir kişinin de kavga sırasında karşı tarafa pompalı tüfekle ateş açtığı öğrenildi. 
     Bu arada, kavgada başından aldığı sopa darbesiyle yaralanan bir kişide hastanedeki tedavisi sonrası taburcu oldu. 
     
     Zanlı olay yerinden kaçtı 

     Fevzi Ataoğlu olay yerinden kaçarken, pompalı tüfekle ateş açan kişinin de aralarında bulunduğu bazı kişilerin gözaltına alındığı öğrenildi. Olayla ilgili soruşturma sürdürülüyor. 

     
</TEXT>
</DOC>
