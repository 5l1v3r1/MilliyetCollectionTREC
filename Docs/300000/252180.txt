<DOC>
<DOCNO> 252180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko44.html </URL>
<DATE> 2004/07/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü yüzde 1.80'lik artışla tamamladı... 
</HEADLINE>
<TEXT>

     İMKB Bileşik Endeksi, 2. seansı 216.62 puan yükselerek 18,290.31 puandan tamamladı. 
     Hisse senetleri 2. seansta ortalama yüzde 1.20 oranında değer kazandı. 
     İlk seanstaki 106.09 puanlık artış dikkate alındığında, Borsa endeksi günün tamamında 322.71 puan yükseldi. Hisse senetlerinin günlük ortalama değer kazancı yüzde 1.80 oldu. 
     Endeks 2. seansa, 10.60 puan gerileyerek 18,063.09 puan seviyesinde başladı. Seansın ilk yarısını 18,169.13 puandan geçen endeks, seans içinde en düşük olarak açılıştaki 18,063.09 puanı, en yüksek olarak da 18,319.22 puanı gördü. 
     2. seans kapanışında, mali endeks 353.75 puan yükselerek 25,264.15 puan, sanayi endeksi 183.06 puan yükselerek 15,806.59 puan ve hizmetler endeksi 41.14 puan yükselerek 10,393.23 puan oldu. 
     Böylece ilk seansa göre mali grup hisseler ortalama yüzde 1.42, sanayi grubu hisseler ortalama yüzde 1.17 ve hizmet grubu hisseler ortalama yüzde 0.40 değer kazandı. 
     2. seansta işlem gören toplam 301 hisse senedinden 148'i değer kazandı, 71'i değer yitirdi, 82'sinin fiyatında değişiklik olmadı. 
     Seansta, 358 trilyon 738 milyar 837 milyon liralık işlem hacmi kaydedildi. Günlük işlem hacmi 687 trilyon 76 milyar 298 milyon lira olarak hesaplandı. 
     2. seansta Doğan Holding, Yapı Kredi Bankası, Koç Holding, İş Bankası C ve İhlas Holding, en yoğun işlem gören hisse senetleri olarak belirlendi. 
     
</TEXT>
</DOC>
