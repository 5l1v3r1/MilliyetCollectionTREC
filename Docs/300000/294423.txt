<DOC>
<DOCNO> 294423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/soneko03.html </URL>
<DATE> 2004/12/03/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Halkbank, satış için müşteri bekliyor 
</HEADLINE>
<TEXT>

     Kamu Bankaları Ortak Yönetim Kurulu Başkanı Zeki Sayın, Halkbank’ın satışa hazır olduğunu ve müşteri beklediklerini söyledi. 
     ikinci Uluslararası Finans Zirvesi sırasında gazetecilerin sorularını yanıtlayan Sayın, yeniden yapılandırma kapsamında kamu bankalarının özelleştirileceğini ifade etti. 
     "Halk Bankası olarak şu anda hazır vaziyetteyiz, hiçbir problemimiz yok." diyen Sayın, Pamukbank'la birleşmesinin Halk Bankası'nı daha güzel hale getirdiğini ve bunun da özelleştirmeye kolaylık sağlayacağını kaydetti. 
     
     öMüşteri gelirse hisseleri devrederizö 
     Danışman şirketler vasıtasıyla Halk Bankası’nın satışını bütün dünyaya duyurduklarını belirten Sayın, toplantılara gittiklerinde de Halk Bankası'nın her an özelleşebileceğini söylediklerini dile getirdi. Sayın, şöyle devam etti 
     Şu anda da hazır vaziyetteyiz, 2007'yi bekleme diye bir durumumuz yok. Eğer böyle bir müşteri gelirse hemen hisselerini devredebiliriz.'' 
     
     Ziraat’ın karı 1 milyar doları aşacak 
     Kamu bankalarının tamamen özel banka statüsü içinde, özerk olarak çalıştığını ve bu konuda hükümetin kendilerine hiçbir baskısının olmadığını vurgulayan Sayın, profesyonel yönetim ve profesyonel çalışma doğrultusunda Ziraat Bankası’nın karının 1 milyar doların üzerine çıkacağını iletti. 
     
     öMortgage için dışarıdan kredi lazımö 
     Mortgage sistemine ilişkin soru üzerine Sayın, insanların uzun vadeli taksitlerle ev sahibi olmalarının güzel olduğunu ifade ederek, ekonomik ve siyasi istikrarın önemine dikkat çekti. Sayın, şunları söyledi 
     Şu anda ekonomik istikrar, siyasi istikrar içindeyiz. İkincisi bu uzun vadeli krediyi verebilmek için uzun vadeli kaynaklar elde etmek, özellikle mevduatımızın uzun vadeli olması lazım. Halbuki bankadaki mevduatımıza baktığımız zaman vadelerin ortalaması 3 ayı bulmuyor. 10 yıl, 20 yıl vadeli bir taksitle kredi verelim diyorsunuz,yurt dışından da bunu bulmak icap ediyor. Yurt dışından bulduğumuz taktirde de borçlanmamız TL ile olmayacaktır. Bunlara dikkat ederek, buna karar vermek lazım." 
     
</TEXT>
</DOC>
