<DOC>
<DOCNO> 271892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/siyaset/siy04.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlardan türkülü eylem 
</HEADLINE>
<TEXT>


Fotoğraflar YAVUZ ÖZDEN Ankara 


Türkiye'nin çeşitli yerlerinden gelen 7 kadın platformu ve 80 kadın örgütü, dün TCK Tasarısı'nın TBMM'de oylanmasından önce namus cinayetlerine uygulanan indirimin kaldırılması, bek ret kontrolünün yasaklanması ve zinaya cezadan geri adım atılması için TBMM'ye yürüdü. Kürtçe slogan atan ve türkü söyleyen kadınlar, tasarıyı alkış ve zılgıtlarla protesto etti. Yüksel Caddesi İnsan Hakları Anıtı önünde toplanan platform üyeleri, ellerinde Kürtçe ve Türkçe "Jin jiyan azadi" kadın, yaşam, özgürlük , "Biji yaketia jinan" Yaşasın kadın dayanışması , "Devlet elini bedenimden çek" yazılı dövizler taşıdı. Kadınlar ayrıca "Zinanın TCK'da ne işi var", "Meclis zinayı bırak, şiddete bak" diye slogan attı. TBMM önüne gelen platform üyeleri, CHP'li bazı milletvekilleri tarafından onarlı gruplar halinde Genel Kurul'u izlemek üzere Meclis'e alındı. 



</TEXT>
</DOC>
