<DOC>
<DOCNO> 263293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun05.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasının işini istedi 
</HEADLINE>
<TEXT>


Kazada ölen geçici işçilerden Seyfi Göktepe'nin 23 yaşındaki oğlu Selman Göktepe, babasının yerine demiryolunda çalışmak istediğini belirtti 

AFYON DHA 

Gebze'nin Tavşancıl beldesi yakınlarında meydana gelen tren kazasında ölen 4 TCDD işçisinin cenazesi Afyon'da törenle toprağa verildi. Ali Çetinkaya Garı'ndaki törene ambulanslarla getirilen cenazeler, gözyaşları ve feryatlar içinde karşılandı. Törene, TCDD Genel Müdürü Süleyman Karaman katılmadı. Okunan dualardan sonra işçiler Mevlüt Ünlü, Yaşar Göktepe, amcasının oğlu Seyfi Göktepe ve Recep Öztürk'ün cenazeleri Afyon İmaret Camii'ne götürüldü. Ünlü ve Yaşar Göktepe'nin cenazesi Alcalı, Seyfi Göktepe'nin cenazesi Kaplanlı, Öztürk'ün cenazesi de Yukarıdandır köyünde toprağa verildi. 
Kazada ölen geçici işçilerden Seyfi Göktepe'nin oğlu Selman Göktepe 23 , babasının yerine demiryolunda çalışmak istediğini belirterek, yetkililerden iş istedi. Seyfi Göktepe'nin 41 eşi Ayfer Göktepe, kocasının 4 yıldır geçici işçi olarak demiryollarında çalıştığını, şimdi 4 çocuğuyla ortada kaldığını kaydetti. Göktepe, "Acımız büyük ama çocuklarımın geleceğini düşünmek zorundayım. Hiç olmazsa askerden gelen büyük oğlum Selman'a iş imk nı sağlasınlar" dedi. 

Kazalar fırsata dönüşmeli 

AFYON DHA 
Ulaştırma Bakanı Binali Yıldırım, Kocaeli'ndeki tren kazasında ölen demiryolu işçilerinin cenaze törenine katıldı. Yıldırım, "Son kazalar demiryolları çalışanlarına ciddi bir saldırı aracı olarak kullanıldı" dedi. Yıldırım, art arda yaşanan tren kazalarının bir fırsata dönüştürülebileceğini, demiryollarının 50 yıllık makus talihinin yenilebileceğini söyledi. 


</TEXT>
</DOC>
