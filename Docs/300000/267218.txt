<DOC>
<DOCNO> 267218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sonyas03.html </URL>
<DATE> 2004/08/28/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Soyunmayan 'Bush' olsun 
</HEADLINE>
<TEXT>

     New York'ta dokuz kişilik grup, Başkan Bush'un AIDS'le mücadelede takındığı pasif tutumu soyunarak protesto etti. 
     
     Kongre binasının önünde 

     ABD Başkanı George Bush'un yeniden aday gösterileceği Cumhuriyetçi Parti'nin ulusal kongre tarihi yaklaştıkça, New York kentindeki protesto gösterilerinin sayısı hızla artıyor. İnsan hakları örgütlerinden hayvan hakları savunucularına kadar birçok sivil toplum örgütünün renkli gösterilerine ev sahipliği yapan şehirde Bush'u protesto etmek için çırılçıplak soyunan bile oluyor AIDS'le mücadeleye dikkat çekmek isteyen bu dokuz Amerikalı'nın yaptığı gibi... 
     
     Afrika'nın borçları silinsin 

     Kongrenin düzenleneceği Madison Square Garden binasının önünde toplanıp Bush'a "Afrika ülkelerinin borçlarını sil AIDS'i durdur" çağrısını yapan eylemcilerin 'ACT UP' adlı sivil toplum örgütünden olduğu biliniyor. Grubun lideri Amanda Lugg eylem nedeni için "Yoksulluk yüzünden dış borçlarını ödeyemeyen Afrika ülkelerinin AIDS'le mücadeleye güçleri yok. Bu yüzden milyonlarca insan hayatını kaybediyor. AIDS'le mücadelede Bush çıplak bir kral" açıklamasını yapıyor. 

     
</TEXT>
</DOC>
