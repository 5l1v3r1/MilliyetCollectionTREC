<DOC>
<DOCNO> 261620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur34.html </URL>
<DATE> 2004/08/08/ </DATE>
<TIME> 20.32 </TIME>
<AUTHOR>  </AUTHOR>
<HEADLINE>
Trabzon'da kamyonun altına bırakılan el bombası patladı 
</HEADLINE>
<TEXT>

     Trabzon'un Yomra İlçesi'nde bir taş kamyonunun altına bırakılan el bombasının patlaması sonucu maddi hasar meydana geldi. 
     Alınan bilgiye göre, Yomra İlçesi Özdil Beldesi yolunda bir inşaat firmasına ait park halindeki kamyonun altına kimliği henüz belirlenemeyen kişi ya da kişilerce bırakılan el bombası patladı. 
     Patlamada, araçta maddi hasar meydana geldi. Yetkililer, olayla ilgili soruşturma başlatıldığını kaydettiler. 
     Bu arada, yaklaşık bir hafta önce de aynı aracın altına el bombası bırakılması sonucu patlama meydana gelmişti. Yetkililer, olayların iki ayrı inşaat firması arasında rekabetten kaynaklanmış olabileceğini kaydettiler. 
     
</TEXT>
</DOC>
