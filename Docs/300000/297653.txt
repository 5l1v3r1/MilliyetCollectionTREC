<DOC>
<DOCNO> 297653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur08.html </URL>
<DATE> 2004/12/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Polisten kaçarken kanala düştüler .. 
</HEADLINE>
<TEXT>

     Antalya'da, sürücüsü polisin ''dur'' ihtarına uymayan kamyonet, kanala düştü. 
     Edinilen bilgiye göre, kimliği belirlenemeyen bir kişinin kullandığı 07 DC 348 plakalı kamyonet, Liman Kavşağı'nda, polis ekipleri tarafından şüpheli bulunarak durdurulmak istendi. ''Dur'' ihtarına uymayan kamyonet sürücüsü, kaçmaya başladı. Bu sırada kamyonetteki zanlılardan K.Z, kamyonetin kasasına çıkarak, yola inşaat demirleri atmaya başladı. Kovalamaca sürerken, kamyonet sürücüsü, aşırı hız nedeniyle direksiyon hakimiyetini kaybetti ve kamyonet yol kenarındaki kanala düştü. 
     Kazada yaralanan olmazken, kimliği belirlenemeyen kamyonet sürücüsü olay yerinden kaçtı. Kamyonetteki K.Z. ile kimliği açıklanmayan bir kişi, polis tarafından gözaltına alındı. 
     
</TEXT>
</DOC>
