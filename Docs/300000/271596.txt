<DOC>
<DOCNO> 271596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yasam/yas19.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>



Koca dağı yıkmışlar 

DIŞ HABERLER SERVİSİ 
Kuzey Kore'de perşembe günü meydana gelen ve nükleer deneme olabileceği iddia edilen büyük patlamanın, hidroelektrik projesi çerçevesinde bir dağın yıkılması sırasında olduğu açıklandı. Patlamada 4 kilometre çapında mantar bulutu oluşmuştu. 

15 yaşında öğretmenine tecavüz etti 

LONDRA Milliyet 
İngiltere'nin başkenti Londra'da 15 yaşındaki bir öğrencinin 28 yaşındaki öğretmenine tecavüz suçlamasıyla yargılandığı bildirildi. Yetkililer, öğrencinin, Londra'daki bir okulda göreve yeni başlayan öğretmenine tecavüz ettiği suçlamasıyla mahkemeye çıkarıldığını açıkladı. London Evening Standart gazetesi, öğrencinin, göreve başlayalı 2 gün olmuşken saldırıya uğrayan kadın öğretmenin şik yetinden bir gün sonra yakalandığını yazdı. 

Tam 'konuşmatik' çamaşır makinesi 

DIŞ HABERLER 
ABD'de Michigan Üniversitesi Mühendislik Fakültesi öğrencileri, normal bir otomatik çamaşır makinesini modifiye ederek, özellikle görme engellilerin kullanması için 'konuşan çamaşır makinesi' haline getirdi. Her düğmeye basıldığında 'konuşan' bir devre yerleştirilen makineyi, görmeyen bir çift test ediyor. 

Firmalar uyardı Internet çökebilir 

DIŞ HABERLER 
Dünyanın önde gelen bilişim firmaları, World Wide Web www olarak bilinen internet ağının artan kullanıcı sayısı nedeniyle bir anda çökebileceği uyarısında bulundu. ABD'de Intel firmasından Patrick Gelsinger, felaketin önlenebilmesi için internetin de üzerinde çalışan yeni bir iletişim ağının oluşturulması için çalışmalara başladıklarını belirtti. 


</TEXT>
</DOC>
