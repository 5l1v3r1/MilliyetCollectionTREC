<DOC>
<DOCNO> 293033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sondun38.html </URL>
<DATE> 2004/11/29/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Blair Türkiye'ye diğer adaylarla aynı kriterler uygulanmalı 
</HEADLINE>
<TEXT>

     İngiltere Başbakanı Tony Blair, Türkiye'nin AB üyeliği konusunda bütün adaylara uygulanan kriterlere göre karar verilmesi gerektiğini söyledi. 
     Blair, düzenlediği basın toplantısında, Türkiye'nin, AB ile üyelik müzakerelerine başlaması konusunda, diğer aday ülkelerden farklı engellerle karşı karşıya kalmamasını istedi. 
     Türkiye'nin AB üyeliği konusunda diğer adaylara da uygulanan kriterler göre karar verilmesi gerektiğini kaydeden Blair, ''Diğer başvurularda olduğu gibi, aynı kriterlere dayanarak karar verilmeli'' dedi. 
     Blair, ''Türkiye'nin ayrıcalıklı bir muamele istemediğini, sadece diğer adaylarla aynı muameleyi istediğini'' vurguladı. İngiltere Başbakanı, ''Türkiye aynı muameleyi de görmeli'' dedi. 
     AB'nin 17 Aralık'ta yapılacak zirvesinde, Türkiye'nin Birliğe üyelik müzakerelerine başlaması konusunda karar verilmesi bekleniyor. 
     
</TEXT>
</DOC>
