<DOC>
<DOCNO> 286935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sontur20.html </URL>
<DATE> 2004/11/07/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ailesi Irak'ta aramaya gittiği Türk şoförün cesedini morgda buldu... 
</HEADLINE>
<TEXT>

     Irak'a akaryakıt taşımak için giden ve 55 gündür haber alınamayan Türk şoförünün cesedi ailesi tarafından Irak'ta, kimsesizlerin konulduğu morgda bulundu. 
     Alınan bilgiye göre, Hatay'ın Dörtyol İlçesi'ne bağlı Payas Beldesi'nde yaşayan 4 çocuk babası Ejder Uğur 57 , yaklaşık 2 ay önce akaryakıt tankeri şoförü olarak Irak'a gitti. 
     Uğur'un ailesi yaklaşık 55 gündür Ejder Uğur'dan haber alamayınca kendi imkanlarıyla Irak'a giderek, aramaya başladılar. Aramada, Ejder Uğur'un cesedi, bir hastanenin morgunda kimsesizlerin konulduğu bölümde bulundu. 
     Ejder Uğur'un cenazesi Payas Belediyesi'ne ait bir ambulansla Irak sınırından alınarak beldeye getirildi. 
     Uğur ailesi, hastane yetkililerinin, oğullarının uğradığı bir saldırı oncu öldüğünü ve 55 gündür morgda bulunduğunu bildirdiklerini söylediler. 
     Ejder Uğur'un cenazesi memleketi Payas'ta toprağa verildi. 
     
</TEXT>
</DOC>
