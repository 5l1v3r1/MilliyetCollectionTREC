<DOC>
<DOCNO> 261463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/guncel/axgun01.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'de 'hurafe' alarmı 
</HEADLINE>
<TEXT>


Gelibolu turlarında, Çanakkale Zaferi'ni Atatürk'ü anmadan, hurafelere dayandırarak anlatan 'rehberler'e karşı denetim geliyor 

Önay Yılmaz Çanakkale - Fotoğraflar Garbis Özatay 

Gelibolu Yarımadası Tarihi Milli Park'ta bazı izinsiz rehberlerin burayı ziyarete gelenlere Çanakkale Zaferi'ni hurafelere dayandırarak bilgi aktarması Çanakkale Valiliği, jandarma ve sivil toplum örgütlerini harekete geçirdi. 
Tepkilere neden olan bu gelişmeler üzerine Çanakkale Valisi Süleyman Kamçı, yetki belgesiz rehberlerin bölgede çalışmaması için talimat verirken, jandarma milli parkta denetim ve kontrollerini sıklaştırdı. 
Kültür Bakanlığı'ndan belgeleri olmadıkları halde rehberlik yapan bazı imamların ve öğretmenlerin ziyaretçilere Çanakkale Savaşı'nın yaşandığı mek nlarda yalan yanlış bilgiler verdiği, bazılarının da Atatürk ve Mehmetçik adını anmadan, zaferin evliyalarla ve erenlerle kazanıldığını anlattıkları belirlendi. 

'G vur' 'mort' oldu 
Tarihi Milli Park'ta yapılan bu ziyaretlere biz de katıldık ve anlatılanlara tanık olduk. Gelibolu Yarımadası'nın güneyindeki dört ayrı abide ve şehitlikte bazı rehberler, Çanakkale Savaşı'nın Müslümanların Hırıstiyanlara karşı yaptığı bir 'cihat' olduğunu söylüyordu. Rehber, "g vur askeri" diye adlandırdığı yabancı askerlerin Müslüman askerler tarafından nasıl bozguna uğratıldığını, Fransız askerinin Morto Koyun'da nasıl "mort" olduklarını anlatıyordu. 
Alçıtepe Köyü'nde "Çanakkale Galerisi" adı altında açılan derme çatma bir kulübeyi andıran müzede de, cephede ibadet eden asker maketleri sergileniyordu. 

Belgeselciler uyarmıştı 
Çanakkale Belgeselcileri Tolga Örnek, gazeteci Yetkin İşcan, yapımcı Savaş Karakaş daha önce Milliyet'te de yayımlanan haberde "Çanakkale'yi Anıtkabir'e alternatif mek n yapmaya çalışıyorlar" demişlerdi. Bu açıklamalar ve uyarılar sivil toplum örgütlerini harekete geçirdi. Atatürkçü Düşünce Derneği, Emekli Subay ve Astsubaylar Derneği, Turizm ve Tanıtma Derneği, Çanakkale Şehitlerini Tanıtma ve Araştırma Derneği ortak bir basın açıklaması yaparak bu gelişmeyi protesto etti. 

Müdahale edilmeli 
Turizm ve Tanıtma Derneği Başkanı Ahmet Kaşıkçı vatandaşlara 'ne idüğü belirsiz kişiler' tarafından gerçek dışı bilgiler verildiğini kaydederek, müdahale edilmesini istedi. Bu arada milli parkta turistik eşya satan seyyar büfelerde, imam - hatip Hasan Türk ve emekli öğretmen Salim Dağ'ın hazırladığı broşürde İngiliz Kraliyet askerlerinin 60 rakımlı Kayacıkağılı Dere sırtındaki tepede bulut tarafından yutulduğu hurafesi yer alıyor. 

'Top mermilerini tutup geri attılar' 

Bölgede sözde rehberlerce anlatılan, Belgeselci ve sivil toplum örgütlerinin de tanık olduğu hurafeler özetle şunlar 
İşte Mustafa Kemal'in kaçtığı savaş.Böcekler ve kuşlar bile düşman askerlerine savaş açtı.İngiliz askerlerini bir bulut içine alıp götürdü.Sarıklı ve yeşil cüppeliler Türk askerlerinin arkasında görünüp düşman askerlerini korkuttu. Sarıklı ve yeşil cüppeliler, düşmanın top mermilerini elleri ile tuttu düşman gemisine attı. Nusret Mayın Gemisi'nin döşediği mayınlar, kutsal Çanakkale Boğaz Komutanı Cevat Paşa'nın mayınları rüyasında görmesinden sonra boğaza döşendi. Bir yaralı köpek cephede Türk askerine yol gösterdi. Türk askeri bir gecede hem Rus hem de Çanakkale cephesi'nde savaştı. Evliyalar ve erenler savaşın kazanılmasında rol oynadı. G vur askeri nah şuradan geldi. Mehmet Çavuş bir sarıldı g vurun gırtlağına. 


</TEXT>
</DOC>
