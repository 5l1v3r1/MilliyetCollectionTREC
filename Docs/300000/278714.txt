<DOC>
<DOCNO> 278714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonspo15.html </URL>
<DATE> 2004/10/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Trabzonspor Malatyasporlu Ayman'a teklif getirmedik... 
</HEADLINE>
<TEXT>

     Trabzonspor Kulübü Asbaşkanı Nevzat Şakar, Malatyasporlu Ayman'ın ne kendisine ne de kulübüne herhangi bir teklif getirmediklerini söyledi. 
     Şakar, AA muhabirine yaptığı açıklamada, bazı gazetelerde Trabzonspor'un, Malatyasporlu oyuncu Ayman'ı alacağı yönünde haberler çıktığını belirtti. 
     Söz konusu haberlerin asılsız olduğunu ifade eden Şakar, ''Ayman'ın ne kendisine ne de kulübüne herhangi bir teklif getirmedik. Kulüp yönetimimizin ve hocamız Ziya Doğan'ın kendisiyle ilgili düşüncesi yok. Bu asılsız haberleri çıkaranlar, Malatyaspor ile dostluğumuzu bozmaya çalışan art niyetli insanlardır'' dedi. 
     Hiçbir takımın futbolcuna talip olmadıklarını kaydeden Şakar, ''Elbette transfer döneminde hocamızın isteği doğrultusunda gerekiyorsa transfer görüşmeleri yapılır. Ancak şu anda böyle bir girişimimiz yok'' diye konuştu. 
     
</TEXT>
</DOC>
