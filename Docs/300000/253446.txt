<DOC>
<DOCNO> 253446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun01.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO'dan sonra 'meşale' işkencesi 
</HEADLINE>
<TEXT>


Olimpiyat meşalesi geçerken Boğaziçi Köprüsü bir saat kapatılınca İstanbul trafiği felç oldu 

İSTANBUL Milliyet 

İstanbul'dan dün geçen 2004 Atina Olimpiyat Oyunları'nın meşalesi, trafiği felç etti. Öğleden itibaren geçiş güzerg hları ile Boğaziçi Köprüsü'nün tek yönünün trafiğin yoğun olduğu akşam saatlerinde bir saat kapatılması, saatlerce trafik işkencesi yaşanmasına neden oldu. 

Çile başladı 
Meşale koşusu nedeniyle dün 12.15'ten itibaren Atatürk Havalimanı'ndan itibaren geçiş tamamlanana kadar bazı yolların kademeli olarak kapatılmasıyla İstanbulluların trafik çilesi de başladı. Avrupa yakasında geçişin tamamlanmasından sonra Anadolu yakasındaki geçiş güzerg hına bağlı yollarda süren trafik sıkışıklığı, akşam saatlerinde meşalenin Boğaziçi Köprüsü'ne yönelmesiyle had safhaya ulaştı. 

Araç konvoyu 
Boğaziçi Köprüsü'nün Anadolu Yakası'ndan Avrupa'ya geçiş istikameti 19.00'dan 20.00'ye kadar bir saat süreyle trafiğe kapatıldı. Bu yüzden, her zamanki dört şerit uygulaması da yapılamadı. Durum böyle olunca, Boğaziçi Köprüsü'ne uzanan yollarda kilometrelerce uzunluğunda araç konvoyu oluştu. Trafik yoğunluğu Merter'e kadar uzandı. 


</TEXT>
</DOC>
