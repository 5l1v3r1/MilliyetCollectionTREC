<DOC>
<DOCNO> 273561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/yazar/akyol.html </URL>
<DATE> 2004/09/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Alemdaroğlu, Kemalizm, hukuk 
</HEADLINE>
<TEXT>


ÇANKAYA Köşkü'nde Sayın Sezer'in oğlunun düğününde davetliler sohbet ederken bir zat demiş ki 
- Olur mu efendim, Kemal Alemdaroğlu hiç görevden alınabilir mi O bir Atatürkçüdür, laiktir Görevden alınamaz 
En az Alemdaroğlu kadar Atatürkçü olan ama hukukun önemini pek çok kimseden iyi bilen Sabih Kanadoğlu da oradaymış. Yargıtay eski Başsavcısı Sayın Kanadoğlu hemen cevabı yapıştırmış 
- Olur mu efendim, herkesten önce Atatürkçülerin, laiklerin hukuka uyması gerekmez mi 
Sayın Kanadoğlu bu konuda bir tekzip gönderirse hemen yayımlarım. Ancak şu bir gerçektir ki, Türkiye'de "Atatürkçü olmak" bazen bir 'nomenklatura' imtiyazına erişmenin, hatta hukukun üstüne çıkmanın gerekçesi olarak kullanılıyor Atatürkçü Toktamış Ateş Hoca kaç defa eleştirdi bu tip 'Atatürkçü'leri. 
İşte, İÜ Rektörü Alemdaroğlu "Atatürkçülük" zırhına bürünerek hukuku çiğniyor 

BELGELERDEN çıkardığım şu 'takvim'e bir bakın 
17 Ekim 2002 Alemdaroğlu'nun İÜ Senatosu, Kardiyoloji Enstitüsü'ndeki ana bilim dallarının kapatılmasına karar verdi, Kemal Gürüz'ün YÖK'ü bunu onayladı. 
22 Nisan 2003 Mahkeme yürütmeyi durdurma kararı verdi. Alemdaroğlu yargı kararını uygulamadı, öğretim üyeleri yeniden mahkemeye başvurdu. 
29 Ocak 2004 Mahkeme detaylı bir kararla yeniden yürütmenin durdurulmasına, ana bilim dallarının, bilim adamlarının, bütün araç ve gereçlerin Enstitü'ye iade edilmesine karar verdi. 
12 Şubat 2004 İÜ Senatosu buna uyulmasını kararlaştırdı ama aynı gün toplanan İÜ Yönetim Kurulu 67 sayılı kararıyla Enstitü'deki üç ana bilim dalının Cerrahpaşa'ya taşınmasına, yani Enstitü'nün fiilen boşaltılmasına karar verdi Kağıt üzerinde mahkeme kararına uymuş gözüküp fiilen mahkeme kararının ihlalidir bu 
4 Mart 2004 İÜ Yönetim Kurulu, Enstitü'de kalan son ana bilim dalı Kardiyoloji'nin de yine bütün personeli, araç ve gereçleri ve taşınmazlarıyla Cerrahpaşa'ya katılmasına karar verdi, artık ortada sadece bir 'tabela enstitü' kalmış oldu. 
İÜ Yönetim Kurulu'nun bu 67 ve 69 sayılı kararları YÖK'e bildirilmedi Öğretim üyeleri tekrar mahkemeye gitti. 
25 Haziran 2004 Mahkeme İÜ Yönetim Kurulu'nun 67 sayılı, ardından 69 sayılı kararları hakkında yine yürütmeyi durdurma kararı verdi, her iki karar 3 Eylül'de tebliğ edildi... 
İki yıllık bu takvim bir hukuk ihlalinin fotoğrafıdır Ana bilim dallarının başkanları Prof. Dr. Erhan Kansız'ın, Prof. Dr. Sinan Üner'in ve Prof. Dr. Kamil Karaoğlu'nun h l görevlerine iade edilmemiş olması bunun kanıtlarından sadece biridir. 

CUMHURBAŞKANI Sayın Sezer bu satırlar yazılırken henüz bir karar vermemişti. Anayasa Mahkeme'mizin eski Başkanı Sayın Sezer, Cumhurbaşkanı sıfatıyla, hukuku mu, ideolojiyi mi üstün tutacak Göreceğiz. 
Hukuk profesörü Erdoğan Teziç'in başkanlığında YÖK'ün yaptığı işlem, bu hukuk ihlalini Cumhurbaşkanı'nın takdirine sunmaktan ibarettir. 
Kanadoğlu'nun deyişiyle "Herkesten önce Atatürkçülerin, laiklerin hukuka uyması gerekmez mi " 
Hele de Anayasa Mahkemesi'nden gelen Atatürkçü bir Cumhurbaşkanı'nın... 



</TEXT>
</DOC>
