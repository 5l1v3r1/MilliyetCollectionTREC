<DOC>
<DOCNO> 279128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko46.html </URL>
<DATE> 2004/10/11/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Petrol fiyatlarındaki yükseliş sürüyor... 
</HEADLINE>
<TEXT>

     Uluslararası borsalarda yeni haftaya rekor seviyelerden başlayan petrol fiyatları, yükselişini sürdürüyor. 
     New York Borsası'nda 36 sent yükselen ABD hafif petrolünün varili, .67 dolara ulaştı. Hafif petrol fiyatında yıl başından itibaren yaşanan artış ise yüzde 70'e yaklaştı. 
     Londra Borsası'nda işlem gören Brent petrolü ise hafif petrole kıyasla daha keskin bir yükseliş sergiledi. Ağırlıklı olarak Orta Doğu, Rusya ve Afrika petrolü kontratlarının satıldığı borsada bugün 79 sent yükselen Brent petrolünün varili, 50 dolar psikolojik seviyesini de geride bırakarak, 79 sentlik artışla 50.50 dolara kadar çıktı. Brent petrolünde yıl başından itibaren oluşan fiyat artışı ise 20 doları geçti. 
     Mevcut fiyat düzeyinin adil kabul edilemeyeceğini belirten Suudi Arabistan Petrol Bakanı Ali el-Naimi, ''ABD'de Kasım'da gerçekleşecek başkanlık seçiminin ardından fiyatların düşürülmesi gerekli'' dedi. 
     Politik açıdan hareketli bir yıl yaşanmasının fiyatları artırdığını kaydeden Naimi, ''Suudi Arabistan gerekirse, günlük 1.5 milyon varillik ekstra üretim gerçekleştirecektir'' diye konuştu. 
     Petrol uzmanları ise Suudi Arabistan'ın sözünü ettiği ekstra üretimin, yüksek sülfürlü petrol olması nedeniyle fiyatlar üzerinde fazla etkili olamayacağını ifade ediyor. 

     
</TEXT>
</DOC>
