<DOC>
<DOCNO> 293378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko01.html </URL>
<DATE> 2004/11/30/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Ocak-Ekim döneminde 50.5 milyar dolarlık ihracat yapıldı 
</HEADLINE>
<TEXT>

     Türkiye, Ocak-Ekim döneminde, 50 milyar 568 milyon dolarlık ihracat, 78 milyar 159 milyon dolarlık da ithalat yaptı. 
     Devlet İstatistik Enstitüsü DİE , Ekim ayı itibariyle geçici dış ticaret verilerini açıkladı. Buna göre, Ekim ayı itibariyle, geçen yılın aynı dönemine oranla ihracat yüzde 30.7, ithalat ise yüzde 39.9 arttı. Bu dönemde dış ticaret açığı yüzde 60.7 artarak 27 milyar 591 milyon dolara yükselirken, ihracatın ithalatı karşılama oranı yüzde 69.3'ten yüzde 64.7'ye düştü. Geçen yıl, Ocak-Ekim döneminde, 36 milyar 668 milyon dolarlık ihracat, 55 milyar 860 milyon dolarlık ithalat yapılırken, 17 milyar 172 milyon dolarlık dış ticaret açığı verilmiş, ihracatın ithalatı karşılama oranı yüzde 69.3 olmuştu. 
     DİE verilerine göre Ekim'de, geçen yılın Ekim ayına göre ihracat yüzde 18.2 artarak 5 milyar 700 milyon dolar, ithalat ise yüzde 21 artarak 7 milyar 959 milyon dolar olarak gerçekleşti. Ekim'deki dış ticaret açığı yüzde 29 artarak 2 milyar 259 milyon dolar düzeyine yükseldi. İhracatın ithalatı karşılama oranı ise yüzde 73.4'ten yüzde 71.6'ya geriledi. 
     
</TEXT>
</DOC>
