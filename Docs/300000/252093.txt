<DOC>
<DOCNO> 252093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun05.html </URL>
<DATE> 2004/07/01/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Hikayesi belgesele konu olan David Ray Harris idam edildi... 
</HEADLINE>
<TEXT>

     ABD'nin Texas eyaletinde, 1985 yılında işlediği bir cinayet nedeniyle idam cezasına çarptırılan mahkumun cezası zehirli iğneyle infaz edildi. 
     David Ray Harris adlı 43 yaşındaki mahkum, 1 Eylül 1985'te, 30 yaşındaki Mark Mays'i öldürmekten idam cezasına çarptırılmıştı. 
     1976 yılında verdiği yalan ifade nedeniyle bir kişinin 10 yıl boyunca ölüm hücresinde kalmasına neden olan Harris'in hikayesi, ''İnce Mavi Çizgi'' The Thin Blue Line adlı televizyon belgeseline konu olmuştu. 
     Belgesele konu olan hikayede, Dallas polis görevlisi Robert Wood'un katledilmesinde Randall Dale Adams aleyhine yalancı şahitlik eden Harris, otostop yapan Adams'ı arabasına aldığını ve Adams'ın çalıntı arabalarını kenara çeken polis görevlisi Wood'u öldürdüğünü ileri sürmüştü. 
     1986'daysa Mays'ı öldürmekten suçlu bulunmasının ardından ifadesini değiştiren Harris, polis görevlisini kendisinin vurduğunu ve Adams'ın suçsuz olduğunu itiraf etmişti. 
     
</TEXT>
</DOC>
