<DOC>
<DOCNO> 254144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonsiy08.html </URL>
<DATE> 2004/07/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Telekom'da yapılan indirimler Meclis gündeminde... 
</HEADLINE>
<TEXT>

     CHP Uşak Milletvekili Osman Coşkunoğlu, Türk Telekom'un Şirkethatt tarifesinde yüzde 80'e varan indirim yapmasına karşın, Standarthatt tarifesine yaptığı yüzde 57 zammın nedenini sordu. 
     Coşkunoğlu, Ulaştırma Bakanı Binali Yıldırım tarafından yazılı olarak yanıtlanması istemiyle TBMM Başkanlığı'na verdiği soru önergesinde, daha çok şehirlerarası ve uluslararası görüşmeler yapan şirketler için hazırlanan Şirkethatt tarifesinde yüzde 80'e varan indirim öngörüldüğünü hatırlattı. Coşkunoğlu, önergesinde şu sorulara yer verdi 
     ''Tüm hatlar arasında dengeli görüşmeler yapan yani sokaktaki sade yurttaş diyebileceğimiz aboneleri hedefleyen Standarthatt tarifesinde ise eski ücretlere göre yüzde 57 oranında zam yapılıyor. 
     Bu uygulama, Anayasamızın sosyal devlet ilkesi ile çelişmiyor mu Varsıllarla yoksullar arasında zaten var olan uçurumu daha da kötüleştirmez mi 
     Serbestleşen uzak mesafe telefon hizmeti alanında sabit hizmet vermek için lisans almış olan yeni işletmecilerin önünü kesmez mi 
     Yapılan uygulama, özelleştirilmek istenen Türk Telekom'un değerini artırmak için yapılmış bir manevra mıdır '' 
     
</TEXT>
</DOC>
