<DOC>
<DOCNO> 259178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/magazin/amag.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 2004 yazının en favori şarkıları 
</HEADLINE>
<TEXT>


Gündüzlere Rafet El Roman, gecelere de Nazan Öncel'in 'Hay Hay'ı damgasını vuruyor. Satışlarda Serdar Ortaç'ın 'Çakra'sı bir numara 

MAGAZİN SERVİSİ 

2004'ün yazında hangi şarkıların favori olduğunu araştırdık, ortaya ilginç sonuçlar çıktı. 2003'ün yazında Davut Güloğlu'nun 'Katula Katula'sı ile Yıldız Tilbe'nin 'Anca Gidersin'i rakiplerine açık ara fark atmıştı. Bu yıl ise radyoların bir numarası ile gece kulüplerininki farklı. Albüm satışlarında ise zirvede farklı isimler var. 

Rafet 1 numara 
Dinleyici istekleriyle 'En sevilen şarkılar' listesini oluşturan radyolara göre '2004 yazının en favori şarkısı' Rafet El Roman'dan. Eşi Tuğba Altıntop ile yaşadığı sorunlardan sonra iki kızını alıp Almanya'ya giden Rafet El Roman, gurbette hazırladığı 'Sürgün' adlı albümündeki "Yalancı Şahidim"le birçok radyoda haftalardır bir numarada. 

Gecelerin starı 
İstanbul eğlence hayatının nabzını ayarlayan barlar ve gece kulübü DJ'lerinin bu yaz en çok çaldıkları şarkı ise Nazan Öncel'den. 
Birbirleriyle müthiş rekabet içinde olan Laila ile Reina'nın DJ'lerinden aldığımız 'Top 10' listesinde birçok farklı isim var ama zirveye yerleştirdikleri isim aynı. Laila'nın DJ'i Tuluğ Nazikoğlu ile Reina'nın DJ'i Suat Ateşdağlı'ya göre bu yaz istek aldığı için en çok çalınan şarkı Nazan Öncel'den 'Hay Hay'. 

Ortaç, gizli kahraman 
Tirajlardaki 'zirve ismi' ise kaset ve CD'lerin bandrollerini veren Kültür Bakanlığı İstanbul Telif Hakları ve Sinema Müdürlüğü'ne sorduk. Kültür Bakanlığı'nın verileri ise ortaya bambaşka bir ismi çıkardı. Radyo ve gece kulüplerinde zirvede görünmeyen Serdar Ortaç, 'Çakra' albümüyle satışlarda rakiplerine fark attı. 

Radyolarda Top 10 1. Rafet El Roman "Yalancı Şahidim 2. Mustafa Sandal "İsyank r" 3. Candan Erçetin "Melek" 4. Emre Altuğ "Bu Kadar mı " 5. Hande Yener "Kırmızı" 6. Yalın "Sonsuz Ol" 7. Serdar Ortaç "Canıma Minnet" 8. Levent Yüksel "Bu Aşkın Katili Sensin" 9. Nazan Öncel "Hay Hay" 10. Özcan Deniz "Canım" 

Gece kulübü ve barlarda Top 10 1. Nazan Öncel "Hay Hay" 2. Serdar Ortaç "Canıma Minnet" 3. Rafet El Roman "Yalancı Şahidim" 4. Candan Erçetin "Melek" 5. Hande Yener "Kırmızı" 6. Mustafa Sandal "İsyankar" 7. Yalın "Sonsuz Ol" 8. Gülben Ergen "Kandıramazsın Beni" 9. Petek Dinçöz "Aşk Yazı" 10. Mahsun Kırmızıgül "Sarı Sarı" 

Tirajlarda Top 10 Sanatçı ve albüm adı Bandrol sayısı 1. Serdar Ortaç "Çakra" 702.000 2. Mahsun Kırmızıgül "Sarı Sarı... "650.000 3. Yıldız Tilbe "Yıldız'dan Türküler" 620.000 4. Gülben Ergen "Uçacaksın" 520.000 5. Yalın "Ellerine Sağlık" 480.000 6. O. Gencebay "Yürekten Olsun" 350.000 7. Rafet El Roman "Sürgün" 318.000 8. Teoman "En Güzel Hikayem" 300.000 9. Özcan Deniz "Ses ve Ayrılık" 260.000 10. Candan Erçetin "Melek" 220.000 


</TEXT>
</DOC>
