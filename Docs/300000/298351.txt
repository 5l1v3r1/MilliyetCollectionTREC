<DOC>
<DOCNO> 298351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/dunya/dun06.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya, Milliyet'ten okudu 
</HEADLINE>
<TEXT>


DIŞ HABERLER SERVİSİ 


İngiliz haber ajansı Reuters, Milliyet İcra Kurulu Başkanı Hanzade Doğan, Genel Yayın Yönetmeni Mehmet Y. Yılmaz ve Ankara Temsilcisi Fikret Bila'nın, Brüksel ziyareti öncesi Başbakan Recep Tayyip Erdoğan'la gerçekleştirdiği röportajı haber yaparak dünyaya duyurdu. Gazetemizin dünkü sayısında Bila'nın imzasıyla yayımlanan röportajın bir bölümünü, "Erdoğan, AB zirvesinde uyumayı beklemiyor" başlığıyla veren ajans, Başbakan'ın, zirveden çıkacak karardaki her sözcük üzerinde tek tek çalışmadan, uyumayı beklemediğini vurguladı. Haberde, Erdoğan'ın süreci bir "sinir savaşı" olarak nitelendirdiği, bu nedenle sinirlerini sağlam tutacaklarını söylediği kaydedildi. Erdoğan'ın, müzakereler için gündeme getirilen "uçu açık" deyimiyle neyin kastedildiği üzerinde de duracaklarını belirttiği ifade edildi. 


</TEXT>
</DOC>
