<DOC>
<DOCNO> 284347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sondun33.html </URL>
<DATE> 2004/10/29/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Arafat'ın yetkileri geçici olarak Kurey ve Abbas'ta... 
</HEADLINE>
<TEXT>

     Tedavi görmek için Fransa'ya giden Filistin Devlet Başkanı Yaser Arafat'ın yetkilerinin, geçici olarak Başbakan Ahmed Kurey ve eski başbakan Mahmud Abbas'a geçtiği bildirildi. 
     Filistinli yetkililer, Arafat iyileşinceye ya da ölünceye kadar, Batı Şeria ve Gazze'deki idare organı Filistin Yönetimi'nin günlük işlerini Kurey'in yürüteceğini belirtti. 
     Eski Başbakan Abbas'ın da halihazırda 2 numaralı adamı olduğu Filistin Kurtuluş Örgütü'nü FKÖ idare edeceği kaydedildi. 
     Ancak yetkililer, devlet başkanlığı statüsünün hiç kimseye geçmeyeceğini, Arafat hasta olduğu ve tedavi gördüğü sürece önemli bir siyasi karar alınmasının söz konusu olmadığını vurguladı. 
     Filistinli bakan Saib Erekat,''Tabii ki her şeyi ona Arafat danışacağız. Geri döner dönmez sorumluluklarını yeniden alacağını sanıyorum'' dedi. 
     Filistin yasasına göre, eğer devlet başkanı ölürse 60 gün içinde seçim yapılması gerekiyor. 
     
</TEXT>
</DOC>
