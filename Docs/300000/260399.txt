<DOC>
<DOCNO> 260399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/siyaset/siy02.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tecrit' tartışması 
</HEADLINE>
<TEXT>


DİyarbakIr DHA 


Diyarbakır'da PKK KONGRA GEL'e yönelik başlatılan operasyonda, polisin bazı mahallelerde tecrit uyguladığını öne süren Belediye Başkanı Osman Baydemir ve bazı sivil toplum örgütleri, Diyarbakır Emniyet Müdürü Orhan Okur'a tepki gösterdi. Polis noktasına geçen çarşamba yapılan saldırının ardından Dicle Nehri kıyısında bulunan Hevsel bahçeleri ve çevresinde operasyon başlatıldı. Aramalardan şik yet eden Şemsiler ve Kümeevler Mahallesi sakinleri İnsan Hakları Derneği'nden yardım istedi. Baydemir'in de bulunduğu bir heyet, dün operasyon bölgesine giderek inceleme yapmak istedi. Okur da, can güvenliği gerekçesiyle izin vermedi. Bunun üzerine Baydemir ve Diyarbakır Barosu Başkanı Sezgin Tanrıkulu, Okur'la tartıştı. Heyet, polisin bölge halkına tecrit uyguladığını öne sürdü. Açıklama yapmak isteyen Tanrıkulu'nun sözünü kesen Okur, "Terör örgütüne kimse destek çıkmasın. Teröristleri almamıza kimse engel olamaz" dedi. 


</TEXT>
</DOC>
