<DOC>
<DOCNO> 276656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/ekonomi/eko11.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pazarlama müdürü gibi çalışıyoruz' 
</HEADLINE>
<TEXT>



Dışişleri Bakanı ve Başbakan Yardımcısı Abdullah Gül, yurtdışı gezilerine işadamlarını da götürdüklerini belirterek, "İşadamlarının işlerini kendi işlerimiz gibi takip ediyoruz. Varsa bir sorunları, çözmek için, yeri geldiğinde, pazarlama müdürleri gibi çalıştığımıza hepiniz şahitsiniz" dedi. Gül, Dünya Türk İşadamları Kurultayı nedeniyle verilen resepsiyonda bir konuşma yaptı. 

Vize problemi 
İşadamlarıyla barışık bir hükümetin işbaşında bulunduğunu, kalkınmanın, gelişmenin işadamlarıyla olacağını anlatan Gül, şöyle konuştu 
"Ne kadar çok yatırım yaparsanız, Türkiye'ye o kadar çok döviz gelir. Sorunlarınızı çözmek önceliğimizdir. İşadamlarının vize problemi var. Bunu aşmak için büyük gayret sarf ediyoruz. Dışişleri Bakanlığı sadece diplomasi ve siyasetle uğraşmıyor. Büyükelçiliklere talimat verdim İşadamlarının işlerini takip ederken, utanmayın, sıkılmayın. Devletin işi neyse, Türk işadamlarının da işi aynı önemde. Çözüm için hangi kapı çalınması gerekiyorsa çalın. Gücünüz yetmezse, Başbakan, hükümet, bakanlar devreye gireriz." 



</TEXT>
</DOC>
