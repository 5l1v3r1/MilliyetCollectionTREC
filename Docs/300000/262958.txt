<DOC>
<DOCNO> 262958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/ekonomi/aeko.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari açık yukarı çekildi 
</HEADLINE>
<TEXT>


Hükümet, programda 7.6 milyar dolar olarak öngörülen yıl sonu cari açık hedefini 3.2 milyar dolar yükselterek 10.8 milyar dolara revize etti 

ANKARA Milliyet 

Başbakan Yardımcısı Abdüllatif Şener yılsonu cari açık hedefinin 10.8 milyar dolar olarak revize edildiğini açıkladı. Yılbaşında belirlenen cari açık program hedefi ise 7.6 milyar dolardı. 
Şener'in Ekonomik Koordinasyon Kurulu toplantısıyla ilgili düzenlediği basın toplantısında yaptığı açıklamayla hükümet, cari açık hedefini 3.2 milyar dolar revize etmiş oldu. Ocak - haziran dönemi cari açık rakamı ise 9 milyar 945 milyon dolar olarak gerçekleşmişti. Şener, ödemeler dengesiyle ilgili yeni bir durum bulunmadığını kaydetti. 

Stand - by'ı piyasa istedi 
IMF ile üç yıllık yeni bir stand - by kararının neden alındığı sorusuna ise Şener, "Piyasalar istediği için" yanıtını verdi. 
Önceki gün yapılan Ekonomik Koordinasyon Kurul toplantısında ele alınan tek konunun, kişi başına milli geliri bin 500 doların altındaki illere yapılan teşvik uygulamaları olduğunu belirten Şener, bu konudaki ikincil mevzuat çalışmalarının tamamlandığını söyledi. Şener, enerji teşviğiyle ilgili çalışmalarda bazı aksamalar bulunduğunu ve illerdeki enerji desteği komisyonlarının önümüzdeki haftadan itibaren Hazine'de bir araya gelerek eğitim toplantıları yapılacağını bildirdi. 
Teşvik kapsamındaki illerdeki ilk altı aylık veriler hakkında bilgi veren Şener, bu dönemde 287 teşvik belgesinin verildiğini, 36 ilde yatırım için müracaat eden firma sayısının 2 bin 239 olduğunu açıkladı. Şener, illere yönelik yatırım kampanyaları başlatacaklarını da sözlerine ekledi. 

Unakıtan Ben k r dedim, şer anlaşıldı Maliye Bakanı Unakıtan, bankalara uyarı yaptığı konuşmasında kullandığı "k r çıkarları" ifadesinin "şer çıkarları" olarak algılandığını söyledi. 
Unakıtan, basın toplantısında bankalara uyarı yaparken kullandığı ifadelere açıklık getirdi. Bazı basın organlarında ve köşe yazılarında çıkan yazılar üzerine böyle bir açıklama yapma gereği duyduğunu belirten Unakıtan, toplantıda söylediklerinin deşifresini verdi. 
Unakıtan, konuşmasında, "...Tüketici kredileri konusunda bankacıların, bankacılık sektörünün çok iyi hesap yapıp ona göre memleketin ekonomisinin önce önceliklerini alarak karar vermeleri, kendi 'k r' çıkarlarının önünde memleketin, ekonominin çıkarlarını düşünmelerinde çok büyük faydalar olduğunu tekrar belirtmek istiyorum" ifadelerini kullandığını kaydetti. 


</TEXT>
</DOC>
