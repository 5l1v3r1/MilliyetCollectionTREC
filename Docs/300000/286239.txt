<DOC>
<DOCNO> 286239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/guncel/gun05.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciye et diye sakatat 
</HEADLINE>
<TEXT>


İSTANBUL Milliyet 

Pendik Belediyesi ekiplerince, ilçede faaliyet gösteren gıda imalathanelerinde yapılan denetimlerde bir ilköğretim okuluna yemek veren fabrikada sakatat karıştırılmış et bulundu. Ruhsatsız veya sağlık koşullarına uygunsuz şekilde üretim yapan yemek fabrikası, iki pasta ve tatlı imalathanesi ile bir ekmek fabrikasına kapama cezası uygulanması için tutanak hazırlandı. İki yemek fabrikası ile bir tatlı imalathanesine ise eksiklerini tamamlamaları için bir hafta süre verildi. Denetimler sonucu, numuneler Hıfzıssıhha Müdürlüğü'ne, sakatat içeren etler de incelenmek üzere Veteriner Müdürlüğü'ne gönderildi. Yetkililer, 'halkın sağlığını tehdit eden üretimlere izin vermeyeceklerini ve denetimlerin aralıksız sürdürüleceğini' belirttiler. 


</TEXT>
</DOC>
