<DOC>
<DOCNO> 271484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sontur38.html </URL>
<DATE> 2004/09/13/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Irak'ta öldürülen Habib Akdaş'ın cesedi, görüntülerden teşhis edildi... 
</HEADLINE>
<TEXT>

     Terör örgütü El-Kaide'nin Türkiye'deki yapılanmasının lideri olduğu ve Irak'taki çatışmada öldüğü öne sürülen Habib Akdaş'ın cesedi, görüntüleri izleyen bir akrabası tarafından teşhis edildi. 
     Alınan bilgiye göre, 15-20 Kasım 2003'te İstanbul'da gerçekleşen bombalı saldırıların hazırlığını bizzat yaptığı ve eylem talimatını verdiği gerekçesiyle aranırken yurtdışına kaçan Habib Akdaş'ın Irak'ın El Ambar bölgesinde bir çatışmada öldürüldüğüne dair görüntüler, bazı TV kanallarında yayınlandı. 
     Bunun üzerine harekete geçen İstanbul Emniyet Müdürlüğü, terör örgütü El-Kaide'nin Türkiye'deki yapılanmasının lideri de olduğu ileri sürülen Habib Akdaş'ın öldüğüne dair görüntüleri incelemeye aldı. 
     Polisin cesedi teşhis için İstanbul Emniyet Müdürlüğü'ne davet ettiği Akdaş'ın dayısı Ahmet Kuş, cesedin yeğenine ait olduğunu belirtti. 
     Polis, teşhise ilişkin bir tutanak hazırlanarak İstanbul Cumhuriyet Başsavcılığı'na gönderdi. 
     Habib Akdaş'ın halen Gebze Cezaevi'nde tutuklu olan eşi Cemile Akdaş'a da cezaevi savcılığının izniyle kaset izlettirilerek teşhis etmesi istenecek. 
     
</TEXT>
</DOC>
