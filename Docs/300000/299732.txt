<DOC>
<DOCNO> 299732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/spor/spo05.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Latin zarafeti 
</HEADLINE>
<TEXT>


Aurelio ile Alex, unutmaya yüz tuttuğumuz futbol güzelliklerini resimlediler, yeşil çimendeki sergiye yeni sanat eserleri eklediler. Tek devrede ligin yörüngesini değiştirdiler, Daum'un mekiğini zirveye yerleştirdiler 

CEVDET ERGUN 


Fenerbahçe, "Hisseli Harikalar Kumpanyası" müzikalinin futboldaki temsilcisi gibiydi. Çünkü lig sahnesine öyle şovlar sürmüş, öyle göz kamaştırıcı resital dökmüştü ki, İnönü'deki yürek parçalayan olayın yaşattığı tahribatı saymazsak, Şükrü Saracoğlu genelde ilk yarıda kapalı gişeydi. Kadıköy'de 8 maçta da puan kaybedilmedi, tribündekiler kendilerinden geçti. Sarı - Lacivert dekorla süslü sahnenin baş aktörü, hiç şüphesiz Alex idi. Aurelio da perdenin arkasındaki gizli kahraman olarak dikkat çekerken, Alex de Souza lider ruhuyla vitrine çıkan orkestra şefiydi. Kısa sürede rakiplerinin korkulu rüyası haline geldi. Bizlere latin dansının en nadide figürlerinden örnekler verdi, şapka çıkarılacak goller izletti, beyin ile ayaklar arasındaki işbirliği ile futbol zekasının ulaşabileceği doruk noktayı gösterdi. İyi ki vardı, yeni kuşağın Hagi'den sonra hasret kalınan susuzluğu biraz olsun giderildi. Futbolun izlenirlik çıtası yükseldi. 

İçimizi açtı 
Geçen sezonun yıldızı Hooijdonk'un olmaması bile Fener'in ligi aydınlatmasına engel teşkil etmedi. Alex'in tek perdelik gösterisi Daum'un gemisinin zirveye demirlemesine yetti. O Alex ki, 15 maçta 11 gol ve 9 asistlik müthiş performansıyla istatistikleri alt üst etti. Atılan gollerin 42 neredeyse yarısı onun sihirli ayaklarının izleriyle bezeliydi. Ya Aurelio'ya ne demeli. Kurnaz bir tilki gibi rakiplerinden çaldığı toplar, öldürücü deparlar, akıl dolu paslar, bitmek tükenmek bilmeyen koşular taraflı tarafsız herkesi büyüledi. Son şampiyon samba rüzg rını da arkasına alarak, asırlık tarihini taçlandırmak isteyen Hagi'nin hırsıyla bütünleşmiş Galatasaray'ın, kısıtlı imkanlara ve iç çekişmelere rağmen Anadolu devrimine yeniden imza atmak için yanıp tutuşan Trabzon'un önünde ipi göğüsledi. Ziya Doğan, maksimum verime rağmen Trabzon'u terk - i diyar eyledi. Yarışın abonelerinden Kartal'ın, geçen sezon yakalandığı hastalıktan kurtulması zaman aldı, ancak yılın son aylarında taburcu edilebildi. İspanya'dan ilk kez çıkan Bosque için Türkiye macerası kötü gitti. 
Ne acı ki, Cihat Aktaş'ın son nefesini vermesiyle ülke tribünde ölüme şahitlik etti. Tüyler ürperten cinstendi, hıçkırıklar boğaza düğümlendi, terörü önlemek için seferberlik ilan edildi. Acısıyla tatlısıyla bir devre böyle geçti. Ancak karamsarlıktan uzakta, bardağın dolu tarafını görenler için futbol seyirlikti. 

446 gol atıldı 
2004-2005 sezonun ilk yarısında 153 sınavda 446 gol atılırken, maç başına ortalama 2.915 oldu. En fazla gol 15. haftada 36 , en az gol de 2, 6 ve 8. haftalarda 20 görüldü. İlk yarılarda 172, ikinci devrelerde 274 gol izlendi. En çok gol 76 - 90 dakikalar arasında 117 atıldı. 
26 hakemin görev aldığı ilk yarıda en fazla penaltıyı Cem Deda 7 çaldı. Hakemler 662 sarı, 46 kırmızı çıkardı. En fazla sarıyı Erol Ersoy 48 , kırmızıyı da Cüneyt Çakır 7 gösterdi. En centilmen takım Galatasaray 36 sarı olurken, Beşiktaş 7 kırmızı, 36 sarı ile en hırçın ekip sıralamasında zirveye çıktı. İbrahim Toraman da Beşiktaş iki kırmızıyla başı çekti. 
Hakemler her hafta penaltı çalarken, 68 atışın 51'i golle sonuçlandı. En fazla penaltıyı kazanan Beşiktaş 7 bunların tamamını değerlendirdi. 10. haftada Sakarya'yı 6-0 yenen Fenerbahçe en farklı galibiyete ulaştı. 15. haftada 6-4 ev sahibi ekibin galibiyetiyle tamamlanan G.Antep - A.Sebat mücadelesi en gollü maç olarak notlara geçti. 153 maç 19 değişik sonuçla tamamlanırken, en çok karşılaşılan skor 25'er kez 2-1 ve 1-0 oldu. 74 kez ev sahibi kazandı, 34 maç berabere bitti, 45 deplasman zaferi elde edildi. 4, 8 ve 11. haftalarda hiç beraberlik görülmedi, deplasman takımları için 16. hafta 5 galibiyet, 1 beraberlik bereketli geçti. 

İlk yarının hakemi 
CEM DEDA İlk yarının en çok görev alan, dört büyüklerin maçına en çok çıkan hakem oldu. Fenerbahçe, Galatasaray ve Beşiktaş'ın ikişer, Trabzonspor'un ise bir maçında düdük çaldı. Süper Lig kadrosundaki ikinci yılında başarılı bir performans çizen 24 yaşındaki Deda, Akdeniz Üniversitesi Beden Eğitimi ve Spor yöneticiliği bölümünde öğrenci. MHK'nin iki yıl önce başlattığı gençleştirme operasyonu ile Süper Lig kadrosuna giren Cem Deda, FIFA kokartı takmaya da aday bir isim. 

İlk yarının takımı 
FENERBAHÇE Bir dönem, kazansalar bile, kötü oynadıkları için tribünlerdeki homurtular eşliğinde sahadan ayrılmalarına sıkça rastlanırdı. Ancak sezonun ilk yarısında alkışsız soyunma odalarına yolcu edildiklerine tanıklık eden fazla olmadı. Futbollarından kendileri de keyif aldılar, oynadıkça açıldılar, saha içinde karşı koyulmaz bir senfoni yarattılar. İki derbi yenilgisine rağmen ligde lokomotif görevini yaptılar. 

İlk yarının yıldızı 
MARCO AURELİO 
Fenerbahçe'nin çıktığı her çimde, en çok onun ayak izleri var. Ekmeğini taştan çıkaranlar sınıfının futboldaki başlıca temsilcisi. Çünkü bu sezon kimse şu sahalara onun ilk yarıda akıttığı teri dökmedi. Geçen yıl lig bittiğinde biletinin alınması, zaman zaman hor görülüp, itilip - kakılması bile çizgisini değiştirmedi. Gösterişten uzak futbolu, işine kusursuz bağlılığı ile yüreklerde gittikçe genişleyen ayrı bir yer edindi. 

İlk yarının hocası 
CHRISTOPH DAUM Takım içindeki hassas dengeleri akılcı manevralarla dizginledi, sistemin kusursuz işlemesi için yerinde hamlelerle taşları yerleştirdi. Sezon başlarındaki inadından çabuk vazgeçti, kadro yapısına uygun oyun modeliyle rakiplerini gıpta ettirdi. Yeri geldi direkt adres gösterdi, yeri geldi ilginç çıkışlarıyla gündem değiştirdi. Ancak şu bir gerçek ki, lig yarışı onun istediği kıvamda geçti, yine geleceği doğru kestirmişti. 

İLK YARININ KARMASI 
Rüştü F.Bahçe 
Kratochvil Denizli 
Song G.Saray 
Tomas G.Saray 
Ümit F.Bahçe 
Necati G.Saray 
Alex F.Bahçe 
Aurelio F.Bahçe 
Koray Ç.Rize 
Fatih Trabzon 
Nobre F.Bahçe 

GOL KRALLIĞI Futbolcu Takım Maç Gol Fatih Tekke Trabzonspor 17 15 Zafer Biryol Konyaspor 17 13 Alex de Souza Fenerbahçe 15 11 Marcio Nobre Fenerbahçe 16 10 Necati Ateş Galatasaray 17 10 

GOL PASI Futbolcu Takım Maç Gol Pası Alex de Souza Fenerbahçe 15 9 Fatih Tekke Trabzonspor 17 7 Okan Koç Konyaspor 12 6 

ALTIN ELDİVEN Futbolcu Takım Maç Gol Rüştü Reçber Fenerbahçe 13 6 Michael Petkovic Trabzonspor 13 9 Aly Mondragon Galatasaray 17 11 Zdravko Zdravkov Ç.Rizespor 17 12 

PENALTI RAPORU Takım Lehte Aleyhte A.Sebatspor 5 3 5 4 B.B.Ankaraspor 1 0 3 3 Ankaragücü 2 1 4 4 Beşiktaş 7 7 8 7 Denizlispor 4 4 3 1 D.Bakırspor 4 3 3 3 Fenerbahçe 5 4 2 1 Galatasaray 3 2 1 0 G.Antepspor 5 3 4 3 G.Birliği 3 1 0 0 İstanbulspor 3 3 3 1 Kayserispor 3 3 5 4 Konyaspor 5 4 6 5 Malatyaspor 4 2 2 2 Ç.Rizespor 2 2 6 3 Sakaryaspor 3 1 5 5 Samsunspor 5 5 5 4 Trabzonspor 4 3 3 1 Toplam 68 51 68 51 

KART RAPORU Takım Kırmızı Sarı Ankara Bl. 1 48 A.Sebatspor 2 44 Ankaragücü 2 38 Beşiktaş 7 36 Denizlispor 1 24 Diyarbakırspor 4 38 Fenerbahçe 3 26 Galatasaray - 36 Gaziantepspor 5 39 Gençlerbirliği 2 41 İstanbulspor 1 40 Kayserispor 3 35 Konyaspor 4 34 Malatyaspor 2 31 Ç.Rizespor 2 39 Sakaryaspor 3 33 Samsunspor 3 46 Trabzonspor 1 36 Toplam 46 664 

PUAN DURUMU TAKIMLAR P O G B M A Y 1.Fenerbahçe 43 17 14 1 2 42 9 2.Galatasaray 39 17 12 3 2 30 11 3.Trabzonspor 37 17 11 4 2 33 13 4.Denizlispor 30 17 9 3 5 23 18 5.Beşiktaş 29 17 8 5 4 40 25 6.Ç.Rizespor 29 17 8 5 4 23 12 7.Malatyaspor 25 17 7 4 6 25 22 8.G.Antepspor 24 17 7 3 7 25 24 9.G.Birliği 21 17 6 3 8 19 23 10.Konyaspor 20 17 4 8 5 31 36 11.Samsunspor 20 17 6 2 9 23 32 12.Ankara Bl. 19 17 5 4 8 23 25 13.D.Bakırspor 19 17 5 4 8 18 28 14.Ankaragücü 19 17 5 4 8 13 25 15.Sakaryaspor 16 17 5 1 11 20 35 16.İstanbulspor 15 17 3 6 8 16 25 17.Kayserispor 11 17 3 2 12 21 39 18.A.Sebatspor 9 17 1 6 10 21 44 

PUAN DURUMU İÇ TAKIMLAR P O G B M A Y 1-Fenerbahçe 24 8 8 - - 25 2 2-Galatasaray 22 8 7 1 - 21 6 3-Denizlispor 20 9 6 2 1 13 6 4-Ç.Rizespor 19 8 6 1 1 15 5 5-Trabzonspor 17 9 5 2 2 13 7 6-D.Bakırspor 16 9 5 1 3 13 8 7-G.Antepspor 16 9 5 1 3 12 9 8-G.Birliği 15 10 4 3 3 12 12 9-Beşiktaş 14 8 4 2 2 21 12 10-Sakaryaspor 12 9 4 - 5 18 20 11-Konyaspor 11 8 2 5 1 16 15 12-Ankara Bl. 11 9 3 2 4 13 14 13-Samsunspor 11 8 3 2 3 12 14 14-Ankaragücü 11 8 3 2 3 6 9 15-Malatyaspor 10 8 3 1 4 13 11 16-İstanbulspor 9 8 2 3 3 8 11 17-Kayserispor 8 9 2 2 5 13 18 18-A.Sebatspor 7 8 1 4 3 9 14 

PUAN DURUMU DIŞ TAKIMLAR P O G B M A Y 1-Trabzonspor 20 8 6 2 - 20 6 2-Fenerbahçe 19 9 6 1 2 17 7 3-Galatasaray 17 9 5 2 2 9 5 4-Beşiktaş 15 9 4 3 2 19 13 5-Malatyaspor 15 9 4 3 2 12 11 6-Ç.Rizespor 10 9 2 4 3 8 7 7-Denizlispor 10 8 3 1 4 10 12 8-Konyaspor 9 9 2 3 4 15 21 9-Samsunspor 9 9 3 - 6 11 18 10-Ankara B.B. 8 8 2 2 4 10 11 11-G.Antepspor 8 8 2 2 4 13 15 12-Ankaragücü 8 9 2 2 5 7 16 13-G.Birliği 6 7 2 - 5 7 11 14-İstanbulspor 6 9 1 3 5 8 14 15-Sakaryaspor 4 8 1 1 6 2 15 16-Kayserispor 3 8 1 - 7 8 21 17-D.Bakırspor 3 8 - 3 5 5 20 18-A.Sebatspor 2 9 - 2 7 12 30 



</TEXT>
</DOC>
